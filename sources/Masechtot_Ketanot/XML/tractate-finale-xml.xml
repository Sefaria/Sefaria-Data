<?xml version="1.0" encoding="UTF-8"?>
<!DOCTYPE book SYSTEM "sefaria.dtd">
<book id="Tractate-finale">
<front/><body><chapter num="1">
<label>אמר המחבר</label>
<p> אודה ה׳ בכל לבב כי יצאתי לפרש בשלום כל המסכת קטנות כיד ה׳ הטובה עלי . ולהיות מעין
חתימה וסמוך לחתימה . אימא מלתא זוטרתא מעניינא דשלום אשר אמרתי בתוך הדרוש בעיר המעטירה ק״ק
פפ״ד בבית הקצין והנדיב כ׳ הירץ בן משה פלערשהייס ז"ל אשר ביתו בית וועד לקבוע עיתים	לתורה ונאספו
שמה חברא קדישא בכל חצות היום . יום יום ידרושון לדעת ה׳ ללמוד בביתו שיעור קבוע . וכבר הפליג
בשבח החברות הללו הגאון מוהר״ר שעפטל סג״ל זצ״ל בספרו הנכבד ספר ווי העמודים וז׳׳ל בפרק חמישי
. ובהיותי אב״ד וריש מתיבתא בק׳׳ק פראנקפורט דמיין המנהג שמה בכל יום ויום בהגיע חצות היום נאספו
עדרים עדרים כיתות כיתות חבורות ולכל כת וכת ראש למדן אחד המנהיג להם איש כחכמתו ובינתו . ואומרים
קדיש דרבנן כו׳ אשרי עין ראתה כל אלה עכ״ל ספר הנ"ל . ועד היום מנהג אבותיהם בידיהם . ואני זכיתי
להיות מן המנויין לדבר מצוה	זו . ובשעת סיום תנ״ך ומדרש רבה נדרוש נדרשתי לאשר שאלוני ופתחתי
בכבוד התורה ודרשתי להם ליישב מדרש תנחומא פרשת צו וזה תוארו : דבר אחר זאת תורת זבח השלמים זה
שאמר הכתוב אשמעה מה ידבר האל ה׳ כי ידבר שלום אל עמו ואל חסידיו אמרו אומות העולם לבלעם אמר
הקב״ה לישראל שיהא מקריבין לפניו קרבנות ולנו לא אמר כלום אמר להם בלעם הקרבנות אינן אלא שלום
ומי שקבל התורה צריך שיקרב קרבנות אתם מתחלה פסלתם אותה ועכשיו אתם מבקשין קרבנות מי שקבלה
הוא מקריב קרבנות שנאמר ה׳ עוז לעמו יתן ה׳ יברך את עמו בשלום לכך נאמר אשמעה מה ידבר האל כו׳
ומה דיבר וזאת תורת זבח השלמים עכ"ל התנחומא : הנה עיני כל יביטו. כי דברי מדרש הזה אין לו שחר
חדא דלמה דוקא כששמעו פרשת שלמים אז באו אל בלעם ולמה לא באו מאז כששמעו פרשת חטאת ועולה וכל
שארי הקרבנות ולמה נתקנאו דוקא בזבחי שלמים . ועוד מה עלתה על דעתם להקריב קרבנות הלא הקרבנות
הן הנה ממצות תורת ה׳ ומה להם בקרבנות ודקרו להו מה קרו להו . וע״ק על תשובת בלעם הקרבנות אינן
אלא שלמים מה זה תשובה ולמה נתיישבה דעתם בתשובה זאת שהיא כתפל מבלי מלח : כדי לבא אל הביאור
אקדים ליישב פסוקי התורה פרשת צו וז״ל זאת התורה לעולה למנחה ולחטאת ולאשם ולמילואים ולזבח
השלמים אשר צוה ה׳ את משה בהר סיני ביום צוותו את בכי ישראל להקריב את קרבניהם לפני ה׳ במדבר
סיני ע״כ ויש לדייק בפסוקים האלה טובא חדא דכל הקרא מיותר שהרי כבר נאמר כל קרבן וקרבן על מקומו
זאת תורת העולה זאת תורת החטאת ולמה חזר כאן וכוללם יחד וע"ק למה כתיב לעולה לחטאת בלמ"ד הל״ל
העולה החטאת הן אמת ידעתי דרשות חז"ל על זה במס׳ זבחים ובסוף מנחות אכן כמה פנים לתורה . ע"ק בפסוק
שאחריו אשר צוה ה׳ את משה בהר סיני . מי לא ידע כל אלה שבהר סיני קבלנו התורה וע"ק בפסוק שאחריו
ביום צוותו את ב״י כו׳ לפני ה׳ במדבר סיני כל הסימנים הללו למה . ונ"ל ליישב ע׳׳פ דאיתא במס׳ שבת
פרק ר"ע ויתיצבו בתחתית ההר מלמד שכפה עליהם הר כגיגית ואמר להם אם מקבלין התורה מוטב ואם לאו
שם תהא קבורתכם . אמר רבא מכאן מודעה רבא לאורייתא פרש״י אם יבא הקב״ה להענישם על שלא קיימו התורה
יכולין לטעון אנוסים היינו ומסיק שם דהדר וקבלו בימי אחשורוש . וכבר הרחבתי הדיבור במאמר הזה
בתוך הדרוש ואין כאן מקומו . עוד אקדים דאיתא בשמות רבה על הא דאיתא במס׳ אבות על שלשה דברים
העולם עומד על התורה ועל העבודה ועל ג"ח ואיתא שם עד פלא ניתנה התורה היה העולם עומד על רגל אחת
על עמוד ג"ח משניתנה התורה היה העולם רותת עד שהוקם המשכן דהיינו עמוד העבודה ונתבסס העולם ע״כ
. והנה זאת יתחמץ לב כל בר דעת מדוע כשהיה עולם עומד על רגל אחת לא היה מרותת וכשניתנה התורה שהיו
שני עמודים היה רותת . אמנם נראה לפי פשוטו דודאי בשעת בריאת העולם התנה הקב״ה עם מעשה בראשית
כשיגיע הזמן של כל עמוד שיתקיימו ישראל ואם לא יתקיימו אזי יחזיר העולם לתוהו ובוהו ולכן עד
שלא ניתנה התורה היה סגי לקיום העולם בעמוד ג״ח לבד לפי שעדיין לא הגיע זמן של עמוד התורה . אבל
כשניתנה התורה ואז הגיע לקיים עמוד התורה אז היה עולם רותת לפי שקבלוהו באונס וכל שעה ושעה יכולין
לטעון אנוסים היינו וא"כ מרוב המצות שיהיו עליהם לעול חלילה יטענו אנוסים היינו וא״כ קבלת התורה
הי׳ כלא הי׳ ויחזיר העולם לתוהו ובוהו מש״ה הי' רותת עד שהוקם המשכן דהיינו עמוד עבודה שעי״ז
יש תקנה לאדם שאם חטא ועבר על אחת ממצות ה' יביא קרבן ויכפר לו וא״כ שוב לא יטענו אנוסים היינו
על קבלת התורה ומש״ה נתבסס העולם ע״י מעמד שלשתן : ומעתה יתבארו היטב המשך הפסוקים זאת התורה
לעולה למנחה לחטאת כו׳ ר"ל זאת התורה עדיין צריכה לקרבנות וזה בלא זה לא סגי וע"ז קשה הלא קודם
מ"ת היה סגי בעמוד אחד לבדו ומעתה מגרע גרע ע״ז מפרש הפסוק הטעם אשר צוה את משה בהר סיני ר״ל שקבלת
התורה היה ע״י כפיית הר סיני וא״כ יכולין לטעון אנוסים היינו ובזה עדיין צריכין לעבוד עבודה
כדלעיל . רק ע׳״ז קשה הא דאמרי׳ על שלשה דברים העולם עומד וילפינן מקרא לכולהו הלא לפ״ז אינן
רק שנים דבתורה לחודא לא סגי וא״כ תורה ועבודה אחד הוא וה"ל רק תרתי . אמנם יש זמן שהעולם עומד
על התורה בלא עבודה והיינו לאחר החורבן שאין לנו מקדש וכהן רק ונשלמה פרים שפתינו במקום עולה
וחטאת וכל העוסק בתורת עולה כאילו הקריב עולה כדאי׳ בסוף מנחות וכן בלילה שאין זמן קרבנות דכתיב
ביום צוותו ויתוקן ע׳׳י התורה כדאיתא בסוף מנחות שיר המעלות הנה ברכו את ה׳ כל עבדי ה׳ העומדים
בבית ה׳ בלילות מאי בלילות א״ר יוחנן אלו ת״ח העוסקין בתורה בלילה מעלה עליהן הכתוב כאילו עוסקין
בעבודה ע״כ . וזה כוונת הפסוק אם תקשה לך למאי שאמרנו המה רק ב׳ עמודים עז״א ביום צוותו את בני
ישראל להקריב את קרבניהם לפני ה׳ במדבר סיני . ר"ל הקרבנות אינן אלא ביום ובמדבר סיני דהיינו
לפני ה' משא"כ בח"ל אפילו בזמן בית המקדש אינן יכול להקריב אבל תורה נוהג ביום ובלילה בארץ ובח"ל
ומש"ה צריכין נמי לעמוד התורה . ועפ"ז מיושב המדרש תנחומא שהתחלנו כששמעו האומות פרשת עולה ושאר
קרבנות לא היו מתקנאין לפי שיודעין שהקרבנות באין לכפר על העובר ד״ת והן שלא קבלו התורה אינן
צריכין לקרבנות ואע׳׳פ שקבלו שבע מצות מ״מ הקרבנות באין על השוגג וגבי בני נח אזהרתן זו היא
מיתתן א׳׳כ לא שייך קרבנות אצל האומות . אבל כששמעו פרשת שלמים שאינן באין לכפר אז חרצו לשונם
על מה עשה ה׳ ככה לעם הזה דוקא ולא לנו . ע״ז השיב בלעם הקרבנות אינן אלא שלום ר"ל ע"י הקרבנות
נתבסם העולם שאלולי הקרבנות היו ישראל טוענין אנוסים היינו על קבלת התורה ואין לך שלום גדול
מזה ומי שקבל התורה צריך לקרבנות והיינו ממש כדברינו הנ״ל ומש״ה ניתן להם גם זבחי השלמים לרמז
שע׳׳י התורה וקרבנות נעשה שלום בעולם שיש תקנה לעולם שלא יחזור לתוהו ובוהו אבל אתם פסלתם התורה
ומה לכם לקרבנות . וזש"ה כי ידבר שלום אל עמו עמו דייקא דוקא לעמו נתן הקרבנות של שלמים וה׳ יברך
אותנו בשלום . גמרתי ביום טו״ב אלול תקמ"ד לפ״ק : <pgbrk id="118B"/> </p></chapter>
</body>
<back/></book>