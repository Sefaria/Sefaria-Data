<?xml version="1.0" encoding="UTF-8"?>
<!DOCTYPE book SYSTEM "sefaria.dtd">
<book id="Tractate-hakdama">
<front/><body><chapter num="1">
<p> מה ראה על ככה . לגשת לזאת המלאכה</p>
<p>
 אברך את ה׳ אשר יעצני . ובמדת חסדו חנני. ובדרך אמת
הנחני . אהודנו בכל לבב בסוד ישרים ועדה . אזמרה שמו לעד ואגדלנו בתודה . אשר הביאני עד הלום לתורה
ולתעודה .
ועל כל זאת נברך ונודה . אשר נתן לנו חקים ישרים ומשפטים צדיקים התורה והמצות . התורה
זו תורה שבכתב . והמצוה זה פירושה על פה נמסרה . דור אחר דור נמסרה . עד רבינו הקדוש שחבר המשנה
בלשון ברורה . ודרך קצרה . כי גבר השכחה מרוב התלאות והצרות . אשר הניע לאומה הנבחרת . והשעה צריכה
לכך להיות הרצועה מותרת . בדברים שבע״פ לאמרם בכתב אשורית . וקם רבינו הקדוש וקבץ כתות וחבורות
. המשניות אשר בפיהם שגורות . לאספם ולחברם בלשון זך וזהורית . ועדיין לא היה הגמרא על הסדר . עד
שבאו רב אשי ורבינא לסדר . והנה התנאים והאמוראים סתמו דבריהם עניים במקום אחד ועשירים במקומות
אחרים . עד שקם המאור הגדול רבינו שלמה בר יצחק זצ״ל . והאיר בביאורו כל התורה . בפירוש צח ומצוחצח
משנתו שלמה . ושמו שלמה . ואחריו קמו בעלי תוספות . סתרו ע״מ לבנות . ועדיין גם המה ברחבת לבם .
ועומק שכלם . קצרו וסתמו דבריהם . לדור אחרון ולבניהם אחריהם . וקמו בתראי אנשים חשובין . גוברין
חריפין ותקיפין . מופתי הדור ואנשי שם . ועשו פירוש לפירושם . ספרים הרבה אין קץ .
תילי תילים
על כל קוץ וקוץ חדשים עם ישנים . מדבש ונופת צופים :
</p>
<p>
אכן אחות לנו קטנ״ה . ושדים אין לה . הן הנה
המסכתות קטנות . אשר לא והניקם רש״י ז״ל ממתק דבריו הנעימים . ולא אחד משארי מפרשים . ומה נעשה
לאחותינו הקטנ״ה ביום שידובר בה . אמרתי אחכמה והיא רחוקה . מי יעלה לנו השמימה וישמיענה . ומי
יעבר לנו בים התלמוד ונבינה . את כל אלה נתתי בלבי. אף שידעתי מיעוט ערכי. וקוצר השגתי . ואנכי
תולעת יעק״ב ולא איש . מדעת נבער ולא בינת אדם יש . אכן תמכתי יתדותי . בדברי חז׳׳ל בשמות רבה פרשה
כ״ח . וזה לשונו :
</p>
<p>
דבר אחר וידבר אלהים את כל הדברים האלה לאמר. אמר רבי יצחק מה שהנביאים עתידין
להתנבאות בכל דור ודור קבלו מהד סיני שכן משה אמר להם לישראל כי את אשר ישנו פה עמנו עומד היום
ואת אשר איננו פה עמנו היום . עמנו עומד היום אין כתיב כאן אלא עמנו היום אלו הנשמות העתידות
להבראות שאין בהן ממש שלא נאמרו בהן עמידה שאע״פ שלא היו באותה שעה כל אחד ואחד קבל את שלו כו׳.
ולא כל הנביאים בלבד קבלו נבואתם מהר סיני אלא אף חכמים העומדים בכל דור ודור כל אחד קבל את שלו
מסיני . עכ״ל המדרש :
</p>
<p>
 (המחבר האריך בזה לבאר כמה פסוקים ולא מצאט חפץ בהם להציגם כי הלך בדרך דרוש)
</p>
<p>
את
כל זה ראו עיני . שכל נשמות אדם עומדות היו בהר סיני. ושם שם לו המקום ב״ה לכל אחד חבל נחלתו . מה
יחדש בתורתו . ועליו אין להוסיף וממנו אין לגרוע . בתנאי שימרק חומרו ויהא יגע . ואז המצא ימצא
חלקו הניתן לו . כפי כוחו ושכלו . וידר יעק״ב נדר לאמר אם יהיה אלהים עמדי ושמרני . לא אתן שנת
לעיני ולעפעפי תנומה . עד אמצא למסכתות הקטנות תקומה . ולפרש ולברר כל דבר כשמלה . כפי אשר תשיג
ידי יד כהה . כי אמרתי אולי זהו חלקי. ומתת אלהים היא לי . על כן לא נגע אחר בגורלי . ואבוא אל העיון
במסכתות הללו וראיתי כמה דברים חתומים וסתומים לא לבד לאיש נבער מדעת כמוני. כי גם לגדולים ורחבי
לבב ויודעי מדע . אשר אני שאלתי להם בכמה מקומות ונבוכים המה בפירוש הדברים ובפרט במסכת סופרים
ומסכת שמחות שכמה דברים נוגעים לדינא ומפיהם אנו חיין ופסקינן כוותייהו אף אם לפעמים יהיו נגד
התלמוד בבלי כמבואר בתוס׳ במס׳ ע״ז (דף סה: ובפסחים דף מ) אכן אין יוצא ואין בה במסכתות אלו כי
לא עבר איש בתוכם רק מעט מזעיר . ומלבד הטעיות אשר
נפלו בראשונים הוסיפו עוד המדפיסים בבל דור
ודור עד כי הלך וגדל ממש להיות פרוץ מרובה על העומד . וראה ראיתי שרוב דברי המסכתות הללו מפוזרים
במקומות נפרדים בתלמוד ירושלמי ובבלי וספרא ותוספתא ומכילתא ובשאר מדרשים . ובמקום מובאה פירשו
הראשונים די סיפוקה . אך לא רצו הראשונים . לכפול הדברים . כי סמכו על הרואים בגן הש״ס ילקטו שושנים
במקום מטעה . אז אמרתי הנה באתי במגלת ספר כתוב אלי לכנס העומרי״ם המפוזרים בש״ס לקבץ כעמיר
גרנם אל מקום אחד להבין כל איש בהשקפה ראשונה מוצא הדבר . ואם ראיתי שבמסכתות הללו סותרים לתלמוד
שלנו יגעתי מאד ליישבם ולתקנם בתיקון הלשון כדי שלא יהיו מתנגדים לש״ס וזהו עיקר עסקו במסכתות
הללו בכל מקום אשר ימצא בהם דבר תימה הצגתי בפירושי מקום מוצא ההלכה מן הש״ס ופרש״י להקל על
המעיין . לבלתי צריך לקבץ הרבה ספרים לברר מהם הצדק והנכון . ואחרי הצעת סוגיית הש״ס ופרש״י כתבתי
דעתי הקלושה להגיה להוסיף או לגרוע במסכתות הללו כפי הצורך כדי שיהיו עולים בקנה אחד עם הש״ס
. וקראתי שם ספר הזה נחלת יעקב על שם הפסוק נחלת ה׳ בנים . יען כי לא זכיתי עד עתה לבנים יהיה פירוש
וחיבור הזה לזכות נשמתי ויהא נחשב כבנים כי בזה אהיה מן המזכים הרבים ללמוד מסכתות הללו . אי
לזאת קראתי שמו נחלת יעקב כי היא נחלתי באמת לי לשמי שהוא יעקב . וזה חלקי מכל עמלי. ועוד טעם
שני לקריאת שמו נחלה יעקב שמספר קטן משתי תיבות נחלת יעקב עולה במ״ק של שמי ושם אבי מורי זצ״ל
שהוא יאקב בן ר' ברוך ובתנאי שיחשוב הנו״ן פשוטה לשבע מאות כנודע ליודעי ובקיאים בטיב המספרים
שאותיות מנצפ״ך נחשבין עד ט׳ מאות . ולחשבון הזה מספר קטן מנו״ן פשוטה עולה שבע . ויעלה חשבון
של כל סוג וסוג שלשים ואחד שהוא בגמטריא א״ל לרמז גם אל הפסוק חסד א״ל כל היום והוא יצוה עלי
חסדו להוציא מחשבתי אל הפועל להוציא לאור. גם פירושי על מס׳ אבות דר״נ הלא היא גם ממסכתות קטנות
ולה משפט הבכורה . אכן בעסקי במסכתות הללו מצאתי דאתא לידי ספר אחר הנקרא אהבת חסד והוא פירוש
מספיק על אבות דרבי נתן . לבן משכתי את ידי ממנה . ובלא״ה כי רבה היא ויעלה הוצאת הדפוס לסך רב
. ואמרתי טוב מזה להדבק בגרים ולהעלות על מזבח הדפוס מסכת גרים אשר עדיין לא נראה מעולם . ואנכי
מצאתיה ע״פ חקירה גדולה כמבואר בהקדמה שלי למסכת גרים ודפס״ת מרובה לא דפסת דפס״ת מועט דפס״ת
עד כי ירחיב ה׳ גבולי. וירבה חילי . עוד ידי נטויה לטובה להוציא לאורה :
</p>
<p>
וידוע להוי לכל קורא
משכיל . בכל מקום שכתבתי שהוא ט״ס או שכתבתי כן צריך להיות . כל כוונתי על המדפיסים והמעתיקים
. וחס לזרעא דאבא לומר כן על הראשונים . ולכן לא שלחתי ידי להגיה אפילו אות אחת בלשון הגמ׳ אפילו
מה שהוא טעות דמוכח וזיל קרי בי רב הוא אפ״ה לא שניתי מלשון הגמרא . כי לא נעלם ממני שאין נכון
להגיה שום ספר ע״ם הסברא כמ״ש בשו״ע יו״ר סימן רע״ט וז״ל הרמ״א ז״ל ואין להגיה שום ספר ע״פ הסברא
כי אם בראיה ברורה שיש בו טעות . וכ״כ בספר אור תורה פרשה צו בשם הרמב״ן ז״ל וז״ל הגהת ספרים בסברא
עבירה גמורה וראויה לנדות עליה עכ״ל . וכן למדתי מבית אבא מרי זצ״ל בספרו עיטור בכורים והוא
פירוש על הרב רבינו יעקב בעל הטורים ז״ל . אף שהפי׳ בעל הטורים הוא מלא טעות בדפוסים ישנים בטעות
דמוכח לעין כל . בכל זאת לא שלח ידו בלשון בעל הטורים והדפיס כדמותו וכצלמו שהיה כתוב לפניו ובפירושו
תיקן כפי הצורך . ומעתה גם אנכי אלך בעקבות אבותי ז״ל ולא הגהתי שום דבר בגמרא רק כתבתי בפירושי
מה שנראה לדעתי הקלושה והבאתי הוכחה להגה״ה שלי מש״ס או מפרש״י ושארי מפרשים :
</p>
<p>
 כ׳׳ד יעקב
הקטן המכונה יאקב בן הרב ברוך נוימבורג זצ׳׳ל באאמ״ז המושלם במעלות ומדות מוהר״ר אלקנה ש״ץ
בפיורד״א זצלה״ה נין ונכד להגאון בעל קיקיון דיונה מנוע ישרים תאומים :
</p> <pgbrk id="68B"/>
</chapter>

 
</body>
<back/></book>