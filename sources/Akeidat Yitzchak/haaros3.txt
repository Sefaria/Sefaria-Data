
3*תוכן דעת הרב ז"ל הוא, כי לא נוכל לומר שתכלית הבאת והקרבת הקרבנות הוא רק למען היות כמנחה ההולכת לפני החוטא שלוחה לאדוניו שלא יקצוף עליו בעבור חטאו, אחרי שהי"ת שלם לבלי תכלית ואין מחסור כל לפניו אף לא יצטרך למאומה, ומה מיד זולתו יקח? כמאה"כ "לא אקח מביתך פר וכו'" גם לא נוכל לחשבם ככופר אשר יושת על החוטא לעונש וקנס, כי אם גם אלף עולות וחטאות יקריב, או פרי בטנו יתן בעד חטאת נפשו אין ערוך למו להיות כופר ראוי בעד נפשו החוטאת למרות עיני כבוד עליון אשר למעלתו אין תכלית, כמאה"כ "האתן בכורי פשעי" וכו', ואף כי שלא נוכל לחשוב שרק למען יהיה לכהנים מה לאכול צוה להביא הקרבנות, (כי מלבד שטעם זה אינו מספיק להקרבנות שאינם נאכלים כעולות וחטאות אשר יובא דמן אל הקודש פנימה, הוא גם נגד השכל שרק למען המציא מזון לכהנים יובאו הקרבנותן) או רק בעבור שהי"ת הטוב והמטיב לכל יצוריו יחפוץ בהשחתת ואבדן הבע"ח הנקרבים, גם יקשה להבין מדוע לא צותה התורה להקריב קרבן גם על המזיד (ר"ל בלא עדים והתראה אשר לא יוכה על עונו כדי רשעתו בב"ד) אחרי כי חטאו יותר גדול מהחוטא בשגגה ובלי דעת, גם רבו החוטאים במזיד בבני אדם יותר מהחוטאים רק בשגגה, וראוי יותר לתקן המעות היותר רגיל משאינו רגיל, ולבאר כל זה יאמר הרב ז"ל כי השי"ת חפץ למען צדקו וטובו להמציא בזה לא לבד יד ומקום אל החוטא האנושי הקרוץ מחומר לשוב אל אלקיו בפועל ומעשה גופני, כ"א גם לתת לו בעת הקריבו קרבנו אות וסימן גשמיי, זימבאל המזכירו כי גם שגגתו תחשב לו לעון, ומוכיח על פניו דרכו, למען יתעורר עי"ז יותר להשגיח על כל מפעליו ולהטיב דרכו מהיום והלאה כפי אפשרותו האנושית, (כי כפי הנודע מתולדת וטבע האדם הנוטה רק אל הגשמיות, יעשה פועל גופני ואות גשמי רושם יותר חזק בלבו, ממה שיעשה כל רעיון ויצר מחשבות שכלו הטוב בקרבו) אפס כל זה רק לחוטא בשגגה, בעבור חסרון דעת ומניעת ההשגחה הראויה על כל מעשיו, אבל החוטא במזיד וביד רמה, אף שהוא בלא עדים לא נתן חטאו לכפרה מב' סבות, הא' שלא תודע עתה בהביאו חטאתו להקריב לפני ה' לעיני כל, והתודתו על חטאו ברבים כי אדם שחטא ואשם לאלקיו בזדון לבו ובשאט בנפש, אף כי היה שלם בדעתו, ולא נעלם ממנו כי הוזהר על זר מעשהו זה, והב' כי מדת הדין תחויב שלא יכופר לנפש אדם המשכלת החוטאת בדעת והשכל, בהקרבת נפש בע"ח, אשר אין חלק לה בדעת ותבונה, ואף כי במנחת סולת ושמן שהם רק מגדר הצומח אשר גם נפש החיונית אין למו, כ"א בענות נפשו המשכלת בעצמה בצום ועינוים ועשיית מעשים ופעולות טובות לענות ולכבוש בזה יצרו הרע אשר לא יחפוץ באלה, כמאה"כ "הגיד לך אדם מה טוב," (ר"ל לכפר הפשט שהוא המזיד אשר ממנו דבר הכתוב תחילה במאמר "האתן בכורי פשעי") כי אם עשות משפט ?וצדקה? ואחז"ל על בית עלי שחטאו בזדון ומרי "בזבח ומנחה הוא שאינו מתכפר אבל מתכפר בתורה ?ומעשים? טובים," אפס טעם זה מספיק רק לקרבנות הבאים לכפר על החטאים, אפס עוד יש לעורר על ה? השני מהקרבנות שבאים רק בנדר או בנדבה כזבחי שלמים ועולות כי בהשקפה ראשונה לא יבין השכל האנושי טעמם ותכליתם, והן אמת כי המורה ח"ג פרק ל"ב כתב, כי על זה מוסבים באמת דברי הנביא "כי לא דברתי את אבותיכם וכו' על דברי עולה וזבח" להורות כי מצות הקרבת כל אלה לא היתה מכונת לעצמה, כ"א תחבולה מהי"ת לשרש עי"ז עבודת הגילולים אשר עבדו קצתם מהם במצרים, כי אם צום שלא יקריבו כלל לא היו על נקלה יכולים לעזוב מנהגם הראשון אשר הרגלו בו מנעוריהם זה רבות בשנים, ע"כ התחכם הי"ת לצותם שיקריבו עכ"פ את קרבנותיהם לכבודו כמא"הכ "ולא יזבחו עוד את זבחיהם לשעירים" וכו' וכעין זה אמרו גם חז"ל במדרש ויקרא רבה פכ"ב "לפי שהיו ישראל להוטים אחר ע"ז במצרים והיו מקריבים קרבנותיהם לשעירים וכו' אמר הקב"ה יהיו מקריבים לפני בכל עת וכו' והן נפרשים מע"ז." אפס הרב דחה דברים אלה, כי מלבד שלא יובנו בזה ריבוי הקרבנות, משפטיהם השונים ודקדוקי עניניהם הרבים, והיות עבודתם ומעשיהם דוחים מצות שמירת השבת ושאר המועדים אם תהיה מצות הקרבתם רק תחבולה למנוע עי"ז את העם מעבודת הגילולים והקרבת קרבנותיהם להם, יקשה ג"כ להבין אחרי שרק באותו הדור היוצא ממצרים היה הצורך לתחבולה זאת, אבל לא אחרי כן כאשר קם דור אחר אשר לא ראה ולא ידע עוד תועבות מצרים, וכל אשר עשו לאלהיהם, מדוע נתנו כל מצות הקרבנות החקת עולם לדורותם, ונשמרו גם בעת שבת ישראל על אדמתו בימי בית הראשון והשני? גם מה שאמר החבר בס' הכוזרי, כי כמו שתדבק הנפש הרוחנית באדם רק כל עוד יאכל וישתה, אבל מדי ירעב או יצמא, הלוא ימות לשחת ונפשו תפרד מגויתו, אשר מכל זה נראה כי צורך הנפש אל המזון, אף כי שלא נדע איך תיזון הנפש הרוחנית ממאכל הגוף הגשמי? כן גם ידבק כבוד הי"ת ושכינתו בישראל רק באמצעות הקרבנות הגשמיות אף שלא נדע איככה יצטרך לחול השכינה בישראל להבאת והקרבת הקרבנות האלה? דחה הרב באמרו, כי שני אלה אינם שוים כלל, כי רק הנפש אשר בפעולותיה עלי ארץ בעוד האדם בחיים חייתו, תשתמש באיברי הגוף וכוחותיה אשר הם לה ככלי מעשיה, תצטרך גם אל מזון הגוף, אשר יתן שיקוי לעצמותיו וליחיות חדשות למלאות חסרון הלחיות אשר תכלינה ע"י ההתכה יום יום, להעמיד ולקיים בזה כוחות גופו ואיבריו המשלימים כעבדים רצון אדוניהם הנפש, אבל בבחינת הקרבנות אחרי שבהשקפה ראשונה לא יצטרך להן קיום האומה הישראלית, איך נוכל לאמור שתהיינה הכרחיות לחול ודיבוק שפע האלקי וכבוד שכינתו בישראל? ולבאר ספק זה יאמר הרב ז"ל שמשל זה צודק רק באמרנו, שכמו שבאר למעלה שער ל"ב שבאכול האדם לחמו בשמירת המצות התלויות בסעודה, כהרחקת כל מאכל איסור ממנ', ונתינת תודתו לה' על כל אשר יהנה בברכ' הראוי' לה ויעל' תמיד בה על דעתו שאכילתו אות היא רק לחזק גופו למען יוכל לעמוד לשרת לפני ה' כל ימי חייו הקצובים לו מאתו ית' יהיה כל זאת כעין מזון רוחני אשר תיזון ממנו הנפש להשאר דבוקה ואחוזה עם הגוף כל ימי שבתה פה בבית חומר, כן גם הכונה הראויה אשר יכונו בני ישראל בהקריבם את קרבנותיהם, ובשמרם כל חקיו אשר צוה במעשה הקרבנות תועיל להם מאוד להשלים נפשם ולהיישיר דרכם בכל מפעלם, ולתקן מדותיהם וכל תכונותיהם, עד שיהיו ראוים שתדבק בהם השכינה וכבוד ה' עליהם יראה, וזה שאחז"ל על הקרבנות בכלל, "ריח ניחוח לה', נחת רוח לפני שצויתי ונעשה רצוני, "ולו היו ישראל באותו מדרגת השלמות עד שהיו הולכים בדרכי ה' ושומרים כל מצותיו אף בלי עבודת ומעשה הקרבנות, הלוא יותר טוב היה להם, כי האיש אשר מעצמו יתעורר ויגבה לבו בדרכי ה' בלי הצטרכות אל הערה חיצונית לזה ע"י מעשה ועבודה גופנית, הלא בלתי ספק יותר יירצה לפני ה', כמאה"כ "עשה צדקה ומשפט נבחר לה' מזבח," וע"ז מורה גם מאה"כ "כי לא דברתי את אבותיכם וכו' ביום הוציאי אותם ממצרים על דברי עולה וזבח, כי אם הדבר הזה צויתי אותם לאמור שמעו בקולי" וכו' ורומז בזה על מאה"כ (שמות י"ט) "ועתה אם שמוע תשמעו בקולי" וכו' אפס אחרי שהראו ישראל אח"כ במעשה העגל שלא הגיעו לאותה מדרגת השלמות לבלתי הצטרך עוד למעשה גופני המעורר אותם אל ההשכלה העיונית האמיתית נצטוו באמת מאוהל מועד על מעשה הקרבנות. 
1הנה לפנינו שיש ב' מיני קרבנות, הא' אותן הבאים על החטא, והב' קרבנות תודה שלמים ועולות, ושני אלה ירצו לפני ה' רק בהיות הכונה הראויה והטהורה מחוברת להם, וזולתה פגול המה ולא ירצו, כמאה"כ "ולא תאירו מזבחי חנם", (ר"ל אם לא תחברו הכונה הראויה והנרצית אל מעשי הקרבנות אשר תעלו עליו) אין לי חפץ בכם וכו', ומנחה, (ר"ל כזאת המובאת בלי הצטרפות הכונה הראויה) לא ארצה מידכם" והנה כל משכיל ישפוט מעצמו, כי גם אם הכונה הראויה היא בחוברת עם מעשי הקרבנות בכל זאת נרצה המין הב' אשר איננו בא על חטא יותר מהמין הא' הבא רק לכפר על החוטא אשר חטא ואשם לאלהיו, וידוע ג"כ כי קרבן נח בצאתו מהתיבה היה ממין א', כי הביאו לכפר פני עליון על שגגתו ושגגת בניו, כי גם הם לא הטהרו למדי מחלאת המדות הרעות, ורק בבחינת זולתם מהדור הרע ההוא היו טובים ונכוחים כמחז"ל "בדורותיו היה צדיק, ולא בדורות אברהם ויצחק", ואמרו "אפי' נח שהיה בהם לא היה כדאי," (שינצל בנס נפלא כזה ממי המבול, ורק למען קיים העולם והחיות נפש כל חי עמו נתרצה לו ה', וחמל עליו עד שניצולו הוא ובניו) אפס התמידים שנצטוו ישראל להקריב בכל יום אף בעת היותם הולכים בדרך הטוב והישר היו ממין הב' הנרצה יותר לפניו כקרבן הבל שהיה טהר לב ונקי כפים ששעה ה' אל מנחתו, וכקרבן שלמה שהקריב אלף עולות נדבה בהיותו עוד במדרגה שלמותו עד שנראה אליו אז הי"ת בגבעון, ועל ב' מיני קרבנות אלה רומז המדרש שהחל בו הרב "מלה"ד למלך וכו', כי בקרבן נח נאמר "וירח ה' את ריח הנוחוח" המורה שערב לו קרבנו שהיה ממין הא'. כמו שערבו לו התלמידים שנצטוו ישראל להקריב שהם ממין הב', ועוד לא ידענו איזה משניהם ערב לו יותר? אך באמרו "זאת תורת העולה, היא העולה" וכו' המוסב על קרבן התמיד נראה שהיא נבחרת ואהובה לו יותר בעבור היותה ממין השני" וע"ז יורה גם מאמרם ז"ל, "כימי עולם ימי משה" (שנצטוו בהם להקריב קרבנות על החטאים) "וכשנים קדמניות, כשני שלמה" שהקריב אלף עולות נדבה, או "כימי עולם אלו ימי נח, וכשנים קדמוניות אלו ימי הבל וכו'." 
3*ספרי הצאבה, הם ספרי העמים הקדמונים אשר עבדו הכוכבים ומזלות, ועבודה זו נקראת בלשון ערבי צאבה, מלשון צבא, לפי שעובדים לצבא השמים, ובלשון עמים צאבעיסמוס ספריהם כתובים כל מיני העבודות והקרבת קרבנותיהם לאליליהם. 
3*ואני הנה ראיתי וכו', תוכן כוונתי, כי כמו שהמשכן עם כל כליו רומזים על תבנית העולם בכללו, כן ירמזו גם קרבנות הנשיאים אשר הקריבו אחרי כלות משה להקים את המשכן למען חנך אותו לעבודת הי"ת, על בנין העולם והגלגלים להורות כי את הכל ברא הי"ת רק לכבודו, שיכוין האדם מבחר כל יושבי תבל כל מעשיו לה', לעבדו בכל לבב, לבקר בהיכלו ולהשתחוות לפניו, וע"כ הביאו את קרבנם שש עגלות צב, ושני עשר בקר לרמוז על י"ב מזלות אשר באזור אחד יעמדו, אין דעם טהיערקרייזע, שש מהם בצד צפון לעומת שש האחרים העומדים בדרום, וקערת כסף בעבור היותה עגולה רומזת על כדור העולם שהוא עגול, והכסף בלובן מראהו רומז על מראה גלגל הלבנה שהוא ספיריי, אשר בתוך קערירו, רויס שוכנת הארץ לדעת הקדמונים, (עיין מבוא לשער ל"א) ומראה הלבנה בעצמה שהוא ג"כ לבן, כמו שיורה על זה שמה "לבנה" ומשקל שלשים ומאה כמנין קל, להורות, כי העולם כולו וכל ענייניו קלים הם בערכם, וגם קל מהרה יכלו ויאבדו, כמו שיורה מזרק כסף על האדם בעבור שהוזרקה בו נשמתו, ושבעים שקל משקלו רומזים על שבעים שנות חייו על פי הרוב, גם יורה מנין ע' כסף זה על מין האדם הכוסף תמיד לחמוד קניני העולם, וכל אשר ירבה לו כסף וזהב לא יאמר די והכף העשויה מזהב הנחמד ונבחר מכל המתכיות, ומשקלה עשרה שקל, רומזת אל הנשמה הטהורה האצול' משפע רוחני של עשרה מדרגות השכלים הנבדלים אשר בעבור' נבחר גם האדם מכל יצורי תבל השפלים, וכן הולך הרב ומבאר שאר חלקי קרבנותיהם כולם דרך רמז על כוחות הנפש והגוף, והכח המחבר הרגשות ה' החושים בעורק הראשיי, שבמוח קרא בשם המשותף. 
3*תוכן דעת הרב ז"ל הוא, כי החוקר אמר שפעולות האדם תחלקנ' בכלל לד' מחלקות, הא' פעולת ההבל, והן אותן אשר לא יכוין האדם בעשייתן לשום תכלית כפעולות המשוגעים, או בכל אשר יעשה האדם בעת חשבו על ענין אחר עד שלא ידע מה יעשה אשר נוכל לקראן, הב' פעולות השחוק. אשר יעשה אותן האדם למען השיג תכלית פחות'.. כמו שירקוד במחולות. לא למען התייגע והתעמל לסבב בזה בריאות גופו. כ"א רק למען התענג לפי שעה. הג' פעולות הריק. אשר לא ישיג בהן העושה אותן תכליתו אשר כיון אליה. והד' הפעולות הטובות אשר עשה אותן האדם למען השיג על ידן תכלית טובה. וישיג אותה באמת, והחוקר אמר כי שלש הראשונות אף שנעשו ג"כ מרצונו של אדם, (כי גם פעולות ההבל תעשינה ברצון בבחינה מה) בכל זאת כחסרונות תחשבנה, ורק הפעולות הטובות לבדנה הן הנה הנפשות ברצון שכלי. והבחיר' נתונה לאדם לא לעשות ככל העולה על רוחו ורצונו בשלוה, כי אז יעשה הרבה פעולות לריק ולהבל וללא הועיל, כ"א לבחור דרכו ולעשות תמיד רק הפעולות המביאות לתכלית טובה, ואם הוא מחובות בני אדם שישתדלו לפעול רק פעולות המועילות ומוליכות פועלם לתכלית טובה, אף כי שלא יצויר ברעיונינו שהי"ת יפעול חלילה פעולה לריק אשר לא תסבב התכלית הראויה. ואם כן יקשה כי כפי הנראה לא הושג התכלית מהי"ת במצותיו וחקיו אשר נתן לעמו ישראל. כי אם לפי שעה אבל לא לדורות, כי סרו מהר מאחרי ה' ומהדרך הטובה אשר צום ללכת בה ואף כי במצות הקרבנות אם נאמר כדעת הרמב"ם המובא למעלה בשער הקדום שהיתה תכליתם רק להרחיק בית ישראל מעל עבודתם אשר עבדו לגילוליהם, כי כפי הנודע נפלו מהר ברשת החטא הזה המה מלכיהם שריהם וכהניהם, ועל זה השיב הרב ז"ל כי בכל המצות אשר צוה הי"ת לעשותם כיון בם אל ענין כללי ופרטי. הפרטי הלוא הם המעשים המיוחדים הנזכרים בתורה והם אינם קיימים כי אם נופלים תחת שינוי העת והמקום אשר יעברו עליהם אפס הענק הכללי שהוא הרעיון האלקי הטמון בתוכם קיים ומתמיד לעולם (כמו שהאריך הרב בענין זה בשער נ"א עיין ביאורי שם), וכן הוא גם בענין הקרבנות שאף שפרטי מעשיהם וחוקיהם היו נשמדים. זינד רק כל ימי היות ישראל על אדמתו והבית על מכונו, בכל זאת הרעיון הכללי הרוחני הצפין בקרבם והוא לעבוד את ה' במצפון לב הוא נשאר קיים ומתמיד לעולם, כי אף שהקרבנות בטלות עתה התפלה שהיתה תמיד עמם בחוברת קיימת והיא ג"כ עבודה שבלב כמחז"ל "וכי יש פולחן בבבל אלא זו תפלה" ולא לבד נחשבת כהקרבת הקרבן כ"א נם מעולה היא יותר ממנה. כי הקרבן מכפר רק השוגג והתפל' אשר תיטיב מחשבות אנוש ותשיב נפשו לאלהיה מכפרת גם על המזיד ובאופן זה הולך הרב ומבאר איכות התפל' מעלת' ותועלת' בדברי נועם המובנים מעצמם ובתוך דבריו אלה יאמר כי ההבדל בין ק"ש ותפל' הוא. כי התפל' הוא כעין דיבור האדם עם אלהיו וע"כ ראויה שתהיה בלחש רק שיוציא הדברים מפיו לעורר כונתו, כי גם מחשבות לב אדם הטמונות וצפונות בחיבו ידע הי"ת אף כי ישמע דברי המתפלל אשר רק בנחת ובלאט נשמעים, אבל ק"ש הכוללת לימודי ה' ועיקרי האמונה אשר על פי ה' אשר צוה זאת, (כאשר יורה עליו הצווי בפעל, שמע ואהבת, וכו') יושרשו ויוטבעו בשכל כל איש ישראל להשכיל להבין ולהאמין אותם, צריכה להיות באופן שתשמע לאזנינו, כי רק אז תעשה רושם יותר חזק ותכה שורש בלבנו, ויהיו הלימודים היקרים האלה בקרבו כמסמרות נטועים וכיתד במקום נאמן שמורים לעד לעולם כל ימי חיינו עלי ארץ, (ודרך כלל נוכל לאמור כי התפלה היא יותר ענין לב. וק"ש היא יותר ענין שכלי, והלימוד היותר עיקר בק"ש היא מצות "ואהבת את ה'" וכו', כי הוא מלמדת אותנו שנחשוב יחסנו אל הי"ת כיחס אשת חיל אל בעלה האוהבת אותו בכל לב ונפש. שכמו שלא תקרא האשה טובה וזיווגה עם בעלה אינה עולה יפה אם לא תהיינה בה שש אלה המדות והמעלות, הא' שתהיה משכלת יודעת ומבחנת טבע ומהות בעלה למען תדע איך תוכל להפיק רצונו בכל עת, הב' שתהיה אוהבת אותו בכל לב בהאמינ' שגם היא נאהבת ממנו יותר מכל זולת'. השלישי שלא לבד תאהב אותו יותר מכל זולתו, כי אם תשגה באהבתו לבדו ולא תתן לזרים חלק בידידות נפשה, הד' שתדע ותשכיל כי רק כאשר תשמע בקולו ותשרתהו כראוי ייטיב לה, ובעמלו אשר יעמול אז בעבורה תשכון שלוה בהשקט ובבטת' מאין מחסור כל דבר מכובדת ומוצלחת בתוך ביתה, הה' שתבטח על בעלה גם בבחינת בניה אשר תוליד לו שישתדל להמציא להם כל מחסורם. ולהצליחם ככל אשר תמצא ידו, הוא שתשמר לבקש צרכיה משום איש זולתו, כי בתת איש אחר לה לפעמים מחסור' אשר יחסר לה, הלוא על נקלה יסית זאת אותה ויפת לבה בסתר לזנות אחריו כמאה"כ, כי אמרה אחרי מאהבי נותני לחמי וכו', כן צריכים גם אנחנו בני ישראל להשכיל ולהתבונן בתארי הי"ת ומהותו כפי יכלתנו האנושית, כמאה"כ שמע ישראל וכו', ונאמין כי הוא בחרנו מכל העמים ויחד לנו אהבתו כמאה"כ והייתם לי סגולה וכו'. ושלא לעבוד זולתו כמאה"כ לא יהיה לך אלהים אחרים וכו' ושנדע כי רק בשמענו בקולו נשכיל ונצליח כמאה"כ אם בחוקותי תלכו וכו', ונתתי גשמיכם וכו' ולא לבד אנחנו כי אם גם בנינו אחרינו יהיו מוצלחים עי"ז כמאה"כ למען ייטב לך ולבניך אחריך וכו' ושלא נבקש עזר ומשען מזולתו כמאה"כ ופן תדרוש לאלוהיהם, ועל ששה ענינים אלה רומזים גם ששה המאמרים המתחילים במלת אמת בברכת אמת ויציב הנאמרת בין ק"ש לתפל', כאשר הולך הרב ז"ל ומבאר ורק אחרי אשר השרשנו בלבנו כל הלימודים והעיקרים היקרים והאמיתים המצטרכים לתיקון והיישרת נפשנו, ע"י ק"ש וברכת אמת ויציב החותמת בגאל ישראל אנו באים אל שער המלך להתפלל לפני ה', כי רק אז תהיה תפלתנו יותר רצויה ומקובלת לפניו, כמחז"ל (ברכות ט' ע"ב) כל הסומך גאולה לתפלה אינו ניזוק כל היום כולו, וכמחז"ל "הוי זהיר בק"ש ותפלה"' ר"ל כי רק בהשלימך נפשך תחילה ע"י ק"ש והשרשת לימודי' במצפון לבב תקובל תפלתך ותנתן לך שאלתך כאות נפשך) "וכשאתה מתפלל אל תעש תפלתך קבע אלא תחנונים", וכו' ר"ל כשאתה מתפלל לבד בלי שתקדים להשלים נפשך תחילה ע"י ק"ש לא תנתן לך בקשתך כדבר קבוע וראוי לך כ"א בתורת חסד ומתנת חנם, ובזה באר הרב ז"ל גם מחז"ל בשבת י"ב ע"ב א"ר יוחנן כי הוא אזילנא וכו', כי האיש אשר יש לו כשרון חכמה ודעת, ובכל זאת מתעצל בהשלמת נפשו ע"י לימוד התורה האלהית הכתובה בלשון הקודש עד שכמעט לא יכין עוד לדבר עברית ויצטרך להשתמש בתפלתו בלשון עמו, (שהיתה אז ארמית) כמו שמדבר בכל עניניו ועסקיו לא תקובל תפלתו ורק החולה הנשקע בצרה ובמצולת יגונו אשר כבוד ה' חופף עליו לסעדו על ערש דוי ירוחם מאתו ית' בתורת חסד ורחמים לשמוע תפלתו בכל לשון שתהיה וישלח דברו וירפאהו, וכן תפלת צבור יען כי לשחר טובם הכללי ישגיח ה' יותר, ואתם יצו ברכתו לתת להם רחמים וחנינה במדרגה יותר גדולה מאשר יעשה כל אלה ליחיד [מלבד כי מרבית העם נבערו מדעת מלידה ומבטן כטף ונשים או בעבור הצטרכם לעסוק ביישוב העולם ולמלאות מחסורי הגוף עד שיש להם כעין התנצלות אם לא ישלימו נפשם תחילה בלימוד התורה] וע"ז רומזים דברי חז"ל שאמרו ד"מ שאין מלאכי השרת נזקקין לו, לפי שאין מכירין בלשון ארמית, ואח"כ, "שאני חולה ששכינה עמו ואח"כ הא ביחיד הא בציבור" ואחר שהראה הרב ז"ל בכל זה תוכן ומהות ק"ש ומעלת התפלה והיות חיובה ותועלתה מתמדת כל הימים, אמר כי תוכן התפלה נוסד על ברכת כהנים יברכך ה' וכו' כמו שמבאר זאת בפנים הספר, ועל כל זה יורו דברי חז"ל שהחל בו אר"א וכו' כן אברכך בחיי זה ק"ש, בשמך אשא כפי זו תפלה שהוא כעין ברכת כהנים הנאמרת בנשיאות כפים ובעבור היות הק"ש והתפלה במקום הקרבנות אה"כ עליה כמו חלב ודשן תשבע נפשי, ולא עוד אלא שנוחל שני עולמות וכו', כי בזה מיישיר נפשו להיטיב דרכו בחיים חייתו ולהקנות לו האושר הנצחי בעוה"ב. 
3*תוכן כונתו הוא, כי הנה ידוע שהוא נוסד בטבע כל אדם, ואף כי בלב כל איש משכיל הרגיל, לחקור ולעיין תמיד בעיונים ומושכלים. כי מדי יעלה רעיון ומושכל אחד על רעיונו יעורר רעיון זה רעיון אחר הדומה לו קצת, ורעיון זה את רעהו הדומה לו עד אשר יסובך שכלו ברעיונים וענינים רבים השונים זה מזה ודומים בכל זאת במקצת יחד, וענין זה נקרא בפי חכמי המחקר חיבור הרעיונים והמושכלים, ועפי"ז יאמר הרב ז"ל כי לא נבין דברי הירושלמי אלה כפי פשוטם לחשוב שהשלמים האלה חשבו בעת התפלה בענינים זרים אשר אין להם יחס כלל עם ענין התפלה שהיו מתפללים, כ"א כונתם שבעת ששמו לב על דברי התפלה כראוי וחשבו על ענינה בעבור זה על דעתם גם רעיונים ומושכלים אחרים אשר יש להם יחס מה עם התפלה שהתפללו, כי ר' חייא אמר שבשומו על לב בברכת אבות, מעלת אברהם יצחק ויעקב, ובברכת השיבנו מעלת בעלי התשובה ביחסם אל הצדיקים והחסידים אשר לא חטאו מעולם, עלה על רעיונו לחשוב דרך כלל על הבדל מדרגת מעלת השלמים האלה זה, ומי מהם היותר קרוב ויותר אהוב ונחמד להי"ת, וזש"א והרהרית ואמרית מאן ליעול קמי מלכא, ושמואל אמר כי בברכת אתה חונן שנזכרו שם דעה בינה והשכל, שהם כולם כוחות הנפש והשכל המשוטט ברעיוניו ברחבי העולם כעוף המעופף על פני רקיע השמים, ודומים בעבור זה לאפרוחי עוף, עלה על דעתו לחשוב על ההבדל אשר בין שלש כחות אלה יחד, וזש"א "אנא מניתי אפרוחים" ור' בון אמר, כי במאמר קונה הכל או ובורא הכל, המורה על בריאת שמים וארץ וכל צבאם עלה על דעתו לחשוב על מעלת הברואים השונים וסדרי בנין העולם, ומדרגתם זה למעלה מזה וזש"א אנא מניתי דומסיא והשלמים האלה חשבו גם חיבור רעיונים ומושכלים אלה בעת התפלה לחסרון והעדר הכונה הראויה אל המתפלל. 
3*תוכן דעת הרב ז"ל הוא, כי כמו שלא נוכל לצייר ברעיונינו מושג החכמה והגבורה ושאר המקרים, אם לא נצייר עמם גם מושג האדם, ר"ל החכם או הגבור אשר בו דבוקים ואחוזים תארים אלה, כן גם מושג הזמן הוא מושג שכלי אשר לא נוכל לציירו ולהשיגו ברעיונינו רק בחברת רעיון ומושג פעולה מה שהוא שינוי ותנועה אשר בהכרח תעשינה רק במשך זמן מה, ד"מ מושג השעה לא נשיג רק באמרנו ד"מ ראובן אכל או הלך שעה אחת, כמו שנשיג מושג היום רק ע"י צאת ובוא השמש בו פעם אחת, ומושג החודש רק ע"י סיבוב הירח בו את הארץ פעם אחת, ומושג השנה רק ע"י סיבוב והקף השמש את הארץ, (לדעת הקדמונים, או הארץ את השמש לדעת האחרונים,) פעם אחת, וכן מושג קדמות ואיחור הזמן לא נשיג רק ע"י שנחשוב ברעיונינו ב' פעולות המצטרפות ומתיחסות זו אל זו, כי באמרנו ד"מ אחרי אשר יצא יעקב מבאר שבע הלך חרנה, נדע ונשיג, כי פעולת יציאתו זאת קדמה בזמן לפעולת לכתו לחרן, ונמשך מכל זה, כי לפני ברוא אלהים ארץ ושמים וכל צבאם המתנועעים ומשתנים תמיד, לא היה מקום למושג הזמן, כי אז היה רק ה' לבדו, אשר לא יתנועע ולא ישתנה לעולם, ורק בבריאת הנבראים המתנועעים ומשתנים נתהוה גם מושג הזמן, וזש"א הפילוסופים "שהזמן הוא הנבראים", אפס כמו שלא יצוייר מושג הזמן מבלעדי שום תנועה פעולה ושינוי, כן לא תצוייר שום תנועה פעולה או הוית שום דבר אם לא נחבר אליו לא לבד גם מושג נקודת הזמן אשר בו החלה להעשות או להיות, כ"א גם משך זמן הפעולה והתנועה וההויה ההיא, ולהורות על שתי אלה אה"כ "לכל זמן ועת לכל חפץ תחת השמים" (הראשון יורה לדעתי על נקודת זמן התחלתו, ומלת עת תורה על משך הזמן, ) אפס הרב ז"ל פירש הכ' הזה באופן אחר, שר"ל שהתנועה הכללית, אשר התעוררה על פי הי"ת בראשית הבריאה, ואשר על ידה יצאה ברצונו הקדום המציאות בכלל מהאין אל היש, והשינוים האחרים שבאו אח"כ בששת ימי הבריאה, אשר על ידם יצאו כל הנבראים השונים למיניהם זה אחר זה מחומר הראשון שנברא תחילה, נתהוו כלם רק בנקודת זמן ידוע הנרצית בעיני ה', (לפי אמונתנו האמיתית בחידוש העולם, ונגד דעת הפילוסופים מאמיני הקדמות,) כמו שיתהוו גם עתה בכל יום, שעה ורגע, שינוים וחילופים שונים בכל ברואי עולם השפל, (כי הכוכבים והגלגלים הם לדעת הקדמונים בלתי נופלים תחת השינוי והתמורה, כי אם קיימים ומתמידים באישים, כמו המלאכים והשכליים הנבדלים,) ועל כל זה יורה הכ' "לכל זמן ועת לכל חפץ תחת השמים" ויתורגם,   והנה נמשך מכל זה כי אחרי שהזמן הוא צורך הכרחי לכל פעולות האדם אשר יעשה. הנהו כלי חמדה ודבר יקר מאד לכל משכיל אשר עליו ראוי שתחוס עינו מאוד לבלתי אבדו לריק וללא הועיל. ובעבור יום אחד עליו אשר בו לא עשה טובה יחשבהו כנאבד מימי חייו, ונמשך מזה גם בהיפך, כי הזמן אשר ישתמשו בו השלמים האמיתיים להקנות להם מדה טובה או שלימות נפשית יקר להם מאד, אף כי קטון הכמות הוא, כמאחז"ל "יפה שעה אחת של תשובה ומעשים טובים בעוה"ז מכל חיי העוה"ב" (כי בו לא תאלצם ולא תציקם עוד התשוקה הגופנית, וע"כ השכלתם הרוחנית אשר בה יתענגו שם, לא תחשב להם כל כך לצדקה כקנין השלמות פה עלי ארץ בעוד תסיתם התשוקה לחטוא, והם משתדלים בכל מאמצי כחם לכבוש יצרם הרע ולהכניע נטית חמרם המשתוקק רק אל הנאות גופניות,) אפס יען כי הרבה מבני אדם יעלימו עיניהם מזה ולא ישימו על לב כי מבלים הם ימיהם רק בעסקי העולם והבלי התבל, כמו שאמר משל הקדמוני "אדם דואג על איבוד דמיו ואינו דואג על איבוד ימיו, אף כי דמיו אינם עוזרים וימיו איגם חוזרים," ע"כ החכימה התורה האלהית להשריש בלבנו יקרת הזמן, ולמנות ימינו כן הודיעה אותנו, כי מאה"כ, "וספרת לך שבע שבתות השנים וכו'" הכולל לפי הוראתו הפשוטית רק מצות ספירות השמיטות והיובלות המסורה לב"ד לבד לפי דרש חז"ל, כולל גם הרעיון המוסרי לכל איש ישראל למנות שנות נעוריו המגיעים קרוב לחמישים, ולחלק אותן לשבע מחלקות של שבע שבע שנים, כי בשבוע הראשון ימי ילדות האדם אשר בהם יחלו רק נצני דעתו ושכלו להראות עת עמדו ועברו עוד תחת שבט הוריו ומוריו, ובשבוע השני יתחזקו כחות שכלו עד היותו באחריתו אחרי מלאת לו י"ג שנה, לאיש אשר כבר ישא על שכמו עול חיוב שמירת המצות והוא בר עונשין בעברו מליהם בב"ד של מטה, ובשבוע השלישי מדי היותו בן עשרים וכוחות שכלו ודעתו הולכים וגוברים, יהיה גם בר עונש אלקי בב"ד של מעלה אם תטה אשורו מני הדרך הישרה והנכוחה לעבור חקי אלהים ותורותיו, ובשבוע הרביעי יחזק כח גופו יותר עד שהוא יוצא ובא בין האנשים, ובשבוע החמישי כבר הגיע לחציי ימי חיי האדם שהם עפ"י הרוב רק שבעים שנה, ובשבוע הששי כבר עברו חצי שנותיו, אם גם הוא מאותן בני אדם אשר בגבורות יחיו שמונים שנה, ובשבוע השביעי כבר כלו ימי הנעורים וימי הזקנה והירידה כבר החלו לבוא, ומאז והלאה ראוי לאדם לעזוב עניני החומר ולקדש ימיו להתהלך בתום ובמישרים ולעשות נפשו חפשי כפי היכולת מתשוקת תענוגי הגוף וקניינים ארציים, ועל כל זה יורה הכתוב "וספרת לך," ר"ל לעצמך לטובתך ולתועלתך, "שבע שבתות השנים וכו', וקדשתם שנת החמשים שנה וקראתם דרור בארץ וכו'" ועל זה התפלל גם מרע"ה בתפלתו באמרו, למנות ימינו כן הודע ונביא לבב חכמה" ר"ל למדנו והודיענו למנות ולספור כראוי ימי חיינו, (ומלת "כן" פה הוא תואר הפעל למנות) כי רק אז נביא לבב חכמה, לא כאותן המתעצלים בקנין השלמות הנפשית, וחושבים, כי לפי רבות השתדלותם לאסוף קניני הזמן ולהתענג בתענוגיו, כן יוסיפו וכן ירבו ימי חייהם, ונמשך מזה, כי מספר שבעה יקר מאוד לאדם לחקור ולהשים עיונו עליו, כי על ידו יבוא לעיונים יקרים ומועילים מאוד, כי מספר שבעה נמצא לא לבד בחלוקת שנות נעורי האדם כ"א גם בבריאת התבל ומלואה, כי בששת ימי המעשה יצאו הנמצאים כולם מהאפס ליש, וביום השביעי אשר בו שבת אלדים מכל מלאכתו לעשות עוד בריאה חדשה, החלו כל חקי הטבע להיות הולכים ומתנהגים על פי דרכם. גם בעניני השמיטות והיובלים שמירת השבת, קביעת המועדים, ודיני טומאה וטהרה שבעת ימי המשתה ואבלות, ושאר הרבה דברים נזכר מספר שבעה, עד שכמעט כל עניני האדם מעת הולדו עד אשר יובל לקבר במספר שבעה ימנו, כי שבעת ימים יהיה תחת אמו וביום השמיני ימול בשר ערלתו, ואמו טמאה לידה בעבורו שבעת ימים, וכאשר ישא אשה ישמח ויתעלס אתה באהבים שבעת ימים, ובמותו יעשו לו בניו וקרוביו אבל שבעת ימים, וע"כ נצטוו הכהנים למלא את ידיהם שבעה ימים, והמצוה הזאת היתה כוללת שני ענינים, הא' שלא יצאו שבעת ימים מפתח אהל מועד החוצה, לרמוז להם כי לפני בואם לעמוד לשרת בקודש, צריכים להפשיט מחשבותיהם ורעיוניהם מעניני ביתם ומשפחתם, כ"א יתבוננו תמיד רק על מפלאות היי"ת אשר ברא עולמו בשבעה ימים (ר"ל הבריאה מאין בששת ימים, והמנוח' שהוא נתינת הכח לחלקי הטבע להתנהג מעצמם ע"פ דרכם ביום השביעי) וזשה"כ "כי שבעת ימים ימלא את ידכם" (ר"ל העיון בשבעת ימי הבריא' האלה ימלא ידכם להיות כהני ה'), והב' שלא יהרסו לבוא אל הקודש פנימה, כ"א מחוץ לאוהל ישבו כמאה"כ "ופתח אהל מועד תשבו וכו', שבעת ימים לשמור משמרת ה'" וכו' לרמוז להם בזה, שכמו שהם יושבים שבעת ימים פה בפתח אוהל מועד מבלי היות להם רשות להכנס באהל מועד, כן יחשבו וישימו על לב, כי גם חייהם עלי ארץ בשבעה שבועות מימו נעוריהם, אינו ישיבת קבע רק כאורח נטה ללון, וכישיבת איש זמן מעט בחצר הבית לתקן גופו ובגדיו כראוי, למען יוכל להכנס אחרי כן אל היכל המלך פנימה לראות לפניו, ובהעלות זאת תמיד על לבם, בלתי ספק יקדשו ויטהרו נפשם מחלאת כל מדה פחותה וגרועה, וזש"א "ושמרתם את משמרת הקודש ולא תמותו" ר"ל כי רק אז יהיו חייכם עלי ארץ חיום אמיתיים," ולא כחיי הרשעים אשר מהם אחז"ל "שאם יחיה ימות." וע"ז מורים דברי המדרש "משל למלך וכו' והוציא כרוז כל אכסניא לא יראה לפני, אם לא יראה את פני המטרונה" וכו', המשיל מספר השבעה השליט בכל עניני העולם למטרונה, ר"ל אשת המלך הגבירה, ואמר שאינם ראוים להקריב קרבן לעמוד ולשרת לפניו, "עד שיעבור השבת," ר"ל עד שיתבוננו תחלה בחידוש העולם ובריאתו בז' ימים, ועד שימולו ערלת לבם לנקותו מכל סיג וחלאה, כמו שימול בשר ערלת כל זכר, אחרי עבור עליו ז' ימים, וזש"א "שאין שבעה בלא שבת, ואין מילה בלא שבת," ועוד אמרו במדרש ד"מ שהי"ת שמר שבעה ימי אבלות לפני הביאו את מי המבול לשחת כל בשר כמאה"כ "ויהי לשבעת הימים והמבול היה" וכו', ע"כ אמר פה לאהרן ולבניו כי טוב יותר להם לשמור מצותו לשבת שבעת ימים ולהתבונן בדרכי ה', וביקרת עבודת הקודש אשר ימלאו עתה ידיהם לעבוד אותה לפני ה' למען לא ימותו, ולא יקרם רע ואסון עד שיוכרחו לעשות אח"כ אבל שבעת ימים, וסמכו ענין זה על הכתוב, שומר מצוה לא ידע דבר רע זה אהרן שנאמר בו ומפתח אוהל מועד לא תצאו שבעת ימים" וכו', 
1ובאופן זה בארי גם חז"ל במדרש שהחל בו הרב ז"ל הכתוב "תן חלק לשבעה וגם לשמונה כי לא תדע מה יהיה רעה על הארץ", שר"ל שכאשר ישים תמיד עיונו על מספר שבעה ושמונה, ייטיב דרכו להיות תמיד נרצה בעיני ה' ולא ידע רע ואסון לא יקרהו, וע"ז אר"א שרומז על שבעה ימי בראשית וח' ימי מילה, ר"ל על התבוננות בבריאות העולם, וחיובו להמול ערלת לבו, ור"י אמר כי רומז על ז' ימי הפסח, עת יובדק לאור הנר ויבוער כל שאור וכל חמץ מבתינו, אשר יזכירהו, כי חובה עליו תמיד לבדוק ולבער לאור שכלו כל מדה גרועה ופחותה אשר יחסה אל לב האדם, כיחס השאור והחמץ אל הבצק ועל ח' ימי חג האסיף בצאת השנה, לרמוז על חיובו להתבונן באחריתו וסוף ימי חייו עת יאסף אל עמו, כי בהתבוננו תמיד בכל אלה בלתי ספק יהיה תמים דרך ההולך בתורת ה', ובשובה ונחת יחיה בנעימים תמיד, ולא ידע מה יהיה רעה על הארץ, 
3*בחודש השביעי למנין הבריאה ר"ל חודש ניסן, כי כמו שתשרי הוא החודש השביעי לחשבון השנה מניסן, מועד צאתם ממצרים, כן חודש ניסן הוא החודש השביעי לתשרי שבו נברא העולם לדעת ר"א, - (בר"ה דף י' ע"ב). 
3**ובהגעלת הכלים וכו' כונתו כי כמו שיש בהגעלת כלי איסור, או כלי חמץ ד' מדרגות, כי אשר ישתמש בהם רק בצונן הכשרו בהדחה ושטיפה, ואשר תשמישו בחמין, צריך הגעלה בחמין, ומה שתשמישו באש בלי אמצעית המים, כשפוד הכשרו ע"י ליבון וביאה באש, וכלי חרס אשר חלקיו רפים, אשר ע"כ נדבק בלעו בו ולא יצא לחוץ גם ע"י חמין או ביאה באש אין לו תקנה כי אם בשבירה, כן יש גם בעושי עבירה ארבעה חלוקי כפרה שהיה ר' ישמעאל דורש (יומא פ"ו ע"א) והיותר גרוע מכולם הוא מי שיש בידו חילול השם, אשר לא יכופר עונו עד אשר ימות, ונדמה בזה לכלי חרס אשר לא יטהר, ואין לו תקנה רק בהשחתתו ע"י שבירה, וזה שקונן הנביא על השחתת מדות בני ציון בימיו, עד שכמעט לא הית' תרופ' למכתם בבחינ' מוסרית, באמרו "בבכי ציון היקרים איכה נחשבו לנבלי חרש" וכו'. 
3*והנה מהיום וכו' תוכן כונתו שאחרי היות חג הפסח מועד צאתנו ממצרים, אשר נחוג בחודש האביב, עת יתחדש הטבע כנשר נעוריו, והאדמה תצא מרחם החורף והסתיו, והעמקים יעטפו פרחי נועם, אות וסימן, לילדות ושחרות האדם, ע"כ יזכירוני המצות שנצטוינו בו גם החובות המוטלות עלינו בראשית ימי חיינו, אחרי צאתנו מקרוב מבטן אמנו לאור תבל, עת ינצו פרחי שכלנו, ורוח המדע תחל לפעמנו, כי כמו שיובדקו לפני התקדש חג הפסח כל הבתים, ויבוער כל חמץ מהם, והכלים יוגעלו, והחטים ישמרו ויוטחנו, והעיסות נילושות בשמירה הכל לשם מצוה כן חובה עלינו להשיר גם מלבנו סיג וחלאת המדות הפחותות הדומות לשאור ומחמצת, ולהשתדל בהיפך לתקן ולהכין כל תכונות נפשנו בשמירה מעולה על צד היותר טוב, ואח"כ נצטוינו לספור שבעה שבועות, מה שמעורר אותנו להסתכל ולהתבונן תמיד על מהות ואיכות ימי חיינו שהם בהרבה בני אדם רק שבעה שבועות שנים, ואחרי כלות ספירת שבעה שבועות, הרומזים גם על בריאת הטבע, והתחלת הנהגתה על פי חקים ידועים בשבעה ימים, נחוג יום החמשים יום מתן תורתנו, אשר בו החלה ההנהגה ההשגחית לבני ישראל, להטיב למו בעת שמרם מצות התורה, ולהרע למו כאשר יעברו על חקיה (עיין בביאורי בראשית דף צ"ב) עד שמאז והלאה יש ג' מיני הנהגות בעולם לפי שינוי מעלת ומדרגת בני אדם המונהגים, כי המון כל העמים בכלל מונהגים מהי"ת רק על פי מנהג הטבע וחוקיה, ואותה יקרא המשורר "אמת ה'," וממנה אמר "ועד שחקים אמתך" והשרידים אשר הוא קורא, והם העושים רצונו לשמה, מונהגים תמיד רק בהשגחה אלהית פרטית, ובהנהגה נסיית אשר ממנה אה"כ "כי גדול מעל שמים חסדך" והבינונים העומדים בתוך בבחינת מעלתם המוסרית, גם הנהגתם משותפת בין הנהגה הטבעית והנסיית, וממנה נאמר "כי גדול עד שמים חסדך," ואחרי עבור כל ימי הקציר אשר בהם נאסוף לאחדים תבואת הארץ ופרי מעשינו בכל שנה ושנה, הוקבע אלינו חג האסיף אשר הוא אות וסימן לקץ ואחרית ימינו וזמן אסיפתנו אל אבותינו אחרי כלות חיי הבלנו עלי ארץ, והוא ג"כ שבעה ימים אשר בהם חובה עלינו לשבת בסוכה בדירת עראי, מה שיזכור אותנו כי גם שבתנו עלי ארץ בשבעה שבועות שנותינו היא רק ישיבת עראי כאורח נטה ללון, ואך יצא יצא חג הסוכות, הנה ימי הקור והחורף דמות זמן מיתתנו לפנינו. 
3*וזה כי הוקבעו, ר"ל יען כי במות איש שלם ירגישו הנשארים חסרונו בג' בחינות, כי הוא הורם דעה אמיתית בחכמת התורה ומושכליה, להקנותם שלימות נפשית, גם הוא הורם תיקון המדות ואופן הנהגם עם זולתם לסבב אשרם המדיני, והורם ג"כ אופן הנהגת ביתם, ואיך ימציאו למו כל מחסוריהם ההכרחיים, ובמותו יאבדו כל אלה מהם, ע"כ הוקבעו שלשה ימים לבכי שהוא סימן העצב היותר גדול בעבור חסרון לימוד התורה, ושבעה למספד, עת אשר בהם חובה לאבל להיות כלוא בביתו ולבלתי צאת החוצה להתערב בחברת רעיו, להורות בזה עצבונו על חסרון מורהו הנהגתו בחברה האנושית. ושלשים לאיסור גיהוץ ותספורת, שהן כולם הנאות גופניות, ובמניעתן יוזכר בחסרון האיש אשר הורהו האופן איך ימציא לו מחסוריו והנאותיו הגופניות. *בעוד שיתחלפו וכו' ר"ל כוונת ר' יוסי בר"ח היא, כי עתה בעוד לא שלם עם ישראל במדותיו ותכונות נפשו, ויש מהם מטיבים ויש מהם מריעים דרכם ופעולותיהם, יתחלפו גם מקריהם הבאים עליהם לפי גמול מעשיהם הטובים או הרעים וע"כ יצטרכו רק קצתם לברך הטוב והמטיב על הבשורות הטובות וקצתם יוכרחו לברך דיין האמת על הרעות, אפס לעה"ב ר"ל לעתיד באחרית הימים בעת ישיב ה' שבות עמו יהיו כלם מטיבים דרכיהם ובעבור זה יהיו גם כל מקריהם רק טובים אשר יתנו תודתם עליהם בברכת הטוב והמיטיב, וזש"א ר' יוסי וכו' בבחינת הבדל שלימות המדות ויושר המעשים בין אנשי דורנו לדור הנולד כי יבוא באחרית הימים, אמר ר"י אמר שמואל בבחינת שלמות ההשגה כי עתה תקצר יד חכמינו המעיינים האלהיים להשיג מהותו וע"כ נקרא שם הויה המורה על מהות הי"ת רק בשם אדנות להורות שרק על פי פעלו שהוא אדון כל נשיגנו עתה. אבל השגת מהותו נעלמת ומכוסה היא עתה ממנו אבל לעתיד תראה החכמה ודעת אלהים בארץ עד שישיגוהו גם השגה מהותית. 
3**תוכן דעת הרב ז"ל הוא כי כבר אמר החוקר שהטוב היותר כללי הוא גם היותר טוב ומשובח. ר"ל שלפי רבות מספר האנשים אשר יקחו חלקם בטוב מה ואשר להם יגיע תועלתו מבלי אשר יוגרע עי"ז חלק כ"א ואחד מהם ; כן יגדל גם מעלת ומדרגת הטוב ההוא. ד"מ השמש אשר יפיץ קרני אורו על כל חצי כדור הארץ. עד שאין נסתר מחמתו ומאורו הלוא מעלתו וטובו יגדל מאוד מאור הנר אשר יאיר רק לאנשים המעטים היושבים סביבותיו אשר להם לבדם יגיעו קרני אורו, וע"כ אה"כ להודיע שהי"ת הוא השלם הטוב לבלי תכלית "טוב ה' לכל" ר"ל יען שתועלת טובו מגיע לכל יצוריו, משא"כ בבני אדם כי גם המלך היותר טוב לא יוכל להרחיב טובו על כל הנתונים תחת ממשלתו גם מקוצר יכלתו בהיותו אנוש קצר יד, גם מקוצר מתנתו בעצמה שלא תספיק להרבה בני אדם כמאה"כ "גם לכלכם יתן בן ישי שדות וכרמים גם לכלכם ישים שרי אלפים" וכו' ר"ל כי הראשון אי אפשר בבחינתו ואינו ביכלתו אחרי שאין לו כל כך שדות וכרמים לתת מהם לכל אחד ואחד והב' אי אפשר בבחינת הדבר בעצמו כי אם יהיו כלם הראשים והשרים איה האלפים והמאות הנתונים תחת משמעתם אבל הי"ת אשר ליכלתו אין קץ גם בבחינת עצמותו ית' גם בבחינת הדברים אשר פיהו הוא צוה, הוא יכול להיטיב לכל, והוא מיטיב באמת לכל כי לא חסר משום נמצא מה שחשב בחכמתו העליונה שהוא טוב ומועיל לו ומה שהיה חמרו ראוי לקבל לא העדיר ממנו ומעצמו יבין כל משכיל כי לא מחכמה ישאל איש לאמר. מדוע עשה בעולמו ברואים מעולים ופחותים. ד"מ סוסים וזוחלי עפר כנמלה ושאר רמשים. ולא עשה כולם סוסים כי כמו שהרואה גוף האדם שהוא מכף רגל עד ראש בעל איברים נכבדים ופחותים לא יוכל לשאול מדוע לא עשה כל גופו ראש לב או עין לבד שהם האיברים היותר נכבדים? אחרי שישים אל לבו כי הגוף מצטרך לקיומו גם אל האיברים הגרועים והפחותים האלה וכי רק בעשות כל אחד מהם את מעשהו ישיג תכליתו, ד"מ הרגלים ילכו לבקש המזון והידים יבאוהו אל פיו לאכול והאצטומכא יעכלהו והכבד יעשהו לדם אשר יוליך אל הלב ומשם יצא באמצעות הגידים והעורקים אל כל האיברים וכן הצפרנים יגינו על ראשי האצבעות אשר שם יכלו כל העצבים ושם הרגשת המישוש יותר גדולה מבכל מקומות הגוף, כמו שיגינו השערות על ראש והמוח ושאר המקומות אשר הם שם לבל יתקררו הליחיות הפנימיות שבתוכם מקור האויר החיצון ; כן ירא וישפוט כל משכיל כי גם לתיקון העולם כולו ראתה החכמה העליונה שהוא ראוי ומחויב לברוא תחילה חמרים שונים גרועים ומעולים ולתת אח"כ לכל חומר הצורה שראויה לה בלי חסרון ומגרעת למען יהיו עי"ז בעולם ברואים יקרים וגרועים ויעשה כל אחד ואחד מהם מלאכתו ומעשהו אשר נועד להם כי רק באופן הזה יושג התכלית הנרצה מהי"ת מכלל הבריאה כלה, וכמו שלא יושג התכלית הנרצה מהבית הבנוי על תלו אם לא יהיו לו קרקע וגג וצלעות סביב לו בירכתי מזרח ומערב צפון ודרום [או כמו שלא תכון החברה האנושית בבחינה מדינית. אם לא יהיו בקרבה שרים ואדונים המצוים ומפקידים ועבדים הסרים למשמעתם עשירים ואביונים אשר כל אחד מהם פועל פעולתו המיוחדת לו בגבול מעשהו כמאה"כ "כי לא יחדל אביון מקרב הארץ" (דברים ט"ו) ומאה"כ "עשיר ורש נפגשו עושה כלם ה'" (משלי כ"ב) כן לא היה רצון הי"ת מושג בעולמו אם היו ברואיו כלם מלאכים ושכלים נבדלים או כולם בני אדם חכמים ונבונים נביאים או פילוסופים או שהיו כל חייתו יער רק אריות ושנהבים וכל בהמות שדי רק סוסים וגמלים ושאר בע"ח יקרי הערך, היוצא מכל זה הוא כי לא מקוצר יכולת הי"ת או מחסרון טובו והעדר חסדו ואמתו עם ברואיו, העדיף לזה והחסיר לאחר, אף לא רק עפ"י מקרה והזדמנות נהיו כדברים האלה, כי אם למען הפיק רצונו והשיג תכליתו הנרצה מכלל המציאות נעשתה זאת, ודבר המשורר יקום לעולם "כי טוב ה' לכל ורחמיו על כל מעשיו," 
1אפס אף שהי"ת טוב ומטיב לכל יצוריו ואף כי לכל בני אדם שהם מבחר כל ברואי העולם התחתון, ולא החסיר מכל אחד מהם מה שראוי לו לפי טבע חמרו ומה שמועיל לו להשגת תכליתו, בכל זאת נפלאתה אהבתו לנו בני ישראל במדרגה עוד יותר גדולה, ונפלינו אנחנו מכל העמים אשר על פני האדמה בהשגחתו הפרטית אשר ישגיח עלינו כאב אשר יאהב בן זקוניו מכל בניו, כי לא לבד בבחינה גופנית ומדינית הפליא חסדו עמנו, כי נתו לאבותינו ארץ חמדה ורחבת ידים, וצוה שתחלק בגורל למען תהיה יד כולם שוה בה, וכל איש ואיש ימצא די מחסורו, ונתנם עליון על כל העמים, והזהיר לבל ימכרו ממכרת עבד, למען יהיה לכולם החופש הטבעי, למנה כל ימי חייהם עלי ארץ, כי אם גם בבחינה מוסרית הופיע אורו עליהם בתתו להם תורתו המלמדת אותם הדעות והאמונות האמיתיות, ותורה אותם ליישר מדותיהש ותכונות נפשיהם, ולתקן גם עניני גופותם במאכליהם ומשקיהם ובמלבושוהם וכל מעשיהם, כי כל אלה עושים רושם גם בנפש ותכונותיה עד שכל שומר החקים והתורות האלה מילדה ומבטן, נעשה גם בבחינת מהותו ואיכותו המוסרית, כאילו הוא ממין אחר מבני אדם, כי לא לבד המניעה וההרחקה מהרבה הנאות ותאות גופניות אשר יתאוו ויתעננו בהם שאר אדם, וההסתפקות והצמצום רק בקצתן, תועיל בכלל לזכך טבע איש ישראל, להכניע יצרו וחמרו, ולעשותו יותר מוכשר ונוטה להשתדל רק בעיונים שכלים וקנין מידות ומעלות מוסריות, כי אם גם בבחינה פרטית ישבבו מניעת אכילת המאכלים האסורים אשר רובם הם דברים גסים ועבים, ואכילת רק המאכלים המותרים אשר הם נקיים זכים וקלים להתעכל, טהרת ונקיות דם נפש האומה הישראלית צחות וזכות שכלה עד שתשתנה עי"ז מהות ואיכות נפש בניה לטובה מנפש שאר בני האדם, כי כמו שלפי השתנות מזג האדם ישתנו גם הדברים אשר יסבבו לו עונג או עצב, ד"מ איש כפרי עובד אדמתו אשר כח עכולו הוא בריא וחזק, יתענג רק באכלו מאכל גס המשביע נפשו הרעבה, ומעדני מלך או המטעמים אשר יאהבו השרים המה לו לזרא תחת כי איש חלוש המזג יגעל בהפך בכל מאכל גס ונפשו רק מאכל תאוה יחפוץ כבריה מרוקחת, ושאר מיני מטעמים? כן ישתנה גם מזג וטבע בני אדם לפי השתנות מהות אויר הארץ אשר הם יושבים בה, ומהות המאכלים אשר יאכלו מפרי וחייתו הארץ ההיא, כי האנשים השוכנים ד"מ הרחק מאמצע כדור הארץ בארצות הממוצעות בקור וחום אין דען ביידען געמעסיגטען צאנען והוא ממעלה כ"ג ומחצה עד מעלה ס"ו ומחצה לרוחב צפוני וכן לרוחב דרומי המה לרוב חכמים ונקיי הדעת, בעלי עצה ותחבולה לחקור בחכמות ולהמציא מלאכות ולסדר עניני חברתם בחוקים ונימוסים מדיניים, למען יהיו מאושרים בהצלח' זמנית כראוי לבני אדם משכילים. כמו שאחז"ל "אוירא דארץ ישראל מחכים" (לפי שהיא יושבת במעלה ל"ו לרוחב הצפוני שהוא באמצע היישוב הצפוני עיין מכל זה במאור עינים פי"א מאמרי בינה) תחת כי יושבי הארצות היותר חמות באמצע הכדור או סמוך לו, והוא ממעלה כ"ג ומחצה לרוחב צפוני עד מעלה כ"ג ומחצה לרוחב דרומי וכן השוכנים בארצות היותר קרות סמוך לקוטב הצפוני או הדרומי. והוא ממעלה ס"ו ומחצה לרוחב צפוני עד הציר הצפוני, וכן ממעלה ס"ו ומחצה לרוחב דרומי עד הציר הדרומי מלבד כי שונים הם במראיהם ובתמונתם (כי תחת שמראה יושבי אייראפא לבן, רוב יושבי אזיען ירוקים כחטה, ויושבי ארץ כוש, ושכניה שחורים, ומראה יושבי אמעריקא כעין נחושת, גם בבחינת מראה ומהות שערות ראשיהם, ותבנית לחייהם עיניהם ואפיהם, וגובה קומתם שונים מאוד, כי תחת שקומת יושבי ארצות האמצעיות היא לרוב בינונית, השוכנים קרוב לקוטב הצפוני והדרומי הם קטנים וגמדים ויושבי ארץ פאטאגאניען באעמריקא הדרומית גדולים וענקים) שונים הם גם בשכלם וכשרון דעתם במנהגם ובמעשיהם מאוד לרוע, עד שקצתם הם כפראים במדבר וחייתו יער טורפי טרף, אשר בשר אדם גם בשר בניהם ובנותיהם יאכלו, כאשר יאכל איש את הצבי ואת האיל ושאר בע"ח, הנה לפנינו כי גם המאכלים השונים יפעלו על מהות ותכונת נפש אוכליהם ונמשך מזה כי אף שמג' סיבות לא נוכל לאמר שטעם איסור אכילת בע"ח שנזכרו בפרשתנו הוא בעבור היותם רעים ומזיקים לבריאת גוף אוכליהם (כמו שחשבו קצת) הא' כי לפ"ז תתמעט יקרת ומעלת התורה האלהית ותהיה כאחד מהפרי הרפואה, הב' כי יקשה לפ"ז הלוא היו יכולים לתקן המאכלים האלה ע"י חיבור אכילתם עם שאר אוכלים ומשקים, המסירים ע"י הרכבתם עמם רוע טבעם והפסד הבריאות המסובב מהם בהאכלם לבדם) (כמו שימנע ד"מ קשי עיכול המאכלים השמנים, ע"י טיבולם בחומץ ומלח, וע"י חיבור אכילתם עם דברים חמוצים וחריפים,) הג' כי יורה הנסיון בהפך כי העמים האוכלים כל אלה הם חזקי כח וברואי בשר, וכמעט אין עיף ואין כושל בהם: בכל זאת נוכל לחשוב בצדק כי ע"כ הוזהרנו על המאכלים האלה, יען כי הם עושים רושם רע על מהות ותכונת נפש אוכליהם, להעכיר אור שכלם, ולעשותם נוטים אל תשוקות חמריות ותאות גופניות, ושאר מידות רעות ומגונות, אשר בכלל בשם רוח הטומאה תקראינה, תחת כי דעות האמיתיות והשפע האלהי והמידות הטובות אשר תמצאינה באדם בשם רוח קודש, ולב טהור תכוננה, כמאה"כ "ורוח קדשך אל תקח ממני", ומאה"כ "לב טהור ברא לי אלהים" וע"כ נקראו בע"ח המותרים בשם טהורים, והאסורים בשם טמאים, ובהזהרתם נאמר "ולא תטמאו בהם ונטמיתם בם" (כי פעל ונטמיתם נגזר משרש אטם) וזשאחז"ל על הכ' "אך את זה לא תאכלו הדא הוא דכתיב כל אמרת אלוה צרופה וכו' לא נתנו מצות לישראל אלא לצרף את הבריות", ר"ל לבר שכלם ולנקות אותם מכל סיג וחלאת המידות הרעות, וע"ז רומזים גם דברי המדרש שהחל בו הרב, כי אחר שחשב ר"מ שמאה"כ "הביאני אל בית היין" רומז על מה שנתן הי"ת הרשות ליצר האדם הרע מנעוריו להחטיא את ישראל לפתותם ולהסיתם לעשות להם אלילים אלמים, עד שנעכר שכלם ודעתם נתבלבלה כאלו שתו יין, המשכר שותיו אמר ר' יודה שהכונה בהפך לשבח, שהביאם אל בית היין, כינוי להר סיני ששם נתן להם חוקים ומשפטים צדיקים (שנמשלו ליין המשמח לבב, וכל השותה אותו במדה ובמשורה, יחוזקו כחות שכלו ותבונתו לחשוב מחשבות) לברר וללבן שכלם להיישיר מדותיהם ולתקן תכונת ומהות נפשם, ובזה הראה למו אהבתו אשר נפלאתה להם, כמאה"כ "ודגלו עלי אהבה," 
3*שהוא כפל גובה השמים על הארץ, הנה ידוע שבכל עיגול המרחק אשר בין נקודת קו הסובב המזרחית לנקודתו המערבית לעומתה שהוא קוטר שלם, כפול מהמרחק אשר בין המרכז לנקודה המזרחית או המערבית ההיא שהוא רק חצי קוטר, כאשר יבין כל רואה תבנית עיגול ומרכבו כזה מזרח? מערב, ואחרי היות הארץ באמצע הגלגלים שהם השמים לדעת הקדמונים (עיין מכל זה מבוא לשער ל"א) בצדק יאמר הרב לפ"ז כי המרחק שבין מזרח למערב שהוא כל קוטר העיגול, הוא כפול מהמרחק שהוא מהשמים לארץ שהוא רק חצי קוטר מהמרכז אל הקו הסובב. 
3*וזה שמהידוע וכו' כונתו שאף שבאמת שוה מרחק המזרח ממערב אל מרחק מערב ממזרח, וכמו שבקו ישר 4א-ב5 שוה מרחק 4א מב'5 למרחק 4ב מא'5, בכל זאת אחרי שכל מרחק מקום אחד מזולתו אם רב הוא עד לא נוכל למדדו בחבל או בקנה המידה, יומדד רק בדעתנו באמצעות גודל או קוטן משך זמן התנועה אשר יצטרך לבוא ממקום זה לזולתו, אשר ע"כ ברצות הכ' להודיענו גודל מרחק חורב מקדש ברנע אמר רק "אחד עשר יום מחורב וכו' עד קדש ברנע" הלא נמשך מזה שאחרי שלתנועת הגלגל היומי עם כל הכוכבים והגלגלים שתחתיו ממזרח למערב לא יצטרך רק י"ב שעות בכל יום, תחת כי לתנועת גלגל כל אחד ואחד מכוכבי לכת ממערב למזרח יצטרך זמן יותר רב (כמו שמבואר כל זה במבוא לשער ל"א עיין שם) עיייכ נראה לבו בהשקפה ראשונה כי מרחק מזרח ממערב יותר רחוק ממה שרחוק המערב ממזרח אשר ע"כ יצטרך זמן גדול להתנועע ממערב למזרח, ממה שיצטרך להתנועע ממזרח למערב, וע"כ להפליג הרחקת הי"ת הפשעים ממנו אמר "כרחוק מזרח ממערב הרחיק ממנו" וכו' ולא בהפך "כרחוק מערב ממזרח וכו'," והורנו גם בזה כי כמו שישתנה לפ"ז מרחק מזרח ממערב לכל כוכב וכוכב מכוכבי לכת לפי איחור או מהירת תנועתו זאת ממערב למזרח: עד שהוא ד"מ ללבנה רק מהלך כ"ט יום י"ב שעות ותשצ"ג חלקים, ולשבתאי מהלך קרוב לשלשים שנה (עיין מכל זה במבוא לשער ל"א) ובבחינת גלגל המזלות המתנועע ג"כ לדעת החכמים לאט לאט באויר הרקיע ממערב למזרח הוא מהלך ל"ו אלף שנים, כי רק במשך זמן רב זה ישלים תנועתו זאת, כן ישתנה גם מרחק הפשעים בעזר הי"ת ממנו לפי מדרגת ושלימות כל איש ואיש ממנו: כי אחרי שרק הבא לטהר מסייעין אותו מן השמים, א"כ נמשך מזה שרק לפי ערך השתדלות כל איש ואיש להיטיב דרכו ולהתרחקמכל און ומרמה, כן יעזרהו ה' לבצע מזמתו זאת להרחיק פשעיו ממנו, ולכפר על עונו. 
3*אמנם המלאכים, כונתו כי הברואים כלם יחלקו לשלש מחלקות, האחת כוללת המלאכים אשר עליהם יושפע השפע האלהי בלי אמצעי, והם ישקיפו ויתבוננו בעיונם תמיד רק על סבתם הראשונה שהיא הי"ת ומכל זולתו יעלימו עיניהם, וכל מה שעושים בפעולותיהם להניע הגלגלים עושים רק למען שמוע בקול ה' המצוה זאת למו כמא"הכ "עושי דברו לשמוע בקול דברו" והשני' כוללת כל צבא השמים ר"ל הגלגלים והכוכבים אשר ברוח (שכלם המתנוסס בקרבם לדעת הקדמונים) ישקיפו רק על המלאכים המניעים אותם אשר הם במדרגת מעלתם גבוהים עליהם, אך למטה על הברואים השפלים אשר מתחת להם בארץ לא יביטו ולא ישימו עיונם, והם עושים פעולתם רק בכח השכלים המניעים אותם, למען הפיק רצון הי"ת הנודע למו רק באמצעות השכלים המניעים אותם, וזה שקרא אותם הכ' "משרתיו עושי רצונו" לא עושי דברו (כי שם "דבר בעפעהל" יורה לדעת הרב ז"ל על המצוה והפקודה אשר תנתן בלי אמצעי, "ורצון", יאמר גם על הנודע רק ע"י אמצעי) והמחלקה השלישית כוללת הברואים השפלים ר"ל בני אדם המשכילים והמתבוננים בדרכי ה' אשר יעבור עיונם בכל העולמות ועיני בחינת שכלם משוטטות ברחבי הבריאה כלה, גם במקהלות הנמצאים התחתונים אשר המה בתוכם, גם בקהל צבא השמים והשכלים הנבדלים המניעים אותם וגבוהים עליהם, ככל אשר תמצא יד שכלם האנושי לחקור ולהתבונן בעודנו לוטה בשמלת הגויה והחומר, ומהם א"הכ "ברכו ה' כל מעשיו בכל מקומות ממשלתו וכו'." 
3*וזה כי הוא וכו' ר"ל כי החכמים השלימים באומתנו הישראלית מבינים חכמת התורה בכל פרטי חלקיה, והיא מאירה שכלם לאור באור החיים ותורה להם את הדרך אשר ילכו בה לטוב להם כל הימים, כמא"הכ "ותורה אור" אפס זולתם מקהל ישראל, ר"ל המון העם אשר בעבור קוצר שכלם ותבונתם ומיעוט לימודם לא יבינו עניני התורה על נכון, הם שומרים ומיקרים אותה רק בעבור שהיא מורשה למו מאבותיהם, כאיש אשר יאהב נחלת אבותיו ותהי לו לסגולה ולמחמד עיניו כל ימי חייו. וע"ז מורה הכ' "תורה צוה לנו משה" (ר"ל לנו השרידים בעם צוה משה תורה בבחינה אמיתית, כי אנחנו מבינים סודותיה) "מורשה קהלת יעקב" אך לזולתנו מהמון העם היא רק נחלה הבאה להם בתורת ירושה, ובכל זאת כאשר ישמרו מצותיה וחקותיה תהיה גם משכרתם שלימה מעם ה' אלהי ישראל אף שלא יוכלו לבא בעיונם אל הקודש פנימה להבין גם סודותיה. 
3*מצורף וכו' מה שהוא על הדרך העיוני קשה ורחוק מאוד, כמו שהוא קשה ורחוק מאוד להקים מעפר בית וכו', כצ"ל, ור"ל שמלבד התורה האלהית הזאת המקובלת מפי מרע"ה לקהלת יעקב אשר לא היו ביכלתם להשיג האמת זולתה בעבור קוצר יד שכלם, תועיל גם מאוד לחכמים האלהיים, אשר יש להם כשרון חכמה ודעת לעיין ולהתבונן בעיונים ומושכלים כי עכ"פ תקל להם העבודה הזאת, אשר תכבד מאוד על אותן החכמים אשר לא עליהם נגה אור התורה האמיתית ד"מ חכמי יון ושאר העמים הקדמונים אשר נלאו מאוד למצוא האמת הברור, ותחת כי אלה נדמו לאיש אשר יוכרת לעמול עמל רב להקים בית משכן לו מערמות עפר, נדמו חכמי ישראל לאיש אשר כבר ירש מאבותיו בית נכון לשבתו, אשר יצטרך רק לפתוח דלתיו ולבוא כאות נפשו מבלי מעצור ומכלים בידו אל תוך חדריו ותאיו. 
3*ראה כי הזכיר, ר"ל כי כל האומות מבלעדי ישראל בני ברית, מתחלקים לשלשה. כי קצתם והם רוב כתות הישמעאלים מאמינים כי כל אשר יבוא על האדם מטוב עד רע הוא כבר נגזר עליו מגזירה קדומה, ואם גם ייטיב או ירע פעלו עלי ארץ לא ישונה דבר ממה שנגזר עליו כבר, וע"כ יחשבו לשוגה ופתי כל השואל דבר מהי"ת כי בדעתם הנפסדת יחשבו שגם הוא לא יוכל לשנות דבר מהגזירה הקדומה, והם נקראים בל"ע בשם פאטאליסטען, וקצתם מאמינים כי כל מקריהם הרעים והטובים יהיו עפ"י עבודתם לשמש ולירח ולכל צבא השמים ולשאר אלילים. וע"כ יקטרו ויסיכו להם נסכים ורק אליהם יתפללו בצר להם, והם נקראים בשם פאליטהעאיסטען ר"ל מאמיני הרבה אלהות וקצתם מאמינים באל ית' ובהשגחתו על בני אדם להרע ולהטיב למו לפי מעשיהם אבל קוראים לו שם אחר אשר לא יכונה בו בכל כתבי הקודש, ולא בשם יחיד ומיוחד יקראוהו, כנודע - ובכל זאת ישגיח ה' על כל העמים האלה וייטיב למו, יען כי צפוי הוא לפניו, כי באחרית הימים בעת תפקחנה עיניהם לראות ולהכיר האמת ישובו כולם וידעו ויבינו כי ה' אחד ושמו אחד ואין בלעדו, ועל כל זה רומז מאה"כ בשם ה' (ישעיה ס"ה) כי על המחלקה הראשונה אומר "נדרשתי ללא שאלו, ר"ל כי הם לא ישאלו מאומה ממני אחרי שיאמינו כי אין ביכלתי לשנות דבר מהגזירה הקדומה, ובכל זאת אדרש למו להטיב להם, ועל המחלקה השני' אמר "נמצאתי ללא בקשוני" ר"ל לאותם אנשים המבקשים עזר מאלהי נכר ולא ממני, "הנני הנני אל עם לא קורא בשמי" ר"ל אשר יקראוני בעת צרה אבל לא בשמי האמיתיי המיוחד לי. 
3*תוכן דעת הרב ז"ל הוא תחלה יאמר, כי חומר האדם הוא מטבעו חסר השלמות, ונוטה רק אל התאות הגופניות כמאה"כ, "כי יצר לב האדם רע מנעוריו." אך לא נוכל ליחס בעבור זה אל הי"ת שבראו, חסרון היכולת או העדר החפץ והרצון אצלו ית' להיטיב לברואיו, כי אם נאמין שכן חייבה חכמתו העליונה שיהיו בני אדם בעלי חומר חסר השלמות, יען כי רק באופן זה יושג התכלית הנרצית לו מהבריאה כולה, (כמו שהארכנו בזה בשער הקדום) וזה שאחז"ל על הכ' הזה "עלובה העיסה שהנחתום מעיד עליה", להורות בזה, כי כמו שרוע העיסה הזאת שהנחתום מעיד עליה תלוי רק בעצמה ולא בנחתום שלש אותה, כי באופן זה לא היה בעצמו מגלה מומו וחסרונו. כן רוע חומר האנושי וחסרונו הוא רק בעצמותו, ולא לחסרון בחיק בוראו ופועלו יחשב, אח"כ יאמר כי רוע החומר הזה הוא לחמשה סבות, הא', כי החומר בעבור היותו גוף גשמי וארצי, כמאה"כ "עפר מן האדמה," נוטה בטבעו אל תשוקות גופניות וגשמיות אשר הן רעות בעבור שהן מתנגדות אל נטיותיו הרוחניות [*) ואף כי בהולדו במזל רע יהיה גם חמרו רע לדעת הקדמונים.] הב' כי לפעמים אין שיווי וערך ראוי בין ליחיות הגוף השונות הנקראות בפי הרופאים בשם ארבע מרות ועי"ז יולדו מזגים ונטיות שונות, המובילות את האדם הרבה פעמים להיות בעל תכונות ומדות רעות לסור מאורח המישרים ולחטוא מנתיבות הצדק, כי מי שהמרה האדומה גוברת עליו, הוא קל הדעת, פעם יחפוץ בזה ופעם בזה, ובלתי שוה ומתמיד בכל מעשהו, כי פעם יעשה טוב ופעם רע ואין לסמוך על דבריו, כי אין אמון בהבטחתו, אחרי שבכל שעה ישנה דעתו, דיבורו, רצונו, ומעשהו ככל העולה על רוחו ומי שהוא בעל מרה ירוקה, אף שהוא עומד בדיבורו, ולרוב גבור חיל ואוהב צדק ומשרים הוא, נוטה בכל זאת מאוד אל הכעס, וכאשר ימרה איש את פיהו יכעס עליו גם מהר, גם הוא נוקם ונוטר שנאתו, ועברתו ישמר נצח, ובעל מרה לבנה, כמעט לא יחוש על כל אשר יקראוהו, לא ישמח כאשר ירב חילו ואשרו וינוב בטובו, גם לא יתעצב כבוא אליו צרה ומצוקה ובעבור זה לא יחוש גם על דל ואביון, ועל עניים לא ירחם, כי גם ברעות זולתו גם בטובתם לא יהיה לו חלק, בצרתם לא צר לו, ובשמחתם לא יתערב, ומי שהמרה שחורה גוברה עליו, הוא עצב ודואג תמיד לא יארח לחברה עם רעיו ועמיתיו, כ"א בדד ישכון תמיד באהלו נאנח ונאנק על מר גורלו, ואם גם כסף וזהב וסגולת מלכים וכל אשר לו ירביון, ונר ההצלחה יהל על ראשו, יחשוב נפשו כאחד האומללים ומחמד עין כל אדם תתעב נפשו, והונו ורכושו וכל קניניו מאפס ותוהו נחשבו לו ובעבור קשי יומו ומרי שיחו תמיד, ישנא גם זולתו את הזקן לא יהדר ואת הנער לא יחון כי כלם כאיובים נחשבו לו, ועי"ז יחדול מעשות תושיה בארץ לשחר טובת עמיתיו, ( אפס רק לדעת החכמים הקדמונים תלוי שינוי טבע האדם מארבע ליחיות ומרות אלה, כי חשבו שכמו שבבעל המרה האדומה יד דמו האדום גוברת, כן תגבר יד הליחה הירוקה, בבעל המרה הירוקה, והליחה הלבנה, בבעל המרה הלבנה, והליחה השחורה, שהוא דם עכור שחור ולקוי בבעל המרה השחורה וע"כ כנו החכמים הקדמונים תכונת ומהות נפש כל האדם על פי מדותיו, בשם מזג, (משורש מזוג בדחז"ל מוזגין את הכוס, המורה על תערובת מים ביין חזק למען החליש כחו, ולעשותו עי"ז מוכשר לשתיה) ובלשון רומי טעמפראמענטוס, TEMPRAMENTUM מיישונג, יען כי חשבו כי לפי שינוי אופן מזג ותערובת ארבע המרות והליחיות השונות האלה בכל אדם תשתנה גם תכונת נפשו ומהותו מכל זולתו, ותהיינה מדותיו טובות או רעות, אם לא יהפכם ע"י לימוד והרגל בבחירתו החפשית לטוב או לרוע הפך מזגו וטבעו אבל החכמים האחרונים אומרים כי שינוי הטבעים אינו תלוי בשינוי מזג ותערובת הליחיות השונות, כ"א בשינוי מהות גידי בשר אדם, כי אם חזקים הם יהיו בעליהם חזקי כח ורוח, ואם רכים, יהיו קלי הדעת. ואם קשים הם, יהיו עצבים וכואבים, ואם רפים הם יהיו חלשים ורפי ידים אשר אין להם הרגש חזק מכל הנעשה סביבותם וחוצה למו, ויש מהם שמיחסים שינוי הטבעים לשינוי מהות הדם באמרם שאם חם הוא, טבע בעליו, ואם קר הוא, טבעו, אם קל הוא טבעו, ואם כבד הוא במרוצתו טבעו, וקצתם אמרו ששינוי הטבעיים תלוי בשינוי מהות עצבי עורקי וגידי דם האדם, ועוד דעות אחרות שונות בזה,] הג' מניעת החינוך הראוי בנעורי האדם, כי רוב בני אדם ילכו בנעוריהם אחר שרירות לבם לעשות כל אשר יעלה על רוחם מבלי מונע ומכלים בידם. ועי"ז יושחת טבעם ויוקבעו בהם מדות רעות ופחותות ע"י הרגלם הרע, הרביעי כי לפעמים ישכון האדם בחברת אנשים רעים וחטאים, וישמע דבריהם ויראה מעשיהם אשר לא טובים המה, וילמוד לעשות כמעשיהם, ועי"ז יושחתו לא לבד מדותיו ותכונותיו הנפשיות כ"א גם דעותיו ובחירותוו, והחמישי כי לפעמים יתעה האדם בעצמו לחשוב דעות נפסדות ומחשבות זרות בעניני הדת והאמונה וממעין נרפש ומקור משחת זה יצאו מעשיו הרעים ומדותיו הפחותות - ועל העדר אחת מחמשה סבות רוע טבע האדם האלה בבחינה מה בכל אחד מהשלמים תלמידי ר"י בן זכאי רומז השבח שנתן לכל אחד מהם, כמו שמבאר הרב ז"ל והולך, כי מעלת ר' אלעזר בן הורקנס שלא שכח מאומה ממה שלמד כבור סיד שאינו מאבד טיפה, מורה שהיה טבע גופו בעבור הולדו במזג טוב זך צלול כאלו לא היה קרוץ מחומר המשותף לשאר בני אדם, וע"כ אמר ג"כ שהאושר המוסרי היותר טוב אשר עליו יתפלל כל אדם לעת מצוא הוא עין טובה, ר"ל שיהיה טבעו וחמרו טוב, באופן שלא יזיק בהבטתו לאחרים, כי כפי הנודע יזיק מי שטבע חמרו רע מאוד לזולתו אף בשימת עינו עליו לבד, כמו שהאריכו חז"ל ושאר מחקרי הטבע הקדמונים לספר בגודל היזק עין רע, עד שיש חיוב, ואף כי נחשים ארסיים, הממיתים בע"ח המובטים מהם רק בהשקפתם עליהם, וכל אדם אף אם טבע חמרו טוב, בכל זאת אם יביט בשנאה ובאיבה על זולתו מחרידו ומפיל אימה ופחד עליו, ומשבב לו כאב לב ועצב פנימי, ולפעמים תסבב ההבטה הזאת גם המיתה הפתאומית, כמו שספרו חז"ל "יהב עיניה ביה וקטליה." ואף כי בארצות החמות יקרה מאוד כדבר הזה [*)וכעין זה הבטיח החכם החוקר הטבעיי פליניום דער עלטערע, ספר שביעי קאפיטעל י"ב ע"פ עדות שני חכמים נכבדים בזמנו, כי יש אנשים באפריקא אשר בהבטת עין אחת יכולים להוביש וליבש העצים והעשבים ולהמית אנשים נשים וטף, וכתב ג"כ כי בתוך עם טריבאללעס אשר ישבו בימיו בארץ בולגאריען היו אנשים אשר לא יכול איש לעמוד נגדם, כי מדי ראו והביטו איש בעת כעסם המיתוהו בסקירה אחת, אף אם היה מהאנשים היותר בריאים וחזקים, וכן כתב גם החכם אויגוסטינוס, כי איננו רחוק להאמין אפשרות ההפסד הרב והנזק המסובב מעין רע, והנוסע הצרפתי דומאנט יספר כי הפרסיים היונים הערביים והטירקען יאמינו כולם, כי יש אנשים מלאי ארס אשר יוכלו להמית איש במראה עיניהם גם כל יושבי ארץ שפאניען יאמינו כמו שכ' חכם אחד צרפתי זה שבעים שנה, כי יש אנשים אשר יוכלו להמית זולתם, בהבטת שתי עיניהם, ויש אשר להם הכח הרע הזה רק באחת מעיניהם. ויספרו גם ממלך אחד אשר קרא לאיש כזה ויצוהו להביט אל אנשים אשר היו מחויבי מיתה - ויהי כהביטו עליהם, והנה קל מהרה ספו תמו מן בלהות, מכל אלה תבין לא לבד דברי הרב ז"ל בפנים הספר, כ"א גם מה שהפליגו חז"ל בנזק העין הרע עד שאמר רב (ב"מ ק"ז ע"ב) "צ"ט בעין רעה," ר"ל שכל חלאי ומדוי האדם מסובבים רק מעין הרע.] וע"כ חשב ר"א ג"כ עין טובה לקנין האדם היותר טוב, והפכו עין רעה להרע היותר גדול, ובמה שאמר על ר' יושע בן חנניה "אשרי יולדתו," הורה שאף שלא נזדכך חמרו כל כך עד שהיה נראה כר"א בן הורקנס, כאילו לא היה ילוד אשה בכל זאת היה מזגו מלידה ומבטן באופן נערך כראוי שלא היו קצת לחיותיו ונטיותיו גוברות על זולתן, וע"כ אמר ממנו "אשרי יולדתו," כי טוב מזגו גם על טוב מזג אמו אשר ילדתו וגדלתו מנעוריו על ברכי המוסר והמישרים, וע"כ אמר ג"כ שישתדל האדם להתרועע אל חבר טוב ויתרחק כפי היכולת מחבר רע, כי כמו שהחבר הטוב פועל על ידי ההרגל התמידי עמו והמופת אשר יתן תמיד לרעהו להטיב מזגו, כן יפעול החבר הרע להרע מזג רעהו, ועל ר"ש בן נתנאל אמר שהוא ירא חטא, ור"ל שאף שטבעו ומזגו לא היו נוטים תמיד אל הטוב, בכל זאת הוטבעו בקרבו מנעוריו יראת חטא ואימת שמים עד שהיה תמיד מתגבר על יצרו וכובשו תחת יד מצות אלהיו, מיראת העונש הכרוך בעקב החטא, וע"כ אמר ג"כ כי טוב הוא לאדם להיות תמיד גם בבחינה מוסרית "הרואה את הנולד," למען ישים תמיד אל לבו גודל הרע אשר ימשך לאדם בלכתו אחרי שרירות לבו הרע, ובהפך ימנע מהיות "לוה ואינו משלם אחד הלוה מן האדם כלוה מן המקום" וכו', ר"ל שיסתפק בהנאות ותענוגי גופו ההכרחיים והראויים לו, ולא יצא מגדר השיווי להנות בעבירה יותר ממה שהורשה לו ע"פ חוק היראה והמוסר וטבע גופו ומזגו, בעבור שישים אל לבו, כי בזה מכלה גופו ושארו גם משחית נפשו הוא ומאבד מעלתה בענין רע, עד אשר לא תוכל עוד כבוא עתה לשוב אל האלהים אשר נתנה בטהרתה הקדומה, וידמה בזה למי שלווה מעות מאחרים לא למען התפרנס בהם כראוי למען יוכל להשיבם אח"כ עוד אל בעליהם, כי אם לפזרם ולאבדם במלאות צרכיו שאינם מוכרחים, עד שלא יוכל אח"כ לשלם נשיו, והנושה יבוא לקתת בגדו ולעבוט עבוטו, ואת ר' יוסי הכהן שבח שהוא חסיד, תואר מורה שלא לבד שלא למד מדרכי זולתו הרמים, כי אם השתדל תמיד להטיב כפי יכלתו דרכי האנשים אשר התהלך בתוכם לעשות עי"ז עמהם חסד אמיתי וע"כ אמר ג"כ, כי תמיד ראוי לאדם להדבק בשכן טוב ולהתרחק משכן רע כי עי"ז ילמד תמיד ללכת בנתיבות היושר ולעזוב ארחות עקלקלות ועל ר"א בן ערך אמר שהוא כמעין המתגבר, ר"ל שלא לבד שלא יתפתה להלכד ברשת הדעות הנפסדות, כ"א גם שכלו זך והולך ומתגבר תמיד על כל ספק ובלבול דעת, וע"כ אמר כי הקנין היותר טוב לאדם הוא לב טוב ר"ל שכל זך ההולך למישרים, (כי לב כינוי לפעמים אל השכל) והרע היותר גדול אשר ממנו ישתדל האדם להתרחק הוא לב רע, ויען כי החומר הטוב הוא בהשקפה הראשונה הקנין המוסרי היותר טוב ונבחר לאדם, כי הוא הנושא, אשר עליו וממנו ישאו כל התארים היקרים והיסוד אשר עליו נשען כל בנין השלמות כלו, וכמו שאמר החוקר "הנולד במזל טוב הוא טוב אלהי", ע"כ אמר ריב"ז שר"א בן הורקנוס שהוא בעל החומר הטוב מכריע במעלתו את כולם, אפס אבא שאול אומר משמו, כי בעבור היות גם החומר מסור ונתון תחת ממשלת השכל ואל כל אשר יחפוץ יטנו כמחז"ל "הצדיקים יצרם מסור בידם," אנו מוכרחים להודות כי רק הלב הטוב שהוא השכל הזך והצלול הוא הקנין המוסרי היותר נבחר מכולם, ולא החומר הטוב לבדו אם אין גם השכל הטוב אתו בחוברת, וע"כ ר"א בן ערך שהיה בעל קנין טוב זה הוא מכריע את כולם, אם גם ר"א בן הורקנוס בכף שניה עמהם, אח"כ יאמר הרב ז"ל, כי כמו שזכרו קצת החכמים, כי נשוכי הכלבים השוטים יראו במים צורות גורי כלבים, וכן כאשר יושם שתן הנשוכים האלה בכלי זכוכית יראו בתוכו כצורות אלה, ואמרו ג"כ כי האשה בנדתה בהביטה אל מראה זכוכית, ירשמו בו כתמים אדומים, אשר כל זה מורה ומאמת לנו, כי התכונות הנפשיות יעשו גם רשמים נכרים בדברים שחוצה להם, וכמו שנתבאר ג"ה למעלה שבעל חומר רע מסבב נזק והפסד אל כל איש אשר יביט עליו: כן גוכל לומר גם, כי כל בעלי שאר ארבעה מומי הנפש המוסריים שזכרנו למעלה עושים רושם מזיק על כל זולתם, להוליד רוח טומאה בכל הקרב אליהם ונוגע בם, וזה טעם כל מיני הטומאות, וע"פ הדברים האלה מבאר הרב ז"ל והולך כי טומאת הנידות והזיבות שהם דברים המוטבעים בטבע גוף האדם רומזים אל המין הראשון הכולל פחיתות גוף האדם וחמרו מצד עצמותו, וצרעת העור רומזת על פחיתות ורוע המזג, ותגבורת אחת מהלחיות על רעותיה, והשלישי הוא צרעת הראש והנתק, רומז על ההפסד הבא לאדם ע"י שיבוש דעותיו וטעות השכל באמונתו, כי בראשו מושב השכל, נגעו, וצרעת הבגד מורה על הפסד מדות האדם, המסובבות מרוע חנוכו והרגלו בנעוריו ללכת אחר שרירות לבו הרע, וצרעת הבתים רומזת על ההפסד הבא לאדם בעבור שבתו בחברת פועלי און, ובאהלי רשעים, ועל זה מורה גם המדרש שהחל בו הרב ז"ל, שאף על פי שהן שחורות וכעורות לאמרם וכו', ר"ל שכל אלה דיני טומאת נדות זיבות וצרעת מלבד היותן בעצמותן פחיתות וחסרונות גופו בני אדם רומזות גם על מומי נפשם וחסרוניהם המוסרים. הכלולות תחת חמשה סוגים, בכל זאת הן ערבות לפניו לבארם פה בתורה בכל חלקי פרטיהם, למען גלות בזה אוזן אנשים איך ירופאו מדוי ונגעי הגוף והנפש האלה, כי רפואת החולי היותר רע, והיותר מגונה ומכוער, היא ג"כ היותר יקרה ונכבדה. - 
3*וכאשר נסתכל וכו' תוכן דעתו הוא, כי בחמשה סוגי הטמאות שנזכרו בפרשיות תזריע מצורע יש ד' מדרגות, כי הנדות והקרי לעתים הם מהכרת טבע האדם, והזיבות באיש ובאשה בלא עת נדתה, היא חולי הבא ממותר הטבע, ר"ל כי רק כאשר תרבינה בעבור חולי או שאר סיבה לחיות אלה בגוף האדם יותר מהראוי והמנהג הרגיל, תצאנה לחוץ בהכרח, כי לא יוכל עוד לסבלן בתוכו וכל מיני צרעת העור והנתק הם באים מטעות הטבע, ר"ל כאשר יקולקל ד"מ סיבוב הדם ותקופתו הראויה ע"פ חוקי הטבע בכל האיברים, או כאשר יסתמו מהעדר הרחיצ' והנקיה נקבי העור, ויסכרו מעיינות הזעה אשר לא תוכל עוד לצאת החוצה אז יעכר הדם ויולדו שחין אבעבועות או שאר מיני צרעת בעור האדם או בראשו, וצרעת הבגדים והבתים היא כנגד הטבע, ר"ל יוצאת חוץ לגדר הטבע, (כאשר יורה על זה מאה"כ "ונתתי נגע צרעת בבית ארץ אחוזתכם", ר"ל שדבר זה הוא רק עונש נסיי בארץ ישראל ולא בשאר הארצות ועיין מזה רמב"ם סוף ה' טומאת צרעת,) וכמו כן יש גם בהנהגת האדם בבחינת מזונתו ד' מדרגות, כי יש מסתפק רק במאכל ובמשת' ההכרחי, ויש שיחפוץ כבר במותרות, במטעמי' ומעדנים אשר יטעמו לחכו, ויש שיתע' בעבור זה לאכול גם שאר מאכלים, האסורים מפאת התורה, אבל אינם מתנגדים לטבע האדם ויש אשר בחלותו ישתגע לאכול כפראים במדבר גם מה שמתנגד לטבע האנושי כפחם ועפר ובשר חי ודומיהם. 
1וכן הוא גם בבחינת הנהגת האדם המוסרית בכלל, כי נטית לבו ותאותו הטבעית אל הצרכים ההכרחיים יביאוהו אל בקשת המותרות, והמותרות אל השחתת דרכו וקלקול מדותיו, ולמען הצדיק מעשיו הרעים האלה יבוא בסוף, גם לשבש דעתו ולעות משפט שכלו לקרוא לרע טוב ולטוב רע,. [וכעין זה כתב גם החכם דאקטאר יענוש בספרו קולטור= געשיכטע דער מענשהייט, חלק ג' כי מדרך בני אדם להיות תחלה במעמד הטבעי, ולא יסתפקו במלאות רק צרכיהם ההכרחיים, וכאשר יוסיפו דעת וירבו לשבת יחדיו בחבר אנושית יעשו מדינים, ואז ישתדלו להטיב מעמדם הטבעי, ולהנעים חייהם על ידי התענגם גם בתענוגים מותרים, והנאות בלתי הכרחיות לקיום גופם אשר ימציאו איש לרעהו בשבתם יחד, אבל בכל זאת ישארו עוד בדרך הממוצע ובגדר השיווי והראות אפם ברבות הימים יפרצו אח"כ גם גדר השיווי ויצאו בבקשת המותרות חוץ לגבול הראוי עד שישחיתו ע"י זה דרכם עלי ארץ, וכאשר תרבה רעתם ויורגלו במעשיהם המתועבים ישתדלו אחר כך גם להכחיש חוקי המוסר והמישרים ולעקל משפט שכלם בבחינת הרע' והטוב המוסרי, עד שיתברכו בלבבם לאמר, כי כל זה לא יחשב להם לעון ומרי, כ"א בצדק ובמשפט יוכלו ללכת אחרי שרירות לבם הרע, ומעמד מוסרי זה קרא בשם, "מאראלישע זאפיסטיק", ר"ל עוות משפט שכל האדם לאמר לרע טוב, (כמו שאמרו חז"ל "הרשעים מושכים שכלם אחר מדתם") וקורות העמים הקדמונים היונים והרומיים וקצת יושבי הארצות גם בזמנינו אלה לעד על זה-] 
3*תוכן דעתו, יען כי השלם אשר בו ימשול השכל על הגוף הוא במדרגת זכר, תחת כי הבלתי שלם אשר בו ימשול החומר ותשוקת הגוף על השכל, הוא במדרגת נקבה, ע"כ רומזים שבעת ימי טומאת האם בלדתה זכר על שבע שנות כל אדם, הראשונים בימי חייו. שבהם הוא בקטנותו וילדותו עוד חסר הדעת וטהרת השכל, ושלשים ושלשה ימים אשר בהם תשב על דמי טהרה, שהם ממוצעים בין טהרה לטומא', כי בכל אלה בכל קודש לא תגע, רומזים על ל"ג שני חייו הממוצעים, אשר בהם יוסיף תמיד חכמה ודעת עד הוותו בן ארבעים לבינה שאז הוא מגיע לטוהר שכלו ושלמותו הנפשית, אפס י"ד ימי טומאת יולדת נקבה וס"ו ימי דמי טהרה אשר בהם איננה טהורה עוד לצמיתות עד שתוכל לגעת בקודש רומזים על היות ימי הילדות והבערות של איש שהוא בלתי שלם בתולדתו כפולים, ועל היות שכלו כל ימי חייו, אם גם בגבורות שמונים שנה יחיה, בלתי טהור לצמיתות, הבאת כפרת' במלאות ימי טהרה לבן או לבת תרמוז, כי כמו שהשלם בהגיעו לארבעים שנה בהיותו איש דעה והשכל צריך להתקדש למדי ולשוב אל אלהיו ולכפר בזה על שגגתו אשר שגג עד עתה בימי נעוריו, כן יצטרך גם הבלתי שלם לשוב עכ"פ לפני מותו אל ה' בטרם יחשוך אור שמשו ונר חייו עליו ידעך, ובשרו יובל לקבר. 
3*והנה על זה וכו', עיין למעל' דף רס"ח ע"ב סוף ח"א בהשמטות ביאור ענין הקש תנאי המתדבק. 
3*והנה החכם כו', כונתו, כי אריסטו והרמב"ם הנמשך אחריו אמר בפרק ד' משמנה פרקיו, כי המדות הטובות הן התכונות הנפשיות הממוצעות בין שני הקצוות שהן ב' תכונות רעות, ד"מ מדת הגבור ממוצעת בין המסיר' לסכנות ובין מורך לב, וכמו שבחלאי הגוף, אם יתקרר ד"מ גוף האדם ויחלה עי"ז, לא ירפא מחליו זה אם יכסה עצמו רק במעט כרים וכסתות לחמם גופו כראוי בכל עת רק בדרך ממוצע, כ"א צריך לנטות אל הקצה האחר לחמם גופו יותר מדי ע"י שתית משקים מחממים ומכסה כרים רבים עד אשר ירפא מחליו ורק אז יוכל להשאר במעמד ממוצע בין קור לחום כן הדבר גם בחלאי הנפש, כי מדת הכילות ד"מ לא חוסר מהכילי בהרגילו רק לאט לאט לתת מעט מהונו לזולתו, כ"א צריך להרגיל נפשו זמן מה להיות מפזר, עד שיעתק ממידת הכילות ואז ישוב להיות נדיב, שהוא ממוצע בין כילי למפזר, אפס אם ישאר מפזר הלא יחליף רק מדה רעה אחת באחרת, כי תחת היותו תחילה כילי יהי' עתה מפזר באופן שאין תרופ' למכתו האנושית, וע"ז רומז גם מצות הכ' בצרעת הבגד הרומזת על השתתת המדות, כי בראות הכהן שאחרי ההסגר הראשון פשה הנגע באופן שירא' שההשתדלות לרפאות' ע"י ההסגר הית' בעצמה סבת הוספת פחיתותה, אז ישרוף הבגד אחרי כי אין עוד תקוה לטהרתו, כמו שאין תקוה לחולי הנפש אשר ע"י ההשתדלות להרחיקו מהקצה האתד יפול ברשת הקצה האחר אשר הוא ג"כ רע בבחינ' מוסרית. - 
3*תוכן דעת הרב ז"ל הוא, כי כל יתרון האדם אשר בעבורו הוא נעלה ונשגב מכל שאר בע"ח אשר על פני האדמ', הוא רק בהיות לו הכשרון לחשוב ולדבר ושני אלה ר"ל הדיבור הפנימי שהוא המחשב' כמאה"כ "דברתי אני עם לבי, והדבור החיצוני הם חוברים וצמדים יחד, עד שאין אחד מבלי השני, כאשר נראה כי רק אחרי שתחל רוח השכל לפעם לב הילד לחשוב מחשבות, יוכל ג"כ להחל להגות בגרונו ולדבר בלשונו, תחת כי החרש והאלם מלידה ומבטן דער טויבשטוממע, גם כח שכלו ותבונתו חלש מאד, כי יען שאינו יכול לגלות רעיוניו לזולתו ע"י הדיבור החיצוני, וגם לא יוכל לשמוע דברי זולתו לדעת מחשבותיו, לא יחודד אף לא ישונן כח שכלו, עד שישאר כמעט נבער מדעת כבהמ', וע"כ אינו כשאר כל אדם בכל משפטיו וחקותיו, (כנודע שהחרש פטור כמו השוטה והקטן מכל מצות התורה) [ורק חדשים מקרוב זה מאה המציא חכם יהודי אחד שמו יעקכ פעריירא תושב בעיר בורדא במדינת פראנקרייך[[*) ולדעת קצת קדמהו בזה כומר אחד פעררא דע פאנצע בעיר סאהאגון במדינת שפאניען אשר חנך ארבעה חרשים ואלמים כבר בשנת ה' אלפים ש"ל ליצירה.] התחבולה ללמד גם החרשים והאלמים ע"י סמנים שונים לחשוב מחשבות ולגלות רעיוניהם לזולתם, ולדעת ולהבין גם מחשבות זולתם ע"י הראותם סימנים ידועים שיורו עליהן, ובזמנינו אלה למדו לשונם גם לדבר מילות והברות ע"י שיראה אותם המורה איך יפתח פיו, ויניע לשונו וליחיו ויקרוץ בשפתיו בכל מלה והברה אשר ירצה לבטא והם בהשקיפם תמיד על כל תנועות לחייו פיו לשונו ושפתיו (וכפי הנודע חוש הראות של החרשים האלה חזק מאוד, כי כן יסד ה' בטבע שכאשר יחסר באדם חוש אחד יחזק כח האחר) ילמדו לאט לאט לעשות כמוהו, ואחרי שהודיעם הוראות כל מלה והברה, ד"מ כאשר יראם תנועת כל איבריו אלה בהוציאו הברת "הויס" בל"א, יורם צורת הבית להודיעם כי ההברה הזאת תורה על צורת הבית וכדומה, עי"ז ילמדו גם לבטא בשפתם ולהודיע לזולתם מה שיעלה על רוחם ודעתם, ועי"ז יחודד שכלם להיות כאחד משאר בני אדם בעלי דעה בינה והשכל, ופעולת מורים כאלה היא טובה ורצויה מאוד בעיני הי"ת כי הם ייטיבו גורל חיי האומללים האלה עלי ארץ, וירבו בזה אשרם הזמני והנצחי, כי גם את בוראם ויוצרם ילמדו עי"ז לדעת ולהכיר, ולשמור מצותיו וחקיו, ישלם ה' לעושי טוב אלה פעלם, ומשכרתם תהים שלימה מאתו,] 
1וגם בפקחים אשר ידעו לדבר ולהגות בגרונם, יהיה תמיד כשרון דבורם החיצוני, נערך לפי מעלת כשרון דבורם הפנימי. כי האדם אשר יש לו רעיון זך, ושכל הולד למישרים, אשר יחשוב כל הענינים והרעיונים באופן נאה ומסודר על פי דרכי ההגיון וחקיו, רק הוא לבדו יוכל ג"כ לכלכל דבריו במשפט ולהודיע מחשבותיו לזולתו בלשון צחה וברורה, אבל מי שרעיוניו מעורבים יחד, או שהם עכורים ובלתי זכים וברורים. הוא ידבר גם כן בלשון עלגים בתערובת מלין ובלי סדרים, ועי"ז רומזים לדעת הרב דברי הכ' "מסיר שפה לנאמנים, וטעם זקנים יקח" שהשני סיבת הראשון, שבעבור קחתו מהם טעם השכל יסיר גם כשרון השפה מהם, ונמשך מזה כי אחרי שכשרון הדיבור הוא יתרון האדם ומעלתו על כל שאר בע"ח ראוי לו להשתמש בו רק באופן נאה ומועיל, לצות בדיבורו ד"מ את בני ביתו ומשרתיו להמציא לו מחסוריו ההכרחיים, או בלימוד התורה ודרישת החכמות, ודברי מוסר, אבל המשתמש בלשונו באופן רע ומגונה, הלוא נמשל לאיש אשר כבדו המלך להלבישו בלבוש הוד ותפארת, (כמשפט מלכי קדם הנותנים אל השרים והפקידים הקרובים להם אשר יפקידו על העם, מלבוש ידוע יקר ונחמד לאות אהבתם ומצאם חן בעיניהם) ונתנו בזה עליון על כל זולתו. והוא הלבישו את חמורו, הלוא מאוד יחטא ואשם האיש ההוא בעשותו זאת למרות עיני כבוד מלכו? כן יחטא גם כל אדם לאלקיו, כאשר יבטא בשפתיו דברים אשר לא יתכנו. וכבר הביא הרמב"ם בפי' משנה ט"ז אבות פרק א' דברי חכם אחד אשר אמר כי ע"כ הוא שותק ברוב הזמן, יען שהדיבורים, יחלקו לארבעה חלקים' הא' רע לצמיתות, כקללת בני אדם, רכילות, דבר ערוה ונבלה, והב' רע מצד מה וטוב מצד מה, כאיש אשר ישבת זולתו מבני אדם ד"מ שר ונגיד וקצין עם, לא בעבור אהבת האמת שמכיר ומבין מעלתו ורוצה לכבדו על פני כל, כי אם למען בצוע ממנו בצע כסף בהחליק אליו בלשונו, והג' אף שאינו רע ואינו מזיק לשום איש, בכל זאת הוא ג"כ דבר שפתים אך למותר, כרוב דברי ההמון מקורות הזמן ודברי הימים פחותי ערך, אשר ידיעתם לא לעזר ולא להועיל, אם לא תרבה על ידה חכמת ונסיון בעליה בבחינת הנהגת המדינה, ורק חלק רביעי היא כלו טוב והוא הדיבור בחכמת ובלימודי והמידות, (ואפשר כי ע"ז יורה גם מאה"כ "ברוב דברים לא יחדל פשע וחושך שפתיו משכיל" ר"ל יען כי רוב חלקי הדברים מגונים ומחטיאים הכונה הנרצית, ע"כ איש משכיל חושך שפתיו,.) והרמב"ם שם חלק הדיבור בבחירה תוריית, הא' הדיבור המצוה, כקריאת התורה ולימודה, הב' הנאסר והמוזהר, כעדות שקר רכילות וניבול פה וקללת רעהו, הג' הנמאס והוא רוב דברי ההמון אשר לא לעזר ולא להועיל, והרביעי האהוב, והוא הדיבור לשבח המעלות והמידות הטובות ולגנות הרעות והפחותות, כי עי"ז יתעוררו השומעים ואף כי הצעירים לימים אשר בקרב לבם יעשו הדברים הנשמעים רושם יותר חזק, להדבק במידות טובות וישרות ולהתרחק כפי האפשרות מהרעות והמגונות, והחמישי הדיבור המותר, אשר ידבר אותם האדם בעניני עסקיו ומלאות מחסוריו ומחסורי אנשי ביתו, וע"כ הרבו חז"ל לשבח מי שלא שח שיחה בטלה מעולם, וגם בלימוד החכמה אחז"ל כי ראוי הוא לאדם שישתדל להודיע רעיוניו לזולתו במעט מלים כמו שאמרו "לעולם ילמד אדם דרך קצרה," ואף כי, שלא ירבה דברים במעט ענין, וע"ז מורה התנא באמרו "כל ימי גדלתי בין החכמים ולא מצאתי לגוף טוב משתיקה, שר"ל שגם בלימודם והתעסקם בחכמות יחד, ראיתי כי מעט דברים ברוב ענין טוב מאוד, ואם כן הדבר שלא לבד שיחה בטלה מגונה מאוד אחרי שלא תגיע לשום תועלת ואינה ראויה להקרא עוד בשם דיבור בבחינה אמיתית, אחרי שהיא דומה רק לצפצוף בני זרזיר ועוף אשר ילמדו אותם לדבר בלשון אדם, אף שלא ידעו ולא יבינו מה שיהגו בגרונם כ"א גם הרבות דברים ללא צורך בלימוד החכמות לא תתכן בעיני כל משכיל, הלוא מעצמו ירא וישפוט כל נבון כי הדיבור הרע והמזיק לרענו כרכילות, קללה והוצאת דבה, ודברי זדונות אשר בכל אלה יתנגד הדיבור החיצוני אל טהרת המחשבה שהיא הדיבור הפנימי שנוא ומתועב לפני הי"ת, ובעליו לא בשם "חי מדבר" יקרא עוד כי אם בשם "יורה חצים זקים ומות" כי בחץ לשונו יכה רעהו מכת נפש. כמו שאמר דהע"ה לדואג אשר הלשין אל שאול על אחימלך ושאר הכהנים אשר בנוב והסב בזה מיתתם באכזריות חמה "הוות תחשוב לשונך כתער מלטש עושה רמיה" ושלמה אמר "דברי נרגן כמתלהמים והם ירדו חדרי בטן" ובקהלת אמר "אם ישוך הנחש בלא לחש ואין יתרון לבעל הלשון" וירמיה אמר מאנשים כאלה" וידרכו את לשונם קשתם שקר, "ועמוס, "הנושכים בשניהם וקראו שלום", הפליגו כלם לגנות מוציאי דבת רעיהם הדוברים סרה על עמיתם, בדמותם אותם למורים בקשת חצים שנונים, או לנושכים בשניהם, אך יותר מכלם בזה מר"עה בחיר כל הנביאים באמרו "זאת תורת המצורע" אשר במשכיות דבריו טמון וצפון לפי דעת חז"ל מאמר "זאת תורת מוציא רע" להורות שהלשון הרע והוצאת דבה על רעהו. יענשו בעונש הצרעת, וזה במשפט ובצדק, כי האדם המוציא רע ומחלל בזה יתרונו על כל בע"ח שהוא כשרון דיבורו. אשר בזה יוכל לגלות רעיוני לבו לזולתו ענש יענש בצרעת, אשר בעבורה יפרדו כל זולתו ממנו בעבור המאוס, ומצות הכ' "בדד ישב מחוץ למחנה" ולא עוד יהיה לו היתרון להקרא בשם "חי מדבר" אשר יוכל לגלות מחשבותיו לזולתו, כי אם כמת יחשב כמאמר חז"ל "מצורע חשוב כמת," כי כמת אשר הושב במחשכים רחוק ונפרד מכל החי אשר על פני האדמה כן יורחק גם המצורע מכל רעיו עד שלא יוכל עוד לדבר ולהודיע רעיוני לבו לזולתו, ומלבד זה נמצא בכל חמשה חומשי התורה אשר על פי ה' שם משה לפני בני ישראל, סיפורים ומצות המזהירים אותנו להשמר מעון פלילי זה, כי בספר בראשית אחרי אשר הראה לנו הרע הגדול והכללי לכל בני אדם אשר הסב הנחש בהסתו את חוה ודברו סרה על ה' ופקודתו לבלתי אכל מעץ הדעת טוב ורע, והרע הפרטי אשר הסבה הבאת יוסף דבת אחיו אל אביהם, ליעקב ולבניו ולכל האומה הישראלית אשר בעבורה הגלתה מצרימה, נראה בסופו גודל התועלת אשר יצאה בהפך מלשון האחים המדברת רכות ונכוחות באמרם אל יוסף "אביך צוה וכו' אנא שא נא לפשע אחיך וכו'" כי דבר על לבם וינחם אותם, ובספר שמות נשמע לא לבד קול איש מרשיע קורא באזני משה אשר יצא אל אחיו לראות בסבלותם ונכמרו נחומיו להציל איש עברי המוכה מאחיו מיד עושקו המצרי, לאמר הלהרגני אתה אומר כאשר הרגת את המצרי ?, כי אם גם נראה, שהלשינו אל המלך עד שהוכרח משה עי"ז לברוח מפניו. כמאה"כ "וישמע פרעה את הדבר ויבקש להרוג את משה וכו'", ואיך הצדיק משה בעבור זה עול הגלות אשר שם ה' על שכם ישראל בעבור היות בקרבם מלשני בסתר רעיהם, כמו שדרשו חז"ל על הכ' "אכן נודע הדבר", ובספר ויקרא נכתבו לא לבד כל תורות ודיני הצרעת הבאה על עון לשון הרע כי אם גם מצות מיוחדות בענין זה, כמו "לא תקלל חרש וכו' לא תלך רכיל בעמך ולא תעמוד על דם רעיך" המורה לדחז"ל כי ההולך רכיל עומד על דם רעיו, אחרי כי הרכילות והוצאת דיבה רעה מסבבת הרבה פעמים שפיכת דמים, ומעשה דואג עם כהני נוב לעד על זה, ובספר במדבר נראה לא לבד איך נענשה מרים בצרעת על אודות אשר דברה באחי' משה, כי אם שם יסופר ג"כ לנו גודל הרעה אשר יצאה ע"י המרגלים מוציאי דבת הארץ כי מתו במגפה לפני ה' ועל המקבלים דבריהם נגזר שיתמו במדבר ושם יפלו פגריהם, גם עונש קרח ועדתו אשר דברו סרה וילונו על משה ואהרן, ועונש העם במשלחת נחשים השרפים, כאשר קצרה נפשם בדרך וידברו באלקים ובמשה, הוצג שם לנגד עינינו, ובספר דברים נראה לא לבד בתחלתו תוכחה מסותרת על המדה הרעה הזאת כמו שתרגם אונקלום "בין פארן ובין תופל" דאתפלו על מנא, כי אם גם מאמר "ארור מכה רעהו בסתר" מורה רק על המדבר לשון הרע, אשר במסתרים ומבלי אשר ידע זאת רעהו ידבר עליו סרה ומכהו בזה מכת נפש, ועפ"י הדברים האלה יצדק מאמר ר"י בן לוי שע"כ נאמרו חמש תורות במצורע ללמדך שכל המספר לשון הרע עובר על חמשה חומשי תורה" ר"ל שעושה בזה פעולה רעה אשר היה לו לקחת מוסר ואזהרה עליה מכל מה שמסופר בה' חומשי תורה שלא לעשותה, והנה אחרי שבאר הרב ז"ל במה שקדם כי עונש הצרעת בא על עון לשון הרע יאמר עתה כי גם אופן טהרתו יורה על זה, כי שתי צפרים משמיעי קול זמרתם הנקיה מכל עון ואשמה, כמו שקרא אותם ר"י ב"ר סימון "אלין צפוריא קולנין" מורים, כי הי"ת נתן לאדם מלידה ומבטן כשרון הדיבור והלשון, אשר ראוי לו להשתמש בו באופן ראוי ונרצה בעיניו בשני ענינים, הא' ללמוד התורה והחכמה, לימודי היראה והמוסר, והב' לענינים הכרחיים למלאות צרכיו ומחסוריו, והוא השתמש בו באופן רע ומגונה להוציא דבת אחיו ולדבר עליהם רעה, מבלי עשות הבדל בין גדולם וקטנם. ולהורות ע"ז נצטוה הכהן לחבר אל שתי צפרים אלה עץ ארז אשר הוא הגדול באילנות ושני תולעת ואזוב אשר הם ממינים הקטנים בגדר הצומח והחי, גם נצטוה לשחוט הצפור האחת ולמעט עי"ז תחילה הקול הנשמע מהן בהיות שתיהן יחד להורות כי מעט הדיבור והשמעת קול, יועילו מאוד לאדם ברצותו להזהר מהלכד ברשת הוצאת הדיבה ול"הר, והשחיטה תהיה אל כלי חרש אשר מים חיים בתוכו לרמוז לו בזה, כי אף שהוא בטבעו ממקור מים חיים נהפך ע"י חטאו זה להיות נדמה לכלי חרש וטבילת הצפור החי' השנית העץ, והאזוב בדם הצפור השחוטה תרמז לו, כי כמו שיתפשט עי"ז דם זה בכמה גופים, כן התפשטה גם פעולת דיבורו הרע אשר היה אך למותר מאוד לסבב נזק והפסד רב להרבה בני אדם, והזאת דמה על המטהר תסבב השארת רושם הריגת הצפור הזאת (אשר תורה על הכרח מיעוט הדיבור). בלבו, כמו שיורה שלוח האחרת על פני השדה כי מהיום והלאה צריך להיות גם כן שלוח רק לחצי, ר"ל משוער ומוגבל וממועט מבראשונה, ואחר כיבוס בגדיו המורה על טהרת מידותיו, ייחל עוד שבעת ימים להשכיל ולהתבונן בהם על חובות האדם בימי חלדו עלי ארץ, כמו שהאריך הרב ז"ל לבאר ישיבת הכהנים פתח אוהל מועד בשבעת ימי מלואיהם (עיין למעלה שער נ"ט) והזאת דם האשם על תנוך אזנו ועל בהונות ידו ורגלו, תעורר אותו על חטאו כי אשם לה' בשלשה איבריו הראשיים, באוזן שהוא מקור כשרון הדיבור להרע ולהיטיב, כי האדם אשר חרש יולד ולא ישמע שפת זולתו גם אלם יהי' כל ימי חייו, והיד הוא כלי המעשה הטוב והרע, והרגל הוא כלי התנועה וההליכה, לבקש שלום ולרדפהו, או ללכת רכיל בעמיו, וע"כ חובה עליו ג"כ לתקן שלש איבריו אלה מעתה ולהשתמש בהם רק לטובה, ועל שלש אלה העיר ג"כ הרוכל שהזכיר הרב ז"ל בתחילת דבריו, אשר קרא באזני כל העם "מאן בעי למזבן סמא דחיי" וכאשר באו אליו לקנותו הראה להם מהכ' דברי הכ' "מי האיש החפץ חיים (ר"ל האמיתים והמשרים) נצור לשונך מרע ושפתיך מדבר מרמה" שהוא תיקון הלשון והדיבור, "סור מרע ועשה טוב" שהוא תיקון היד אשר בה יעשה האדם כל מעשהו "בקש שלום ורדפהו" והוא תיקון הרגל, ועל כל זה רומז גם כן ר' ינאי באמרו "כל ימי וכו' עד שבא רוכל זה והודיעו מי האיש החפץ חיים וכו' לפיכך משה מזהיר את ישראל זאת תהיה תורת המצורע המוציא שם רע. 
3*וזה כי הראשון וכו' תוכן דעתו ז"ל כי הרוכל הזה העיר אותנו על ג' ענינים, הא' כי אחרי שאין ביכולת רוב בני אדם מהמון העם להכיר האמת ולדעת מעצמם איזה דרך ישכון אור השלימות המוסרית הראויה לאדם לקנותה בהשתדלותו, כי רק הדרכים המעותים אשר ילכו בה רוב העם, הם נודעים לכל, ע"כ הוא מחובת כל איש משכיל אמיתי היודע ומכיר הדרך הישר' שידבק בה האדם, להיטיב גם לעמיתיו בהודיעו להם זאת בפרסום רב. כמו שעשה הרוכל הזה שהוציא כרוז והעביר קול באזני כל העם לאמר להם קושט דברי אמת, הב' מה שקרא ההליכה בדרך הנכוח' הזאת, שמירת לשונו מרע ואיבריו מעשות דבר עול. רק בשם חיים אמיתים. תחת כי חיי הרשעים ופועלי און ההולכים בדרך עקלתון לנטות מאורח הצדק והמישרים כמות יחשבו, וחיי האנשים רודפי התענוגים והשעשועים, או הכבוד המדומה, לא בשם "חיים" סתם יקראו כי אם חיים בשם לווי כמו חיי הערבות או חיי הכבוד, "והענין השלישי במה שהורה להם האופן למצוא החיים האמיתיים באמרו "נצור לשונך מרע" וכו'. 
3*אמר התענוג וכו' כוונתו כי התענוג המדומ' דאז שיין פערגניגען הוא שונה לפי השתנות נטיות בני אדם, כי איש אחד ד"מ אשר יאהב סוסים נאים ויפים, יתענג בהם אם תמצא ידו לקנותם, ואיש א' יאהב התוחלת ויתענג בה, ואיש אשר יאהב המשפט יתענג במצאו יד ומקום לשפוט ולדון עם עמיתו, אבל התענוג האמיתי והטבעי והוא לשמוח ולהתענג בעשיית הטוב האמיתי הנרצ' בעיני ה' ושכל כל אדם שלם, הוא שוה לכל נפש יקרה, וכן הוא הדבר גם בחיים האמיתים ר"ל המוסריים כי הם חיים טובים ונרצים לכל בני אדם כנער כזקן יונק עם איש שיבה, כמאה"כ "ובחרת בחיים למען תחי' אתה ובניך וכו'" ר"ל בחר באותם החיים האמיתיים שהם קרואים חיים ונרצים לך ולבניך אתך, תחת כי חיי הערבות או חיי הכבוד נרצים רק לאוהב הערבות ורודף כבוד לא לזולתו. 
3*תוכן דעת הרב ז"ל הוא, כי מדרך הלימוד הוא שברצות המורה לקרב אל שכל תלמידו דבר מה אשר לא יבין מהותו על נקלה, ימשילהו אל דבר אחר המובן ומושג כבר ממנו ופעמים ידמה את המעול' והנכבד אל הפחות והנקלה, בהיותו הוא יותר נודע ממנו, ד"מ ברצות הכ' להורות לנו כי השמש יסוב על פי ה' בשמחה וטוב לב את הארץ בכל יום ממזרח למערב (לפי ראות עינינו) יאמר (תלים י"ט) "והוא כחתן יוצא מחופתו" דמה השמש שהוא מבחר כל צבא השמים באויר הרקיע אשר ממעל לראשינו וסביב לנו, אל ילוד אשה קרוץ מחומר בעבור שיציאת החתן מחופתו במשוש וגיל ביום חתונתו נודעת לכל, וכן דמה הכ' הנהגת הי"ת את ישראל והוכיחו אותם לפעמים בשבט אנשים וחבל נועם, אל הנהגת האב אשר ינהל את בנו להטיב לו בכל עניניו, וליסרו לפעמים אם ימרה את פיהו בשובה ונחת, כמאה"כ "הלא הוא אביך" וכו', ומאה"כ "כי כאשר ייסר איש את בנו ה' אלהיך מיסרך" בעבור שאופן הנהגת וחינוך האבות את בניהם נודע לכל. [ובענין זה אחז"ל "גדול כחן של נביאים שמדמין צורה ליוצרה" שר"ל בהפך זיא פערגלייכען דען שאפפער צו זיינעס געשאפפע], ובהפך ידמה הכ' לפעמים את הפחות והנקל' אל המעול' והנכבד, כמו שאמר "איש אביו ואמו תיראו אני ה'" ר"ל תיראו את האבות כמו שתראו אותי שאני ה' אלהיכם, וכמאחז"ל "ומורא רבך כמורא שמים," יען כי חובת הירא' את הי"ת אשר בידו נפש כל חי, והוא כל יכול להטיב ולהרע להם גמול מעשיהם הטובים או הרעים, נודעת לכל בני אדם, ואף כי יבערו ויכסלו בהשגת מהותו ואחדותו ית', ידעו כלם בכל זאת כי יש אלהים שופטים בארץ כמאה"כ "כי גדול שמי בגוים" ואחז"ל "דקרו לי אלהא דאלהא" [*)וכעין זה כתב גם המליץ המפואר ברומי ציצערא בשם חכמי יון הקדמונים, כי רעיון ואמונת מציאות עצם נשגב ממנו מוטבע בלב כל בני אדם יחד מלידה ומבטן, ע"כ לא תמצא אומה ולשון עלי ארץ אשר לא תאמין במציאות שום אלהי (אף כי שיציירוהו בדעתם בציורים ותמונות שונות) ותירא ממנו.] ועד"ז אמר ג"כ הנחש אל חוה ברצותו להודיע' מעלת ידיעת הטוב והרע אשר תושג לאדם באכלו מעץ אשר בתוך הגן "והייתם כאלהים יודעי טוב ורע" יען כי אף שמהות השכלים הנבדלים נעלמת ממנו, בכל זאת נודע לכל שיש להם מעלת ידיעת הטוב והרע, וע"פי הדברים האלה באר הרב ז"ל גם ההבדל שבין חכמי ישראל האמיתים לפילוסופי יון, כי הם, יען כי לא עליהם נגה אור התורה האמיתית להודיע להם מציאות הי"ת ותאריו הנשגבים, אמרו כי רק אחרי אשר ישיג האדם מציאות נפשו הרוחנית, יוכל לעלות ממנה גם אל השגת הבורא ית', באופן שרק השגתו את עצמו ונפשו המשכלת היא מביאה אותו גם להשגת בוראו ית' (כי אחרי שיפשיט תחילה בדעתו כל הפחיתיות וחסרון השלימות הדבקים בנפשו, יעלה בידו ציור מושכל מעצם נשגב ושלם לבלי תכלית שהוא יוצרו ית') אפס חכמי ישראל האמיתים האמונים על ברכי התורה המלמדת אותם לא לבד מציאות הי"ת ותואריו היקרים, כי אם גם טובו ויכלתו אשר הראה לעיניהם באותות ובמופתים, לא הוצרכו לבאר לתלמידיהם מבני ישראל מהות הי"ת הנודעת כבר למו בכל נפלאותיו אשר עשה להם, כי אם השתדלו בהפך לבאר להם ג"כ מהות הנפש השוכנת בקרבם תאריה ופעולותיה, יען כי ידיעתם נעלמת עוד מקצתם. עד שיחשבו כי רוח האדם ורוח הבהמה שוים במעלתם ואיכותם, וע"כ למען הוציאם ממצולת הטעות הזאת בארו להם מהות הנפש ע"י דמותם אותה בחמש בחינות אל הי"ת ואז"ל בברכות "מה הקב"ה ממלא את העולם אף הנשמה" וכו' (עיין בפנים הספר), הנה לפנינו כי דרך הלימוד הראוי יחייב תמיד לבאר דבר הבלתי נודע ע"י המשילו לדבר הנודע כבר, וכן עשו גם החוקרים כאשר רצו לבאר מהות ותכונת נפש האדם, כי אחרי שראו שהאדם ניזון זיך וגדל, ומוליד בדומה לו, כמו הצומח וירגיש ויתנועע ברצונו להתקרב אל המועיל ולהתרחק מהנזק, כמו החי, וישכיל ויתבונן על כל הדברים אשר מסבב לו בנפשו המשכלת, חשבו קצתם כי האדם יש לו ג' נפשות, הצומחת החיונית והמשכלת, ולהוציאם מטעותם זאת אמרו החוקרים האמיתים כי נפש האדם באמת אחת היא בעצמותה, ורק ג' מיני כוחות אלה לה למנה בחוברת, (עיין מזה בפ"א משמונה פרקים להרמב"ם) ולבאר ענין זה יותר דמו נפש האדם שהוא עולם קטן, להעולם הגדול בכללו, שגם הוא אחד, ובכל זאת יש לו שלשה חלקים, עולם השכלים הנבדלים, עולם הגלגלים ועולם הד' יסודות שתחת גלגל הירח, משכן בני אדם ושאר בע"ח הצמחים והדוממים, ובעבור היות האדם בבחינת ג' כוחותיו הנפשיות השונות הנ"ל דומה להעולם הגדול המשולש בחלקיו, הוטל גם החוב עליו להשתדל לקנות לנפשו ג' קנינים מוסריים שהם כנגד ג' חלקי העולם, התורה והעיון השכלי האמיתי, נגד העולם השכלים בעלי העיון וההשכלה האמיתית, העבודה ועשיית מצות השמעיות רק למען מלאות רצון האדון ה' צבאות המצוה אותן לעשותן, אשר הן נגד עולם הגלגלים המתנועעים ג"כ בשמחה ומשוש נפש בהקפתם התמידית לעשות רצון קונם (כי לדעת הקדמונים (עיין מזה מבוא לשער ל"א) יש גם להגלגלים האלה נפש משכלת היודעת עצמה ואת בוראה י"ת שהוא סבתה,) וגמילות חסדים ועשות טוב איש לרעהו, אשר הם הכרחיים לקיום והנהגת החברה האנושית עלי ארץ, נגד עולם היסודות המתנועעים בהכרח ע"י תנועות השמים וכסיליהם ובסבת התנועה הזאת יורכבו יחד זה עם זה ויתהוו כל הדברים עלי ארץ, (עיין למעלה מבוא לשער ל"א) ולזה נתנו לו לאדם ג"כ ג' כוחות כח השכל העיוני לעיין ולהתבונן בעניינים שכליים ומושגים רוחנים, וכח השכל המעשיי הנחלק לשנים, כי באחד מהם יעשה את כל מצות ה' אלקיו אף שלא יחייבן משפט שכלו לטובתו ולתועלתו המדינית. רק למען שמוע בקולו כאחד מצבא המרום הששים ושמחים לשמור תפקידם לשמוע בקול דברו, ובשני יעשה הפעולות והחובות המדיניות ההכרחיות, לשחר בהן שלום ואושר בני אדם היושבים יחד בחברה אנושית כי בעזור איש את אחיו, ולרעהו יאמר חזק ישכנו יחד בהשקט ובבטחה מבלי מחסור כל דבר, ועל כל זה רומז מאמר התנא שהחל בו הרב ז"ל "על ג' דברים העולם עומד (ר"ל האדם שהוא עולם קטן. ובזכותו גם העולם הגדול בכללו) על התורה ועל העבודה ועל ג"ח, 
3*אמנם בפתחו על העיון וכו' תוכן דעתו בקוצר הוא, כי העולם התחתון, דומה בבחינת יושביו, אשר יחלקו לשלשה מחלקות, בני אדם, בע"ח ושאר גופי הדומם והצומח למיניהם, לעולם העליון והתיכון הכולל השכלים הנבדלים והגלגלים עם כוכביהם, ונחלק בעבור זה ג"כ בבחינת יושביו לשלש מחלקות כמו שיתבאר, ע"ד מחז"ל "מלכותא דארעא כעין מלכותא דרקיע", כי כמו שיש בעולם העליון שכלים נבדלים הנפרדים בכל עת מכל גוף ומשיגי גוף, כן יש בהפך בעולם השפל מקביל לזה, גופים מתים אשר כל ריח ונפש אין בקרבם לעולם, והם מיני הדומם והצומח השונים, וכמו שיש להגלגלים נפשות משכילות ומשיגות סבתם הנתונות בהם לצורך גופם להנהיגו ולהניע אותו ע"פי פקודת הי"ת, לשחר בזה תועלת העולם בכללו הנרצה מאתו י"ת (עיין מזה למעלה שער ב' ומבוא לשער ל"א) כן יש גם בכל בע"ח שוכני העולם התחתון רוח ונפש לצורך גופם, להנהיגם ולהנחותם באופן שיהיו ראוים ונכונים לעבודת ולתועלת בני אדם, וכמו שיש קצת מלאכים (והם ממדרגה העשירית הנקראים אישים לדעת הרמב"ם פ"ב מה' יסודי התורה) המשתלחים לפעמים במלאכות ה' צבאות עלי תבל ארצה לפעול פה לצורך בני אדם מה שיצום הי"ת, כמו שנראה מבואר בסיפור הכ' מגדעון ומנוח, והם מתלבשים אז במעטה הגוף ומתחפשים בדמות ולבוש בני האדם, כן ישכון גם פה בעולם התחתון, האדם שהוא החי המדבר, אשר נפשו בקרבו שהיא עצמותו האמותית. היא שכל נבדל כאחד מצבא מרום, והיא שלוחה הנה עלי ארץ לפעול פה פעולותיו אשר היא נועדה להן ע"פי ה' באמצעות הגוף, והיא מתלבשת במעטה הגויה כל זמן שבתה בבית חומר, עד אשר תפרד ממנו בבוא עתה. ותשוב אל אלהיה אשר נתנה, ולהורות על רעיון וענין יקר זה נצטוה הכהן הגדול אשר הונף והורם במעלתו מכל אחיו, ללבוש ביום המיוחד לכפרתם ביה"כ בגדים נקיים, בגדי בד לבן, ולעבוד בהן עבודתו הנקיה והטהורה אשר צוה עליה, ולהפשיט אח"כ את בגדיו אלה ולהניחם למשמרת, כענין מלאך אלהים אשר אחרי עשותו שליחותו יפשיט מעליו לבוש הגוף אשר לבש בו, ושב לפשיטותו הרוחנית ויהיה בזה גם לאות ולמופת לכל איש שלם בבני ישראל, כי רק אחרי השלימו מלאכת עבודתו עלי ארץ, יפשיט בגדי גשמותו מעליו בנקיות וטהרה מבלי ליכלוך וחלאה, ושב להיות עצום פשוט ורוחני, אשר בצל עליון יתלונן, לשבוע שובע שמחות בימינו נצח, 
3*גם לא ירע בעיניו וכו', ר"ל אחרי שיחשוב כל איש שלם את הגוף רק כעין מלבוש להנפש שהיא עצמותו של כל אדם (אשר ע"כ חשב גם התנא רק ג' ענינים, התורה, העבודה והג"ח, שהם מזון הנפש המעמידים ומקיימים אותה, ולא חשב הדברים המעמידים את הגוף ד"מ המאכל והמשתה, היגיעה והשינה) לא ירע בעיניו עוד בבוא עתו למות, או כי יאסף אחד מקרוביו אל עמיו אחרי הודעו כי רק הגוף יכלה במות האדם אבל הנפש תשאר לעד, לא כאשר יחשוב ההמון, כי כמקרה הגופית אשר במותם תאבד צורתם והם יפסדו, כן גם מקרה הנשמות, ומשפט אחד למו בעולמם. 
3*וזה כי הנה וכו' כונתו כי אחר שאמר תחילה שכל עוד שתרבה ידיעת השלילות מעצם מה, ר"ל לדעת ממנו ממה מה שאינו, כן תגדל השגתו ותהיה יותר ברורה, (כמו שבאר זאת המורה ח"א פ' ס' במשל הספינה שבארנו למעלה בשער נ"ד ע"ש) וע"כ המלאכים שהם מעולם השכלים, ויודעים שהי"ת נשגב גם מהם, הלוא תרבה ידיעתם השוללת ממנו, אחרי שיודעים שאינו עצם מעולם היסודות, ולא מעולם הגלגלים, גם איננו כאחד מהם שוכני עולם השכלים, כי אם נעלה ונשגב הוא על כלם, אפס בני אדם המשיגים רק את העולם התחתון שהוא עולם היסודית אשר בקרבו הם יושבים, ועולם הגלגלים שהוא רקיע השמים עם הכוכבים אשר ממעל לראשם, אבל מעולם השכלים אינם יודעים ומשיגים מאומה, תמעט גם ידיעתם השוללת מהי"ת, כי יודעים רק שאיננו עצם כמוהם מהעולם התחתון, גם לא כאחד מכוכבי השמים וכסיליהם, אבל בינו ובין שאר השכלים הנבדלים לא יוכלו להבדיל אחרי שאינם משיגים אותם, וע"ז רומזים גם דחז"ל באמרם שמלאכי השרת אין מזכירין את השם אלא אחר שלשה תיבות שנא' "וקרא זא"ז ואמר קדוש קדוש קדוש ה' צבאות" ר"ל שמקדישים ומנשאים אותו על שלשה עולמות, ואלו ישראל מזכירין את השם אחר ב' תיבות שנאמר "שמע ישראל ה' וכו'" כי מלת "שמע" רומז על העולם התחתון אשר בו האדם בעל כשרון השמיעה והדיבור מבחר היצורים, ושם "ישראל" רומז על עולם הגלגלים, אחרי כי י"ב שבטיו, והאבות הקדושים אשר היו בתוכו דומים בבחינה מה בתכונתם המוסרית לצבא השמום וכסיליהם, כמו שביאר הרב ענין זה כבר בשער ל"א עיין ביאורי שם, ור"ל שבני ישראל מקדישים ומרוממים את הי"ת רק כעצם נשגב ונעלה משוכני שני עולמות, 
3*והדין דין אמת וכו' כונתו כי שירת המלאכים היא רק התודה והשבח אשר יתנו ליוצרם אחרי אשר ישלימו פעולותיהם אשר נועדו להן, וע"כ אמר המלאך אשר שולח להאבק עם יעקב למען הרהיב עוז בנפשו שלא יירא וייצר לו עוד מפני עשו אחיו, בראותו כי גם עם אלקים שר ויוכל לו "אני מכשנבראתי לא הגיע זמני לומר שירה עד היום" יען כי עד היום ההוא לא השלים עוד תעודתו אשר נועד לו, ולא הגיע עוד עתו לאמר שירה, ונמשך מזה כי יען שרק השלימים בבני אדם המשלימים פה עלי ארץ חוקם המוסרי ראוים כי ישולח מלאך ממרום לעזרם ולתמכם, ע"כ אין המלאכים יכולים לומר שירה בעבור השלמת פעולותיהם המיוחדות להם לעשותן לטובת בני אדם ברואי מטה, רקי אם כבר השלימו הם תחילה פעולותיהם המיוחדת להם, ר"ל תעודתם המוסרית אשר בעבורה נוצרו עלי ארץ, עד שירונו וישירו בעבור זה לעליון וזשאח"ל "אין מלאכי שרת אומרים שירה למעלה עד שאומרים ישראל שירה למטה". 
3**אמנם התשובה וכו' תוכן דעתו הוא, כי "שם כבוד ה'" מורה על עצמותו י"ת, "וכבוד מלכותו" מורה על אופן הנהגתו את העולם, והנה כל בני ישראל היודעים כי יש אלקים ומאמינים ג"כ כי הוא מנהיג את העולם כלו, אבל אינם יודעים איך נשתלשלו כל הברואים הרבים מהי"ת שהוא סבתם הראשונה, יכלו רק לאמר "ברוך שם כבודו" שהוא שבח על מציאותו ועצמותו י"ת, גם יכולים לשבחו בפה מלא על כל מפעלות מעשיו בשמים ובארץ, אשר יכירו וידעו כלם כמאה"כ "כבוד מלכותך יאמרו", אבל לא יוכלו לחבר שניהם יחד לאמר "ברוך שם כבוד מלכותו" הכולל שבח אלקים עליון בעבור השתלשלות כל הברואים ממנו, אחרי שאינם מבינים ומשיגים זאת, ורק המלאכים המשיגים זאת יאמרוהו, ויעקב אע"ה אשר מעלתו היתה קרובה למעלתם כנוח עליו רוח הנבואה, אמר אותו ג"כ, אבל משה לא קבעהו בתורה, שיאמר אותו כל אחד ואחד מבני ישראל אשר החוב עליו לקרוא את שמע בכל יום פעמים, וע"כ דרך פשרה אחז"ל שיאמרוהו בלחישה, להראות בזה לכל, כי יודעים אנו פחיתות מעלתנו, וכי אין אנחנו ראוים לתת שבח זה, ורק ביה"כ עת נטהר מכל, טומאת חטאתנו, ונשוב אל ה' באמת ונדמה בבחינה מה למלאכי שרת ולשרידים השלימים אשר ה' קורא, נוכל לאמרו בקול רם: 
3*כי יראה וכו' כונתו כי מצות הפלת הגורל על שני השעירים היא להורות לנו, שכמו שרק עפ"י הגורל אשר ברוב העתים והזמנים (מלבד בימי שמעון הצדיק שעלה תמיד הגורל בימינו לה') נפל רק במקרה והזדמנות מי משני השעירים האלה השוים במהותם בכל ענין, יהיה לה', ומי לעזאזל? כן הוא בבחינה מה גם בבני אדם, כי לפי נטית טבע חמרם ומזגם הטוב הוא אם רע יעשו גם המה הטוב והישר בעיני ה' או ירעו מעשיהם, ואף שיש להם הבחירה החפשית להכריח טבעם הרע אל הטוב, אשר בעבור זאת יוכו ג"כ על עונם אם יעמדו ברשעתם, בכל זאת יש להם בזה כעין התנצלות אם יחטאו, כמאה"כ "הן בעון חוללתי וכו'" וע"כ יוקל או יכבד גם ענשם, לפי שינוי מדרגת רוע תכונתם הטבעית, ורק בעבור זאת יסלח ה' גם לעונם ויכפר על פשעיהם ביה"כ. דעת, אם ישליך ד"מ אבן רומח ונפל על רעהו והכהו נפש, או סבב לו פצע וחבורה (ובכל זאת לא ינקה האיש ההוא לצמיתות, אחרי כי היה לו להזהר שלא לשחק בכלי מות ומשחית כאלה כמאה"כ "כמתלהלה היורה זיקים חצים ומות וכו' (משלי כ"ו) והנזק אשר יעשה איש בשכרותו הוא ג"כ ממין זה רק שהוא רע עוד יותר, אחרי שהוא בעצמו סבב בשתותו יין למכביר לעור עיני שכלו זמן מה, ולהסיר דעתו ותבונתו מעליו, עד שנעשה כאינו בן דעת אשר כל עון לא יחשב לו, והב' אם יסבב איש נזק לרעהו בדעת שלימה אך בעת כעסו או בעבור הכרח שאר התפעליות נפשו, מעונו זה אמר החוקר הוא "בלי הצטדק" ר"ל שאין לו שום התנצלות, אחרי שנעשה בדעת בעליו, והג' הרע מכלם הוא הנזק אשר יסבב איש לרעהו בזדון ובשאט נפש, לא בעת שכעסו או שאר התפעליות נפשו שלטת עליו, כי אם בדעת צלולה והתקררות דם, ובכונה מיוחדת להרע לרעהו רק בעבור הרעימו והכעיסו, ומאיש כזה וכל הדומים לו יאמר החוקר כי הם "רשעים ורעים," אחרי שעושים רשעתם בבחירה חפשית ובלי שום הכרח פנימי, וכמו שיש ג' מינים אלה בעושי הרע לעמיתם, כן יש גם ג' מיני עושי הרע בעיני ה' בבחינת העבירות שבין אדם למקום ובמקראי הקודש ודחז"ל נקרא המין הא' בשם חטא והב' בשם עון, והשלישי בשם פשע כמו שהולך הרב ומבאר בזה כמה כתובים, 
3*כי הנה הצום וכו', כוונתו כי אחר שאמר למעלה כי שם צום (אשר שרשו צום, כמו צמצם בלשון חז"ל בכפל הפא והלמד הפעל) יאמר על ג' ענינים הא' על מניעת והעדר האכילה בכלל, (יען כי עי"ז יתמעטו ליחיות הגוף ויצומצם בשר גוף האדם,) הב' על התענית אשר יתענה האדם לשוב עי"ז בתשובה, ע"י כבישת יצרו ותאותו הגופנית אל הנאות החומר, בתעניתו זאת (יען כי עי"ז יצומצמו, תאותיו ותשוקותיו החמריות.) והג' על טהרת המחשבה והעיון ומידות ותכונות האדם הנפשיות, להתרחק בכל מאמצי כחו מכל עול וחמס, ריב ומצה, ולעשות בהפך רק צדקה ומשפט בארץ: ולצמצם בזו מעשיו רק לטובה, יאמר עתה הרב ז"ל כי כמו שהמלאכות שעושה האדם תחלקנה לשלשה סוגים כי יש מהן המיוחדת רק לכח האדם הגופני והחמרי, ככל מלאכות חרשי עץ ואבן או עובדי אדמה, ויש מהן שמיוחדות לנפשו החיונית והמרגשת המשתדלת להמציא לה תענוגים שונים מחמדי עיניו ואזניו, ד"מ מלאכת הנגון ושאר כל מלאכת מחשבת הדומים לה, ויש מלאכות המיוחדות רק לנפשו המשכלת לחשוב מחשבות שונות, ד"מ אוך יתגאה וישתרר על זולתי ודומיהם, כן גם כל אחד משלשה מיני צומות אלה המצוות ביה"כ כמו שיתבאר, מיוחד לכח אחד מנפש האדם, כי ע"י העדר ומניעת האכילה תוחלש ותעונה הנפש הזנה, ר"ל הנפש הצומחת אשר ראש כחותיה היא כח הזן, וע"י הכונה בתענית יה"כ לשוב אל אלקינו ולכבוש היצר והתאוה הבהמית תוחלש נפש החיונית דאס טהיערישע לעבען המשתוקקת תמיד אל הנאות החומר, וטהרת המידות והתכונות הנפשיות ד"מ לפתח חרצבות רשע ולהתר אגודות מוטה ולהפק לרעב לחם, אשר גם עליה נצטוינו ביה"כ כמאה"כ "הלוא זה צום אבחרהו וכו' פתח חרצובת רשע" וכו' כל זה הם ענינים המיוחדים רק לנפש המשכלת, כי רק בהעלות האדם על רוחו ונפשו המשכלת כי כל בני אדם יחד, כאחים בני אב אחד לו נחשבו, וראוים הם להיות לא לבד חפשים, ובלתי רצוצים תחת יד החזק מהם, כי אם גם תמוכים ונשענים מיד אחיהם אשר יש לאל ידם לעזור להם, יואל גם הוא לעשות כל הפעולות הטובות האלה לקרוא דרור לאסיריו, ולסמוך יד עני ואביון, ובזה באר ג"כ הרב ז"ל מדוע באה מצות הצום ביה"כ ואיסור המלאכה בו משולשת בכתובים (כמו שהביא בפנים הספר) כי מלבד דרש חז"ל על זה, יורה ג"כ שאנו מחויבים לחבר ביום הכפירים כל ג' עניני הצום האלה, כמו שאנו מחויבים לשבות בו מכל ג' מיני המלאכות, מלאכת העבודה, מלאכת העונג והעדן ומלאכת מחשבת רעה, למען קדש וטהר אותנו ביום הזה מכל סיג וחלאה גופנית ומוסרית, וקרוב לזה בארתי זה עשרים שנה בעוד לא ראיתי דברי הרב ז"ל דברי הכ' "תענו את נפשותיכם" כי ע"כ באה מצות הצום הזה בלשון רבים "את נפשותיכם" ולא רק בלשון יחיד "תענו את נפשכם" כמו "אם יש את נפשכם וכו'" (בראשית כ"ג) להורות שכל איש ואיש מישראל מחויב לענות בו לא לבד נפשו הצומחת והחיונית, ע"י העדר המאכל והמשקה, כי אם גם נפשו המשכלת ע"י כבישת יצרו ותאותו ומחשבתו הרעה אשר הרגל בה מלפנים, ובני דורו של ישעיה הנביא ע"ה ענו בצומם רק נפשם הצומחת והחיונית במניעת האכילה והשתיה, אבל לא נפשם המשכלת, כי אם נשארו במידותיהם ותכונותיהם הרעות תמיד, וע"כ הוכיחם בשם ה' ואמר להם "הכזה יהיה צום אבחרהו יום ענות אדם נפשו?" ר"ל נפשו המיוחדת לו לבד, והיא נפשו המשכלת, כי נפש הצומחת והחיונית משותפת לו עם הצומח והחי ונפש בהמית תקרא לא נפש האדם ביחוד.] 
3*זאת עבודת וכו', תוכן דעתו, כי אחר שאמר תחילה דרך כלל שג' עמודי העולם התורה והעבודה וגמילות חסדים נרמזים בפרשתנו, ובאר תחילה דרך פרט איך יורו דיני הקרבנות הנקרבות בי"הכ, הפלת הגורל על ב' שעירים, והצום בו הכולל ג' ענינים על לימודים אלקיים ועיקרים יקרים בענין האמונה והתורה, יאמר עתה כי הכה"ג שהוא הנבחר מכל העם העובד בי"הכ שהוא היום הנבחר בכל ימי השנה ירמוז בעבודתו וחילופי בגדיו, להעבודה המוטלת על כל ישראלי אשר ירצה להשתלם בשלמות נפשית, כי כמו שהכה"ג מחליף בגדי חול שלו בבגדי זהב, לעשות התמידין והמוספים ואח"כ לובש בגדי הבד לעבוד עבודת היום הנבחר הזה, כן הוא מדרך כל האדם שמחליף לרוב בגדי עצמו, ר"ל מעמדו הטבעיי, בבגדי זהב, שהן לא לבד כינוי לבקשת המותרות כ"א גם לשאר הרבה מדות רעות, כי הזהב הוא מקור החמדה הגאוה, וקנאת איש מרעהו, וע"כ חובה עליו ג"כ להחליפם כמו הכה"ג בבגדי הבד שהם כינוי לנקיות וטהרת המידות, וכעין זה אחז"ל שבת קי"ד "איזהו חכם זה שמקפיד על חלוקו להפכו", שר"ל שיתבונן תמיד על טבעו ומהותו, ואם יראה כי קצת תכונות ומדות רעות דבקות ואחוזות בו מלידה ומבטן, כאשר ידבק הבגד ואף כי החלוק, על עור ובשר איש, אם מצד חמרו הרע בטבעו או מצד מזגו, (עיין ביאורי למעלה שער ס"א) ימהר להסירם מעליו כאשר יפשוט איש את בגדו ויחליפנו באחר, וכמו שיחליף הכה"ג אח"כ עוד כמה פעמים בגדי הבד עם בגדי עצמו, עד שבסוף היום חוזר אל בגדי לבן שייצא בהם בשלום מן הקודש, כן לא ימלט גם כל שלם בעוד היותו עלי האדמה מהחליף והמיר בגדי לבן שלו שהם טהרת ונקיות מדותיו לפעמים בבגדי זהב, (כי אין צדיק בארץ אשר יעשה טוב ולא יחטא,) אך עכ"פ ישתדל בכל מאמצי כחו, שתהיה יציאתו מן העולם בשלום, ובבגדי לבן אשר הם כינוי לנקיות וטהרת הנפש אשר תשוב אל אלהיה, ובכל זה נרמז עמוד העבודה, אך גם העמוד השלישי של גמילות חסדים נרמז במעשה הכה"ג ביוה"כ, כי החשד היותר גדול אשר יעשה הי"ת לבני אדם הוא, כי לא לבד שבראותו בחכמתו הנשגבה שחולשת טבע האדם תסבב לו לפעמים שימעדו קרסוליו, ותמוט אשורו מדרך הישרה והנכוחה, השליך אמת ארצה, וגלה סודו לעבדיו הנביאים להורות לעם חוקי ה' ותורותיו את הדרך אשר ילכו בו והמעשה אשר יעשו, (עיין מזה ביאורי לשער מ"ג) הנה הרבה עוד להיטיב ולהגדיל חסדו עמהם, בפתחו להם יד לקבלם בתשובה, אם בכל זאת יחטאו לנטות מדרך התורה, ולכפר בעדם באמצעות הכה"ג אשר יקריב חטאתו וחטאת העם, והתפלל בעדו ובעד ביתו ובעד כל העם, וגמילות חסדים להשיב נפש החוטאת הנהלאה והנדחת, עוד אל אלקיה, היא גדולה מכל שאר הטובות והחסדים אשר יגמול ד' לבני אדם, כי תחת שהם רק בענינים גופנים וחמרים תשיב היא לנו האושר האמיתי והנצחי הנאבד מאתנו ע"י מעשינו הרעים. 
3*הנה שהמיוחס וכו' עיין ביאורי מבוא לשער ל"א דף רמ"ד ורמ"ה ח"א וכונתו פה היא, כי כל דבר קל בטבעו עולה תמיד למעל' והכבד ירד למטה, וישאר במקומו השפל, כמו שנרא' בד' היסודות, שיעזוב תמיד היסוד הקל בטבעו, אף שנכבד במעלתו יותר את מקומו, ויבא הכבד אף שהוא נקלה במעלתו, תחתיו, ד"מ אם יהי' להב אש בכלי ריק, שאין בו רק מעט אויר, ויבא אח"כ הרוח בו ירום האש ונשא וגבה למעלה על הרוח אשר ישאהו על כנפיו, וכאשר יותן מים אל כלי מלא רוח יבריחנו החוצה ולמעלה, וירד למטה במקומו, וכאשר יושלך אבן או צרור עפר אל הכלי ירד הוא למטה, והמים ינשאו עליו מלמעל', כן הוא גם אצל בני האדם בבחינ' מוסרית, כי האיש היותר שלם בנפשו אשר בו ישלוט השכל המגביה עצמו תמיד מעל עניני העולם השפל אשר מהבל ותהו נחשבו לו לעוף באברת רעיוניו השמימה, הוא נח להתרצות ולהתפיים לזולתו אשר הכעיסו, או עשה לו עולה, תחת כי האיש ההמוני אשר כח חמרו הארציי הכבד גובר עליו ישאר תמיד בדעתו ובמקומו, ולא על נקלה יעבור על מדותיו להתרצות לזולתו, אשר יחשוב כי חטא נגדו, וכן נראה כי אברהם אע"ה ברצותו להעמיד השלום וברית אחים בינו ובין לוט אחיו, הוצרך כמעט להכנע לפניו אף שהי' נקלה ופחות ממנו, ולתת לו הבחיר' החפשית להימין או להשמאיל כמאה"כ "אל נא תהי מריבה וכו', וע"ז רומז לדעת הרב ז"ל גם מאה"כ "הביטו אל צור חצבתם וכו' הביטו אל אברהם אביכם" ר"ל הביטו תמיד בבחינת הנהגתכם עם עמיתכם אל טבע ד' היסודות אשר הם לכם הצור והחומר המשותף אשר ממנו נוצרתם, כמו שהביט אברהם אביכם אליהם להיות תמיד מן הנעלבים ולא מן העולבים. 
3*וכבר פירשו להבין דבריהם היטב עיין ביאורי לשער ל"ז בסיבת ואופן לקוי החמה. 
3**תוכן דעתו בקוצר הוא, כי כמו שהשמש בעלותה על הארץ בכל יום תעמוד תחילה בתחתית האופק, עד שנראה לנו שפלה מאוד, ובכל זאת אורה הולכת וגוברת תמיד, תחת כי בעמדה בחצי השמים ותאיר באורה היותר גדול, תחל מהר אחר כך ללכת הלוך וחסור באורה עד כי ינטו צללי ערב, כן גם האדם בהיותו ענו ושפל רוח יתמוך כבוד ונשא וגבה למעל', תחת כי המתגא' וגבה עינים ישפל ויכנע מהר לפני זולתו, כי הכבוד והשרר' בורחים ממנו. 
3*תוכן דעת הרב ז"ל הוא. כי אחרי שהאדם מורכב מעצם גשמי שהוא הגוף הנוטה תמיד כל עוד היותו עלי ארץ רק אל ההנאות הגופניות ותשוקות חמריות, ומעותד בבוא יום פקודתו אל הבליה וההשחת', ומעצם רוחני שהוא הנפש הקימת ונשארת גם בכלות הגויה, ונוטה גם פה עלי ארץ רק אל ההנאות הרוחניות שהן העיון וההשכלה, ועשיית הטוב והישר, הלוא מעצמו ישפוט כל משכיל, כי יותר טוב לאדם להשקיף תמיד בכל מפעליו רק אל חלקו הטוב היקר והמעול' שהוא הנפש הנחצבת מצור רם ונשא בהיות' חלק אלקי ממעל, כי אז תהיינה כל פעולותיו גם טובות ונכוחות כמאה"כ "קדושים תהיו כי קדוש אני" וכו' מאשר ישקיף רק על חלקו הנבזה שהוא הגוף, כי אז תהיינה גם פעולותיו רעות ובלתי נכוחות בהשקיפן תמיד רק אל הנאות הגוף ותשוקות החומר כמאה"כ אשר הושם בפי אנשים כאלה לאמור "אכול ושתוה כי מחר נמות" (ישעי' כ"ב) כי כן נוסד בכלל גם בטבע כל אדם, כי רק האיש המייקר נפשו ויחשוב עצמו בתור האדם המעלה, ישמר רגלו מלכד ביון הרשעה, כי אם ייטיב פעלו ויישר ארחו, אבל המבזה ומקטין ומשפיל כבודו בעצמו, עד שיהי' קל או רשע בעיניו, הלא ילך מדחי אל דחי לבושות תמיד בשאט בנפש מעשים אשר לא יתכנו, וע"כ כמו שאמר שמואל אל שאול בהוכיחו על פניו דרכו, בעבור הקטינו את עצמו בבחינת גדולתו ומעלתו המדינית, "הלא אם קטן אתה בעיניך ראש שבטי ישראל אתה" וכו', כן הזהיר התנא (פ"ב מאבות) בבחינה מוסרית את כל איש ישראלי לאמר "אל תהי רשע בפני עצמך" גם החוקר בס' המדות העיר על זה באמרו שאף שראוי לו לאדם לדעת כי הוא בן מות (ר"ל בבחינת גופו,) והדברים אשר לאדם ודברי המתים ר"ל המקרים והפגעים אחר יגיעוהו בעבור היותו בן אדם המעותד למות, ראוי ג"כ לו לדעת בכל זאת יעשה כל פעולותיו כאילו אינו בן מות, ר"ל שיזכור בכל פעולותיו המוסריות תמיד, כי הוא בבחינת נפשו אשר דרך נתיבה אל-מות יקר ונכבד מאוד, ועפ"י הדברים האלה הלא יקשה לנו להבין עצת עקביא בן מהללאל שאמר "הסתכל בשלשה דברים" וכו' כי בהשקפ' ראשונה, ולפי מה שאמרנו למעלה יסבב זכרון פחיתיות אלה שנוצר האדם מטפה סרוחה והולך למקום עפר רמה ותולעה ההפך ממה שרצה השלם הזה, כי בהסתכל האדם על זאת, הלא יושפל כבודו ותקטן מעלתו בעיניו עד שיעשה כל אשר יחפוץ בשרירות לבו, מבלי אשר יחוש עוד על כבודו ויקרת מעלתו, וכאשר ישים עוד אל לבו גם מהירת חליפת ימי חייו, הלא ישתדל ויתאמץ בכל עוז להתענג מהר בתענוגים גופניים וחמרים זה שבתו בית חומר מעט עלי ארץ, באמור לנפשו הבחינ' חמרית וגופנית "שיננא חטף אכול, חטוף שתי דעלמא דאזלינן מיניה לבי הלולא דמיא" מאמר שאמר שמואל לתלמידו ר' יהודה רק בבחינה מוסרית להזהירו שימהר ויחוש לעשות הטוב והתושיה בארץ ככל אשר תמצא ידו בקוצר ימי חייו עלי ארץ? ואף שרצו קצת החכמים לבאר דברי התנא השלם הזה באמרם שבעבור היות שלש סבות מביאות את האדם לחטוא שהן הקנא' בהון ורכוש זולתו והחמדה המחוברת אליה לקנות כמוהו עושר ונכסים, התאוה הגופנית והתשוק' החמרית אל הנאות חושיות ובשריות, והגאוה ורדיפת הכבוד המדומ' כמאחז"ל "הקנאה והתאוה והכבוד מוציאין את האדם מן העולם", ר"ל מאשרו הזמני והמוסריי ע"כ אמר שזכרון אלה שלש ענינים מציל אותו מנפול ברשת אחת מהנה, כי בהעלות על לבו תמיד מקורו הנבזה לא יתגאה על זולתו ולא יחפוץ בכבוד ובזכרו כי כל קניני הזמנים יכלו ורמה ותולעה אחריתו לא יקנא רעהו בעד הונו ורכושו, ולא יחמוד אותם, אף לא יתאוה להתענג בתענוגי בשרים בשומו על לבו, כי יעמוד למשפט לפני אדון כל, בכל זאת לא נחה דעת הרב ז"ל בזה בעבור הספקות אשר העיר עליו בדברים נכוחים ומבוארים, (עיין בפנים הספר,) וע"כ באר דברי התנא באופן אחר ואמר, כי הראיה היותר נצחת על השארת הנפש היא, כי רק מה שנתהוה מדבר הנפסד ישוב אחר זמן מה להיות נפסד ג"כ, ד"מ צמחי ופרחי השדה או זרעוני גינה אשר נתהוו רק מעלי השדה אשר בלו, או מזרע למינהו אשר נשחת תחילה בארץ אחרי אשר נזרע, יכלו וישובו ג"כ לעפר כבוא עתם להיות נבולים, אבל הנפש אשר לא תתהוה מהעדר הקדום כי היא עצם פשוט ורוחני הנאצלת ממקור האלקים עליון, היא לא תוכל להיות נפסדת ככלות הגויה, כי אם לשוב עוד אל מקורה ואל בית אביה כנעוריה, [וע"ז מורה לדעתי מאה"כ (קהלת) "וישוב העפר על הארץ כשהי' והרוח תשוב אל האלקים אשר נתנה", אשר יתורגם,] וע"ז העיר גם התנא באמרו "הסתכל בשלשה דברים" וכו', ר"ל בן אדם שים תמיד אל לבך, כי רק בעבור היות גופך וחמרך בא מטיפה סרוחה שהוא ההעדר הקודם להויה, הוא הולך למקום עפר רמה ותולעה שהוא ההעדר האחוז בעקב החומר, וע"ז תשפוט מעצמך, כי נפשך האצולה ממרומים ורוח אלקים אשר יפעמך לא יכלו בכלות בשרך ושארך, אחרי שאינם הוים מדבר הנפסד, כי אם ישארו לנצח, וישובו אל האלקים, וע"כ "אתה עתיד ליתן דין וחשבון" וכו', ובשומך זאת תמיד אל לבך "אי אתה בא לידי עבירה", כי רעיון זה שתשאר הנפש ותעמוד למשפט על כל מעשיה לפני הי"ת השופט כל הארץ ישמור בעליו מחטוא, וע"כ שבחו חז"ל גם את עקביא בעל המאמר הזה, אשר בלתי ספק שמר מוצא שפתיו זה מאוד כל הימים, שהי' ירא חטא יותר מכל זולתו, עד שיראתו זאת הסבה אותו להשאיר עומד בדעתו אשר בעין חכמתו חשב אותה שהוא אמיתית, ולא רצה להחליפה בדעת חביריו, אף שאם הי' מסכים עמהם היה נעשה מהם לראש ולאב"ד, כי כן משפט יראי ה' האמיתיים, כי בעד כל הון ומחיר כל קניני הזמן והכבוד המדומה לא ימכרו האמת האהוב להם מכל וע"ז יורה לדעת הרב ז"ל גם דברי ר"ח בן דוסא שהחל בהם, "כל" שיראת חטאו קודמת לחכמתו חכמתו מתקיימת", ר"ל שלא יסור מדעתו שהשיג והכיר בחכמתו שהיא אמיתית בעבור שום סבה בעולם, כי לעון ומרי גדול וכמעל בה' אלקי אמת יחשב לו להכחיש האמת אשר השיג בשכלו. 
3*התחלות ההויה וכו', כונתו כי לדעת החוקר יצטרך כל דבר נמצא שלש דברים להויתו, א' החומר הנושא ההויה, ב' ההעדר הקודם לה, ר"ל הסרת הצורה הראשונה שהיתה תחילה החומר ההוא, כי רק אז יוכל להיות דבר חדש אם יוסר מהיות מה שהי' בתחלה, "ד"מ חלקי העשב והחציר אשר תאכל הבהמ' למזונה צריכים תחילה להסיר ע"י העיכול במעיה צורת העשב והחציר בטרם יוכלו להשתנות ולקבל צורת דם או בשר הבהמה ולהיות חלק ממנה, ג' הצורה החדש' אשר תקבל עתה, ועל שלש אלה רומז התנא כי מאמר "מאין באת" "וכו' יורה על חומר האדם אשר ממנו יתהווה והצורה אשר קדמה להויתו אשר נעדר' היותו, ובמאמר "ולאן אתה הולך" וכו' רומז על ההעדר הקודם להויה, כי להוית הרמה והתולע' צריך אתה להפשיט תחילה מחמרך צורת הבשר האנושי, למען תוכל לקבל אח"כ צורת הרמה והתולע', ומאמר "ולפני מי" וכו' מורה על הצורה, כי רק בעבור היות צורתך בצלם אלקים, אינה נפסדת ועתיד' לתת דין וחשבון לפני יוצרה, כי מאתו היא שלוחה הנה עלי ארץ ואליו תשוב. 
3*כי הדברים וכו', עיין למעלה ח"א דף ל"ה ע"ב שער ד' ותראה כי דברי החוקר צריכים להיות כן, "כי הדברים אשר בפעולות ומעשים המאמרים פחות יאמנו מהפעולות ואם לא יהיו מסכימים לדברים המורגשים יבזום ויכחישו האמת", ע"כ ור"ל כי מעשי ופעולות החכם המורה או המוכיח את העם צריכים להיות לפתות מסכימים לדבריו, אם גם לא יהיו יותר טובים מהם באופן שיאמנו המאמרים מהפעולות. כ"א לא יסכימו יחד יבזו השומעים את דבריו ויכחישו, ויאמרו לו כעין מה שאמרו לבן עזאי ביבמות ס"ג ע"ב "נאה אתה דורש, ואין נאה מקיים", (ועיין ס' בראשית דף רט"ז ע"ב בביאורי פי' אחר בדברי החוקר האלה,) וע"ז יורה לדעת הרב גם דברי התנא "כל שמעשיו, (ר"ל הטובים) מרובין מחכמתו, חכמתו מתקיימת ר"ל דברי חכמתו אשר יורה לזולתו עושים רושם בלב שומעיהם ומתקיימים אצלם, משא"כ בהפך "כל שחכמתו מרובה", ר"ל שלא יסכימו מעשיו עם דברי חכמתו ותוכחתו אינם עושים רושם בלב השומע אותם ואינם מתקיימים. 
3**ועם היות וכו', להבין דברי הרב ז"ל אלה עיין ביאורי תחילת תוכן שער ל"ג (ס' בראשית דף רס"א ע"א וע"ב) כי שם מבואר הכל על נכון. 
3*כי ע"ז תמצא וכו', יען כי לפי האמור עד הנה רק השכל העיוני המאמין בה' ובתורתו יחייבנו לעשות כל המעשים שנצטוינו בה, ורק בעבורו תהי' יראתו על פנינו ע"כ יחס הכ' גם כל חטאות האדם רק אל הנפש (שהיא השכל העיוני,) באמרו "ונפש כי תחטא, ואשמה הנפש ההיא, הנפש החוטאת" וכו', ורק אונקלס אשר תרגם התורה בל' ארמי ללמדה ולהבינה להמון העם אשר לא ידעו ולא יבינו זאת, כי השכל העיוני לבד הוא העיקר בכל מעשיו ופעולותיו המוסריות, כי אם יחסו הכל אל הגוף הנרא' העושה אותן בפועל, (אף שהוא באמת החלק הפחות באדם ומעלתו גרועה ממעלת הנפש,) תרגם מאה"כ "ונפש כי תחטא, ואינש ארי יחוב", 
3*ואולם וכו' כונתו, כי הנפש החיונית דאז מהיערישע לעבען, והדם הם פועלים זה על זה, כי מצד אחד מחזיק הדם את הנפש, כמו שיחזיק הכלי את המשק' שבתוכו, כי כמו שאם ישבר ד"מ הכלי ישפך המשק' אשר בתוכו לחוץ כן גם כאשר ישפך דם האדם ע"י חולי או מכה, תצא גם נפשו החיונית, וכל תנועותיה תשבותנה, ובהפך נראה ג"כ כי הנפש החיונית עם כל כחותיה , כח המושך, הזן, והמעכל, יהפכו מזון האדם אשר יאכל לדם, וימלאו בזה חסרון דמו ולחותיו אשר תמעטנה יום יום ונמשך מזה כי בבחינה מה הדם פועל הנפש ובבחינה מה הנפש פועל הדם, וע"כ תלה הכתוב לפעמים הדם בנפש באמרו "דמו בנפשו הוא", ופעם בהפך הנפש בדם באמרו "כי נפש הבשר בדם הוא", ובעבור היות דם הבהמות יותר גס ויותר מזיק לאדם האוכלו אמר באיסורו, "כי נפש הבשר בדם הוא" להורות כי האוכל מדמם יחשב כמאסף בזה נפש הבהמית אל תוך גופו, ובאיסור אכילת דם המופות היותר דק ואינו מזיק כל כך, אמר רק "דמו בנפשו הוא, להורות כי עכ"פ יסבב אכילתו לו היזק מוסרי, יען כי הדם תלוי בנפש, 
3*אמנם וכו' תוכן דעתו בקוצר הוא, שאחרי שאמר למעלה שכונת התורה היא ב' ענינים. הא' ליישר הדעות ולהסיר כל שיבוש וטעות, מהשכל העיוני, והב' לטהר חומר האדם ולהרחיקו מכל תאוה בהמית, והנה האזהרה על הרחקת הדעות הנפסדות אינה צריכה חיזוק גדול, כי מדי תודע הדעה האמיתית ותושרש בלב האדם, הלא חיש קל כמוץ מגורן יסוערו כל השיבושים, ובהגלות האמת לעיני כל משכיל יפוצוץ מפניה כל הדעות הנפסדות המתנגדות לה, אשר ע"כ יראו כל השיבושים האלה רק כמומום מוסריים הדבקים רק בחיצונו של אדם, ואינם מוטבעים ומושרשים בקרב איש ולב עמוק, וע"כ גם על נקלה יוכל איש להסירם מעליו, וע"כ בא באזהרת שחוטי חוץ אשר היא רק להרחיק רעיון עבודת השעירים והאלילים מלב בני ישראל רק לשון איש המורה על חיצונו של אדם כמו שהוא לפנינו, כמא"כ "איש איש מבני ישראל אשר ישחט וכו' דם יחשב לאיש ההוא, וכו' ונכרת האיש ההוא וכו', אפס התשוקה העזה והתאוה הבהמית אל אכילת החלב והדם ושאר מאכלות אסורות, ושכיבת העריות הן תכונות רעות המוטבעות ומושרשות בפנימיות נפש האדם הרעה, אשר לא על נקלה תוסרנה מלב בעליה, ע"כ צריכה אזהרתם חיזוק גדול, כמאה"כ באיסור הדם, רק חזק לבלתי אכול הדם" ויחס גם הכ' הנפילה ברשת החטאים האלה, אל נפש האדם, כמאה"כ כל נפש מכם לא תאכל דם, כל נפש אשר תאכל נבלה וטרפה, ובעריות ונכרתו הנפשות העושות וכו', (וכעין זה כ' גם הר"ן בדרשותיו שע"כ נמנעו אבותינו הקדושים מאוד לקחת אשה מבנות הכנעני בעלות תכונות נפשיות רעות, ולא נמנעו מקחת אשה מבנות לבן ובתואל, אף שהיו עובדי אלילים, יען כי האמונה הנפסדת מקור כל ע"ז אשר היא רק טעות השכל תוסר על נקלה ע"י הלימוד הראוי והודעת האמת, אפס התכונה הרעה היא מוטבעת בנפש האדם והיא מורשה לו ולזרעו אחריו ולא על נקלה יוכל איש לשרש אותה מלב בעליה. 
3*כי הנה וכו' כונתו, כי ד' מיני פעולות יש. הא' פעולות הרעיון והשכל לחשוב דעות אמיתיות ומחשבות נכונות אשר קראם הרב ז"ל הקנינים הנפשיים הב' הפעולות המסודרות מהן, ר"ל עשיית המעשים התוריים בעבור שיאמין השכל במציאות ורצון הי"ת המצוה אותם לעשותם, הג' פעולות והנפש להשתוקק רק אל הטוב האמיתי והמועיל, ולהתרחק מכל רע מוסריי והן התכונות הטובות אשר קראם הרב הקנינים המשובחים מהמעלות, והד' פעולות הטוב והישר בעיני אלקים ואנשים המסובבות מהתכונות הנפשיות הטובות האלה, וכל אחת מד' מחלקות הפעולות האלה תסבב לבעליה חיים טובים ואמיתיים גם פה עלי ארץ גם שם בארצות החיים הנצחיים, - וע"כ אחר שהזהירם הכ' ממעשה ארץ מצרים הכולל שיבושי דעותם, ע"א, ושאר הפעולות הרעות המסובבות מהן, וממעשה ארץ כנען הכולל מדותיהם הרעות והתועבות הנמשכות מהן אמר ממצות התורה הכוללת בהפך כל ד' מיני פעולת טובות אלה, "אשר יעשה אותם האדם וחי בהם: 
3*תוכן דעת הרב ז"ל הוא, כי בבחינת השימוש בהנאות הגופניות יש ג' מיני בני אדם, הא' והנה ככל אשר תמצא ידו, מבלי אשר יבדיל בין הנאה המותרת או האסורה לו ואיש כזה רק למלאות תאותו הבהמית יחפוץ, ולא ישים על לב, כי על הנאה האסורה יביאנו האלקים במשפט יען כי יצרו הרע קורא אליו תמיד בבחינת הנאותיו הגופניות האלה, כל אשר תמצא בכחך לעשות, עשה, כי אין מעשה וחשבון בשאול אשר אתה הולך שמה". והב' הוא האיש אשר לא ישלח ידו להנות מדבר האסור לו אך בהנאות המותרות יהנה כאות נפשו בשמחה ובטוב לב, מבלי שים רסן ומתג לתשוקתו הבהמית אשר מקירות לבו הומה לו, בבחינת המאכל והמשתה, "אכול בשמחה לחמך ושתה בלב טוב יינך, כי כבר רצה האלקים את מעשיך", (ר"ל אחרי שלא הזהיר אותך על הנאות אלה) ובבחינת שאר הנאות הגוף "בכל עת יהיו בגדיך לבנים ושמן על ראשך אל יחסר" והג' הוא האיש אשר יסתפק רק בהנאות הגופניות ההכרחיות המצטרכות לקיום גופו, ואת כל המותר יחרים ויתרחק ממנו, ואיש כזה אשר גם בהנאות המותרות ימנע כל מה שאינו מצטרך בהכרח לקיום גופו, קדוש יאמר לו, אך ההנאות המוכרחות האלה אינן שוות בכל בני האדם כי אם שונות לפי השתנות טבע ומזג כל איש ואיש, עד שיש הנאה שהיא הכרחית לזה, אשר הוא אך למותר לאיש אחר, ד"מ מי שהוא חלש ורפה המזג טוב לו לשתות לפעמים מעט יין לחזק גופו, וא"כ הנאתו זאת הכרחית לו, יען כי מניעתה מסבבת לו נזק והפסד בבריאותו, ואם בכל זאת מונע הוא ממנה, חוטא ואשם בנפשו היא, אפס איש אחר אשר חזק ועצום הוא בתולדתו. ומוח עצמותיו ישוקה, וגידיו ועורקיו מלאים דם, הלוא לו שתית היין והשכר אך למותר וללא הועיל תהיה, ע"כ אם פורש הוא מהנאה גופנית זאת שאינה הכרחית לו, לא בשם חוטא כ"א בשם קדוש יקרא, וע"ז רומזים דחז"ל אשר למען באר היטב הסתירה הנראית בהשקפה ראשונה בין דברי שמואל שאמר "מי שלא צער עצמו אלא מן היין נקרא חוטא", ובין מאמר ר"א שנקרא קדוש אמרו "ההוא במסאב נפשיה, והא דלא מסאב נפשיה", שר"ל שרק אם שתית היין הכרחית לו לקיום גופו, והוא מזיר עצמו ממנה חוטא יקרא, יען כי עוכר שארו הוא, וכמטמא ומשקץ נפשו יחשב, אפס אם אינה הכרחית לו לפי טבעו, ובודל הוא ממנה קדוש יאמר לו, יען כי לא יטמא וישקץ נפשו בהנאת יתר זאת, (ועל דבריהם אלה נוסד לדעתי גם מאה"כ (משלי י"ג) "צדיק אוכל לשובע נפשו ובטן רשעים תחסר", ר"ל המחסר בטנו ממאכל או ממשקה ההכרחי לו רשע יקראו, כמו שבשם צדיק יכונה האוכל לשובע נפשו, ואינו מונע ממנה כל הנאה במוכרחת לקיום גופו, כי "גומל נפשו איש חסיד, ועוכר שארו אכזרי", ולא לבד בהנאות הגופניות יש הבדל רב בין אופני השימוש בהם, עד שיהיה הא' אסור והב' מותר, והג' הכרחי כ"א גם במעלות הנכבדות האנושיות יש הבדל רב באופני השימוש בהן, ד"מ החכמה הגבורה העושר והכבוד, מעלות נכבדות המיקרות את בעליהן ובכל זאת יש הבדל רב בין המשתמש בהן לטובת זולתו מבני אדם או לרעתם, כי באופן הראשון הן מעלות אמיתיות, ובאופן השני לא לבד שלא תהיינה עוד מעלות, כי אם פחיתיות תחשבנה, ד"מ אם ישתמש החכם בחכמתו לחשוב מזימות ותחבולות להרע לזולתו כמאה"כ הבה נתחכמה לו (שמות א') ומאה"כ "חכמים המה להרע" (ירמיה ד') והגבור בגבורתו לכבוש תחת ידו החלשים ממנו, למען יוכל לעשקם ככל אות נפשו הרעה, או אם ישתמש האדם בכל אלה או בעשרו וכבודו להתגאות ולהתנשאות על זולתו, ועל כן כמו שחייבה החכמה המדינית להפקיד פקידים בכל הארץ אשר ישימו עין השגחתם על יושר וצדק המדות והמשקלים, ועל טוב המטבעו' והסחורו', למען לא יוכל איש, להונות את עמיתו, כן ראו חז"ל בחכמתם כי ראוי ומחויב הוא לתת כללים ידועים ללמד לבני אדם דעת, איך ישתמשו במעלתם האנושיות לטוב להם ולזולתם כמו שנראה מתשובות זקני נגב לאלכסאנדר על עשר שאלותיו אשר שאלם בבחינת הנהגת האדם את נפשו ואופן שימושו במלותיו, (ע' מס' תמיד דף ל"ב ע"א.) וכמו שאמר בן זומא "איזה חכם הלומד מכל אדם, איזה גבור הכובש את יצרו איזה עשיר השמח בחלקו איזה מכובד המכבד את הבריות וכל אלה נגד דעת ההמון, החושב כי חכם יקרא רק מי שילמד להחרים ולא יצטרך ללמוד מאחרים, וגבור מי שכובש זולתו, ועשיר מי שישתדל תמיד לאסוף הון ורכוש, ומכובד מ שרעיו מכבדים אותו, הנמשך מכל זה, כי לא לבד בבחינת השימוש בהנחות הגופניות, כ"א גם בבחינת השימוש במעלות הנכבדות צריך השלם האמיתי להיות נבדל מהמון העם, ולא לבד מהנאות האסורות צריך להתרחק למען לא יהיה חוטא ואשם לאלקיו, כ א גם בהנאות המותרות יסתפק רק במה שהוא הכרחי לקוים גופו, ואת כל היותר יזרה הלאה, וכפי היכולת יפרוש ויבדל ממנו, ורק אז בשם קדוש יקרא, כמו שאחז"ל, "קדש עמך במותר לך", ועפי"ז יקשה לנו להבין אחרי שפרשתנו כוללת רק האזהרה על הפניה לאלילים ועשות מסכה, הגניבה, הגזל והכחוש ברעהו והליכת רכיל, ושכיבת העריות, ושאר פעולות מתועבות כאלה, איך תחל במאמר "קדושים תהיו" וכו', כעין הקדמה לאזהרות אלה ואמר גם בסוף אחרי הזכיר כל אלה "והייתם לי קדושים כי קדוש אני", אחרי שרק הפרישות מריבוי הנאות הגוף המותרות, לא רק מהאסורות והמתועבות לה' ולבני אדם כאלה לבד תקרא קדושה, איינע הייליגונג דעם קארפערם ולבאר זאת יקדים הרב הקדמה אחת אשר נבארנה יותר בשינוי לשון והוספת ענינים, והוא: הנה יש ב' מיני התנגדות הא', בין ב' דברים המתנגדים שאין אמצעי ושלישי ביניהם, ד"מ היום והלילה שאין עת שהוא בבחינה אמיתות לא יום ולא לילה, (כי גם ביה"ש חציו הראשון יום וחציו השני לילה,[*)ורק אנו קצרי דעת לכוין היטב עת פרודת היום והלילה מסופקים בו אם הוא כולו מהיום או מהלילה או מחובר משניהם יחד (עיין מכל זה שבת דף ל"ד ע"ב.)] והב' בין ב' דברים המתנגדים שיש אמצעי א' או הרבה בינותם, ד"מ הקור והחום כי בין שניהם הפושר, והנה המתנגדים ממין א' נקראים קאנטראדיקטאריש ענטנעגענזעטצט, וויעדערשפרעכענד, וממין הב' נקראים קאנטרער ענטגעננזעצט, וויעדערשטרייטענד, והנה במין הא' אין הבדל בין אמרנו דרך חיוב, שעתה הוא יום, או שנאמר דרך שלילה שעתה אינו לילה, שבכל ב' האופנים ודע השומע שהוא יום, אבל במין הב' רק אם נאמר שדבר זה הוא חם ידע זאת השומע אבל באמרנו שאינו קר לא ידע עוד מה הוא. אם הוא חם או פושר וכן הוא במראה לבן ושחור, כי הם מתנגדים יחד רק ממין השני, כי הנה נודע שעצם האור הלבן, הוא מחובר משבע מיני נינונים מצבעים שונים, והם אדום, ירוק כאתרוג, ירוק כביצה, ירוק כעשבים, כחול ירוק ככרתי, (עיין תוס' חולין דף מ"ד ע"ב) ומראה פיאלעטט, אשר כולם יראו בקשת, יען כי אור השמש המאיר מנגד הענן המלא עוד ממי המטר ישבר, ויפרד לשבעה ניצוציו אלה, אשר מהן הוא מחובר, וידוע ג"כ, כי הדבר שמראהו לבן משליך כל ניצוצי האור אשר יפלו עליו מאור שמש או מאור נר לאחור אל תוך עין הרואה, ויען כי באופן זה הם נשארים מחוברים יחד יהיה מראיהם לבן כעצם האור בעצמו, אפס הדבר שהוא שחור הוא בהיפך מאסף ומקבץ כל ניצוצי האור שנפלו עליו אל תוכו, ואינו משליך לאחור אף אחד מהם, ע"כ מראהו שחור כי ממנו לא יבוא עוד ניצוץ אור לאחור אל תוך עין הרואה, וע"כ אמרו הטבעיים, כי בימי החורף ילבש אדם בגד שחור, כי הוא מחמם אותנו יותר מכל בגדי שאר הצבעים, יען כי הוא מקבץ אל תוכו כל קרני אור שמש המחממים אשר יפלו עליו, תחת כי בימי הקיץ ילבש בגד לבן המשליך כל קרני ונוצוצי אור שמש לאחור, ומגין עליו יותר מחום השמש, וע"כ אמרו גם חז"ל בחולין נ"ה ע"ב "בקייטא אייתי משיכלי חוורי וכו', בסיתוא אייתי משיכלי שחימי, יכול שר"ל שברצות האדם שישארו המים פושרים, ליליכט, כל מעת לעת, ישים מים קרים בקיץ בכלים לבנים, אשר אל תוכם לא ירדו ניצוצי אור שמש לחמם אותם ובחורף ישים מים פושרים בכלים שחורים, וע"י שיבואו מעט קרני אור שמש אל תוכם ישארו תמיד פושרים ולא יתקררו יותר, (וכן פירש"י שם ולא כרמב"ם שפי' בענין אחר בפ"ח מה' שחיטה), ינמשך מזה, כי הלבן המשליך כל הניצוצים לאחור והשחור המאסף כולם אל תוכו הם ב' דברים מתנגדים אבל ממין הב' אחרי כי זולתם יש עוד הרבה מיני צבעים כי לפי התחלפות צבע ניצוצי האור אשר ישליך דבר מה לאחור אל עין הרואה מאור השמש הנופל עליו, יהיה מראהו אדום, ירוק, או משאר צבעים, אפס כל זה רק לדעת החוקר האנגלזי נעווטאן, אבל שאר מחקרי הטבע חולקים עליו, ונותנים סבות אחרות לשינוי המראות והצבעים, ודעת החכם גאטהע היא כי הכל תליו במחיצה, אשר בין הדבר הנראה אשר עליו יפלו קרני האור, יבין עין הרואה אותו, כי בהיות המחיצה הזאת עכורה מעט יהיה מראהו נוטה לירקון וכאשר תהיה יותר עכורה ישתנה מראהו לירוק ואדום, וע"כ יראה, גם אור השמש בעמדה ממעל לראשנו, וקרניה עוברים אלינו, בקו שוה תוך אויר הנשימה העכור רק מרחק מעט, לנו במראה לבן הנוטה לירוק מעט, וכאשר תוסיף לנטות ולרדת לצד מערב ותשליך קרניה אלינו בקו עקום, אשר עי"ז הם עוברים מרחק יותר רב תוך אויר הנשימה העכור הסמוך לארץ (כי כפי הנודע גובה אויר הנשימה העכור הזה הסמוך לארץ הוא רק פרסה אחת, ולמעלה ממנה יחל כבר אויר הרקיע הבהיר,) יהיה אור השמש ירוק הנוטה לאדום ואח"כ מעט לפני שקיעתו כולו אדום, ומעתה יאמר הרב ז"ל, כי תואר רשע רע ותואר צדיק שלם, הם גם כן ב' דברים המתנגדים זה לזה ממין השני אחרי כי יש אמצעים ביניהם, שהם צדיק בינוני ורשע בינוני המתנגדים ג"כ זה לזה באופן זה, וכמו כן תהיינה הטהרה והקדושה שהיא הרחקה עד קצה האחרון מכל מדה פחותה וגרועה, והזימה והשיטוף בנאוף ושאר תועבות ופעולות נשחתות המסובבות מרוע המדות ותכונות הנפש הנזכרות בפרשתנו, כשני דברים המתנגדים יחד ממין השני, באופן שהזהרת התועבות האלה לא תחייב עוד מצות הקדושה וטהרת המדות, אחרי שיש עוד אמצעים רבים בין שתי הקצוות האלה, אפס עשיות התועבות האלה, והמניעה מעשותן הם ב' מושגים מתנגדים ממין הראשון, עד רבשלילת האחד יחוייב השני ומעתה שפטו חז"ל בצדק. כי אם היתה כונת התורה הקדושה רק ההרחקה מהתועבות האלה, לבד, הלא היה די בהזהרת עשייתן הכוללת כבר ההרחקה מהן, אבל אחרי שאמרה התורה אח"כ "והייתם לי קדושים" וכו' וכן בתחילת הפרשה "קדושים תהיו, וכו'" הלוא זה יורה לנו שכונה התורה בכל זה לא לבד לצוות על הרחקת התועבות. כ"א גם על הקדוש' האלהית, שהיא הפרישה גם מכל תענוגי הגוף המותרים כפי האפשרות האנושית, אשר חיובה לא היה נשמע ונודע ע"י שלילת והזהרת עשיית התועבות וז"ש חז"ל "כל מקום שאתה מוצא גדר ערוה" ר"ל שימת הגדר וההרחקה גם מענינים המותרים בה לא רק איסור ערוה "אתה מוצא קדושה," (ולא אעלים ממך, הקורא, מה שנראה לי לבאר סמיכת ב' הכתובים. קדושים תהיו וכו', אל תפנו," וכו'. כי הנה נודע שהעמים הקדמונים. ובפרט יושבי כנען ומצרים עשו התועבות והמעשים הרעים הנזכרים פה בפרשתנו, רק בעבור האמינם בהבלי כזביהם שגם אליליהם אשר רובם היו רק צלמי גבוריהם אשר מעולם אנשי השם, עשו כל התועבות האלה אלה וכחש, רצוח וגנוב ונאוף, וע"כ חשבו כי ירצו להם אם ידמו למו בעשותם גם הם את אלה, וע"כ למען הרחיק אותנו מהבליהם ודעותיהם הנפסדות, ומתועבותיהם אלה הנמשכות מהן, אמר הכתוב בתחלת פרשתנו. "קדושים תהיו, כי קדוש אני" וכו' "אל תפנו אל האלילים" וכו' למען יהיו שני אלה מאמרי קדש לנו לעינים ולמורי דרך המוסרי כל ימי חיינו עלי ארץ, כי אז נתרחק לא לבד מעשות כתועבות ארץ מצרים וכנען הנזכרות בפרש', כי אם נשתדל תמיד בהפך לטהר ולקדש אותנו במדות ותכונות נפשנו למען הדמות במעשינו כפי יכלתנו האנושית אל הי"ת בקדושתו וטהרתו, ומדותיו הטובות הרמות והנשאות כמחז"ל, מה הוא נקרא רחום, אף אתה היה רחום וכו'" (עיין ספ"ק דסוטה וברמב"ם פ"א מה' דעות), וע"פי דבריו האמורים עד הנה באר הרב ז"ל המדרש שהחל בו, כי רצה להורות לנו, שבכל יחידי סגולה שהיו מיום ברוא אלקים אדם על הארץ, לא היה איש שלם וכולו קדוש לאלקיו, כיעקב אע"ה שקדש עצמו בקדושה אלקית בכל אופן כי הנה אדה"ר לקח ואכל מעץ הדעת אשר צוה לבלתי אכל ממנו, ופרץ בזה גדר המצוה להתענג בהנאה גופנית האסורה לו, ונח אף שלא שלח ידו במה שנאסר לו. עבר בכל זאת גבול הראוי והמשוער בהנאות המותרות, כי שתה יין לרויה וישכר ויתגל בתוך אהלו, ואברהם אף שהיה שלם בכל מעשיו, ותמים בכל דרכיו, בכל זאת היה רק גר אשר יצא מחלצי עובדי אלילים תרח ואבותיו, ויצחק אף שהיה כולו כליל לה' בכל זאת נמצאה בו פחיתות וחסרון מוסרי, במה שאהב עשו בנו אשר עזב ארחות יושר. (כי השלם האמיתי גם את בניו לא ידע, ואת אחיו לא יכיר אם תטה אשורם מדרכי היראה והמוסר ונתיבותיהם עקשו להם) ורק יעקב לבדו התקדש מכל צד, ע"ב נקרא בשם ישראל ישר אל. וראוי הוא ג"כ יותר מכל זולתו שיקולס וישובח יוצרו בעבורו, ובעבור זרעו אחריו ההולכים בדרכיו להתקדש תמיד בקדושה אלקית כמאה"כ, "ישראל חשר בך אתפאר," (ישעיה מ"ט) והלביש המדרש הרעיון היקר הזה במליצה נעימה, ובמאמר דיופי, בין הי"ת ובין מלאכיו העומדים לפניו, באמרו שכבר בעלות על מחשבת הי"ת לברוא העולם התחתון, אשר האדם מבחר ברואיו, ראה, כי השבח שיתנו לו מלאכי השרת אשר נבראו ג"כ אז, בעבור בריאתו את מין האדם יהיה רק בעבור יעקב בחר שבאבות שהוא יותר מכולם מעשה ידיו להתפאר, וזש"א "בשבח אדה"ר אמרו מלאכי השרת וכו', זה שאנו מקלסין אותך בו, אמר להם גנב הוא, וכו' כשבא נח וכו', א"ל שכור הוא, כשבא אברהם וכו', א"ל גר הוא, כשבא יצחק וכו', א"ל אוהב את שונאי וכו', כשבא יעקב וכו', א"ל הן וכו', וכן ישראל יקראו על שמו וכו', הה"ד קדושים תהיו כי קדוש אני ה'. 
3*אמר איזה וכו', כונתו. כי אחרי שאמר החוקר שבכל ידיעה ולימוד צריך המלמד את רעהו בשם דבר חבמה שידע אותו תחילה יותר טוב ממנו הלוא יקשה, איך יקרא התנא את הלומד מכל אדם בשם חכם, הלא בהיפך רק תלמיד, ולא חכם יקרא איש כזה אשר יצטרך ללמוד מזולתו מה שידע הוא יותר ממנו, ואם כונת התנא על מי שלמד יותר מכל זולתו, והמם פה מם היתרון כמו שאה"כ בשלמה "ויחכם מכל אדם" היה לומר "איזה חכם המלומד מכל אדם" גם ראיתי מניחה כ מכל מלמדי השכלתי', אינה נכונה, כי לדעת החוקר הוא בהיפך שכל מלמד משכיל ויודע וותר מתלמידיו, ולבאר זאת יאמר הרב ז"ל כי ידיעת כללות הנמצאות, המחויבת לדעת החוקר למי שיהיה ראוי להקרא בשם חכם על צד האמת, אין ביכולת ילוד אשה להשיגה, ורק בחוק עליון החכם בהחלט, תמצא, והחכם האנושי הוא רק מי שממעט בסכלות יותר מזולתו, ויודע בעצמו שהרבה תעלומות חכמה נפלאו עוד ממנו, כמאמר החכם "תכלית שנדע הוא שלא נדע", וע"כ הוא משתוקק תמיד להרבות חכמתו וידיעתו יום יום, ושוקד על דלתי חכם גדול או קטן, למען יוכל ללמוד ממנו חדשות ונצורות לא ידען מלפנים, גם אינו מתבייש ללמוד מזולתו, אחרי כי יאהב החכמה מכל הון ועושר, ואף כי יתן במחירה הכבוד המדומה, וא"כ בצדק אמר התנא "איזה חכם הלומד מכל אדם" ר"ל שיודע בעצמו כי עוד יחסרו לו הרבה ידיעות, ומרגיש בעבור זה בנפשו התשוקה התמידית ללמוד כל מה שיוכל נלמוד מכל אדם שימצא, יהיה מי שיהיה אפס המתגאה וחושב בדעתו, כי קבץ ואסף כבר כל החכמות וכל הידיעות כעמיר גורנה, הוא לא יאבה ללמוד כי חכם הוא בעיניו מכל זולתו ומי יורהו דעת? ואיש כזה באמת רק בשם כסיל וסכל, לא בשם חכם יקרא כמאה"כ "לא ייחפוץ כסיל בתבונה", (וכעין זה יספרו לנו כותבי דה"י כי חכמי יון הקדמונים כנו עצמם בשם זאפהיסטען, ר"ל חכמים, עד שבא סאקראטעס ואמר, כי לא נאוה לאנוש לקרוא עצמו בשם חכם, אחרי שהרבה חכמה ודעת עוד נעלמו ממנו, ומי זה בא עד קצה? הלוא רק כגן נעול היא לפניו, אפס קצה ישיג וכולה לא ישיג, ע"כ רק פהילאזאף ר"ל אוהב חכמה ומשתוקק להשיגה ראוי להקרא (ועיין מזה גם תוס' שבת דף קט"ו ע"א ד"ה פילוסופיא,) 
3*וכן באמרו וכו', כונתו כי גם על מאמר זה נתמה בהשקפה ראשונה. כי לדעת החוקר יקרא גבור רק מי שעומד כראי מוצק לעומת הדברים המבהילים אותו, והוא לא יחת מפניהם, גם ישליך נפשו מנגד רק למען השיג מבוקשו אשר הוא טוב ונאה בעיניו, כמו להציל מיד צר, או להכניע אויביו תחת רגליו, וזאת לא יוכל לעשות רק אם תבער בו חמתו, כמאה"כ "וחמתי היא סמכתני," לא כאשר יכבוש יצרו, ר"ל התפעליות כעסו וקצפו על מתנגדו, ולו היו פנחס ודוד כובשים את כעסם לא הרג זה את זמרי על אשר עשה נבלה בישראל, וזה את גלית אשר חרף מערכות אלקים חיים, ולבאר זאת יאמר הרב ז"ל, כי כונת התנא היא רק שלא ישובח הגבור בעבור כבשו ארצות והדבר עמים תחת רגליו לבד, כי זאת יוכל לעשות גם מלך חלש ורפה ידים, אף כי שלא יוכל לצאת ולבוא בקרב בנותו רק לעמו ועבדיו הסרים למשמעתו ללחום מלחמתו תחתיו, כי אם בזאת יתהלל הגבור במה שיכבוש הוא בעצמו התפעליות נפשו, וימשול ברוחו, וע"כ ישובח רק אותו גבור אשר הוא בעצמו יחרף נפשו למות, ולא יחוש להרגש והתפעליות אהבת עצמו המוטבעת בלב כל אדם מלדה ומבטן אשר תצילו ותעיר אותו לשמור חייו תמיד בכל מאמצי כחו, כי אם ישליכם מנגד למען השיג רק תכליתו הנרצה לו, (אם התכלית הזה טוב ונאה באמת לא רק לפי דמיונו הכוזב.) כדוד ופנחס אשר הערו למות נפשם זה נגד זמרי ומטהו, וזה נגד גלית איש גבור חיל, ועיניהם לא חסו על חייהם רק למען קדש שם ה' לבלתי יחולל במעשה הנבלה הגדולה אשר עשה זמרי לעיני כל ישראל, או בחירופי וגידופי הפלשתי הערל הזה, וכבשו בזה יצרם הפנימי אשר בלתי ספק קרא, לכל אחד מהם מקירות לב לאמור: "למה תמות בלוא עתך, הנח לעושי רשעה אלה לעשות מה שירצו, והיתה נפשך לשלל, כי טוב חייך ממותך בחצי ימיך, אפס הם לא שעו לדבריו אלה, כי אם שמו נפשם בכפם לכבוד ד' ודתו" ונמשך מזה, כי לא לבד היוצא בקרב ללחום מלחמת גופנית עם אויבו, כי אם גם החובק את ידיו וסובל חרפות וגדופי זולתו רק למען הטוב והתושיה בשם "גבור חיל" יקרא, ד"מ הרבה מבני ישראל אשר יהיו ללעג ולקלס בכל עמי הארצות רק בעבור אמונתם האמיתית, ובכל זאת בשובה ונחת ישאו את כלמתם, וגום יתנו למכים ולחייהם למורטים, רק למען כבודו ותורתו האמיתית, הם לא בשם נרפים ורכי לבב, פיינע מעממען, יקראו, כאשר יחשוב ההמון, כ"א בשם גבורים ואנשי חיל אמיתים יקראו, היודעים למשול ברוחם ולכבוש כעסם ולסבול לחץ גופני בעד החופש הנפשיי לעבוד את ה' עפ"י התורה והאמונה האמיתית, אשר בחיקה נולדו ועל ברכיה גודלי, ויען כי ההמון המשקיף רק למראה עיניו על חינו, של דבר, יכנה התכונה הנפשית אשר בעבורה יסיר איש כל יראה פחד ואימתה מלבו בשם גבורה ובעליה בשם גבור אף אם אין כונתו להשגת טובה אמיתית והפעולה המסובבת מתכונה נפשית זאת, היא למסור נפשו למות, ללכוד ערים בצורות, ולשימם בתה, למען עשות שם ותהלה בארץ, או למען בצוע בצע כסף, ולבוז שלל אויב, אפס החכם האמיתי יראה כי כגבורה האמיתית היא רק התכונה הנפשית לכבוש כעסו ולהאריך אפו לבלתי התאנף והתקצף על נקלה על כל זולתו אשר יעשה לו עולתה, או יונהו בדברים, ובעליה יקרא בשם ארך אפים, והפעולה המסובבת מתכונה זאת, היא למשול ברוחו ובכל התפעליות נפשו וזשאה"כ "טוב ארך אפים מגבור, ומושל ברוחו מלוכד עיר" הציב תחילה שתי אלה התכונות הנפשיות הגבורה האמיתית שהיא מעלה אלוקית, והגבורה ההמונות שהיא רק מעלה אנושית, אחת לעומת חברתה, ואח"כ הציב גם ב' הפעולות השונות המסודרות והמסובבות מב' תכונות אלה השונות, והן לכידת הערים, והממשלה ברוחו, זו לעומת זו, להורות כי הגבורה האמיתית והמשרה על התפעליות הנפש, יותר טובות מהגבורה החיצונית ולכידת הערים, וזש"א התנא "איזה גבור וכו' שנאמר טוב ארך אפים וכו', (וכעין זה אמרו גם חז"ל ביומא דף ס"ט ע"ב מאריכת אפים של הי"ת לעמי הארצות אשר הרבו להרע לישראל, זו היא גבורתו שכובש יצרו") 
3*כי יחס הקנין אל הקנין, יחס הפועל אל הפועל והכונה כיחס הגבורה האמיתית שהיא אריכת אפים, אל הגבור' ההמונית שהיא רק ההסתכנות והמסיר' למות, כן יחס, פעולת המשיל' ברוח לפעולת לכידת העיר הבצור'. 
3*אמנם וכו', תוכן דעתו הוא, כי החוקר אמר שהכבוד אינו קנין אמיתי לאדם, וזה מג' סבות, הא' יען כי כל קנין וטוב אמיתי צריך להיות תלוי רק בדעת בעליו לבד. עד שיוכל להשתמש בו כחפצו בכל עת שירצה וכבוד איש תלוי רק בדעת אחרים, אם ירצו יכבדוהו, ואם ירצו יבזוהו. הב' כי איננו מתמיד, כי אם גם היום יכבד ההמון איש אחד ויגביהוהו למעל' והושיבו עם נדיבים, מחר בשנותם את טעמם יפשיטו מעיל הכבוד מעליו ועד עפר ישפילוהו, והקנין האמיתי והטוב המסוגל רק בקושי יוסר, והג' כי כל קנין וטוב אמיתי צריך להיות תכלית לעצמו, לא שיבוקש רק כדבר שהוא אמצעי להשגת טוב אחר, כמ"ש החוקר, כי ע"י שיכבדוהו זולתו יהי' נאהב להם ג"כ, כי המכובד מזולתו יאהב גם ממנו, גם בעבור שיחשבוהו לבעל מעלה, אשר יוכל להועיל לזולתו ישתדלו גם הם להועיל לו כפי יכלתם למען מצוא חן בעיניו (עיין מזה גם בגבעת המורה מ"נ ח"א פ"ג) ע"ב, יאמר הרב ז"ל, שכל בן זומא ואמר "איזה מכובד המכבד את הבריות" להורות, כי כמו שכל מדה טובה תסבב בעליה לפעול פעולות טובות, ד"מ מדת הגבור' אשר באדם תסבב אותו לפעול גבורות, כן גם הכבוד האמיתי הוא המסבב את בעליה לכבד זולתו, (כי כן נוסד בטבע האדם שמי שהיא בעצמו בעל מעלות ומדות טובות אמיתיות, ומכיר ויודע ערכו וערך כל זולתו מכבד גם זולתו, ומיקר, כל מדה ומעלה טובה גם באחרים, תחת כי המתגאה יאמר בלבו "אני ואפסי עוד" וע"כ ישפיל כבוד כל זולתו, ובאופן זה יהיה הכבוד קנין אמיתי ודבק תמיד בבעליו לבדו ואיננו תלוי בדעת אחרים, גם יהי' מבוקש לעצמו, כי היות בעל מעלות ומדות ישרות ואמיתיות, וידיעת האדם את ערכו ומעלתו, היא טובה גדולה וקנין אמיתי לו. 
3*ר"ל כי המלאכים בעבור היותם עצמים פשוטים ושכלים נבלנים מכל גוף ומשיגיו, נאמר בהם קדושה אחת כי בשם "קדישין" יקראו, להורות כי עצמותם הרוחנית קדושה וטהור' מכל סיג וחלאה, אפס בני אדם בעלי חומר וגוף עכור, ונפש משכלת, צריכים תחילה לקדש ולטהר חמרם מכל נטיה ותשוקה חמרית וגופנית אשר לא טהורה היא, ונפשם מכל דעה נפסד' ומחשבת פגול הנולדות בקרבם בעבור היות שכלם האנושי קצר יד מהשיג הכל על נכון, בטרם יהיו ראוים להקרא בשם "קדושים" בבחינת נפשם המשכלת הנתונה למו משמי מרום בקדושה וטהרה, ע"כ נאמרו בהם ב' קדושות "והתקדשתם" בבחינם חמרית "והייתם קדושים" בבחינת נפשכם המשכלת. 
3*תוכן דעת הרב ז"ל הוא, כי הנמצאים השונים מתחלפים בבחינת מדרגת מעלתם לא לבד לפי התחלפות והשתנות מדרגת התחלתם ר"ל סבתם אשר על ידן נתהוו כי מדבר יקר ונכבד יתהוה ויצא גם דבר יקר הערך: כמו שבהפך מדבר נבזה ופחות יתהוה רק דבר פחות וקל הערך, [כעין מאה"כ (איוב י"ד) "מי יתן טהור מטמא" וכמאחז"ל לענין איסור והיתר בבכורות ה' ע"ב "שהיוצא מן הטמא טמא מן הטהור טהור"] כי אם גם לפי רבוי או מיעוט מספר ההתחלות המצטרכות להויתו, כן תקטן או תגדל מדרגת מעלתו, והנה החוקר אמר כי לכל דבר נמצא בעולם התחתון שהוא עולם היסודות והמורכבים ההם, יש ג' התחלות, החומר, הצורה, וההעדר, (עיין מזה בביאורי לשער ס"ד) אך יש הבדל בין ג' התחלות אלה, כי ההעדר הוא רק שלילה, ר"ל שצריך החומר לחדול תחילה מהיות מה שהיה בטרם יוכל להיות מה שהוא עתה כי כן יסד ה' בטבע שישתדל תמיד להסיר מהדברים הנמצאים בעולם הצורה ההוה עתה, להחליפה ולהמיר' באחרת, ואחרת באחרת עד סוף כל הדורות, ד"מ מבשר האדם אשר ימות יסיר צורת המדבר, ויהי' לרמה ותולעה שהן בע"ח, והם ייבשו ויסירו צורת החי, ויהיו לאבק ועפר שהם דוממים, אשר מהם יצאו אח"כ, כאשר ימירו צורתם הראשונה, פרחים וצמחים שהם מגדר הצומח, ורק שאר ב' התחלות הן אמיתיות ומחוייבות, והן החומר, והצורה, והחומר הראשון הנקרא הילי אשר ממנו נתהוו כל הדברים המורכבים, הוא משותף לכולם, [אף שלפי חילוף והשתנות אופן הרכבת חלקיהם יחד הם מתחלפים ומשתנים בבחינת חמרם הפרטי והקרוב להם,] אבל בבחינת הצורה המיוחדת אשר קבל כל אחד מהנמצאים [לפי מתכונת חמרו הפרטי והקרוב הזה] הם נבדלים ושונים זה מזה, ועולם האמצעי ר"ל עולם הגלגלים והכוכבים יש לו רק ב' התחלות החומר שהוא עצם השמים, אשר בזכותו וטהרתו נבדל ונעלה מאוד מחומר ברואי העולם השפל, והצורה השכלית, אשר יש להם לפי דעת הקדמונים, אבל ההתחל' הג' שהיא ההעדר הקודם להוית כל נמצא אשר ע"כ אחוז בעקבו גם ההעדר המגיע לו באחריתו, אינה נמצאת אצלם, כי בדבר ה' שמים נעשו, ולא מחומר קדום אשר הוצרך להפשיט תחיל' צורתו הקדומ', ללבוש אח"כ צורת השמים (ומה שאחז"ל "שמים מאש ומים" אין הכונה שיהיו אלה השנים החומר אשר מהם נתהוו, כי זה הי' קרוב לאמונת הקדמות אשר ירחיקה כל מאמין אמיתי, כי אם בעבור שאש ר"ל הברק, והמים יורדים לפעמים מן השמים ע"כ נראה כאלו היו שני אלה מתולדת השמים ועצם מעצמיהם) גם אין העדר אחוז בהם כי קיימים הם באישיהם (ומאה"כ "המה יאבדו ואתה תעמוד" הכונה רק שאם גם יצויר שתהי' אפשרות שיאבדו, אתה בכל זאת תעמוד לנצח, וכן "כי השמים כעשן נמלחו" ר"ל אם גם יהי' זאת באפשרות בכל זאת "וישועתי לעולם תהיה" כי יכולת ה' להושיע אין שום אפשרות להעלות על לב שתוכל להבטל לעולם) ועולם השכלים הנעל' והנכבד גם משני עולמות אלה, יש לו רק התחלה אחת והיא הצורה השכלית זיינע גייסטיגע וועזענהייט שיש לכל אחד ואחד הנכנעת לסבת' הראשונה שהוא הי"ת אשר ע"כ הם יראים וחרדים מפניו הנה לפנינו כי כל עוד יתמעטו התחלות הנמצא כן תגדל מעלתו ומדרגתו אשר ע"כ נכבד העולם האמצעי מהעולם התחתון, ועולם השכלים נכבד ונעלה משניהם ונמשך מזה כי הי"ת אשר אין לו התחלה כלל, היא לבדו סיבת כל הסבות ועלת כל העלות, הוא נשגב ונעלה על כל כמאה"כ "לך ה' הגדולה והגבורה" וכו' ומאה"כ "ואראה את ה' יושב על כסא רם ונשא" כי מהשמים שהם כסאו הוא עוד נעלה ונשגב שתי מדרגות כי "רם" היא לא לבד מעולם הגלגלים בעבור שאין לו חומר כמוהם, כי אם גם "נשא" מעולם השכלים, בעבור שאין לו התחלה כלל, וע"כ יאמרו ג"כ המלאכים "קדוש קדוש קדוש ה' צבאות" להורות כי נעלה הוא מעולם התחתון שיש לו ג' התחלות, בשלש מדרגות קדושה ומעלה. 
1והנה אנחנו בני ישראל ברואי העולם השפל יש לנו ג"כ ג' הנ"ל החומר, ההעדר, והצור', ובסבת השנים הראשונים היינו פתותי המעל' וקלי הערך כי מצד החומר אנו עלולים להשחית דרכינו המוסרי ולהיות כבהמות שדה וחייתו יער הנוטים רק אל הנאות גופניות וחמריות ומצד ההעדר הקודם להויתנו היינו נכונים ומועדים להיות כלים ג"כ ואובדים באחריתנו בבוא עתנו למות, אבל מחסד הי"ת נתן לנו את תורתו להיישירנו בדרך נכוחה, ולהרחיקנו מפתויי יצרנו לבלתי הלכד ברשת תשוקת החומר, ועי"ז תשאר ג"כ נפשנו בחיים הנצחיים ונמלט מפח ההעדר הטמון לרגלנו, ובאופן זה תוסר ממנו בבחינת מה פחיתות החומר וחסרון ההעדר האחוז בטבענו, ועל יקרת הרעיון הזה רומזים דחז"ל שאמרו "בכל יום מכתירין העליונים לפני הקב"ה שלשה קדושות" וכו' (המורה על היותו נעלה ונשגב ג' מדרגות, ר"ל מחסרון החומר, "ההעדר" וההצטרכות לשום התחלה.) "מה הקב"ה עושה נוטל אחת לעצמו" (ר"ל מעלת מניעת ההצטרכות אל התחלה נשארת לו לבד) "ונותן השתים לישראל הדא הוא דכתיב והתקדשתם והייתם קדושים" כי ע"י שמירתם חוקי התירה, והתקדשם ע"י מידות ופעולות טובות, ישיגו גם הם שני כתרים הא' הכשרון לזכך ולטהר חמרם, והב' להשאיר נפשם בחיים הנצחיים, ונמשך מזה כי אומתנו הישראלית אשר כל זאת היתה לה למנה היא סגולה מכל העמים, וכן אה"כ "כי לי כל הארץ ואתם תהיו לי ממלכת כהנים" ואמר "ואתם כהני ה' תקראו" הורה בזה כי יחס ישראל אל שאר העמים ויתרון מעלתו עליהם, כיחס הכהן אל שאר העם ומעלתו עליהם, אך עתה יתעורר לנו הספק אחרי שכלל האומה הישראלית נשאת למעלה להיות מוכתרת בשני כתרי הקדושה שזכרנו, במה דגולה ונכבדה עוד יותר משפחת הכהנים? ואיזה יקר וגדולה נעשה לה עוד להדמות לעליון יותר מכל שאר משפחות ישראל? ולבאר זאת יאמר הרב ז"ל כי אחרי שכבר כ' המורה פ' ע"ב מח"א כי ע"כ נקרא האדם לבדו בשם עולם קטן (ולא גם החמור והסוס אשר יש לו ג"כ הרבה איברים) יען כי כמו שהעולם מחובר מחלקים רבים פרטים, וכולם ינהיג רצון הי"ת בשכלו שהוא לבלי תכלית, אשר ע"כ נקרא גם כן בלה"ק בשם חי העולם, כמו "וישבע בחי העולם" כן גם האדם מחובר מאיברים שונים וחלקים פרטיים וכולם יונהגו בשכלו ההילאני אשר היא ניצוץ משכל האלקי העליון, ולא ימצא כי אם בו ולא בשום אחד משאר בע"ח, הלוא נוכל להרחיב המשל והדמיון הזה עוד יותר ולאמר, כי יחס ישראל אל שאר העמים ומעלתם עליהם, דומה ליחס עולם הגלגלים לעולם התחתון ומעלתו עליו, ויחס הכהנים אל העם ומעלתם עליהם, כיחס עולם השכלים אל עולם הגלגלים ומעלתו עליו ויחס הכהן הגדול מאחיו שהוא בעל בעמיו, דומה ורומז בבחינה מה אל יחס הי"ת לעולם השכלים כי הוא נעלה ונשגב עליהם ועל כל זולתו, וע"כ נצטווה הכה"ג ללבוש בגדי הקודש לכבוד ולתפארת, ובגדי בד לבן המורים על הנקיות והטהרה ביה"כ להורות לו, כי חובה עליו לא לבד לטהר תמיד ואף כי ביה"כ מידותיו ותכונות נפשו מכל סיג וחלאה מוסרית כי אם גם להתקדש תמיד בקדושה אלקית יותר מכל זולתו עד היותו כמעט דומה רק לעצם רוחני הנפרד מהגוף וכל משיגיו וחסרוניו, וע"כ הוזהר ג"כ לבלתי הטמא לאחד מקרוביו או להתאבל ולהתחונן עליהם, כי האדם האמיתי הוא רק השכל הנקנה לו אחרי צאתו מרחם ע"י העיון וההשכלה, המתאחד והמתעצם עם נפשו הנתונה לו מלידה ומבטן, (עיין ביאורי לשער ו' ול"ב), ולו אין שאר וקרבת בשר עם זולתו, וממנו אה"כ "יש אחד ואין שני גם בן ואח אין לו" ולמה זה יבכה ויתאונן על זולתו? ובזה הוא רומז ג"כ על הי"ת אשר לפניו אין בכיה ועצבון, כי נעלה ונשגב היא על כל אלה התפעליות האדם, כ"א עוז וחדוה במקומו תמיד, וע"כ נאמר בהזהרת הכה"ג לבלתי עשות אחת מפעולות העצבון הנהוגות על מת "את ראשו לא יפרע וכו, "כי נזר משחת אלקיו על ראשו אני ה'" ובאופן זה הולך הרב ז"ל ומבאר גם שאר המצות המיוחדות לכה"ג (עיין בפנים הספר) והכהנים אשר היתרה להם להטמא לקצת הקרובים ולהתאבל עליהם, והוזהרו על טומאת זולתם דומים בבחינה מה אל המלאכים, אשר בעבור היותם עלולים מהסיבה הראשונ' שהיא הי"ת ותלוים ברצונו, הם יראים וחרדים מפניו כעבד מפני אדוניו, והיראה והחרדה הזאת המסובבת מידיעתם חסרון שלימותם ופחיתות ערכם לעמת הי"ת שהוא יוצרם תסבב להם כעין עצבון רוחני (כי ידיעת חסרון השלימות תסבב תמיד לבעליה עצבון נפש,) ובהפך בבחינת היותם סבה ועלה למה שתחתיהם במדרגה, הם ששים ושמחים, כי ידיעת יקרת מעלת עצמותו והטבתו לזולת ותשמח נפש בעליה, ובעבור קדושתם זאת הוזהרו הכהנים ג"כ לבל יפרעו ראשם ובגדיהם לא יפרומו, כי אם להיות תמיד מסולסלים בגופם ובבגדיהם. וסילסולם זה מורה לכל, כי הם לא לבד בעצמם אנשים יקרים ונכבדים, כי אם גם משרתי אדון יקר ונכבד מאוד שהוא הכה"ג, (כי כן דרך ומשפט כל שר ונגיד שיהיו גם משרתיו ועבדיו מלובשים בבגדי כבוד ויקר) כמו שיורה תיקון מציאות המלאכים לא לבד על שלימות עצמותם כי אם גם על שלימות סבתם שהוא הי"ת אדון כל, וע"כ נאמר גם בהזהרת הכהנים לבלתי חלל קדושתם בלקיחת נשים שאינן הגונות, או ע"י שאר פעולות אשר לא תאותנה להם, הטעם "כי קדוש הוא לאלקיו" ועל דמיון זה של כל כהן בבחינה מה למלאך ה', יורם גם מאה"כ "כי שפתי כהן ישמרו דעת וכו' כי מלאך ה' צבאות הוא" וע"ז מורה גם המדרש שהחל בו הרב ז"ל "משל לכהן" וכו' אשר מדבריו נראה שהכהנים דומים בבחינה מה אל המלאכים, הנבדלים מהם רק בבחינת מדרגת מעלתם עליהם, כהבדל הכהן וישראל אשר שניהם מגזע קודש אחד יצאו רק ממשפחות שונות, וע"כ אמר דרך משל שכמו שאם נחלו שני אלה בחולי הכפיה ( אשר כפי הנודע יבוטל על ידו כח הרגש החולה וידיעתו רק זמן מה ולפי שעה ואח"כ תשוב נפש החולה מהר ורפא לו) ויבואו שניהם אל הרופא ויתן להם קמיע כתוב בשמות קדושים ע"פי חכמת הקבלה לרפאותם על ידו, יען כי לא יוכל חולי זה להרפא כשאר חליים ע"י רפואה טבעית, כלקיחת סמים ועלים לתרופה או שתית מרקחת, כי אם ע"י סגולות מיוחדות, הלוא רק את הישראל יצטרך אז להזהיר מאוד שישמרהו בקדושה ובטהרה, ולא ילך עם הקמיע ההוא לבית הקברות לבלתי חלל קדושתו אפס את הכהן אשר מלבד זה ישמר מבוא שמה. ואף כי מנגוע במת או בקבר, לא יצטרך להזהיר הרבה, כן גם אם תקצר לפעמים השגת המלאך או השכל הנבדל, על נקלה יסיר הי"ת מסוה הסכלות הזאת מעליו לגלות לו את סודו וזש"א "מתוך שאין יצר רע ביניהם די להם באמירה אחת" אפס בני אדם אף שהם כהנים הנגשים אל ה', בכל זאת הלוא נקלה יוכלו להתפתות מנטית יצרם הרע לחלל קדושתם, ע"כ צריך להזהירם על זה בהזהרה גדולה ויתירה, וע"כ בא פה הציווי על שמירת קדושתם וטהרתם, והזהרתם מהטמאות למת באמירה כפולה "אמר ואמרת" וזש"א "אבל התחתונים מתוך שיצר הרע מצוי ביניהם הלואי בשתי אמירות וכו' ורומז בזה גם על ענין אחר יקר מאוד והוא שהמלאכים קנו שלימותם באמירה אחת ר"ל ע"י עצמותם הרוחנית המיוחדת להם כבר מעת בריאתם ויציאת מציאותם אל הפועל בדבר ה' ובמאמרו (כי "בראשית ברא אלקים את השמים וכו' אשר בו נכלל גם בריאת המלאכים נמי מאמר הוא" לדחז"ל, (בר"ה ל"ב ע"א) אפס הסכלים וכו' הלואי בשתי אמירות ויעמודו, ר"ל בני אדם בעלי חומר אשריהם אם יקנו שלימותם הנפשית והמוסרית בשתי אמירות. הא' בעבור היותם בעלי נפש משכלת אשר נבראו בצלם אלקים במאמר "נעשה אדם בצלמינו" וכו'. והב' ע"י אמירת התורה, שנתן הי"ת לישראל להאיר מיני שכלם להיישירם ולהדריכם בדרך הישרה והנכוחה, המתחדשת בכל הדורות לכל איש ואיש מישראל אשר ילמד אותה (ע"ד מחז"ל "בכל יום יהיו בעיניך כחדשים" (עיין ספרי פ' ואתחנן וברכות דף ס"ג, מ"ב) ואשריהם אם לאור שני נרות אלה, נר שכלם הטבעי ונר התורה האלקים ילכו בטח כל הימים, מבלי נטות ימין ושמאל ממעגלי הצדק והמישרים, כי אם יעמדו תמיד על משמרת פקודתם ותעודתם אשר נתן להם ה' עלי תבל ארצה. 
3*כונתו, כי כמו שאמר החוקר כי הרשע דומה לחולי קשה ותמידי, יען כי האיש אשר בו יקונן הרשע והוא הנטיה למעול מעל בה' ולהרשיע בזדון לב, לא במהרה ועל נקלה יעזוב דרכו הרעה וייטיב מעלליו, אפס החטא שהוא רק בשגגה ובלי דעת, אשר ברשתו יפול האדם רק לפעמים כאשר יחדל להתבונן כראוי על כל מפעליו אינו תמידי, ודומה לחולי נופל אשר רק לעתים ידועים יחלה בו האדם, כן זכר המדרש גם פה במשלו רק חולי הכפיה, להורות כי כמו שהחולי הזה יאריך רק זמן מעט, כן יושר אור השכל וההשגה הברור' מהשלימים האמיתים ככהני ה', ואף כי מלאכיו העומדים לפניו רק לפי שעה כאור שמש זורח אשר לפתע פתאום יחשיכנו לפעמים הענן זמן מה, ואח"כ תעבור הרוח ותטהר הרקיע וישוב אורו להיות בהיר בשחקים כבראשונה. 
1אמנם וכו' דעת החוקר הוא כי כמו שלא יגונה האדם בעבור כעור גופו, אם היא לו מלידה ומבטן, כי אם בהיותו הוא בעצמו הסיבה לכעורו זה, ד"מ אם יתן לנשים חילו ועי"ז משמן בשרו ירזה ולא תואר לו ולא הדר, או אם יהי' איש ריב ומדון לכל רעיו, עד כי ינצו תמיד עמו ויכוהו הכה ופצוע, עד כי יהי' מאיש משחת מראהו: כן לא יגונה האדם בעבור מדותיו המכוערות כ"א בהיותו הוא בעצמו המסבב אותן או בעבור שהיה בידו להסיר המדות האלה מעליו ולא הסירן אבל לא אם הן דבוקות ואחוזות בו בטבעו ד"מ בעבור רפיון וחולשות גופו, כמו שלא יגנה איש יראת החלש מיד חזק ממנ', או מורך לב הנשים ושאר רפי ידים בטבעם, ועפ"י דברי החוקר האלה יאמר הרב ז"ל, כי אף שהכהנים בעלי מום הורחקו מעבודת הקדש יען כי גם לאיש שחסר' לו רק שלימות גופנית, לא נאוה להיות מליץ בין ה' ובין העם, בכל זאת אחרי שרוב מומי האדם הם בו מלידה ומבטן, או באים לו אח"כ רק שלא ברצונו ולאונסו ע"י מקרה ואסון, הותר להם לאכול בקדשים וזה שאה"כ תחילה דרך חמלה וחנינה "לחם אלקיו וכו' יאכל ואח"כ "אך אל הפרוכת לא יבוא וכו' ולא יחלל וכו'". 
3*תוכן דעת הרב ז"ל הוא, כי הפעולות אשר יעשה אותם האדם יוכל לפעול בעבור א' מג' סבות, אם מכח הבחירה או באהבה או בעבור הפעלות הרצון, והנה בעבור הבחירה יעשה לפעמים האדם דבר מה אשר לא יחפוץ וירצה בו ויותר טוב היה לו, אם לא היה מנצרך לעשותו, כי הוא באמת רע ומר לפניו לעשותו, ובכל זאת יבחר בו, למען ינצל על ידו מהרע הייתר גדול עוד ממנו, ד"מ הספן ישליך סחורתו אל הים כאשר תחשוב אניתו להשבר, אף כי מר לו מר בזה, בכל זאת למען ינצל עי"ז מרע יותר גדול, והוא שלא יטבע גם הוא במצולות הים, ויש פועל בעבור אהבת הפעולה ההיא, אם שיאהב אותה בעצמותה, או בעבור שיקוה להשיג על ידה טוב אחר אשר יאהב, ד"מ ההולך בשדה לשוח או בגנות ופרדסים מפיקי ריח נעים למען התענג בהם, עושה פעולת ההליכה הזאת בעבור שיאהב תענוג ההליכה הזאת בעצמו, אפס ההולך בשדה בעבור שיקוה למצוא שם רעהו אשר יתן לו מתנה יקרה, עושה פעולת ההליכה הזאת רק בעבור אהבת הדבר המסובב ממנה, וכמו כן יש ג"כ ב' מיני אהבת אדם את זולתו, אם שיאהבנו בעבור עצמותו מהותו ואיכותו הנרצה לו, כמו שאהבה רבקה את יעקב בעבור מזגו ותכונתו הטובה, או בעבור שיקוה ממנו טוב מה, כמו שאהב יצחק את עשו. יען כי הביא לו ציד, וזה שאה"כ "ויאהב יצחק את עשו כי ציד בפיו, ורבקה אוהבת את יעקב" והג' הוא בעבור שיאלצהו הרצון והחשק הפנימי לעשות דבר זה אף שלא ידע בעצמו לתת טעם נכון לפעולתו זאת, כמאמר החכם "החשק אין לו עינים", כי כפלגי מים לב אדם ביד תאותו, אל כל אשר תחפוץ תטנו, ופעולת החשק גדולה כל כך עד שלא יוכל איש לעמוד מפניה, לחדול מעשות את אשר יאלצהו לעשותו, אף כי שלפעמים יחדל אדם לעשות מה שיבחר, בעבור שימצא מונעים שימנעהו מעשותו, בכל זאת נגד החשק והרצון מי זה יוכל לעמוד? וע"כ נמצא כי התרצה חמור ושכם בנו לעשות כל אשר בקשו מהם אחי דינה, יען כי נפש שכם חשקה בה מאוד, ופעולת החשק ביחסו אל המעשים אשר יעשו על ידו לפי זה, כיחס הסוס אל העגלה אשר הוא אסור בה, כי אל כל מקום אשר יחפוץ הסוס ללכת, תוכרח העגלה ללכת עמו, תחת כי יחס הבחירה אל המעשים אשר יובחרו, כיחס בעל העגלה אל העגלה, כי אף שיחפוץ להוליכה ד"מ אל המזרח, בכל זאת אינו בהכרח שתתנועע העגלה באמת שמה, כי אם לא ירצה הסוס ללכת שמה לשוא יעמול, והעגלה תעמוד תחתיה. וזשאה"כ, "כי בחר ה' בציון אוה למושב לו" שר"ל שרק בעבור תאותו הוא לו למושב תמידי, לא בעבור בחירתו בה לבד, ואה"כ ג"כ "זאת מנוחתי עדי עד, וכו' כי אותה" הנה לפנינו כי מלת חשק ורצון יורו על מדרגת אהבה ונטיה לדבר יותר גדולה ממה שיורה עליה שם בחירה, וע"כ נמצא כי יען שמעלת ויקרת אבותינו הקדושים היתה יותר גדולה ממעלת בניהם אחריהם, אשר ע"כ היו ראוים יותר שתהיה להם אהבת הי"ת למנה, אה"כ "רק באבותיך חשק וכו', ויבחר בזרעם אחריהם" וע"כ אמר גם התנא "עשה רצונו כרצונך", ר"ל באהבה עזה וחזקה ולא רק "כבחירתך". 
1הנה היוצא מדברינו אלה, כי בנטית האדם לדבר מה יש שלש מדרגות, החשק והרצון הם המדרגה היותר גדולה, והבחירה היא היותר קטנה, והאהבה הממוצעת ביניהן, היא המדרגה התיכונ', ולפי השתנות הפעולה המסובבת מהן בחוזק או ברפיון יודע מאיזה כח ומדרגת נטיה היא מסובבת, כי אם קלה וחלושה היא, אשר יורה לנו כי לא נעשתה בהשגחה דקה ויתירה, היא מסובבת רק מבחירה, ואם היא יותר מועילה, בלתי ספק נשתתף כבר בעשייתה הרגש האהבה, ובהיותה חזקה ומתמדת, יראה שנעשתה ברצון וחפץ שהן תולדות החשק לפעולה ההיא ועפי"ז נבין גם דברי מתקני התפילה, כי להורות על כל ג' מדרגות הנטיה האלה, אשר יש להי"ת אלינו בני ישראל, אמרו תחילה, "אתה בחרתנו" וכו' אהבת אותנו, ורצית בנו, ואח"כ סדרו הפעולות המסובבות מכל אחת מהנה, כי מבחירתך אותנו לסיבה, "ורוממתנו מכל הלשנות" שנתת לנו היתרון על כל שאר הטמים ומאהבתך אותנו, עשית אותנו דגולים, מכל זולתנו, "וקדשתנו במצותיך", כאיש אשר יקדש לו רק האשה האהובה לו מכל רעותיה "וקרבתנו לעבודתך, ותתן לנו את יום וכו' ר"ל ע"י קביעת המועדים קרבת כולנו" ר"ל בני אומתנו הישראלית כלם, מנער ועד זקן, טף ונשים, כחכם ככסיל, כבער כנבון, לעבודתיך, כי כל אחד מהם בשמרו את המועדים יזכור את ה' ואת הטוב אשר עשה לאבותינו, ויעשה עוד תמיד לנו, ועי"ז ירהיב עוז בנפשו לעבוד את ה' בכל לב תמיד, כי כל אחד יאחד משלש רגלים, יורה על ענין וטוב אלקי אחר גם בבחינת ההנהגה הטבעית, גם בבחינת ההנהגה הנסיית, כי חג הפסח יורה על התחדשות הטבע בימי האביב, כאשר תסיר צעיף אלמנות החורף והסתו מעליה, ועל הוצאת הי"ת אותנו מכור הברזל באותות ומופתים אשר עשה לעיני אבותינו, וחג השבועות בתחילת קציר חטים ושאר תבואות השדה, יורה על בכורי כל פרי אשר בארצנו, ועל התגלות הי"ת לעיני ישראל בהר סיני לתת להם את תורתו, וחג הסכות בעת אסוף את כל תבואתינו מן השדה, מורה על ברכת ה' בכל תבואותינו ומשלח ידינו ועל אשר הושיב אבותינו במדבר בסוכות בהוציאו אותם ממצרים, גם יום הזכרון וצום העשור, יום הכפורים והסליחה לכל עונותינו, בחגוג אותם כל איש ישראלי בכל שנה עם כל המצות והחקים המחוברים אליהם מזכירים אותו לעבוד את ה' כמו שהולך הרב ז"ל ומבאר, והשתדלות הי"ת לקרב אותנו כולנו באופן זה לעבודתו מבלי הבדל בין איש לאשה נער וזקן הלוא תורה על עוצם חשקו וחפצו בנו. 
3*הפרק הראשון, תוכן דבריו הוא, תחילה העיר הרב על מחז"ל שקביעת החדשים והמועדים תלויה רק בישיבת סנהדרין לקדש החודש, שאחרי שדבר זה הוא רק ענין טבעי והכרחי, שתמיד אחר עבור כ"ט יום ומחצה ותשצ"ג חלקים תחל הלבנה להראות לעינינו שנית, אחרי שהיה מכוסה ממנו יום או יומים, ואז יהי' החודש ובו קבועים המועדים מדוע יצטרך עוד למאמר ראש ב"ד האומר מקודש (עיין ר"ה רפ"ג)? ומדוע יהי' החודש מקודש על פיהם אף אם טעו או הזידו לקדש יום א' לפני או לאחר זמנו? (עיין שם כ"ה) ואף כי איך יתכן לחשוב שפעולת הי"ת לשפוט תבל ומלואה תהי' תלויה בקביעת ב"ד של מטה במאמר בני אדם קרוצי חומר, הכימי אנוש ימיו ושנותיו כימי גבר? ולבאר זאת יקדים הרב ז"ל ד' הקדמות, הא' כי אחרי שברא הי"ת מין האדם עלי ארץ, ונתן לו הבחיר' החפשית להטיב או להרע, הלא יחייב משפט הצדק כי גם פה בארץ ישולם צדיק לפעמים על בחירתו הטוב, אף כי רשע וחוטא, על כי הרע מעשהו, ונמשך מזה, כי צריך שתמצא הנהגה בעולם אשר על פיה יקרו לאדם לפעמים מקרים רעים גמול מעשיו הרעים ומקרים טובים חלף עשותו הטוב והישר לא שיהי' תמיד כמקרה כצדיק כן מקרה הרשע, מבלי הבדל בין טוב לרע ותהיינ' לפ"ז בעולם שני אופני הנהגות, האחת טבעית עפ"י חקי הטבע אשר לא יבדילו בין עובד אלקים לאשר לא עבדו, והשנית הנהגה השגחיית אשר על פיה יושב גמול האדם אל חיקו גם הטוב גם הרע (עיין מזה ביאורי למעלה בראשית ד' ק"ט ורמ"ה ובשער נ"ז) השנית כי כמו שהנהגה הטבעית נסיבה מחוקי הטבע עפ"י מהלך הכוכבים במסילותם אשר יסבו לדעת הקדמונים כל תנועות היסודות הרכבותיהם ושינוייהם, כן תסובב ההנהגה השגחיית רק ע"י הישרות אלקיות וענינים נרצים לפניו כמאה"כ "אם בחקותי תלכו ונתתי גשמיכם בעתם וכו', (עיין ביאורי למעל' בראשית צ"ב) ונמשך מזה כי כמו שבהנהגה טבעית יש זמנים ידועים מתי יפעלו חוקי הטבע על אופן זה, ומתי על אופן אחר, ד"מ עת ידוע מתי יבושל ויבוכר כל פרי ומתי יגמר ויגמל עד שיאסף אל הבית, ועת ידוע מתי יבולו עצי יער ועשבי שדה, ומתי יכוסו ההרים שלג והעמקים יעטפו כפור, ואף כי שלפני הי"ת המנהיג כל הטבע כולה ובבחינתו, כל העתים שוים, עד שבכל עת היה יכול לעשות כל מה שיעשה עתה רק לעתים ומועדים ידועים, בכל זאת בבחינת הארץ ומלואה תבל וכל יושבי בה ראתה חכמתו העליונה, כי טוב ומצטרך הוא להבדיל בין הזמנים, באופן שיהיו מועדים לכל זמן וזמן פעולות טבעיות אחרות: כן גם בהנהגה השגחיית המסובבת מפעולות בני אדם, ראתה תכמתו העליונה שאף שאצלו אין הבדל בין הזמנים והעתים בכל זאת בבחינת המונהגים המקבלים תועלתה שהם בני אדם קרוצי חומר, הנופלים תחת שינויי הזמן לא יכשר כל זמן ועת לכל פעולה ופעולה המצוה למו לעשותה, כי אם נתן זמן ידוע לכל אחת מהנה ורק בהעשותה במועד הראוי יהיה הטוב הידוע מושפע על ידם מההנהגה ההשגחיית כמו שאמרו חכמימ ז"ל "הקריבו לפני עומר בפסח כדי שתתברך עליכם תבואה שבשדה", וכן שתי לחם בעצרת, וניסוך מים בחג, לסבב ברכת פירות האילן וגשמי ברכה ונדבה, השלישית כי אחרי שכבר מבואר בשער נ"ז שלא כל משפחות האדמה הוכשרו, לקבל טוב אלקי זה, שיוכלו לסבב בפעולותיהם ההנהגה ההשגחיית, רק עם בני ישראל לבדו, יען כי יצאו מחלצי אאע"ה אשר היה הראשון להתבונן ולהכיר מעצמו את הי"ת אף כי גודל על ברכי עובדי אלילים אלמים וכל הדורות שהיו לפניו הכעיסו ומרו את עיני כבוד עליון, ועפי"ז הלוא ימשך מעצמו אחרי כי רק בעבורם ובעבור פעולתם יצטרך קביעות זמן חדשים ומועדים אשר בהם יעשו המצות והפעולות אשר נצטוו לעשותן לסבב בהן ההנהגה ההשגחיית הזאת, כי גם הקביעה הזאת תהיה תלויה רק בהם ולא בזולתם, ומבוארות בזה ההערה הראשונה והשלישית. 
1הרביעית, כי אחרי שגם האנשים היותר שלמים יפלו לפעמים ברשת הטעות, להיותם משיגים בכחות ההיולאניות, ר"ל בעבור שמוסדות השגתם בנויות רק על אדני כוחותיהם החמריות, ר"ל הרגשותיהם החושיות, כי מהם יקח האדם מושכליו הראשונים לבנות עליהם עמודי בנין הקשי שכלו. (עיין ביאורי למעלה בראשית דף קפ"ה ודף קצ"ט ע"ב ושמות י"ב ע"א) והחושים רגילים לטעות, ע"כ על נקלה יתעה גם השכל הנשען עליהם. ואם כן הוא בשאר השגות, אף כי בקביעות החדשים והמועדים הבנויה על חשבון ועיון דק מאוד, עד שיוכלו לטעות בה על נקלה, ע"כ היה מהראוי שיסכים הי"ת בבחינת הנהגתו ההשגחיית והנסיית התלויה רק במעשיהם ופעולותיהם בזמנים ידועים, אל מה שיעלה מעיון גדולי ישראל וחשוביהם, לקבוע עפ"י חשבונם הזמנים והמועדים אשר בהם יעשו המצות שנצמוו הם וכל ישראל עמם, אף שהקביעה הזאת אינה מסכמת אל האמת המוחלט בעבור שטעו בחשבונם (ועפ"י משל אבאר לך דברי הרב אלה יותר הנה זה דומה למלך אשר הבטיח את עמו שאם יבואו לפניו במנחה ידועה בתחילת כל חודש וחודש ויראו לו בזה כי הם מיקרים אותו ונכנעים לכל אשר יצום, יחשבם כאוהביו ויעשה להם טובות ידועות והעם אשר לא ידעו מתי יחל החודש, סמכו תמיד בזה על מאמר ופקודת הנשיאים וראשיהם, ובפעם אחת או שתים טעו אלה ואמרו, כי החדש וחל רק יום אחד או שנים אחרי החילו באמת, ויביאו העם את המנחה אל המלך רק ביום השלישו לחודש הנוכל להעלות על דעתנו כי המלך אחרי הודעו כי רק בעבור טעותם אחרו מלבוא יקצוף עליהם ולא יעשה להם בכל זאת הטובות אשר הבטיחם לעשות להם כן הדבר ההוא ביחס הי"ת אל ישראל עם קרובו בבחינת הנהגתו השגחיית) ועפ"י הדברים האלה תבואר גם ההערה השניה, כאשר תחזינה עיניך מישרים. אח"כ יאמר הרב ז"ל כי בעבור שלש סבות היו יכולים הב"ד לטעות בענין קביעת המועדים, או לשנותה בכונה, אחרי שנודע, כי קביעה זאת היתה תלויה בחשבון מולד הירח ותקופתו סביב הארץ והשמש, בראית העדים קצת מגוף הירח בליל שלשים, ובמאמר ב"ד, הא' אחר שעיון וחשבון זה הוא דק מאוד עד שאחז"ל שמשה בעצמו נתקשה בו, הלוא על נקלה יש מקום לטעות בו, והב' אם העידו העדים שקר להטעות את הב"ד בזדון, כמו שעשו הבייתוסין, (עיין ר"ה כ"ב ע"ב) הלוא נמשכו ב"ד אחריהם וקבעו החודש ביום שאינו ראוי לו והג' כי לפעמים הסב אותם הכרת הזמן לשנות ברצון קביעת החודש והמועד התלוי בו מהזמן והיום האמיתי שהיה ראוי לקבעו, אף כי היה נודע להם הכל על נכון, כמו שאחז"ל סנהדרון דף י"א. שאם ראו ב"ד שתקופת ניסן, תאחר לבוא, ותהיה רק בששה עשר בניסן או אחר זמן זה או שהאביב, לא הגיע עוד, או שפירות העץ הרגילים לצמח בימי פסח לא צמחו עוד, (כי כל אלה ר"ל שיווי היום והלילה, ובכור השעורים הממהרים להתבשל, ונצרכים להקרבת העומר וצמיחת פירות קצת האילנות, הן סימני האביב, וסמכו בזה על הכ' "שמור את חודש האביב" ר"ל השתדלו שיהיה חג הפסח רק בחודש האביב,) או אם לא היו עוד הדרכים והגשרים אשר נתקלקלו מפני הגשמים בימי החורף, מתוקנים כראוי לעולי רגלים, או מפני התנורים שאבדו מפני הגשמים ולא והיה לעם מקום לצלות פסחיהם, עד שיעשו ויתוקנו תנורים אחרים, או אם נודע להם שיושבי ארצות אחרות הרחוקות מארץ ישראל נעקרו כבר ממקומם ללכת לחוג את חג הפסח בירושלים, ולא יגיעו לשם אם לא יעברו השנה. (עיין מכל זה ברמב"ם פ"ד מה' קידוש החודש) ואם שנו קביעות המועדים בעבור א' מכל אלה הסיבות, הסכים בכל זאת הי"ת עמהם, ולהורות על כל זה אחז"ל "אתם" אפי' שוגגין, ר"ל בעבור הסיבה הראשונ', "אתם אפי' מוטעין" ר"ל מאחרים ע"י עדות שקר, "אתם אפי' מזידין" ר"ל בעבור הדברים שהזכרנו למעלה, ובזה נחם ר"ע את ר' יושע, כאשר הכריחו ר"ג לבוא אליו במקלו ותרמילו ביה"כ שחל להיות לפי חשבונו, והתעצב על הדבר בחשבו, כי בזה יחטא ואשם לאלקיו, עד שנתן לו תודה על זה בשמחת לב, ואמר לו "נחמתני עקיבא נחמתני", (עיין ר"ה כ"ח.) [וכל דברי הרב ז"ל אלה כלל הרמב"ם במתק לשונו בדברים מעטום, באמרו (ספ"ב מה' קידוש החודש) וחייבים הכל לתקן המועדות על היום שקדשו בו (ב"ד) אעפ"י שזה יודע שטעו חייב לסמוך עליהם שאין הדבר מסור אלא להם ומי שצוה לשמור המועדות, הוא צוה לסמוך עליהם שנאמר "אשר תקראו אתם וכו'" וכן הדבר גם בשאר דיני התורה הנוסדים על זמן ידוע כמו לענין בתולה פחותה מבת ג' שנים שבתוליה חוזרים (עי' בפנים הכפר)] ועל כל זה רומז גם המדרש שהחל בו הרב ז"ל, "אמר דוד, אקרא לאלקים עליון לאל גומר עלי", וכו' שר"ל שהי"ת מנהיג לכבוד ישראל ולטובתם הנהגתו השגחיית והנסיית, עפ"י קביעתם הזמנים והמועדים, וע"כ הנמר ג"כ "יום תרועה יהיה לכם" ולא לי, יען כי רק בקביעתכם לבד תלוי הדבר מתי יהיה יום אתרועה והשאר המועדים. 
3*הנה יראה, כונתו, שהעד רצה להורות להם דרך משל וחידה, שהוא כמו רעהו העד הראשון נשכרו להטעותם, ורק בעבור היות ישראל אז כבר במדרגה התחתונה שנכנעו לאדום ולישמעאל, (כי יד ממשלת הרומיים גברה אז עליהם בימי בית שני, וערביים שכניהם יוצאי חלצי ישמעאל, היו ג"כ מצירים להם אז) ע"כ ירדה מעלתם להיות קרובים לקבל הטעאת אנשי בליעל כאלה, אשר בעד כסף נשכרו להעיד עדות שקר, וזש"א שבעלותיו במעלה אדומים, (אולי רומז בזה להמבצר אשר בנו הרומים בירושלים על הר אחד אשר היה מול הרי המוריה, ואנו שם תמיד למען יוכלו להכניע יותר כל יושבי ירושלים תחת משמעתם וקראו לו מבצר,) ראה את הירח שנמשלו אליו ישראל רבוץ בין שתי סלעים, אות וסימן לאומה הישראלית הרובצת תחת רגלי אדום וישמעאל, כאשר הולך הרב ז"ל ומבאר, ובהעלותו כל זאת על רעיוניו, התעצב על גורל עמו, ונרתע לאחוריו, ובחשבו כי אולי לא יאמינו למה שרמז להם בחידתו זאת, שנשכר להטעותם, הראה להם גם המעות הצרורות לו בסדינו, אשר רצה להשיב לבעליהן אחרי שלא מלא שליחותם, והם אמרו לו, כי בעבור ישרו ותומתו הכסף נתון לו, והשוכרו יענש ויוכה על עונו. 
3*הפרק השני להבין דעת הרב ז"ל צריך אתה לדעת שגדולי חכמי ישראל נחלקו במספר עקרי אמונתנו, כי הרמב"ם ז"ל מנה בפירושו למשנת כל ישראל יש להם חלק לעוה"ב, י"ג עקרים ויסודי דתנו הנודעים לכל איש ישראלי. אשר עליהם נוסד גם השיר "יגדל", ויש שחלקו עליו ומנו כ"ו, ויש שמנו רק ששה, וס' העקרים מנה רק שלשה, מציאות ה', השגחתו, ותורה מן השמים, (עיין מכל זה שם מ"א פ"ג.) על כן נתן הרב ז"ל פה כלל נכון בבחינת העיקרים, ואמר שרק אותן האמונות, אשר מהן נוכל לאמר לא לבד שמי שאינו מאמינם איננו בכלל ישראל, כ"א גם, שמי שמאמינם הוא בעל דת ואמונת ישראל, נוכל לחשוב שעקרי דת משה וישראל אבל האמונות אשר המאמין אותן בלבד, אינו מוכרח עוד להיות בעבור זה בעל דת ישראל, ד"מ האמונ' במציאות הי"ת, אחדותו ובלתי היותו גשם או כח בגשם, אף שמבלעדה לא תצוייר דת ישראל, בכל זאת אחרי שיש בעלי דתות אחרות המאמינים ג"כ בכל אלה, ובכל זאת אינם ישראלים לא נוכל לחשוב אותן כעקרים מיוחדים לדת ואמונת ישראל בפרט, וע"כ מנה הרב רק ששה עקרים המיוחדים לדת ישראל בלבד, אשר המאמין אותם יכונה בשם ישראל, והם האמונה בחידוש העולם והבראו עפ"י הי"ת, ביכלתו לשנות כרצונו חוקי הטבע לטובת בחיריו, בנבוא' מן השמים בהשגחתו עלינו, וכי יש אלקים שופע בשמים ממעל את כל מעללינו עלי ארץ, בתועלת התשוב' וכפרת עונינו והאמונה בשכר ועונש בעולם הנצחי, ולמען השריש פנות דתנו אלה המיוחדות לה בלב כל איש ישראל נתן לנו הי"ת המועדים הידועים, אשר כל אחד ואחד מהם מורה על אחד מעיקרי דת אלה כי השבת מורה על אמונת החדוש אשר בו תלוים כל שאר העקרים אשר עליהם יורו שאר המועדים, כי מי שאינו מאמין שהי"ת ברא העולם מאין, או לפחות מהילי (חומר) קדום כי האמונה בחידושו מאין גמור ומוחלט, אינה הכרחית לאמונת התורה, [*)עיין למעלה בביאורי שמות דף ט' ע"ב, ותראה כי בהשקפה ראשונה דבריו פה סותרים דבריו למעלה, אך באמת אינו כן, כי פה ידבר רק בתנאי מפורש אם יודה לדעת הרמב"ם במורה ח"ב פכ"ה, שפסוקי התורה יוכלו להתבאר גם אם נאמר כדעת פלאטון שברא הי"ת את עולמו מחומר קדום, (עיין גם ספר העקרים פ"כ ממאמר ח) אבל שם בפ' שמות יגלה לנו דעת עצמו והיא כי דעת התורה והאמונה האמיתית היא, כי הי"ת ברא עולמו מאין גמור ומוחלט מבלי שהי' חומר קדום כלל.] (עין מ"נ ח"ב פכ"ה וס' העקרים מאמר א' פ"ב) אשר ע"כ אמר הכ' לדעת הרב ז"ל רק "בראשית ברא אלקים" וכו' ולא אמר "ברא אלקים מאין") אינו יכול להאמין ביכלתו לשנות חוקי הטבע, בנבוא' ותועלת התשובה, ושכר ועונש כמבואר כבר בשערים הקדומים ויבואר עוד, ע"כ נקרא השבת פה לבד במקום אשר יצווה על כל המועדים בשם "שבת שבתון" מקרא קודש, להורות כי הוא אב לכל מועדי ה' אשר בשם שבתות יקראו והם כמו קרואיו. 
3*הפרק השלישי כי אמיתת וכו', כונתו כי רק מי שיאמין שהי"ת ברא עולמו וחדשו, יוכל להאמין ג"כ כי היה יכול לשנות חקי הטבע וסדרי הבריאה, בעשר מכות שהביא על מצרים להוציא ישראל משם, וע"כ חוברו שני אלה יחד במצות שמירת השבת, כי בדברות הראשונות נאמר "זכור את יום השבת" וכו' והטעם, "כי ששת ימים עשה ה'" וכו', ובדברות שניות נאמר "שמור" וכו' והטעם, "וזכרת כי עבד היית וכו', ויוציאך ה' אלקיך משם" וכו', וע"ז רומז גם מחז"ל באמרם "שמור וזכור בדבור אחד נאמרו", ר"ל אמונת יכולת ה' שנזכרה בשמור, ואמונת החידוש שנזכרה בזכור צמודות וחוברות הן אשה אל אחותה. 
3*הפרק הרביעי, תוכן דעתו ז"ל הוא כי בעבור היות חג השבועות מעורר ומזכיר אותנו בעיקר האמונה בנבואה ותורה מן השמים, ע"כ באו בפרשה אשר בו נצטוינו לחוג אותו שלש ענינים המתיחסים לקנין התורה והחכמה האלקית, הא' כי העסק בעניני העולם להמציא מזון הגוף וכל מחסוריו, אשר בלעדם לא יוכל איש לעסוק בתורה ע"ד מחז"ל אם אין קמח אין תורה, הוא הכרחי לנו, ותורה אותנו באיזה אופן וכונה, ראוי שיהיה, הב' בי התשוקה לעסוק בתורה צריכה להיות יותר גדולה מאל שאר העסקים, והג' תראה אותנו מעלת ושלימות העסק התוריי הזה, וההבדל שיש בבחינתו בבני אדם. 
1אח"כ מבאר הרב ז"ל ג' ענינים ואומר, בי כבר התבאר גם בחכמת הפילוסופיא שאף שקנין הטובות הזמניות הוא הכרחי לחיי האדם עלי ארץ, בכל זאת אינן ראויות להיות התכלית המבוקש כי אם השתדלות וכונת הקונה אותן צריכות להיות תמיד רק לבוא על ידן ובאמצעותן אל קנין השלימות הנפשית, כי במלאת ספק ומחסורי האדם הגופנים, יוכל יותר על נקלה להתעסק בהשלמת נפשו מבלי עצב ודאגה, (עיין ביאורי לשער מ"א), ומה שהבטיחה ג"כ התורה קניני הזמן אלה לשכר עושי מצותיה הוא רק, יען כי מלבד שהם אות ורומז על השכר הרוחני, יגיע גם האדם על ידם יותר על נקלה אל היכולת והאפשרות, להוסיף עוד שלמותו האמיתית, ולקנות על ידה השכר הנצחי [*) וכן כתב גם הרמב"ם פ"ט מה' תשוב'.] וע"ז רומז גם הכ' "אורך ימים בימינה בשמאלה עושר וכבוד" ר"ל כי כמו שהימין הוא העיקר והשמאל טפל לו, כן גם השכר הרוחני בעולם הנצחי הוא העיקר, והעושר והכבוד המדומה, הם רק טפלים ואמצעים לו, ובזה מבאר הרב והולך גם מזמור ס"ז אשר פסוקיו שבעה ותיבותיו מ"ט, ותקנוהו קדמונינו לאמרו בימי הספירה אשר גם הם מ"ט יום ושבעה שבועות, לעורר אותנו על רעיון זה לפני התקדש חג השבועות יום מתן תורתנו, אשר העסק בה הוא העיקר, וכל השתדלותו לאסף פרי ותבואת הארץ, או שאר קניני הזמן, צריכים להיות רק האמצעי והטפל לו, גם בפרשתנו רומז על זה, כי באמרו "כי תבואו אל הארץ אשר אני נותן לכם" יורה כי הארץ וכל תבואתה, הן מתנות אלקיות למלאות מחסורינו ההכרחיים, למען השיג על ידי זה התכלית הנרצה בעיני הי"ת שהוא קנין התורה ושלמות נפשית, וע"כ חוברה למאמר זה מצות הבאת ראשית הקציר לפני ה' לרצון, לעורר אותנו בזה כי כל קניננו הארציים צריכים להיות תמיד קודש לה', ונועדים ממנו רק לתכלית הנרצה לפניו, ויום הנפת העומר היה לפי קבלת חז"ל ממחרת השבת השביעית למועד חג הפסח עת צאתנו ממצרים, והחל בנו הנהגת אלקים הנסיית, ולא ממחרת שבת בראשית, אשר בו החלה הנהגת העולם הטבעית, (עיין ביאורי בראשית דף ל"ז) להורות בזה כי גם ברכת תבואת הארץ ונתינת יבולה למכביר לא תהיה לבני ישראל עפ"י ההנהגה הטבעית, כ"א עפ"י ההנהגה ההשגחיית והנסיית לפי גמול מעשיהם, (עיין מכל זה ביאורי לשער נ"ו). 
1ועל התשוקה המחויבת להיות בלב כל איש ישראלי ללימוד התורה ולקיום מצותיה וחקיה, רומזת מצות הספירה, כי ספירת הימים לדבר מה, תורה על הצער אשר יש לנו כל עוד יעדר הדבר ההוא ממנו, והעונג אשר ניחל להשיג בבוא אלינו, וכמו שנצטוו הזב והזבה לספור שבעת ימים לטהרתם, להורות בזה שמחתם בקרבתם יום יום אל טהרתם והסרת טומאתם, כן היה הענין גם בבחינת ישראל וקבלתם התורה, כי אף שתכלית יציאתם ממצרים היתה רק לעבוד את הי"ת ולקבל תורתו על הר סיני כמאה"כ בהוציאך את העם ממצרים תעבדון את האלקים על ההר הזה, הוכרחו בכל זאת למנות שבעה שבועות מיום צאתם ממצרים עת התרחקו מטומאת גילוליהם עד בוא יום טהרתם המוסרית בקבלתם התורה (ואף שהיה הדין נותן שאם מטומאת הגוף לטהרתו צריך מנין ז' ימים, יצטרך מטומאת הנפש לטהרתה שבעה יובלים, בכל זאת הקל הי"ת עול המתנתם זאת, וצוה רק שתהיינה שבעה שבועות, כי כנשר הנושא גוזליו על כנפיו, ומסבב להם בזאת תנועה קלה ומהירה אף כי בעצמם לא היו יכולים עוד לעוף ולהרחיק מקנם, כן סייע ה' להם בטהרתם להקל אותה להם, כמאה"כ "ואשא אתכם וכו', ואביא אתכם אלי", ובמשך זמן זה הוכנו ע"י הנס שנעשה להם במרה, ושימת שם חוק חוק ומשפט להם, להיות ראוים יותר לקבלת התורה, ועל כל זה רומז גם המדרש "תני ר' שב"י בשעה שיצאו" וכו', שהביא הרב ז"ל, (עיין בפנים הספר) ולזכרון מנין הימים הזה שמנו אבותינו בצאתם ממצרים, נצטוינו גם אנחנו לספור הימים בכל שנה מפסח עד עצרת, ולהראות גם בזה משוש לבנו בראותנו, כי מדי יעבור יום יום אנו קרבים יותר לאט לאט אל יום שמחתנו יום מתן תורתנו, אשר הסירה חרפת סכלותנו וטומאת מעשינו ומדותינו הרעות מעלינו להאיר עיני שכלנו ולטהרנו מכל סיג וחלאה מוסרית, וכל זה יורה על התשוקה והכוסף, אשר צריכים להיות לנו אל לימוד התורה וידיעתה, כי רק אז אם בכל אות נפשנו, נשתדל בה, וכצמא נערוג אל אפיקי מימיה, תבוא גם היא כמים בקרבנו, ותשובב נפשנו ותכה שורש בל ימוט בלבנו, כמאה"כ "הוי כל צמא, וכו' ומחז"ל והוי שותה בצמא את דבריה", והיות ב' הקרבנות אשר נצטוו ישראל להביא מתבואת הארץ בתחילת ובסוף ימי הספירה, אשר הם כעין הכנה ליום נתינת התורה, באים ממינים שונים, מורה על הענין השלישי שהוא ההבדל במדרגות ומעלות האנשים בבחינת קנין התורה ושלמות נפשם, כי מנחת העומר מהשעורים אשר הובאה בחג הפסח, רומזת על האומה הישראלית בכלל, אשר בעבור מעלתם ויתרונם על זולתם, יצאו מכלל שאר העמים הקדמונים אשר נדמו בעבור כי נעדרה מהם האמונה האמיתית וכל שלמות מוסרית, לקש ותבן, אשר כבר הוציאו מהם הבר, דומים רק לשעורים אשר בעבור פחיתות ערכם הם מאכל משותף לאדם ולבהמה, ומנחת שתי לחם בחג השבועות הבאה מן החטים שהם מאכל אדם ביחוד, בעבור חשיבותם, רומזת להשלמים בעם, ויען כי גם השלם בבני אדם יעלה רק מעלה מעלה במדרגות שלמותו, ע"כ באה תחילה בפסח מנחת עומר שהיא מן השעורים, ושתי לחם מהחיטים באחרונה, במלאת ימי הספירה וההכנה בחג השבועות, ויען כי מנחת העומר רומזת על התחלת השלימות, אמרו במדרש בשם ר' יוחנן "אל תהי מצות עומר קלה וכו'" (עיין בפנים הספר) שעל ידה זכה אברהם מדי החילו להשלים את נפשו לירש את הארץ כמאה"כ "ונתתי לך ולזרעך את ארץ מגוריך" שנאמר לו לפני המולו עוד בשר ערלתו, (בראשית י"ז) וכן גדעון, ודור חזקיהו ויחזקאל אשר כולם עמדו רק בתתילת השלמות זכו רק בעבורה להיות נצלים מרעה,- 
3*והנה וכו', כונתו כי אחרי שבא בקבל' שמזמור ס"ז זה הי' כתוב ומצויר במגן דוד כדמות מנורה ג' פסוקים בשלשה קנים מצדה הימנית ושלשה מצדה השמאלית, וכתוב אחד באמצע, מבאר הרב ז"ל כי ג' פסוקים הימנים כולם מורים על האושר הרוחני והאמיתי, כי הפסוק "אלקים יחננו ויברכנו" מורה על ברכת והצלחת הנפש האמיתית, וב' הכתובים "לדעת בארץ וכו' יודוך עמים" וכו' אשר הם בקשה שתפרוץ ידיעת ה' והכרתו בכל הארץ הוא האושר היותר גדול והיותר נכבד מכל זולתו, המבוקש מהשלם האמיתי בעבור שהוא אושר רוחני ואמיתי וכולל כל בני אדם יחד, כמ"ש החוקר "שהטוב היותר כולל הוא גם היותר גדול (עיין ביאורי ויקרא דף כ"ט ע"ב) ועל זאת יתפלל גם כל איש ישראל בכל יום בתפלת "על כן נקוה" ושלשה פסוקים השמאלים יודוך עמים" וכו' "ארץ נתנה" וכו' "יברכנו" וכו' מורים על קניני הזמן, ור"ל שכאשר תתן הארץ יבולה למכביר יתנו לך כל העמים תודה, ובראותם כי רק הוא לבדו יברכנו מברכות שמים מעל, ורק מידו נתונים לנו כל קניני הזמן, יראו מפניו כל אפסי ארץ וכמו שכל שני הפכים יתאחדו באמצעיתם, ד"מ החום והקור הם ב' הפכים כאלה ומתאחדים יחד באמצעיתם כי הפושר שהוא האמצע ביניהם הוא מורכב מקור וחום ומחברם יחד, (עיין מזה ביאורי לשער ס"ה) כן הי' הכ' "ישמחו וירננו לאומים" וכו', כתוב על הקנה האמצעי המחבר ששת הקנים יחד, יען כי הוא כולל התכלית מהאושר הרוחני הכלול בג' פסוקים הימנים, והאושר הגופני הכלול בשלשה השמאלים, כי תכלית ידיעת ה' והכרתו היא השמחה הנפשית לדעת כי הי"ת נוהג עולמו בצדק ובמישרים, וזש"א "ישמחו וירננו לאומים כי תשפוט עמים מישור", ותכלית הטובות הזמניות הוא כי ינחם וינהלם בלחם לכל צרכיהם מבלי מחסור כל דבר כל ימי שבתם עלי ארץ כמ"ש "ולאומים בארץ תנחם סלה". 
3*הפרק החמישי, תוכן דבריו הוא, כי שכל כל אדם בריא יחייבנו להאמין בהשגחת הבורא ית' על מעשי בני אדם וכי עת ומשפט לו לתת להם כדרכיהם וכפרי מעשיהם, כי לולא זאת הלוא אין יתרון לאדם מן הבהמ' ואיך נוכל להעלות על דעתנו כי כדגי הים חסרי דעת עשה ה' את בני אדם בעלי חכמה ותבונה עלי ארץ, אשר הגדול והחזק מהם יבלע הקטן והחלש ממנו, מבלי אשר יענש על רשעתו זאת? וע"כ נראה ג"כ כי האמונה הזאת כי יש אלקים שופטים בארץ נתפשטה מימי קדם קדמתה בכל העמים ומשפחות האדמ', ובכל עת אשר יענה איש את רעהו ויראה המעונ' כי אין מציל לו מרעתו, גם לא יענש מכהו על עונו, ישא עיניו למרום אל ה' וייחל ממנו כי הוא יוציא לאור משפטו לקחת נקמתו מיד המעול, והוא ישיב גמולו בראשו, ועל קדקדו חמסו יוריד, [*) וכן אמר המליץ ציצערא לעם רומי כאשר ראו ופחדו מאוד בימיו מפני חמת המציק קאטילינא העריץ, אשר קם על עיר מולדתו רומי ויתלקטו אליו אנשים רקים ופוחזים להלחם עליה, וינחם אותם וידבר על לבם לאמר: אם גם אכחד תחת לשוני העוזרים הרבים אשר אתנו מאשר אתם וכו' תוכלו ג"כ להיות בטוחים כי תעוז ידכם עליהם, כי מצדנו ילחמו המדות הטובות. הבושת. היראה, האמונה הגבורה. אהבת ארץ מולדתנו הכבוד הפרישות, הצדק, המישרים והחכמה. ולמינם יעמדו רק העזות, הרשע, הכזב, מורך לבם, שנאת עיר מכורתם, השפלות והפחיתות, התאוה, העול, העושק, והסכלות, ומי זה לא יבין כי במלחמת הרע עם הטוב תעיז יד השני על הראשון זה יכנע וזה יגבר וכו'. ומלבד כל אלה הלא לאלהים המשפט. לו העוז והגבור' הוא יעמוד לימין הצדק להושיעו מכף מעול וחומס, קרנות ישרים ירומם וקרן עולתה יגדע."] אפס בכל זאת נתיחדנו ונפלינו אנחנו בזה מכל העמים בג' ענינים הא' כי אנחנו היינו הראשונים אשר ידעו זאת אחרי שהודיענו היית בתורתו שברא עולמו ברצונו המוחלט אשר מזה יתחייב, כי לא לתוהו בראו, כי אם שיונהג בצדק ובמישרים ולא ירעו ולא ישחיתו איש לרעהו וכל עושה רשעה ענוש יענש, כמו שהעירו על זה מתקני התפלה "מראשית כזאת הודעת" וכו', ורק ממנו נודעה אמונת חידוש העולם ומשפט אלקים לכל העמים זולתו, הב' שאנחנו לבדנו יודעים היום המיוחד למשפט אלקי זה, הג' שעל ידינו לבד יוקבע יום הדין הזה, וכל שאר המועדים התלוים בו כמבואר בתחילת שער זה. 
3*וזה שגזרת אמת וכו', כונתו שמלת "אמת" תורה על הסכמת המחשבה אשר בנפש האדם עם הדבר אשר חוצה לה, ד"מ אם נחשוב שעץ העומד לפנינו הוא תאנה, והוא באמת תאנה אז נחשוב דבר אמיתי, אפס אם הוא תפוח אז מחשבתנו כוזבת, ובאופן זה יהיה משפט הנימוס אמת וצודק רק אם הוא מסכים עם מה שיחייב משפט השכל אשר הטביע ה' בקרבנו בענין זה, ד"מ משפט הנימוס, כי מי שמסבב נזק לרעהו ישלמנו, הוא נוסד גם בשכל ועל אופן זה אחז"ל שיש דין אמת למטה המסכים אל הדין הנמצא למעלה, כמאה"כ "אמת מארץ תצמח" וכו' ר"ל שרק אז נקרא דין בני אדם בשם אמת, אם הוא מסכים עם הצדק הנשקף משמים, ר"ל עם השכל המוטבע בקרבנו אשר מקורו בשמים מעל, כי ה' יתן חכמה מפיו דעת ותבונה, וזשאחז"ל על מאה"כ "כן בנות צלפחד דוברות, כך כתובה לפני במרום". 
3*הענין הראשון וכו' להבין דעתו פה, עיין ביאורי בתחילת שער מ"ג ותוכן דעתו פה בקוצר הוא, כי ביחס הבנים לאבותם והעבדים לאדוניהם אין מקום לצדק הנימוסי והדתי, כמו שיש ביחס בני חורין שאינם קרובים זה לזה, כי אם צדק לפי ההדמות, כי אחרי שהבנים נכנעים ומשועבדים לאבותם מלידה ומבטן והעבדים מקנת כסף אדוניהם, הם ביכלתם וברשותם לכל אות נפשם לעשות בהם כרצונם, מבלי אשר יחשב להם לעול ובלי צדק אם ירעו למו ורק מדת הצדק יחייב כי יחמלו עליהם להטיב לו, ולא יעשה להם רע מאומה, ואחרי כי אנחנו בני אדם ביחס אל הבורא ית' כבנים או כעבדים, אין מקום לחשוב שנוכל לתבוע טובה מה ממנו עפ"י דין ומשפט ורק בתורת חסד חנינה ורחמים, אנו יכולים לבוא לפניו, וזה גם כונת הפייטן כי מדי יאמר "היום יעמיד במשפט" וכו' יחבר עמו הרעיון שאינו המשפט הדתיי, אחרי שיחסנו אליו ית' "אם כבנים אם כעבדים", ורק בתורת רחמים ירחם עלינו כרחם אב על בנים או בתורת נדבה וחנינה, כי עינינו לך תלויות עד שתחננו וכו'. 
3*עיין ביאורי למעלה (בראשית דף רל"ב ע"א.) 
3**הענין וכו', כוונתו כי נוסד בטבע כל אדם שכוחות נפשו הפנימיות מתפעלות, ע"י פעולות חיצוניות, כמו שנמצא באלישע שהשכלתו הרוחנית וחול עליו הנבואה האלקית היתה מסובבת ע"י ניגון כלי השיר כמאה"כ "והיה כנגן המנגן ותהי עליו יד ה"', (ועיין מזה ברמב"ם פ"ו מהלכות יסודי התורה,) וכמו כן המציאו החכמים תחבולות שונות לחזק כח הזכרון באדם ולהשאיר בלבו על ידן זכרון הדברים אשר ראה או שמע, והחכמה המלמדת זאת תקרא מנעמאניקא, וכמו כן יש כלי ניגון שונים, אשר כנגן המנגן עליהם יתפעל השומע מהם לשמחה או לעצב ולאבל, לבכיה או לחרדה והתעוררות, והנה השופר עיקר פעולתו הוא לעורר החרדה בלב שומעיו, כמאה"כ "אם יתקע שופר בעיר ועם לא יחרדו", אבל בכל זאת לא כל הקולות היוצאת ממנו שוים, כי התקיעה הפשוטה תסבב כעין הרהבת עוז והתפעליות השמחה וישוב הדעת, תחת כי התרועה היא סימן החרדה והצער, והשברים ממוצעים הם בין שתיהם, ויען כי הצדיקים ישמחו ליום המשפט והדין אחרי הודעם כי בו יבואו על שכרם, כמאה"כ "וצדיקים ישמחו ויעלצו לפני אלקים": והרשעים בהפך חרדים מיום הדין כמאה"כ "כהמס דונג מפני האש יאבדו רשעים מפני ה'", והבינונים יש להם התפעליות מעורבת משמחה עצב ותקוה, ולהורות על כל זה נצטוינו לתקוע בר"ה ג' קולות שונות אלה, תקיעה שברים תרועה, כמו שהולך הרב ז"ל ומבאר.- 
3*וזה וכו', ר"ל שכמו שהרופא החכם יצוה לשומרי פקודיו לקחת מרקחת ידועה או סם משלשל' בזמן קבוע לנקות גופם ולשמרם מחלאים קלים, ובכל זאת אם יחלו דרך מקרה באמצע השנה בחולי רע ירפאם בשאר רפואות או ימותו, כן קבע הי"ת יום הדין בר"ה לנקותם מחטאים קלים ע"י שיעיר אותם לתשובה, כי יען שאין בכל אחד מהם כדי להמית בעליהם בעבורו, עד שיקבצו כולם יחד, מצפה ומאריך להם כל השנה לשפטם על כולמו יחד, אבל אם יחטאו באמצע השנה חטא גדול הם נידונים עליו בכל עת, אם ישובו יחיו, ואם לא ישובו, ימותו על עונם. 
3הפרק הששי, תוכן דעתו בקוצר הוא, כי המועדים שנזכרו עד הנה, הם משרישים בלב כל איש ישראל רק אותם עיקרי אמונה, אשר כל השומר אותם ויחיה עליהם, יהיה על ידם איש הולך מישרים ועושה רצון הי"ת, אפס אחרי שיש הרבה מבני אדם, אשר בגבור תאותם עליהם ישכחו העיקרים האלה וישטו מדרך התורה והמוסר, ואם תפקחנה עיניהם אח"כ ויראו כי הלכו עקלקלותם הלוא יאמרו נואש לנפשם, ויחשבו בלבבם לאמור נגרזנו מנגד עיני ה', אין עוד תרופה למכתנו המוסרית ואם גם נרחץ עתה בנקיון כפינו לא יראה ה' ולא יבין עוד אלקי יעקב ע"כ מה בצע כי נתם דרכנו, ונירא מהיום והלאה את ה' ודבר קדשו, הלוא בכל זאת לא ישוב עוד מחרון אפו? ע"כ טוב לנו, כי נרוה בדשן התענוגים את בשרנו, כל עוד נתהלך פה עלי ארץ, ובאופן זה היו החושבים והאומרים ככה הולכים מדחי אל דחי ולא היתה עוד יראת ה' על פנימי לעולם. (וכעין זה התנצל אחר לר"מ תלמידו שאמר לו אף אתה "חזור בך" בעבור החזיקו עוד ברשעתו כבר שמעתי מאחורי הפרגוד שובו בנים שובבים חוץ מאחר עיון חגיגה ט"ו ע"א) ע"כ היה זה מחסדי הי"ת לקבוע לנו יה"כ, ולהשריש בקרבנו עיקר האמונה בתועלת התשובה וכפרת העון והסליחה, למען ישוב החוטא מדרכיו ולא ישקע במצולת הרשעה עדי עד, כי אם יוסיף עוד ליראה ה' וללכת בדרכיו ועיין מזה במורה נבוכים חלק ג' פ' ל"ו, ובמאמר השכל דיבור הרביעי כי בדבריהם אתו גם ד' הרב ז"ל פה וע"ז רומז מאה"כ "כי עמך הסליחה למען תורא", ר"ל אחרי שנודע לו כי תסלח לעונינו שעברו, אנו משתדלים לשוב מחטאינו ולירא אותך עוד, אף שכבר החילונו לעזוב אותך וללכת בדרך עקש ופתלתול, וע"ז רומז גם המדרש שהחל בו הרב ז"ל, וה' נתן קולו לפני חילו", זה ר"ה, ר"ל כי אז יעורר אותנו ע"י קול השופר לשוב אליו, "כי רב מאוד מחנהו", זה ישראל, ר"ל הרבה מהם ילכדו בעבור תאותם ברשת הרשעה, וע"כ הם מצטרכים לתשובה, כי עצום עושה דברו" ר"ל כאשר יעשו דבריו אלה אשר בקול שופר ישמיע למו יתעצם כחם המוסרי, ובהפך הלוא ידע כל משכיל "כי גדול יום ה' ונורא מאוד", זה יה"כ ר"ל למי שישמע קול השופר ולא נזהר. 
3*הפרק השביעי, תוכן דעת הרב ז"ל הוא, כי האמונה בשכר ועונש רוחני, תועיל לבעליה מאוד כי היא תסבב אותו לעזוב ולמנוע החריצות וההשתדלות היתירה, לאסוף הון ורכוש זמניי בעמל ויגיעה רבה, כי אם להשתדל יותר בעשיית המעשים הטובים ומצות התורה אחרי הודעו, כי ע"י שמירתן ישיג באופן קל בשובה ונחת, האושר הרוחני והנצחי היקר מכל מחמדי התבל וסגולותיה, תחת כי האיש אשר תחסר לו האמונה הזאת, עד שיחשוב שבמות גופו תכלה גם תוחלתו ותקותו תאבד לנצח, הלוא תגבר עליו התשוקה החמרית, להתענג רק בתענוגים ארציים, ולמען המציא אותם לעצמו ככל אות נפשו מבלי מחסור, ישתדל תמיד בכל מאמצי כחו לאסוף ולרכוש הון ורכוש מבלי חשך, עד שיתמכר רק לעניני העולם, ולאסיפת קניני הזמן לבד, מבלי שים לב על קנין שלמות נפשית ומוסרית, ובמאה"כ "כי לי בני ישראל עבדים, עבדי הם וכו'", ובמאה"כ, "כי עבדי הם וכו', לא ימכרו ממכרת עבד", מזהיר אותנו הכ' גם על זה, שלא נעזוב ההשתדלות בקנין השלמות המוסרית, בעבור התמכרנו, רק לעבדות העולם השפל, כאשר יורו על זה גם הכתובים (שמות י"ח א'-ז', ובקהלת י"ב,) אשר מבאר אותם הרב ז"ל בענין זה, כ"א ליחד רוב השתדלותנו רק לשמור מצות התורה לקנות על ידן האושר הרוחני והאמיתי, ולהשתדל בעניני העולם רק כפי הצורך ההכרחי להחיות נפשנו ונפש בתינו במדה ובמשורה, מבלי בקשת המותרות, כמאה"כ "והיה אם שמוע וכו', ואספת דגנך וכו', ר"ל המצטרך רק בהכרח לך, ולביתיך, כמו שאמר אח"כ, "ונתתי עשב בשדך לבהמתך ואכלת ושבעת" ועל אמיתת ענין זה העיר גם דהע"ה בדבריו האחרונים, כי אחרי אשר היה בישורון מלך, והוכרח בעבור זה לא לבד ללחום מלחמות רבות כ"א גם להשתדל הרבה בשאר עניני העולם לשחר בזה טובת עמו וארצו, ולעשות צדקה ומשפט לכל הסרים למשמעתו, גם עלה על במתי ההצלחה הזמנית, כי כל אשר היה עושה ה' היה מצליח בידו, ובכל דרכיו השכיל, עד שהשתחוו לו כל העמים ואויביו עפר לחכו ראה והכיר מכל זאת עפ"י נסיונו, כי כל קניני התבל ומחמדיה, הבל המה יחד, ואין טוב לאדם לעמול וליגע בהם, כ"א לפי הצורך ההכרחי, וע"כ חשב אותו למשפט בזקנתו להורות זה, גם לכל זולתו, כמו שהולך הרב ז"ל ומבאר דבריו (ש"ב כג), ובעבור היות תועלת האמונה בשכר ועונש רוחני גדולה כל כך, ע"כ אחר אשר השריש הי"ת בלב כל ישראל ע"י קביעת שאר המועדים שעברו האמונה בחידוש העולם, ביכולת הי"ת, בנבואה ותורה מן השמים, במשפט אלקים, וכפרתו עון השבים אליו, השתדל להשריש בקרב לבם גם אמונת השכר והעונש הרוחני ע"י קביעת חג הסוכות, כי בצאתנו בעת תחילת ימי הגשם והקור מבתינו הספונים בארץ, אשר מלבד שהם לנו למחסה מזרם וממטר הם מלאים גם כל טוב עושר ונכסים כלי כסף וכלי זהב ושאר מחמדי עין שיש לנו, לשבת שבעת ימים בצל סוכה אשר מלבד שאין שם כמעט מאומה מכל ההון והעושר אשר הציל ה' לנו, כי אם ארוחה אחת קטנה דבר יום ביומו, ישב עלינו שם גם ממעל לראשנו רוח קר ורטוב תחת כי שאר יושבי הארץ ישתדלו אז בהפך להאסף אל הבית, למצוא מגן ומחסה מקור האויר, וכל זה נעשה רק למען הפיק רצון הי"ת המצוה זאת לנו, הלוא מורים אנו בזה, ומשרישים גם בלב בנינו ובנותינו הצעירים לימים הרעיון היקר הזה, כי טוב לאדם הסתפק פה עלי ארץ במעט קניני הזמן והנאות הגוף ההכרחייות ולהשתדל יותר בקנין השלמות הנפשית האמיתית והאושר הרוחני בעולם הנצחי על ידי מעשיו ופועל כפיו הטובים פה עלי ארץ. 
1אח"כ יאמר הרב ז"ל כי אחר שמצות סוכה בכלל רומזת אל האושר הרוחני הזה, יורו עליו גם חלקיה ופרטיה כי בהיות הכשרה בשבעה טפחים אורך ורוחב, ועשר טפחים גובה אשר הוא רוח מצומצם מאוד, ובהכפל מספר שבעה בעשר יעלה משפר שבעים, תרמוז לנו שאנו מחויבים לצמצם הנאות גופנו ותענוגי בשרנו במשך זמן חיותנו עלי ארץ שבעים שנה, והיות מחיצותיה כשרות אם יפסיק גם ביניהן ובין הארץ למטה אויר ג' טפחים פחות מעט, (לפי שאז נחשוב אותן בכל זאת כמחוברים ולבודים בארץ,) אם רק יעלה שיאם עד עשרה, יורה לנו כי גם התחלות האדם, ר"ל סבות היותו וקיומו, כל עוד היותו מחובר לגופו שהוא חלקו הארציי, הן שלש החימר הצורה, וההעדר הקודם להוייתו, (עיין מזה למעלה בביאורי לשער ס"ד), וכי תעודת ותכלית האדם עלי ארץ צריכה להיות תמיד להתקרב אל כבוד הי"ת שהוא לדחז"ל למעלה מעשרה. (ר"ל למעלה מעשר ספירות שהן כולן תארי הי"ת הרמים והנשאים, או למעלה מעשר מדרגות המלאכים שמנה הרמב"ם ז"ל בפ"ב מה' יסודי התורה, או למעלה מתשעה הגלגלים וגולם ארבע היסודות שנברא מתחת לגלגל הירח, כמבואר שם ברמב"ם פ"ג (עיין מכל זה בביאורי לשער מ"ד,) ובהיותה כשרה רק בהיותה תחת השמים מבלי הבדל אילן או תקרת הבית, והיות הסכך פסול בהיותו מדברים מקבלי טומאה, כל זה מורה שראוי לאדם להשתדל בימי חייו עלי ארץ, שיביט תמיד השמימה, ולא יהיה מסך מבדיל בינו ובין כבוד הי"ת, ואף כי מחיצה בלתי טהורה, ר"ל טומאת נפשו המוסרית בבחינת מדותיו ותכונותיו, והיות מחויב שיהיה צלתה מרובה מחמתה, יורה כי צריך האדם יותר לחסות תחת צל עליון מבטוח על כחות גופו ואיבריו התלויות מחום גופו, או על הצלחתו הזמנית אשר כאור שמש יופיע עליו לפי שעה, ומה שצריך שיראו הכוכבים מבעד לסכך, יורה כי מחובת השלם להשקיף תמיד אל מעשי הי"ת ונפלאותיו אשר עשה בבריאת כוכבי השמים וכסיליהם, להכיר עי"ז יותר את בוראו כמאה"כ "וידעת היום וכו', כי ה' הוא האלקים בשמים ממעל וכו'", ובהיות כי החקירה והתבוננות הזאת צריכה להיות ממוצעת, לבלתי היות חסירה או יתירה מהגבול הראוי באופן שיצא בעליה על ידה רק מגדר הפתיות והסכלות, מבלי אשר יהרוס ויפרוץ הגדר האנושי אשר הושם לגבול בל יעבור לאדם, עד פה יבוא ולא יוסיף, ואור החקירה אשר יהל יותר מדי יעור עיני האדם קצרי ראות, יורה על זה גם הסכך הפסול בהיותו מעובה כמין בית עד שלא יראו מתוכו הכוכבים או שאין המטר יוכל לרדת אל תוכו, באופן שהיושב תחתיו לא יראה נפלאות תמים דעים בשמים מעל, או בהיות חמתו מרובה מצלתו באופן שיראה מתוכו אור השמש יותר מדי. 
1והיות הסוכה כשירה בשתי מחיצות שהן כהלכתן, והשלישית אפי' טפח מורה כי ב' מיני התשוקות אשר לאדם, והם אל המועיל לו בעניני עולמו הזמניי, ואל הערב לחושיו, צריכים להיית נגדרים ומוגבלים במחיצות חזקות, לבל תפרוצנה החוצה, תחת כי התשוקה הנ' והיא אל הטוב האמיתי, ר"ל הצדק והיושר וחקירת האמת, אף שגם היא צריכה להיות נגדרת בבחינה מה, לבלתי תעבור החוק והגבול הראוי לאדם עלי ארץ, כמאה"כ (קהלת ז') "אל תהי צדיק הרבה, ואל תתחכם יותר, למה תשומם," "בכל זאת הלוא בהזהרה מעטה די להרחיק האדם מזה ולהנהיג תשוקתו זאת רק בדרך הממוצע, אחרי שלא יסיתהו יצרו לעבור הגדר והגבול הראוי, כמו שהוא בתשוקותיו אל המועיל והערב לחושיו, והיותה בלתי מצטרכת למחיצת רוח רביעית כ"א כשירה אף אם היא פרוצה שם, רומזת כי אותה המחלקה מבני אדם אשר יש להם התשוקה הרביעית והיא התשוקה אל הרע המוחלט (עיין ביאורי בראשית דף פ"ט ע"א, כי שם נתבארו ד' תשוקות אלה שנזכרו גם בדחז"ל,) להם לא תועיל שום מחיצה, כי הם הורסים ופורצים כל גדר, ומשתוקקים אל הרע תמיד מבלי חשך וע"כ מחויבת רק האכילה ושאר דבר של קביעות להיות בסוכה, אבל לימוד של עיון, אשר תכליתו מצד עצמותו להסיר עין השגחת בעליו מעניני הגוף, ולהשקיף רק אל עיונים ומושכלים רוחנים, באופן שגם על ידו יושג תכלית וכונת הסוכה, אינו צריך באמת להיות בתוך הסוכה וע"כ פטורים גם העבדים והקטנים, החרשים והשוטים משבת בסוכה, שאחרי שהם חסרי הדעת והתבונה לא תושג אצלם התכלית המכוונת מיישיבת הסוכה ושמירת כל חקותיה, ועל כל זה רומזים גם דחז"ל במשנה שהביאה הרב ז"ל בתחילה "הישן תחת הסוכה" וכו', כמו שהולך ומבאר אותה. 
3*וקרוב להליץ וכו', ר"ל שדברי הכתובים האלה המורים לפי פשוטם על העבד העברי, יכולים להאמר על דרך משל ומליצה גם על כל אדם אשר ימכר לעבדות עולמו השפל, כי כמו שיעבוד העבד שש שנים ובשביעית יצא לחפשי חנם כן גם האדם, אם גם יעבוד עבודתו עלי ארץ בעמל ויגיעה רבה שש עשריות שנה, הלא בשביעית יוכרח לצאת לחפשי חנם. וערום כאשר יצא מבטן אמו, ואף כי יאמר העבד הזמניי הזה "אהבתי את אדוני את אשתי ואת בני", ר"ל אהבתי את גופי וחמרי שהיה תמיד לאדון לו, ואת משפתתי ושאר קניני לא אצא חפשי, הלא בהכרח יגישהו אדוניו, ר"ל גופו בעצמו יכריחהו לשוב אל אלקיו, כי אחרי שיפסד גופו ויכלו כחותיו, הלוא בהכרח ישוב לאדמתו, ורוחו תשוב אל האלקים אשר נתנה, והנה ידוע, כי באחת משתי סבות ימות האדם מיתה טבעית לעת זקנתו, אם בעבור שיוחלשו קצת מאיברי גופו עד שלא יוכלו עוד לעשות מלאכתם, ד"מ אם יסתמו צנורות השתן, או שיתקשה הכבד כאבן, ושאר חלאים כדומה, אשר יקרא הרב ז"ל בשם "התכת הגוף", או שיוחלשו תשוקות האדם המאכל והמשקה ושאר הנאות הגוף ההכרחיית לקיומו, אשר יקרא הרב בשם "התכת התשוקות והפסד המאוויים", ויען כי יחש הלב מושב התשוקות החיוניות האלה אל הגוף כלו המקיף אותו מסביב לו, כיחס המזוזה אל הדלת המקיף שתי המזוזות, המשקוף והסף, גם יחד, ע"כ יאמר הרב ז"ל כי כמו שיובא העבד אל הדלת, או אל המזוזה, ישם יוחלט לאדוניו לעבד עולם, כן ימות האדם באחת משתי אלה ההתכות, ויוכרח עי"ז להיות לעבד עולם לאדוניו האמיתי בעולם הנצחי. 
3*והכונה וכו', כונתו כי האיש הזמני, משתדל כל ימיו רק לדלות בעוצם תשוקתו וכוספו, (שהוא חבל הכסף) מגולת הזהב, ר"ל ממקור ההון והעושר, עם כדו של חרס ר"ל עם כחות גופו החלשים, מיט, רב או מעט, ע"י הגלגל, ר"ל גלגל המזלות, והכונה לפי מזלו, ולעת זקנתו תכלה תשוקתו, ומקור וההין והעושר (שהוא גולת הזהב,) ייבש בבחינתו, גם כדו ישבר, ר"ל כחיו הגופנים יוחלשו, וכוכב מזלו ישקע. 
3*ולא היה חסרונות וכו', הלשון הזה דחוק קצת, ור"ל כי השלמים האמיתיים לא יחפצו בקניני העולם ורק אל הטוב האמיתי שהוא הכרת האמת וקנין השלמות הנפשית כל ישעם וכל חפצם, וע"כ הם סכלים לפעמים ובלתי יודעים בטוב הענינים והעסקים הזמניים, כמו שאמר החוקר כי חכמי יון, אנאקסאגאראס וטהאלעס, היו "חכמים" ר"ל להכיר האמת בעיונים ומושכלים רוחנים אבל לא היו "נבונים" בבחינת הדברים הארציים, המועילים להם ולאחרים בבחינה גופנית, גם יחסרו להם בעבור זה לפעמים הרבה קנינים זמנים אשר יש להסכלים והבוערים בעם, החפצים ומשתוקקים רק אל כל אלה, אפס כל זאת לא יחשב לחסרון ופחיתות מעלה להאנשים ומהלמים האמיתיים האלה, אחרי שהם בעצמם לא יחושו לקנינים כאלה. 
3*סוף דבר וכו', כוונתו כי כמו שאמר החוקר, כי לא נשבות בעבור שנשבות". ר"ל שניגע ונעמול רק להביא טרף לבתינו, למען נוכל לשבות ולנוח אח"כ, "ונלחם להביא השלום" ר"ל שנלחום עם הצרים לנו רק למען המציא לנו השלום, לא למען כבוש ארצות, והדבר עמים תחת רגלינו: כן ראוי לאדם ג"כ לעמול וליגע כל ימי היותו עלי ארץ במעשים ופעולות נכוחות, רק למען קנות לעצמו עונג המנוחה והמרגוע בעולם הנצחי, והנה ידוע ג"כ כי מדי יזקן האדם כי ימעטו גם עמלו ויגיעתו עלי ארץ עד שיחדלו לצמיתות בהפרדו מארצות החיים, כי אין מעשה ופועל אנושי עוד שם בארצות החיים האמיתיים, כמו שהוא פה בארץ הנשמה הלזו ולרמוז על כל זה היה מספר פרי החג הולך ומתמעט יום יום בשבעת ימ החג הרומזים על שבעה עשיריות שני חיי האדם, עד שהיה קרבן יום השמיני שהוא מקרא קודש, ורומז על חיי העולם הנצחי הבא לאדם אחרי כלותו חייו הארציים, רק פר אחד לבדו לרמוז בזה שגם שם בעוה"ב אין שום עסק אחר לנפשות רק להתענג בנעימות נצח, ושובע שמחות את פני עליון. 
3*הנה בפרק הח' וכו', דברי החוקר האלה הנעתקים ככל דבריו מלשון יונית ללשון עברית, הם קשי ההבנה מאוד וכונתו לפי מה שבארו הרב ז"ל היא, כי כמו שהעונג, אשר ימצא הבונה בית לשבתו בכלותו את מלאכתו זאת, אינו דומה לא בכמות ולא באיכות, אל העונג אשר היה לו בעת שכלה רק חלק פרטיי ממלאכתו זאת, ד"מ בעת אשר חבר האבנים או הלבנים יחד בחומר ובטיט, או בעת אשר הניח קורות הבית, וכן גם איש אשר יסע מעירו אל מקום אחד רחוק, אשר שם יקוה להשיג חפצו, אף כי ישמח ויגל בכל כברת ארץ אשר הלך, יען כי הולך הוא וקרב אל המקום ההוא בכל זאת לא תדמה שמחתו זאת לא לבד בכמותה, כי אם גם במהותה ואיכותה לא תדמה אל שמחתו אשר ישמח בבואו אל מחוז חפצו, וגם מהות השמחה בהשלמת החלקים הפרטים השונים, משתנה, כי כמו שלא תדמה מהות מלאכת הרכבת האבנים למלאכת הנחת הקורות והליכת קו או פרסה זו להליכת האחרת, כי האחת היא לפעמים בהר, מקום אשר יכו שם את ההולך השרב והשמש, והאחרת ביער או בעמק על שפת וחוף נהר, מקום אשר ישב שם רוח צח ונעים ואף כי אם תעשינה ההליכות השונות האלה באופנים שונים, ד"מ האחת ברגל, בהליכה ראויה או בקפיצה, והאחרת ברכיבת בהמה או בישיבה בקרון, כן תשתנה גם השמחה במלאכות או בהליכות ותנועות חלקיות אלה השונות, כן לא ידמה גם התענוג האמיתי אשר יגיע אל השלמים באחרונה, (ר"ל בעולם הנצחי והרוחני) אחרי הגיעם כבר אל מחוז חפץ כל השתדלותם לא לבד אל תענוגי הגוף ההמוניים, כ"א גם אל התענוג החלקיי אשר ישיגו בחייהם בהיותם הולכים ודורכים במעגלי השלמות ועולים תמיד מעלה מעלה בסולם השלמות, לא ידמה ולרמוז על רעיון יקר ונכבד זה אחז"ל, כי אף שכל ח' ימי חג הסוכות ימי שמחתנו, בכל זאת השמיני שהוא עצרת לה' ורומז אל התענוג הרוחני בעולם הנצחי, הוא רגל בפני עצמו באופן ששמחתו נפרדת ונבדלת במהותה ואיכותה, משמחת ותענוג ז' הימים שעברו. 
3*והנה, תוכן דעתו, שמלת "אך" רומזת, שבעת אספכם את תבואת השדה, ויותן לכם בזה יד ומקום לשמוח ולהתענג בשמחה גופנית, בכל זאת אל יפתה לבבכם להמשך רק אחר תאות העולם, כי אם תפרידו מחשבותיכם מהטובות הזמניותי ותחוגו חג אך לה' לבדו, כי כל ענין החג הזה הוא כמו שבאר כבר להזכירנו רק בהבלי הזמן וביקרת האישר הנצחי בעולם הרוחני, וע"כ נצטווינו לקחת בו ביום הראשון ארבעה מינים המורים על המציאות כולה, כי האתרוג פרי עץ הדר אשר הוא נפרד מהאגודה ולא יתחבר עם שאר ג' מינים, רומז על הי"ת שהוא עלת וסבת כל הנמצאים ואינו מחובר ומורכב עמהם כלל, וע"כ נקח בשמאל מקום מושב הלב, להורות כי הלב צריך תמיד לזכור ולאהוב את הי"ת, והלולב שהוא העליון באגודה רומז אל עולם המלאכים שהוא העליון משאר המעולמות, וכמו שעליו סדורים זה למעלה מזה, כן יש גם במלאכים מדרגות שונות זו למעלה מזו, וענף עץ עבות שהוא ההדס רומז אל עולם הגלגלים, ויען כי הגלגלים, בעצמם הם לדעת הקדמונים "ספיריים" והכוכבים, ר"ל "מאירים", והירח גוף עכור ומקבל אורו רק מהשמש וכמו כן שאר כוכבי לכת לדעת האחרונים (עיין מכל זה בביאורי למעלה במבוא לשער ל"א) ע"כ להורות על ג' חלקי עולם הגלגלים השונים האלה, ילקחו ג' בדי הדס, וערבי נחל שנים, שאין בהם לא מאכל ולא ריח רומזים על העולם השפל אשר אישיו הוים וקלים להפסד, כמו שערבי נחל מדי יתרחקו מהמים ייבשו ויבולו, ובאופן זה הולך הרב ז"ל ומבאר הכל על נכון יותר. 
3*תוכן דעת הרב ז"ל הוא, כי כמו שאור השמש אשר בהיר הוא בשחקים ושולח קרני חציו על כל אשר תחתיו, אף כי הוא עצם האור היקר והנכבד מאוד, לא הי' ביכלתו להועיל לבני אדם, אם לא תכן הי"ת את בבת עין בני אדם באותה תכונה שתהי' ראויה ומכשרת לקבל ניצוצי האור ההוא העוברים אל תוכו [אשר ע"כ נראה כי מדי תאבד מאדם ההכנה הזאת, ע"י קלקול גידי הראות או העירות ולחיות השונות אשר בתוכו או אם בעבור חולי מה יסוכך האישון, במסך דק המבדיל בינו ובין האור יהיה האדם עור אשר לא יוכל לראות גם הדברים אשר מסביב לו] כן הענין גם בהערות אלקיות אשר בדת, כי אף שהם אמיתיות הכרחיות אשר אין מקום להכחישן בכל זאת לא היו מועילות לאדם אם לא נתן ד' לו כשרון שכלי והכנה ראויה להשיגן כי איש בער חסר הכשרון וההכנה ההיא לא ידע ולא יבין האמיתיות היקרות ההן, וזה שהתפלל המשורר "גל עיני ואביטה נפלאות מתורתך", ר"ל תן לעין שכלי, אותה ההכנה המצטרכת להשגת נפלאות תורתך, כי שכל האדם ביחסו אל התורה והחכמה האמיתית, כיחס עין בשר אל אור השמש או אור נר מלאכותי "כי נר מצוה", ר"ל שכל מצוה פרטית תסבב לאדם רק הארת שכלו החלקיית כאור נר אשר יאיר רק בגבול קטן מסביב לו, "ותורה אור" ר"ל התורה בכלל מסבבת הארה כללית כאור שמש אשר יפיץ קרניו על כל אשר בארץ מתחת ואין נסתר מחיותו ומאורו, והנה ההכנה הזאת היא באמת נתונה מלידה ומבטן לכל בן אדם, כי אחרי שנוצר בצלם אלקים ונפח באפיו נשמת חיים שהיא נפשו המשכלת הוא מוכשר להשגת האמיתיית בכח, אך מצטרך הוא אח"כ ללימוד והשתדלות אם יצא כשרונו זה הכחני גם אל הפועל, וע"כ יש הבדל רב בין בני אדם בענין זה, כי קצתם אשר ישתדלו להוציא כשרונם זה אל הפועל ע"י לימוד, יהיו חכמים ונבונים המכירים האמת ומשכילים בכל דבר חכמת בינה, תחת כי אחרים אשר בעצלתים חובקים את ידם ולא ישתדלו להוציא כשרונם אל הפועל תשאר הכנתם הטובה הזאת כנפל טמון בקרבם אשר לא יראה אור, והמה רק סכלים ובוערים בעם יהיו כל ימי חייהם, ולהורות על רעיון יקר זה אחז"ל ד"מ "שבהיות האדם במעי אמו מלמדין אותו כל התורה כולה, וכיון שבא לאויר העולם בא מלאך וסטרו על פיו ומשכח ממנו כל התורה כולה" ור"ל בכל זה כי מדי נוצר בצורת אדם במעי אמו יתן לו הכשרון בכח ללמוד כל התורה ולהשוות כל החכמות והאמיתיות, ורק בצאתו מרחם אמו ירבו המונעים אשר לא יתנוהו על נקלה להוציא כל כשרוניו אל הפועל, אשר ע"כ רבו כמו רבו באמת הבוערים בעם אשר לא יכלו לעמוד ולהתיצב נגד כל המונעים האלה, וחדלו בעבור זה להוציא הכנתם הפנימית לקבלת התורה והחכמה אל הפועל וע"ז רומזים גם החוקרים האומרים שכל מה שישכילהו האדם הוא על דרך ההזדכרות כונו בזה רק להורות שכאשר יחשוב וישכיל האדם יוציא רק מה שהיה אצלו כבר במעי אמו בכח אל הפועל ואחרי כי כן הוא שכבר מלידה ומבטן הוטבע בנפש כל אדם ההכנה חל קבלת השלמות, הנה נמשך מזה, כי הוא נוטה בטבעו להיות צדיק והולך מישרים והנטיה הטבעית הזאת כנו חז"ל בשם "שבועה" כי כמו שהמושבע הוא אנוס בבחינה מוסרית, לעשות מה שנשבע לעשותו כי נוקש ונלכד באמרי פיו כן כל אדם אנוס ומוכרח בבחינה מה להיות ולעשות מה שטבעו נוטה אליו (אשר ע"כ נמצא כי יען שהי"ת הוא עצם הרחמים אשר ע"כ הוא נוטה רק להיטיב ומתנגד לטבעו להשחית עוד כל הארץ בימי המבול אה"כ בענין זה "אשר נשבעתי מעבור מי נח עוד על הארץ",) וזה שאחז"ל ד"מ, שביום הלידה משביעין את האדם ואומרים לו "הוי צדיק ולא רשע", ולהרחיב המשל הזה יותר אחז"ל שבעת השבועה הזאת אומרים לו שיתנהג בקנין החכמות והשלמיות הנפשיות כמו שינהג כל אדם בקנין נכסיו ועשרו הזמני, כי אם גם כל זולתו מבני אדם יאמרו לו שהוא עשיר, לא יסתפק במה שיש לו, כי אם יחשוב עצמו תמיד כעני להשתדל ולרדוף תמיד למען אסוף עוד יותר עושר ונכסים כמאה"כ בקהלת ה' "אוהב כסף לא ישבע כסף", וכמו כן יתנהג בבחינת שלמות נפשו, שאף אם יזכה כבר בעיני זולתו עד שיחשבוהו לאיש ישר ותם דרך, יחשוב עצמו בכל זאת כאילו תחסר לו עוד השלמות המוסרית, וע"ז רומז גם מאה"כ "אם תבקשנה ככסף", ר"ל כי כמו שמבקש כסף לא יאמר די, כן ראוי גם למבקש חכמה שלא יסתפק במה שידע כבר, כי אם ישתדל להרבות חכמתו יום יום, ושזשאז"ל "ואפי' כל העולם כלו אומרים עליך שאתה צדיק הוי בעיניך כרשע", ורמזו במאמרם זה גם על מדת הענוה, אשר ככל מדה טובה ויקרה מוטבעת בלב כל אדם מיני רחם ואלו ישאר על מתכונתו זאת לא רמו עיניו ולא גבה לבו, ורק מדי התהלכו עלי ארץ יחל לפעמים להתגאות ולחשוב עצמו בתור האדם המעלה, ולהורות על הרעיון, כי האדם לא יקנה השלמות הנפשית רק אם נשאר' נפשו זכה ובהירה ולא תאבד הכנתה הטבעית ע"י עסקו רק בהבלי הזמן, כי רק אז תהיה ראויה להשגת האמיתיות וגם על הרעיון שהשגת עצמות הנפש היא כעין סולם לעלות ממנה אל הכרת הי"ת כמו שכתבו הפילוסופים, (עיין מזה ביאורי לשער ס"ג) אמרו חז"ל שכוללים בשבועה זאת גם המאמר "הוי יודע שהקדוש ב"ה טהור וכו', ונשמה שנתן בך טהורה, שאם אתה מתמידה בטהרתה אתה מכיר מתוכה נפלאות בורא העולם" וכו', כי רק בהיות הנפש זכה וטהורה ותדמה בזה ובבחינה מה אל מקורה, כי בצלם אלקים וכדמותו עשה את האדם, יוכל בעליה להכיר ולהשיג על ידה גם מהות הי"ת ותאריו הנשגבים כפי יכלתו האנושית, אבל לא בהיותה מגואלה בחלאת מדותיה הרעות, שרק באמצעות מראה נחושת זכה ולטושה יראו הדברים העומדים לנגדה, אבל לא בהשתנות הודה וזיו פניה ע"י החלודה אשר תעלה עליה, אח"כ יאמר הרב ז"ל, כי בזה יש הבדל בין דעת אמונתנו האמיתית, ובין דעת הפילוסופים וחכמי העמים, כי הם חושבים שהנשמה בעצמה כאשר תנתן באדם היא פחותה וחסרת המעלה, וע"כ חובה על האדם לטהר ולזכך אותה תחילה ע"י מעשיו ופעולותיו מכל מדה רעה, ורק אחרי היותה מטוהרה תוכל לעלות מעלה מעלה להשיג סדרי הבריאה והמציאות, ועל ידם גם סבתם הראשונה שהוא הי"ת, (וקצת מחכמי ישראל שנמשכו אחריהם אמרו ג"כ, שמצות התורה המטהרות תכונות ומדות כל איש ישראל, הן כמדרגות לעלות מהם אל המושכלות והאמתיות הרוחניות,) אפס דעת אמונתנו הקדושה לפי מחשבת הרב ז"ל היא בהפך שדעת אלקים והיראה ממנו, הן קודמות לכל המצות. כמו שנראה גם בי' הדברות, שאמר תחילה "אנוכי ולא יהיה לך", שהם עמודי המושכלים הרוחנים האמיתים, ואח"כ "לא תשא, זכור כבד" וכו' שהם המצות. וכמא"הכ "סוף דבר וכו', את האלקים ירא, ואת מצותיו שמור" וכו' הקדים היראה שהיא הסיבה, לשמירת המצות שהוא המסובב, כי הי"ת הטביע כבר בנפש האדם מאת הבראה האמונה בו ויראתה אותו, שהן מקור כל המדות הטובות והמעשים הנכוחים וע"כ היא כבר טהורה וזכה מלידה ומבטן, כמו שיסדו ג"כ בתפלה "אלוקי נשמה שנתת בי טהורה היא"' וכו', וכמו שאחז"ל "ונשמה שנתן בך טהורה וכו'," והמצות אשר נצטוינו בתורה, הן רק לשמור נפשנו ולקיימה לא לבד בטהרתה המוסרית כל ימי חיי הבלנו עלי ארץ, כי אם גם להוסיף עוד על שלמוחה ואף כי לבלתי טמאה ע"י פעולות בלתי ראייות ונכוחות. כאשר יורה על זה גם מאה"כ "רק השמר לך ושמור נפשך מאוד פן תשכח את הדברים אשר ראו עיניך, ופן יסורו מלבבך" וכו', כי כאשר תשכח או תסיר מלבך המעמד היקר והנבחר בהר סיני, מת נגלה שם לתת לעמו חקים ומכפטים, וחדלת מעשות הטוב והישר אשר צוך ה אז לעשות, כי אם תלך בשרירות לבך, לתור אחר עיניך ולעשות פעולות מתועבות. הלוא תאבד יקרת נפשך ושחת הודה יפיה וטהרתה המוסרית, בחלאת מדותיך ומעשיך הרעים ובשמירת הנפש מדעות זרות ונפסדות ומחשבות הבל וכזב, אמר אח"כ ג"כ "ונשמרתם מאוד לנפשותיכם כי לא ראיתם כל תמונה פן תשחיתון וכו', ופן תשא עיניך" וכו', כי זכות וצחצחות הנפש תאבדנה גם ע"י פועל רע, גם ע"י מחשבת פיגול ודעה נפסדה, ועל זה רומז גם מאמר בר קפרא שהחל בו הרב ז"ל "כי אתה תאיר נרי" וכו', כי הנשמה הטהורה אשר עליה יאירו נצוצי אור אלקים עליון כנר אלוקים תחשב הנתונה לאדם לחפש ולחקור בעיונים ומדעים, כמא"הכ "נר ה' נשמת אדם חופש כל חדרי בטן" וזש"א "נרי בידך להעלות נר תמיד." ר"ל ראוי לך להשתדל שנפשך תשתלם יום יום ותוסיף אורה תמיד, כי נרך ר"ל נר חייך בידי ע"כ טרם יכבה, השתדל בכל עוז לקנות שלמותך המוסרית, ובזכות זה תאריך ימיך, כמו שאמר "אם אתה תאיר נרי אני מאיר את נרך: 
3*אבל וכו', כונתו שאחרי שכ' בשער ס"ג (עיין ביאורי שם ד' נ"ה:) שתחת שכל חכמי הפילוסופים בארו מהות הי"ת על ידי דמותם אותו בבחינה מה אל הנפש, דמו חז"ל בהפך את הנפש אשר מהותה לא נודעה כל כך לכל איש ישראל, אל הי"ת אשר תאריו הנשגבים נודעים לנו ע"י התורה הקדושה, ישתדל עתה לבאר דחז"ל שם בברכות גם באופן שיורו בהפך איך תודע לנו מהות הי"ת בבחינה מה, באמצעות ידיעת מהות הנפש, כי הנה ד' מעלות ותארים נשגבים צריך האדם ליחס אל הי"ת אם בשם "יודע ומשיג הי"ת" יקרא, ועל היות כל אלה בו יוכל לשפוט ממה שישנם כולם גם בנפש האדם אשר נוצרה ממנו, כי שלמות כל צורה תעיד על שלמות יוצרה, כי המעלות הנשגבות הנמצאות בה אי אפשר שלא תמצאינה גם בו, והד' מעלות הלא הן הא' כי כמו שאין חלק מגוף האדם אשר לא תניע אותו כח נפשו, באופן שלא נוכל ליחד אבר ידוע ולאמר ממנו כי הוא מקום מושב הנפש, כן גם אין חלק בכל העולם ומלואו אשר אין כבוד ה' חופף עליו, ופועל בו כרצונו באופן שאין ליחד מקום וגבול ידוע אשר אותו לבדו אוה למושב לו וזשאז"ל "מה הקב"ה מלא את העולם כלו אף הנשמה ממלאה את כל הגוף", (והמובן הוא באמת להורות על ההפך, ורק מפני הכבוד הקדים במאמרו "מה הקב"ה" וכו' ואח"כ "אף הנשמה" וכו') ורעיון זה הלביש המדרש שוחר טוב בלשון אחר באמרו "מה הנשמה אין אדם יודע את מקומה כך הקב"ה אין כל בריה יודעת מקומו" וכו' הב' כמו שהנשמה היא עצם רוחני הנפרד מחומר ופועלת עליו רק בכחה, אשר ע"כ לא תושג בחושים כי אם על ידי פעולתה, כן גם הי"ת הוא עצם נשגב ונפרד מכל גוף ולא יושג בחושים חמרים, כ"א עפ"י פעולותיו וזש"א "מה הקב"ה רואה ואינו נראה, אף הנשמה רואה (ומרגשת כל ההרגשות) ואינה נראית" (ומורגת בחוש) הג' כמו שהנשאה זנה ומעמדת את כל הגוף, ר"ל כי רק באמצעות כחות הנפש, הזן והמעכל ושאר הכחות המחוברים להם ניזון הגוף וכל אבריו, ורק כל עוד נשמת רוח חיים באפיו יחיה האדם, וכל איבריו חיים ומתנועעים, ואך יצא תצא הנפש יכלה הגוף וכל פעולותיו תשבותנה ולקבר יובל כמאה"כ "תצא רוחו ישוב לאדמתו" כן הי"ת מעמיד ומקיים את כל העולם, ונותן חיים לכל אשר בקרבו כמאה"כ "ואתה מחיה את כולם" כי לא לבד הגלגלים והכוכבים אשר הם מתנועעים לדעת הקדמונים בדעת ובהשכל לעשות רצון בוראם בשם "חיים ומשכילים" יקראו, כ"א גם שאר כל הנמצאים כבע"ח, צמחים ודוממים כולם בשם "חיים" יקראו, כל עוד יפעלו פעולתם אשר נודעה להם לפי טבעם כי פעולת האבן והמים לנפול ד"מ למטה ועלית הרוח ושלהבת אש למעלה, ומשיכת המאגנעט את הברזל בשם "כחם וחייהם" תקראנה, והי"ת הנותן בהם כחם זה הוא המחיה אותם וזשאחז"ל מה הנשמה זנה את כל הגוף אף הקב"ה זן את כל העולם" הד' כמו שהנפש המושגת רק ע"י פעולותיה אין אדם יכול להשיג מהותה ואיכותה ואמתת עצמותה, כן לא יוכל שכל האנושי להשיג מהות ועצמות הי"ת ואנחנו יכולים לאמר שהי"ת הוא רק זולת מה שישיג האדם כי הוא נעלה ונשנב על כל מה שיוכל האדם להשיג אבל אין אנו יכולים לאמר שהוא דבר מה שישיג האדם ד"מ האדם משיג רק דבר שהוא בעל תכלית ואנחנו נדע שהי"ת אינו בעל תכלית כ"א בעל בלי תכלית ונמשך מזה כי ידיעתנו את הי"ת היא רק ידיעה השוללת הנקראת "ראיית אחורים" לא ידיעה מחוייבת אשר בשם "ראית פנים" תכונה כמאה"כ "וראית את אחורי ופני לא יראו" (עיין מזה ביאורי לשער נ"ד) וכל זה מורה על גודל ועוצם מעלת הי"ת וזשאחז"ל מה הקב"ה יושב בחדרי חדרים" נעלם ומכוסה ונשגב מעין השגת בני אדם "אף הנשמה יושבת בחדרי חדרים", ולא תושג על אמתתה מעיני השכל האנושי. 
3*אמר כי הוא וכו', ר"ל רק על ידי נפשו היודעת מאוד (שהיא המראה הלטושה הזכה והבהירה אשר בה יראו מראות נפלאות אלקים ר"ל שעל ידה לבדה יכיר האדם את בוראו ונפלאות מעשיו) אני נותן לך תודה והלל על כי נוראות נפלאתי (ר"ל על כי נבראתי באופן נפלא, ועל כי) נפלאים מעשיך, כי מי שנפשו איננה טהורה וזכה ורעיוניו אינם בהירים וצלולים הוא איש בער לא ידע, וכסיל לא יבין נפלאות ה', וע"כ לא יתן גם תודה לאלקיו על כל זאת, וכאה"כ "כל הנשמה תהלל יה", ר"ל רק הנשמה שהיא נפש השלם הזכה ובהירה, היודעת בוראה אשר אליה נלוה כבר השפע האלקי, (עיין מזה ביאורי למעלה בראשית דף מ"ז,) תדע, ותמצא עצמה מוכרחת להלל ה', ולהודות, [ועד"ז בארתי כבר גם מה שיסדו בתפלת ר"ה "ויאמר כל אשר נשמה באפו, ה' אלקי ישראל מלך ומלכותו בכל משלה", ר"ל רק מי שיש לו נשמה אמיתית מכיר בוראו וממשלתו בכל.] 
3*והנה כל אדם וכו'. כוונתו כי לפי גודל מעלת האיש ומדרגת הכרתו את הי"ת, כן תגדל גם תודתו אשר יתן לו, כמו שיסדו בתפלת נשמת "בפי וישרים תת-רומם, ובשפתי 4צ5דיקים תת4ב5רך, ובלשון 4ח5סידים תת4ק5דש ובקרב 4ק5דושים תת4ה5לל", וכל קורא מבין יראה כי אותיות 4יצחק5 מורות על שינוי מדרגת המהללים כמו שיורו אותיות 4רבקה5 אשתו, על שינוי השבחים והמהללי' אשר יתנו לו כי יחס המשבח שהוא הפועל אל השבח שהוא מקבל פעולתו, כיחס האיש אל אשתו. 
3*והנה אחרי וכו', כונתו, כי את זה לעומת זה עשה האלקים, כי מצות לקיחת השמן הזך להעלות נר תמיד על המנורה הטהורה שהיא רומזת על הנשמה הטהורה הזכה והבהירה, אשר יום יום תוסיף שלמותה לאור באור ההשכלה האמיתית, אשר בזכותה יארכו גם ימי בעליה עלי ארץ, ולא במהרה יכבה נר אלקים אשר בקרבם, הציג הכתוב לעמת מעשה בן אשה ישראלית אשר בעבור סכלותו ובערותו וחשכת אור שכלו לא ידע את ה' ולא הכיר עוצם מעלתו י"ת, אשר ע"כ גדפו וחרפו, ולעונש על חטאו זה גם נר חייתו נדעך, ובחצי ימיו קפד כאורג חייו, ויתן את רשעים קברו, ובכל זאת נתאמת מאמר בר קפרא שהחל בו הרב ז"ל "נרך בידי ונרי בידך" וכו'. 
3*יכה יוסי את יוסי, (עיין סנהדרין נ"ו ע"א ופירש"י שם) כי בעבור שהמגדף אינו חייב עד שיקלל שם בשם, ולא רצו חז"ל להזכיר על לשונם, אף בדרך משל, קללת השם המפורש, ע"כ נקטו לדוגמא יוסי שהוא בן ד' אותיות כמו שם הויה, וחשבונו של יוסי כחשבונו של אלהים, שהוא מספר שמונים וששה. 
3*תוכן דעת הרב ז"ל הוא. כי כבר התבאר בשערים שקדמו כי הטובות הזמניות וההנאות הגופניות הן בבחינה מה צרות ומתנגדות אל ידיעת והכרת האמתיות, כי כל שוגה בהן לא ישיג ולא יכיר האמת כראוי, (כמו שהאריך הרב בזה בשער ס"ז עיין שם ובביאורי) ובהפך הן גם בבחינה מה הכרחיות לקנין האמיתיות והשלמות הנפשית, כי האיש אשר המחסור והדאגה יציקוהו, לא יוכל להשים עין בחינתו על ענינים ומושכלים רוחנים, (עיין מזה ביאורי למעלה בראשית קע"ח ובשער ל"ח) וכן אמר גם החוקר כי העושר אינו הטוב האמיתי והוכיח זה בשני מופתים, הא' כי "האושר רצוני לא הכרחי, ר"ל כי בשם אושר וטוב אמיתי יקרא רק הדבר אשר אינו מוכרח לקיום האדם, והוא בא לו עפ"י רצון הי"ת רק להיטיב גורלו ולהנעים חייהו יותר, אבל כל קנין שאי אפשר להיות בלעדו ד"מ החיות והבריאות, לא בשם "אושר רצוני" יקרא כ"א בשם "הכרחי", ויען כי העושר אם רב או מעט הוא הכרחי לאדם, לא בשם "אושר" יוכל להקרא, והב' כי האושר והטוב האמיתי צריך להיות נדרש ומבוקש לעצמו, לא רק בעבור השגת דבר אחר על ידו, והעושר לא יבוקש בעבור עצמותו, כ"א בעבור היותו אמצעי למלאות בו מחסורי האדם, כי מה בצע אם ימלאון אוצרותי וכל בית נכותי כסף וזהב לרוב אם לא יועילו לי לקנות בהם צרכי וצרכי אנשי ביתי הנאהבים והנעימים לי? ועל זה רומז גם התנא לדעת הרב ז"ל באמרו "אם אין קמח אין תורה". ר"ל שהקמח והוא כינוי לקניני האדם הזמנים בכלל, הכרחי לקנין התורה והחכמה, כי חסר לחם השקוע במצולת היגון והמחסור, לא יוכל לשגות בתורה וחכמה, ואם אין תורה אין קמח, ר"ל שמעלת הקמח הוא רק אם יקנה האדם על ידו התורה והחכמה ולא באופן אחר, ונמשך מזה כי אחרי היותו דבר הכרחי ומבוקש ונדרש בעבור דבר אחר, אינו יכול להקרא בשם האושר והטוב האמיתי. 
1היוצא מכל האמור עד הנה הוא, שאף שהעושר ר"ל הקנין הזמני אינו הטוב האמיתי והתכלית הנרצה, בכל זאת הוא אמצעי הכרחי לקנין השלימות הנפשית אשר לא יתכן בלעדו, ע"כ נתן הי"ת לבני ישראל את הארץ הטובה, וצוה שכל איש מהם ידבקו בנחלתו, למען לא יהיה בהם איש מסכן ועני, אשר בדאגה ובחוסר כל יוטרד וימנע מהשגת שלמותו, ועל אופן זה אחז"ל ג"כ שהתורה חסה על ממונם של ישראל (חולין דף מ"ט:) וכן למדו מיעקב אע"ה שלא חש לעבור יחודי את נחל יבוק בלילה בעבור פכים קטנים ששכח שם, ואמרו דרך הפלגה "מכאן לצדיקים שממונם חביב עליהם יותר מגופם לפי שאין פושטין ידיהם בגזל" (שם צ"א.) רצו בכל זאת להורות לנו, שבעבור היות קניני הזמן הכרחים לקנין השלימות האמיתית, ישתדלו גם השלמים לקנותם, ויחוסו עליהם שלא יאבדו מהם, אחרי שלא על נקלה יוכלו לרכוש מחדש, בעבור התרחקם מגזל ושאר פעולות ותחבולות הרעות, וגם הי"ת מסכים בזה עמהם, אחרי שאינם עושים בזה דבר שהוא בלתי נכון, גם לא תתערב מחשבת פגול בפעולתם זאת, כי אם כונתם רק לטובה, כי הם חפצים רק להשאיר תמיד בידם האמצעים המצטרכים לקנין שלימותם הנפשית, כמשאחז"ל "אין הנבואה שורה אלא על חכם גבור ועשיר" (עיין ביאורי בשער ל"ח). 
1וע"פי הדברים האלה מבאר הרב והולך כמה פסוקים בהפטרת בהר (עיין בפנים הספר), אח"כ יאמר כי אחרי שכן הוא שגם ההשתדלות היתירה באסיפת קניני הזמן, גם המניעה מעסוק בהם כל עיקר לא טובות הנה, הלוא נמשך מזה כי גם בזה, כמו בשאר הענינים, הדרך הממוצע הוא היותר טוב, והוא שישתדל האדם באסיפת קניני הזמן ההכרחים לו, אבל רק באופן שלא ימנע עי"ז מעסוק בחכמה ובקנין שלימותו האמיתית, כמאה"כ "טוב אשר תאחוז בזה, וגם מזה אל תנח ידיך" כי בעשותו כן יזכור תמיד ולא יוסר מלבו, כי הם רק האמצעים להשגת תכליתו הנרצה, שהיא שלימותו האמיתית. ולהשריש רעיון יקר זה בקרבנו, צונו הי"ת ג"כ מצות שביתת הארץ מעבודה בשנת השביעית, כי כמו שמנין ששת ימי העבודה והמלאכה, והשביתה ביום השביעי יזכירונו באמונת חידוש העולם, ובמציאות הי"ת שבראו מאין המחויבת, כי אין חידוש בלי מחדש כמאמר הכ' "ביני ובין ישראל אות היא לעולם ("להורות על מציאותי") כי ששת ימים עשה ה' וכו', וכמו שמנין שבעה שבועות מחג הפסח מועד צאתנו ממצרים וחגיגתנו אח"כ את חג השבועות יום מתן תורתנו, מזכירים אותנו העיקר הגדול, שאלקינו זה הנמצא, רוצה בפעולות ומעשי תמימי דרך, וכועס על ההולכים עקלקלות, אשר ע"כ הוציא עם סגולתו באותות ובמופתים מתחת סבלות מצרים עובדי הגילולים ועושי התועבות אשר שנא ה', ונתן להם תורתו ומצותיו להנחותם בדרך הישרה כל ימי חייהם עלי ארץ, כן יעיר אותנו מנין שבע השנים ושמיטת הארץ מעבודה בשנה השביעי, כי לא שלחנו הנה רק לעבוד את האדמה מבלי חשך, ולאסוף את תבואתה בכל שנה ושנה, כאלו היתה רק זאת תכלית ותעודת חיינו עלי ארץ, כי אם למלאות תעודתנו האמיתית נצרנו, שהיא לקנות לנו השלימות הנפשית שהיא התכלית, ועבודת שש השנים היא רק האמצע, להכין לנו מזון ומחיה להחיות אותנו ואת נפש בתינו, למען נוכל אז מבלי דאגה להשתדל בשלימות נפשנו, וע"ז מורה גם מאה"כ לדעת הרב ז"ל "והיתה שבת הארץ לכם לאכלה" ר"ל שכאשר תשבתו בשנה השביעית, יושרש בקרבכם הרעיון, כי העבודה אשר תעבדו את אדמתכם איננה התכלית, כי אם האמצעי להמציא לכם ולבתיכם המאכל ההכרחי לקיום גופכם, וע"כ נצטוינו ג"כ לשמוט כל בעל משה ידו, כי בלתי ספק רק הכסף הבלתי מצטרך לנו נלוה לזולתנו אשר יצטרך לו, ומדוע נהיה עליו כנושה ליגוש אותו, לקחת ממנו מה שאולי יצטרך עוד לו ולנו הוא אך למותר? וכן מנין שבע שבתות השנים וקריאת הדרור לעבדים בשנת החמשים שהיא שנת היובל, יזכירונו כי כעבור ימי שנות חיינו (שהן בהרבה בני אדם רק קרוב לחמשים שנה) ישוב גופנו אל ארץ אחוזתו ולנפשנו שהיתה נמכרת פה עלי ארץ כעבד אל הגוף יקרא דרור, ואז היא מתקדשת מטומאת מידותיה ומעשיה הרעים, ובהעלות האדם זאת תמיד אל לבו, יראה ויבין מעצמו כי קניני הזמן הם רק האמצעים להשגת תכליתו עלי ארץ, לא התכלית בעצמו, ובעבור היות טעם מצות השמיטה והיובל, למנוע אותנו מריבוי העסק וההשתדלות באסיפת קניני הזמן, ולהמעיט בלב כל איש ישראל החמדה והתשוקה אל ההון והעושר, ע"כ חוברו אל מצות אלה, גם איסור ההונאה ולקיחת הנשך, ומצות החזקת את אשר ימוך, ושאר מצות הדומות אליהם בענין זה, כאשר הולך הרב ז"ל ומבאר (עיין בפנים הספר), הנמשך מכל האמור עד הנה הוא, שאף שקניני הזמן, אשר במחירם יקנו ההנאות הגופניות המוכרחות לקיומו, אינם התכלית, בכל זאת הם אמצעים הכרחים לקנין שלימות הנפשית, כי במניעת והעדר ההנאות האלה יחלה הגוף, ולא יוכל עוד להגות בתורה וחכמה, ולהשתדל בקנין השלימות האמיתית, ועל זה יורה מאמר הלל הזקן שהחל בו הרב ז"ל, אשר בהפרדו בכל יום מתלמידיו לאכול ארוחתו אמר "למגמל חסד עם חד אכסנאי דאית לי בגו ביתאי" וכן כאשר הלך לרחוץ אמר "לעשות מצוה אני הולך" כי בזה מברה את גופו, כי כאשר ינקה אותו מכל ליכלוך וחלאה, יפתחו נקבי העור ויוכלו להוציא הזעה, אשר הוא דבר מצטרך מאוד לבריאות האדם כנודע, וע"ז מורה גם הכ' "גומל נפשו איש חסד" ר"ל שהחסיד נהנה בהנאות גופו ההכרחיות רק במידה ובמשורה, באופן שיעשה בזה טובה גם לנפשו, להקנותה השלימות האמיתית, תחת כי בפסוק אחר (שם י"ב) אמר "ורחמי רשעים אכזרי" ר"ל שבהיות הרשע רחמן על גופו וממלא כל תאותיו ותשוקותיו, הוא באמת אכזרי עליו ועל נפשו, כי מסבב בזה לא לבד שיוכלה בשרו ושארו, כי אם גם שיעכר אור שכלו ותבונתו, וכל מידה טובה ויקרה תאבד ממנו. 
3*אמנם וכו' כונתו שאף שלא נסתפק הנביא כלל בזה, שהי"ת היודע הכל יודע ג"כ שתלכד העיר ביר הכשדים הצרים עליה בכל זאת מביא שלש מופתים ע"ז שהי"ת יודע שמקרה זה מלכידת העיר עתיד לבוא, הא' מצד החמרים הכוללים וכו', ר"ל אחרי שיודע טבע החמרים והדברים אשר יצר הלא ידע גם כן מה שיקרה להם עד אחרית הימים, וזש"א כי אחרי שאתה עשית את השמים ואת הארץ, וא"כ גם הכשדים והעיר ירושלים הם יצורי כפיך, אי אפשר שיפלא ממך מה שיקרה להם, ר"ל שילכדו הכשדים את ירושלים, כי יחויב שלא יפלא מהיוצר דבר ממלאכת החומר ומעשהו, כמו שאה"כ "היוצר יחד לבם המבין את כל מעשיהם" שר"ל אחרי שיצר לבם יבין וידע ג"כ מה שיעשו, הב' מצד התכונות ההוות בהם, וזש"א "עושה חסד לאלפים וכו' ר"ל אחרי שמדתך היא לשלם הטוב לאלף דור ועון האבות לפחות אל חיק בניהם אחריהם ותקנת כל מקרי התבל באופן זה שישלם הרבה פעמים גם פה עלי ארץ גם הטוב גם הרע אל חיק בעליהם הלא צריך אתה לדעת כי הכשדים ילכדו העיר למען השיב גמול מעשי יושביה הרעים אל חיק בניהם אחריהם, הג' מצד ידיעתו באותן התכונות וזש"א "גדול העצה ורב העליליה אשר עינך פקוחות על כל דרכי בני אדם" וכו' ר"ל אחרי שאתה משגיח על מעשי יושבי ירושלים הרעים ומשפט צדקך מחייב שתענישם עתה על ידי הכשדים הנה לא נעלמה עמך לכידת העיר על ידם אחר שעפ"י גזרתך תהים הרעה הזאת, ואחרי כי נודעת לך כל זאת מדוע תצוני לאבד כספי ללא הועיל בקנותי השדה בעת חרבן הארץ אחר כי גם רצונך הוא, שישמור האדם את הונו ההכרחי לו לקנין השלמות הנפשית, ושלא לאבדו לתהו ולריק? 
3*ועל המדה השנית תאר בגבור וכו' להבין דבריו פה עיין ביאורוי למעלה דף פ"א בביאור מחז"ל "איזהו גבור הכובש את יצרו". 
3*והנה כמו וכו' ר"ל כמו שנצטוינו למנות ימי השבוע, שהן שבע תנועות גלגל היומי לדעת הקדמונים (או שבע סיבובי כדור הארץ סביב מרכזה עיין מבוא לשער ל"א) ולמנות שבעה שבועות, שהן שבעה פעמים שבע תנועות יומיות אלה, כן נצטוינו למנות לענין שמיטת הארץ שבע שנים שהן שבע תנועות השמש סביב הארץ לדעת הקדמונים, או שבע תנועות הארץ סביב השמש לדעת האחרונים, (עיין ביאורי שם) ולמנות אח"כ שבעה פעמים שבע תנועות שמושיות אלה שהן שבעה שבועות שנה, ולקדש אח"כ שנת החמשים לשנת היובל. 
3*וזה הענין וכו' ר"ל יען כי מנין ימי השבוע ומנין שבעה שבועות לעומר הם ממין אחד, כי מקור שניהם התנועה היומיית מורים הם גם על ענין אחד כי המודה בחידוש העולם, ובמציאות הי"ת שהוא מחדשו אשר יורה עליו השבת מחויב ג"כ לקבל עליו עול מצותיו אשר צוה בתורתו שנתן לנו אחר עבור שבעה שבועות, כמאה"כ "את האלקים ירא ואת מצותיו שמור" ר"ל אחרי שתאמין במציאות הי"ת ותירא אותו אתה מחויב לקבל מצותיו, וכמו כן מסכימים ג"כ מנין השנים לשמיטה ומנין שבועות שנים ליובל, אשר מקור שניהם התנועה השמשית השנתית יחד להורות על עיקר אחד שהוא לבלתי הרבות יותר מדי ההכרחי בהשתדלותנו לאסוף קניני הזמן ולחשבם רק כאמצעים לקנין התכלית האמיתית, לא כתכלית בפני עצמם כמבואר כבר בתוכן השער. 
3*וכמו שהמשילו וכו', כוונתו כי כמו שמצות קריאת הדרור בשנת היובל וקידושה רומזים על יציאת האדם, אחר עבור שנות חייו אשר בהם היה עבד לעניני זמנו, לחפשי כבוא יום פקודתו, כן רומז גם דין בית בעיר אשר לא חומה וגאולתו עד מלאת לו שנה תמימה, על האדם, כי כמו שידמה האדם לעולם קטן בעבור חלקיו השונים, כן ידמה גם לבית ולעיר, ואם היה רק כעיר אשר אין חומתה פרוצה במילואה, ר"ל ששם לפעמים מעצור לרוח תאותו לבלתי רדוף מבלי חשך אחר תשוקותיו הגופניות, אז ימים תהיה גאולתו, ר"ל במשך שנים עשר חודש יתאבלו בניהם ובנותיהם עליהם, ויבקשו עליהם רחמים, לכפר על עונם, אשר אולי חטאו לעבור על שס"ה אזהרות ר"ל מצות אשר לא תעשינה, וע"כ יום לאזהרה יום לאזהרה יותן דמו לכפרה בשס"ה ימי שנת החמה, (הרב ז"ל מפרש הענין לדעת רבי בערכין ל"א ע"ב שאמר מונה שס"ה ימים כמנין ימות החמה, אבל לדעת החכמים שהלכה כמותם המספר הזה הוא רק על צד הקירוב, אונגעפעהר, כי גאולת בית עיר חומה היא לדעתם עד מלאת שנה תמימה משנות הלבנה שהן רק שנ"ה ימים, ואם נתעברה השנה עד מלאות גם חודש העיבור שאז משפר הימים שפ"ה ימים) אפס אם לא יגאל עד מלאות לו שנה תמימה, יען כי היה באותו איש אין מעצור לרוח תאותו כלל וכעיר פרוצה אשר אין חומה לה; אז יקום הבית לקונה אותו לדורותיו וכו', ר"ל האיש הזה כקנין עולם וכעבד לחמרו יחשב, לא יצא עוד ביובל לחפשי להטהר מעוניו, ולהורות על זה, שרומז הכ' על ב' מיני אנשים כאלה, נכתב אשר לא חומה באלף ונקראת בויו. 
3*גם נדע וכו', אחר אשר העיר הרב ז"ל למעלה על גודל עונש העובר על מצות השמיטה, ואמר כי אם היא רק לטובת הארץ שתנוח מעבודה שנה אחת בכל שבוע, למען תוסיף תת כחה בשנים אחרות, כמנהג אשר ינהגו גם עתה האכרים עובדי האדמה שמשביתין אותה בעבור זה בקצת השנים, הלוא כבר יענשו החודלים לשבות, במה שלא תתן הארץ יבולה למכביר בשאר השנים? ומדוע הפליג הכ' בעונש העוברים על מצות שמיטות ויובלות כל כך? רוצה עתה לבאר זאת ואומר שהטעם הוא, יען כי העובר על מצוה זו מראה בזה שחושב שכל תכליתו ותעודתו עלי ארץ הוא רק לאסוף קניני הזמן, ועי"ז מסיר לבו מההשתדלות לקנות השלמות האמיתית ע"י פעולות טובות ונכוחות, ונמשך מזה כי הולך מדחי אל דחי לעשות כל מעשה ופעולה רעה, רק למען בצוע בצע כסף וע"כ בצדק ראוי לו שיענש ביותר על חטאו זה, שהוא מקור ושורש לשאר עבירות הרבה. כמו שאחז"ל "קשה אבקה של שביעית וכו'". 
3*והנה וכו', להבין דבריו פה, עיין ביאורי בראשית ק"ח ע"א ופה אוסיף רק לאמר, כי כמו שישוער גודל כל דבר גדול הבלתי נודע באמצעות מדה קטנה הנודעת לנו יותר, ד"מ כאשר נרצה להודיע לזולתנו גודל כברת ארץ ידועה, נאמר ד"מ שהיא בת אלף או אלפים אמה, ר"ל שתכיל מדת אמה הקטנה אלף או ב' אלפים פעמים, ונאמר מהיובל שכולל שבע שמיטות, והשמיטה שבע שנים, והשנה י"ב חדשים, והחודש ד' שבועות והשבוע ז' ימים ; כן נודיע תמיד גם תכונות ומהות הדבר היותר כולל בדמותנו אותו אל היותר מיוחד, ד"מ ברצות הכ' להורות לנו שנחוס באהבה גם על העץ הצומח אמר "כי האדם עץ השדה" דימה בזה הדברים שהם זולת האדם שהם רבים וכוללים יותר אל האדם שהוא מין מיוחד, ור"ל שכמו שיאהב האדם את כל מין האנושי, ויחוס עליו, כן ראוי לו לחוס גם על עץ השדה שהוא הצומח, (ולא על עץ השדה לבד, כ"א על כל דבר הוזהרנו לבלתי השחיתו ללא הועיל, והכ' הזכיר פה רק הפרט תחת הכלל, כמו שקבלו חז"ל, עיין שבת ק"ה ע"ב וברמב"ם הלכות מלכים פ"ו ה"ט) וכן נמצא בכ', כי האהבה האנושית הכוללת תשוער לפעמים באהבת המכירים זה את זה היותר מיוחדת, להורות בזה על מדרגת אהבה יותר גדולה, כמו שאמרה רות, "מדוע מצאתי חן בעיניך להכירני", "ואנכי נכריה" וכמו כן יאמר הרב ז"ל שער הכ' בפרשתנו אהבת המכירים באהבת האחים, שאמר בכל המצות שנזכרו בפרשתנו מכל האנשים היושבים יחד בעיר אחד שם את כמו "כי ימוך אחיך" "וגאל ממכר אחיו", להורות שאנו מחויבים בכל אלה לחשוב כל איש ממכירנו כרע כאח לנו, ועל אהבת הרע והאח צותה התורה להשותה לאהבת עצמנו, כמאה"כ "ואהבת לרעך כמוך". 
3*והנה להבין דבריו צריך אתה לדעת, כי כמו שיחדו העמים הקדמונים אלהים אחרים כמעט לכל הר וגבעה, עמק ועיר, כמו שנמצא במ"א כ', שאמרו לפי דעתם הנפסדת גם מהי"ת "כי אלהי הרים ולא אלהי עמקים הוא", כן יחדו גם לכל תכונה ומעמד איש, או התפעליות נפשיות שלו אלוה אחר, וקראו לאחד אלהי הכבוד הגבורה העושר ההוד והתפארת האהבה והשנאה השלום והמלחמה, ודומיהם, וזש"א הרב ז"ל כי בני אדם המשתדלים רק במחמדי התבל ישתנו מאוד בעבודת אלהיהם, כי זה יחפוץ יותר בכבוד המדומה, וע"כ יבקש לאלהי הכבוד, וזה יתאוה להון ולעושר, ויעבוד במחשבתו הנפסדה לאלהי העושר, וכמספר תאותיהם, כן יהיה מספר אלהיהם אשר יעבודו, לפי טעותם אפס בזמן העתיד הבטיח הנביא שיערה ה' רוחו על כל בשר להכיר האמת ואז יחפצו כולם רק בקנין השלמות האמיתית, והטוב הרוחני הצפון להולכים בתום לבם העובדים את אלקים אמת, ע"כ יקראו כולם בשם ה' לעבדו שכם אחד. 
3*תוכן דעת הרב ז"ל הוא: תחילה יקדים ב' הקדמות האחת, כי המלמד השלם ישתדל להיישיר תלמידו אל ההצלחה היותר שלימה ר"ל שכאשר יורם הדרך הנכוחה והישרה אשר ילכו בה והמעשה הטוב אשר יעשון, חובה עליו להודיעם הטוב האמיתי אשר ישיגו בשמעם לקולו לא רק הטוב המדומה, דאס שיינגוט אשר יהי' להם אז ג"כ למנה, ורק מורה נערים וקטנים חסרי הדעת. יוכל להרהיב לפעמים עוז בנפשם באמור להם "אם תשמעי לקולי ותטו אוזן לשמוע בלימודי אתן לכם אגורת כסף או צפיחית בדבש" (עיין מזה פי' הרמב"ם בתחלת משנת כל ישראל) [וקצת מורי החנוך החדשים. חולקים על זה ואומרים כי גם את הנער הרך בשנים לא ירהיב המורה בהבטחת הנאות גופניות, כ"א בהנאות מוסריות, אשר ישיג בשמעו לקולו, כי יאמר לו דרך משל אם תטה אזנך לשמוע בלמודים תאהב מאבותיך, ותהי' מכובד בעיני רואיך יותר מכל בני גילך אשר לא ישמעו לקולי".] 
1וההקדמה השנית היא, כי בשם מלמד שלם יכונה רק מי שיש לו שתי אלה, חכמת וידיעת אופן החינוך והנהגת תלמידיו על צד היותר טוב, והאהבה לתלמידיו כי רק מי שיאהוב את תלמידיו ישתדל בלי ספק גם להורות אותם באופן היותר מועיל להם, ולימודיו ודבריו יעשו רושם יותר חזק בלבם, כי כן נוסד בטבע כל אדם שרק למודי מורה האוהב את תלמידיו יכו שורש בקרבו ולא במהר' יסחו ממנו, [אשר ע"כ אמרו גם חכמי החנוך שכל מורה ומלמד ישתדל להראות אהבתו לתלמידיו כאב אל בניו, כי רק אז ישתו בצמא את דבריו וכאיל על אפיקי מים כן תערוג נפשם ללקחו אבל לא בראותם, כי כנכרים נחשבו לו, ואף כי אם כצר ואויב יכם מכות אכזריותן, ובעבור היות האב האוהב היותר גדול ליוצאי חלציו מכל זולתו, יזהר ג"כ החכם מאוד לשמוע דברי מוסרו, כי אם האב החכם בדעת והשכל ידבר על לב בניו, אין מורה יותר שלם ממנו וזש"א "שמעו בנים מוסר אב והקשיבו לדעת בינה", ואחרי שהי"ת הוא החכם מכל זולתו, ולא נסתר ממנו אופן הישרת והנהגת בני אדם על צד היותר טוב, ואוהב גם את כל בני אדם, ואף כי עם סגולתו ישראל אשר בחר לנחלה לו מאוד, כאשר יורו על זה כמה כתובים אשר הביא הרב ז"ל הלוא נמשך מזה עפ"י הקש התנאי המתדבק (עיין ביאורי בספר בראשית דף רס"ח ע"ב בהשמטות,) כי הוא ית' גם המורה והמלמד היותר שלם, המנהל אותנו בדרך היותר ישרה ונכונה, אל התכלית היותר נכבד וההצלחה העליונה מכל, כמאה"כ על שתי אלה "אנכי ה' אלהיך מלמדך להועיל" (להורות על התכלית היקר) "מדריכך בדרך תלך" (להורות על הדרך היותר ישרה) ואחר כל הדברים האלה הלא יתעורר הספק בקרבנו, כי אחרי שההצלחה היותר עליונה היא האושר הרוחני הבא לאדם אחר מותו בעולם הנצחי, מדוע לא הציג אותה הי"ת לנו כמטרה לכל פעולותינו למען נשים תמיד השגת האושר האמיתי הזה שכם אשר אליו נכונן בכל מעשינו כי רק בעבור תקות שכר כזה נוכל לחשוב שישתדל האדם לעבוד את הי"ת בכל מאמצי כחו בקדושה ופרישה יתירה ויתרחק ככל אשר יוכל מכל תשוקות גופניות אבל לא על נקלה יעשה זאת, רק בעבור תוחלת השגת הטובות הזמניות, כי הבל המה יחד, ואין בכחן לבד להרהיב עוז בנפש האדם לעשות בעבורן הטוב והישר בעיני ה', ואף כי אם יצטרך לזה עמל ויגיעה רבה או ההתרחקות משאר תענוגי הגוף הנאהבים והנעימים לו מאוד? ולבאר הספק הזה יאמר הרב ז"ל, כי כל יושבי הארץ יחד יתחלקו לשלש מחלקות האחת, כוללת האנשים אשר אין להם דת אלקית כלל והשניה כוללת אותם העמים שיש להם דתות אלקיות מדומות כפרס וישמעאל ודומיהם, והשלישית היא האומה הישראלית שיש להם הדת האלקית האמיתית, והנה המחלק' הראשונ' הזאת נמשכת אחר דעות הפילוסופים אשר קצתם חשבו, כי אין מעשה דתיי ונימוסיי מסבב לאדם האושר הנצחי והשארת נפשו אחר מות הגויה, ומכחישים אמונה זאת לצמיתות וקצתם והם הטובים שבהם, אף שהודו בהשארת הנפש ובהבדל הנפשות לענין זה, חשבו בכל זאת, כי זה תלוי רק במהות האדם בבחינת עיונו והשכלתו לא בבחינת מעשיו ופעולותיו, כי אין הבדל בזה בין עובד אלקים לאשר לא עבדו ורק האנשים אשר בעוד בחיים חייתם ישכילו ויתבוננו בעיונים ומושכלים רוחניים, תהיה נפשם נשארת גם בעולם הנצחי תחת כי האנשים אשר לא עליהם נגה אור החכמה והפילוסופיא בחושך ילכו וכמקרה הבהמה כן מקריהם כי במות גופם תכלה גם נפשם, ובעלי כת זו לא ישאלו לדעת מדוע לא נזכר בתורה השכר הנצחי עקב מעשה הטוב והישר? אחרי שלא יאמינו בו כלל גם המחלק' השניה בעלי הדתות האלקיות המדומות לא ישאלו על זה אחרי שיחשבו, כי ע"י המעשים והפעולות המצוות בתורתנו הקדושה לא יקנה האדם לנפשו האושר הרוחני כ"א ע"י הפעולות המצוות בדתותיהם ורק אנחנו בעלי המחלקה השלישית המאמינים כי לא לבד טוב זמניי וארציי יתן ה' להולכים בתום לבם, ועושים מצות הי"ת אשר צום בתורתו כ"א גם שכר טוב צפון להם בעולם הנצחי, נשאל לדעת מדוע לא הזכיר השכר האמיתי הזה מפורש באר היטב בתורתנו הקדושה? והרב ז"ל אשר חשב למשפט לבאר ספק זה לדעת כל אחת ואחת מג' כתות השונות האלה יאמר תחילה נגד הכת הראשונה כי לפני התגלות ה' על הר סיני הי' העם נחלק לחצי קצתם האמינו בקדמות העולם וחשבו כי הכל נמשך רק מהסיבה הראויה שקדמה לו והכחישו ביכולת הי"ת לשנות דבר גדול או קטן מכל המציאות כולו, ד"מ להאריך כנף הנמלה או לקצר רגל החגב, ואף כי שישונה על ידו מנהג העולם לטוב או לרע בעבור מעשי בני האדם הטובים או הרעים, להשיב להם גמול, והחליטו ג"כ שאין לפניו אהבה או שנאה ר"ל שלא נוכל לומר שיאהב איש זה בעבור מעשיו הישרים, וישנא האחר בעבור לכתו עקלקלות או שרוצה בפעולות זה הנכוחות ומואס בדרכי זולתו המעוותים, ובכל זאת הודו הכשרים שבהם כי יש יתרון לאדם על כל שאר הנמצאים בהיות לו נפש משכלת אשר תוכל להתבונן בכל המציאות, ולהכיר ממנה סבתו הראשונה ומעלתו זאת תרהיב ג"כ עוז בנפשו להישיר תכונותיו ולטהר מדותיו כפי היכולת האנושית, לא למען הפיק בזה רצון הי"ת אשר לדעתם הוא נעלה ונשגב מהביט והתבונן על האדם, העומד בשפל המדרגה לעומת גדלו ותפארתו ית', כייא למען הדמות אל השכל הפועל, (הנקרא בל' חכמי עמים ובפי חכמי יון והוא מלאך ממעלה עשירית הנקראת אישים הפועלים על בני אדם (עיין רמב"ם פ"ב מה' יסודי התורה) ועי"ז תדבק נפש השלם הזה בהפרדה מהגוף בשכל הפועל, אשר השתדלה להשיג ולדעת אותו בהתהלכ' עוד על הארץ, ותתאחד עמו האחדות היודע בידוע, וע"כ לא חששו החושבים ככה עוד לשום דת ונימוס (עיין מזה בתחלת ספר הכוזרי ולמעלה בשער נ"ג) ושאר העם אשר בסכלותם נמשכו אחריהם היו לוטים עוד בשמלת הבערות והעדר כל ידיעה אמיתית והיו שקועים רק במאוויי ההנאות הגופניות וטובות זמניות, הנראות להם ומורגשות מהם, ולא היה להם עוד מושג כלל עונג רוחני ומעדן נפשי וע"כ כאשר בא האלקים להוציא הדעות הנפסדות האלה מלב כל ישראל, הורה להם בתורתו הדרך אשר ילכו בה, ואת המעשה אשר יעשון, להראותם בזה, כי משמים ישקוף על מעללי כל איש, וכי רוצה וחפץ מאוד הוא, בפעולותיו הטובות, שונא ומואס הרעות אשר תועבה הן לו, וכאשר רצה להודיעם גם השכר והעונש האחוזים בעקב מעשיהם הטובים והרעים, למען חזק ואמץ לבם לעשות הטוב ולחדול מהרע, יעד להם רק הטובות והרעות הגופניות והזמניות המעותדות למו, אם ישמעו בקולו, ואם יחדלו, יען כי זאת יבין גם המון העם אשר רק בתענוגי בשרים יחפוץ, ואותם ישים למטרת פעולותיו תמיד, וממנה גם החכמים בעיניהם ילמדו לקח, כי הי"ת מושל בגבורתו עולם, וכי בידו לשנות חקי ומנהגי הטבע ולהנהיגו עפ"י השגחתו באופן שישולם בארץ אל חיק פועליו, גם הטוב גם הרע, הפך דעתם הנפסדה אשר הכחישה זאת, אפס אם היה מיעד לעושי טוב רק העונג הנצחי, מלבד שאין עליה ראיה חושית, והמון העם לא יבין טובו ולא ישתוקק אלי', היו גם החכמים בעניהם אומרים לפי טעותם, כי גם מבלי עשות מעשה ופועל מצווה בתורה, תהיה השארת הנפש למנה לכל השלמים בעיון והשכלה הנמשך מכל זה, כי מיעוד השכר והעונש הגופני לעושי הטוב או הרע המוזכר בתורה, נודעה האמונה האמיתית והיקרה לכל יושבי תבל, כי חקי הטבע ותהלוכותיה הם ביד הי"ת, כחומר ביד היוצר, והוא בתחבולותיו משנה ומהפך אותם ככל העולה על רוח חכמתו בכל עת וזמן, למען השיב על ידם גמול הטוב והרע אל חיק בעליהם, (ומעלת התורה אשר תודיע זאת לנו גדלה בעבור זה מאוד מאוד על רעותיה שאר החכמות, כמו שאמר החוקר: "שמעלת כל מלאכה על כל זולתה תהיה לפי חוזק הידיעה המגיע' בה",) אפס אלו יעד ה' בתורתו רק השכר והעונש הנפשי בעולם הנצחי, לא היה נודע עוד יכלתו לשנות חקי הטבע, כי לדעת הפילוסופים נמשך כבר מטבע רוחניות הנפש שתתקיים גם אחרי כלות הגויה, 
1ומלבד שתי אלה שההמון יתאוה יותר אל השכר הגופני, והפילוסוף יכיר על ידו יכולת הי"ת יתן הרב ז"ל עוד סיבה שלישית להזכרת השכר הגופני בתורתנו: והוא כי מיעוד השכר הגופני הזה לעושי הטוב והישר בעיני ה' עפ"י השגחתו והנהגתו הנסיית, הלוא ישפוט ויבין כל משכיל, כי גם האושר האמיתי והטוב הרוחני צפון להם בעולם הנצחי, כי מי זה יוכל לחשוב, שהנביא או החסיד אשר בעודנו שוכן בבית חומר ומתהלך עוד עלי ארץ עוטה מעיל הגוף, קורא לאלוה ויענהו לשנות בעדו חקי הטבע ולעשות נפלאות כקריעת ים סוף ע"י משה, והעמדת השמש והירח ע"י יהושע ודומיהם רבים אשר בלתי ספק לא בעבור כח גופם ועוצם גויתם, כי אם רק בעבור זכות נפשם וטהרתה נהיה כדבר הזה ימות לשחת חלילה בבוא יום פקידתו כאחד הרקים, וכרוח הבהמה תרד רוחו למטה, ותקותו תאבד לעד? אין זה כי אם רעיון רוח ויהי להפך, כי נפש כל השלמים האלה, ונפש כל עושי טוב בארץ תשארנה לנצח, ולפי מדרגת שלמותם ויושר מעלליהם עלי ארץ יקחו חלקם בעונג הרותני ואושר הנצחי הזה, אבל אם יעדה התורה רק השכר הרוחני הזה לבד, לא היה ראיה ומופת על השכר הגופני אשר יתן ה' להולכים בתום לבם עפ"י הנהגתו הנסיית המשנה לפעמים לטובתם גם חוקי הטבע ומערכות השמים וכסיליהם. 
1אח"כ יפנה הרב ז"ל אל המחלקה השניה, אשר יאמינו בדת אלקית ובשכר ועונש גופנים ורוחנים אשר יהיו למנה לעושי הטוב או הרע, ובכל זאת יאמרו, כי מה שהבטיחה תורתנו הקדושה רק הצלחות זמניות לשומרי מצותיה ושתקה מהאושר הרוחני הצפון ג"כ להם, ולא הציגה אותו לפניהם כמטרה לחץ אשר אליו יכונו בכל פעולותיהם, אות ומופת הוא, כי בעשיית מצות התורה אשר שם עשה עפ"י ה' לפני בני ישראל יקנה האדם רק הצלחות זמניות, כי היא היתה עוד בלתי שלימה, כ"א רק הכנה והזמנה למקבליה, למה שיודע להם אלפים שנים אחרי כן ע"י מחוקקם הידוע, ורק ע"י המעשים המצווים בתורתם החדשה שנתנה אז למו, ישיג האדם לפי אמונתם האושר הרוחני והנצחי, ואליהם ישים דברתו, ויאמר הנה ידוע שברצות המורים בקשת מרחוק לירות אל אות ידוע אשר בעבור דקותו איננו נראה וניכר למרחוק כראוי, יוכרחו לשום שם גם אות אחר הניכר ונראה למרחוק היטב, כו החכימה גם תורתנו הקדושה, וכאשר רצתה שיכונו שומרי מצותיה אל האושר הרוחני הבא לאדם אחרי מותו, אשר לא יבינו אותו רוב העם אל נכון, יעד להם מפורש באר היטב רק השכר הגופני אשר מהותו נודע ומורגש מכל אדם, למען יעשו בעבורו הטוב והישר בעיני ה', וישיגו עי"ז גם האושר הרוחני והנצחי כמאחז"ל "לעולם יעסוק אדם בתורה אפי' שלא לשמה, שמתוך שלא לשמה בא לשמה", ועל השכר הרוחני רמזה רק בדברים מעטים בכמה מקומות, ואף שלא יבין ההמון לרמזים אלה, בכל זאת המשכילים המשתוקקים רק לשכר אמיתי זה, יבינום כאשר נראה כי תחת שנאמר לאדם "כי ביום אכלך ממנו מות תמות" ר"ל שיסבב לו ולזרעו אחריו ע"י עברו את מצות ה' לא לבד המיתה הגופנית, כ"א גם מיתת הנפש, ר"ל ענשה בעולם הנצחי, אמר הכ' "אשר יעשה אותם האדם וחי בהם," ר"ל שיתקן בזה את אשר עות אדם הראשון, ויחיה חיים אמיתיים בעולם הנצחי כמו שת"א "ויחי בהון לחיי עלמא", גם מה שיחס הכ' הרבה פעמים העונש אל הנפש כמו "ונכרתה הנפש ההיא" וכו', "הכרת תכרת הנפש והאבדתי את הנפש" מורה כי העונש האמיתי שהוא בעולם הנצחי מעותד רק אל הנפש הנשארת אחר מות הגוף, גם ממה שהבטיחנו שישכן ה' כבודו בתוכנו, ותחת כי הפילוסופים אמרו שרק נפשות קצת השלמים בעיוניהם הרוחנים ידבקו אחרי הפרדם מהגוף בשכל הפועל, אה"כ מכלל ישראל ההולכים בתורת ה' ושומעים בקולו אף בעוד בחיים חייתם, "ואתם הדבקים בה' אלהיכם חיים כולכם היום", הלוא נוכל לשפוט ג"כ שאם בהיותנו עוד מורכבים ומחוברים במעבה האדמה הובטחה לנו ההצלחה הרוחנית והנפשיית הזאת בלכתנו בדרך הישרה והנכוחה הנרצית בעיני הי"ת, אף כי אחרי הפרד נפשנו מבית חומר? אשר ע"כ אמר גם הכ' "בנים אתם לה' אלקיכם, לא תתגודדו וכו' כי עם קדוש אתה לה' אלקיך" ר"ל שאחרי היות נפשותיכם קדושים לה' והמותה לחסידיו הוא רק כיום תשובת הבנים אל בית אביהם בשלום מארץ נכריה אשר התגוררו בה כמה שנים, למה זה תתעצבו ולמה זה תתאבלו יותר מדי על מיתת גופי אחיכם וקרוביכם? גם מה שנקרא בתורה המיתה בשם "שכיבה עם אבותיו" (בראשית י"ב) או "אסיפה אל עמיו", (שם כ"ה) מורה כי אמונת השארת הנפש היתה מורשה לבני ישראל מאבותיהם מימי קדם, (עיין מזה גם ביאור לנתה"ש שם ט"ו), הלא מכל זה נראה, כי אף שלא הוזכר השכר הנצחי מפורש בתורה הוא נרמז למדי בכמה מקומות. ומלבד כל זאת ישיב הרב עוד שתי תשובות לבעלי דת אלה, המתפארים עלינו לאמר כי תורתם שלמה מתורתנו, בעבור שהבטיחה שכר רוחני לשומרי מצותיה האחת כי כל משכיל יודה שאם יתן ה' שכר רוחני ואמיתי בעולם הנצחי, ראוי הוא שינתן רק ליריאיו המתקדשים והמטהרים בדעות אמיתיות, במדות ובפעולות טובות וישכות, ולא אל זולתם ואחרי כי תורתנו הקדושה מלמדת אותנו אמיתיות שכליות, ויקרות מאוד במציאות הי"ת אחדותו וקדמותו ידיעתו והשגחתו טובו יכלתו וקדושתו ובמציאות המלאכים, ושפע הנבואה ממרום על השרידים אשר הוא קורא, וכי הוא הבורא וממציא כל, ונוהג בחסדו כל העולם, ושאר לימודים יקרים ונכבדים כאלה עוד אשר לא השיגם השכל האנושי מעצמו, ותיישיר גם את דרכינו לקנות כל מדה טובה ויקרה, ולהתרחק מכל מדה רעה ופחותה, לאהוב את עמיתנו ולהטיב לו ככל אשר תמצא ידינו, ואף כי להרחיק מכל עול וחמס לרחם ולחמול על עבד ואמה גר יתום ואלמנה וכל אומלל, ואף כי שלא להונות וללחוץ אותם, ולהיות קדושים ופרושים לא לבד מהנאות גופניות אשר לא כדת הנה, כי אם גם להתקדש ולהטהר במותרות לנו, ולהנות מהם רק במדה ובמשורה, ובקול נעים כמורה האוהב את תלמידיו קוראת באזניו תמיד בשם ה' לאמור, "ואתם תהיו לי ממלכת כהנים וגוי קדוש", קדושים תהיו, כי קדוש אני ה', "והתקדשתם והייתם קדושים", ומאמרים יקרים ונחמדים רבים עוד כאלה, הלוא מאוד נתמה ויקשה לנו להבין, מדוע מנע ה' הטוב מבעליו להבטיח לשומרי כל מצות יקרות אלה, השכר האמיתי בעולם הנצחי, והבטיחו רק לפי דעתם לשומרי התורה החדשה, הכוללת רק קצת לימודי מוסר, אחת מני אלף מכל הכתוב בתורתנו הקדושה, במקראי קדש ובדברי ז"ל, (עיין מזה גם בס' העקרים דפוס לובלין מאמר ג' פכ"ה) והשנית, אם יהיה כדבריהם שתורתנו היא רכ הכנה והזמנה למקבליה, ואיננה עוד שלימה כראוי, הלא נשאל מדוע לא נתנה הי"ת אז לנו באופן יותר שלמה ואחר לעשות זה רק אלפים שנה אחרי כן אחרי שמעולם לא היה חסרון ביכלתו ית', וגם מניעת והעדר חסדו וטובו לא היה יכול למנעו מזאת, אחרי כי הוא טוב ומטיב לכל? ואם בעבור שעוד היה חסר האמצעי הראוי לזה, אשר לדעתם הוא רק מחוקקם הידוע לבד, הלוא יודו במאמרם זה שמחוקקם זה הוא אדם נוצר כשאר בני אדם, ולא היה ולא נברא עוד בעת מתן תורתנו ויתנגדו בזה לעיקרי אמונתם-ואם יאמרו כי מקבליה ישראל לא היו אז עוד ראוים לזה, וע"כ הוכרחו להעשות תחילה מוכנים וראוים לזה, ע"י קבלתם התורה הנתונה להם ע"י משה, הלוא נשיב ונשאל עוד אחרי שרוב הנמשכים אחרי תורתם החדשה, היו רק משאר העמים אשר לא עליהם נגה תחילה אור תורת משה, (ורק יהודים מעטים נלוו ג"כ עליהם כנודע) א"כ במה הוכנו והוכשרו אלה לקבל התורה השלמה? כללו של דבר תורת ה' תמימה אין בה מום ודופי, ורק בעבור אורך הגלות וקושי השיעבוד אשר הכניעו רוח חכמינו יסכר פיהם להמליץ בעדה כראוי, נגד כל המלינים ודוברים עתק עליה. - 
1ועתה יפנה הרב ז"ל אל הכת השלישית, והם אנשי התורה השלמים עמה ומאמינים בה, ובשלמותה, ובכל זאת היו מתאוים לחזק את לבם ובטחונם בהשארת נפשם, אם היתה התורה הקדושה מבארת ההצלחה הנפשית הזאת, למען יוסיפו אומץ להתהלך לפני ה', ולעשות ככל מצותיו אשר צום ע"כ גם אליהם ישים הרב ז"ל אמרתו, וידבר אל לבם וינחם אותם לאמור, כי האמונה הזאת נוסדה גם בשכל כל אדם, ואין מן הצורך שתקובל רק מהדת לבד, כי הנה נודע שכל נמצא צריך שיהיה לו תכלית מתיחס ונערך אל מעלתו וצורתו, ואחרי שהנפש שהיא הצורה האנושית, היא יקרה ונכבדת מכל הצורות ההלאניות, ר"ל מכל הצורות שיש לדברים חמרים וגופנים, הלא יחויב שתכליתה תהיה ג"כ נכבדת ויקרה, מכל התכליות אשר ישיגו רק הגופים החמרים לבד, כי איך נוכל להעלות על דעתנו שהבורא ית' שהוא החכם מכל ימציא עצם רוחני יקר ונכבד כנפש האדם רק לתכלית פחות ונבזה, לחיות פה עלי ארץ בחברת הגוף זמן מה, ואח"כ תעלה בתהו ותאבד? (אשר ע"כ הודו גם חכמי העמים מימי קדם באמונה, [*)וכן יסופר לנו מכורש מלך פרס, שקרא אל בניו לפני מותו ויאמר אליהם, "בני אל תחשבו כי לא אהיה עוד אחרי מותי, כי ראו נא והתבוננו, הן גם עתה בעודני חי, אינכם רואים תמונת רוחי, ורק מפעולותי אשר אפעול על ידו, תדעו כי הוא שוכן בקרבי, ומדוע לא תאמינו, כי גם אחרי מותי יחיה רוחי זה ויפעל עוד, אף אם לא תראוהו אז, והחכם היוני סאקראטעס, אשר זקני עירו אטהען שפטו עליו משפט מות, יען כי לא עבד לאלילים, והורה גם לתלמידיו, כי הבל המה מעשי תעתועים היה שקט ושאנן ביום שתותו את כוס התרעלה, וכאשר שאלוהו תלמידיו על זה, אמר להם: כי בעבור היות לבו סמוך ובטוח, שגם אחרי מותו יהיה תחת ממשלת הטוב לכל, ואולי יתאחד שם גם עם נפשות הישרים שכבר מתו, אשר חברתם נעימה מכל אהבת רעים עלי תבל ארצה, ע"כ סר ממנו מר המות, כי אם ישמח לקראתו גם החכם הרומיי זענעקא כתב לאחד מאוהביו, "רעי ! אל תירא ואל תחת מיום מותך, כי אם אחרון הוא לחיי הבלך עלי ארץ, ראשון הוא לחיי רוחך בעולם הנצחי, ויום מות גויתך הוא יום הולדת נפשך,"]) וע"ז רומז גם החכם בקהלת, כי אחר שחפש בכל עוז ובקש למצוא יתרון האדם בעל נפש משכלת משאר בע"ח, וראה כי כל יגיעתו לשוא, כי במקרי הגוף והזמן אין יתרון לאדם מן הבהמה, שפט בצדק מזה שיתרונו רק מצד השארת נפשו לנצח, תחת כי רוח הבהמה יורדת למטה לארץ, ותכלה במות גופה, וזה שחתם ספרו במאמרו "סוף דבר וכו' את האלקים ירא וכו', כי את כל מעשה האלקים יבוא במשפט וכו', ומלבד הכרעה שכלית זאת, הלוא יראה ויבין כל משכיל ג"כ שאף שלא הוזכרה אמונה וקרה זאת בתורתנו הקדושה בפירוש, היא נרמזת בה בכמה מקומות כמו שהראנו כבר למעלה, ובשאר מקראי קודש הרחיבו הנביאים ואנשי הרוח לבאר אותה יותר, ואף כי המשורר דה"עה שאמר "לולא האמנתי לראות בטוב ה' בארץ החיים", וכן "אתהלך לפני ה' בארצות החיים" ועוד כמה כתובים כאלה, (עיין בפנים הספר) וישעיה אמר "עין לא ראתה אלהים זולתך יעשה למחכה לו", ואביגיל אמרה "והיתה נפש אדוני צרורה בצרור החיים" וכו', ואליהוא אמר, הן כל אלה יפעל אל, וכו' עם גבר, להשיב נפשו מני שחת לאור "באור החיים" אשר כל זה רומז על החיים האמיתיים בעולם הנצחי, והעונג הזה אשר לא יסוף לעולם, ועין אנוש לא תשורנו בלתי ה' לבדו, כנה הנבוא בשם תשועת עולמים כמ"ש (ישעיה מ"ה) "ישראל נושע בה' תשועת עולמים" גם בלעם נביא עם אחר התפלל ואמר "תמות נפשי מות ישרים ותהי אחריתי כמוהו", ומה מאוד האריכו בענין זה חכמי המשנה התלמוד והמדרש, עפ"י מה שנודע ונמסר להם מפי הקבלה עד מרע"ה אבי כל הנביאים, וכמה אלפים ורבבות בישראל מאסו בכל חמדת העולם וקניני הזמן, למען השג רק האושר הנצחי הזה, והרבה מהם נתנו לא לבד גום למכים, ולחייהם למורטים כ"א גם חרפו נפשם למות ובשמחה ובטוב לב באו באש ובמים, ועל ה' הורגו כל הימים וכצאן טבחה נחשבו רק בעבור שהיתה אמונת השארת הנפש מושרשת ותקועה בלבם כיתד במקום נאמן - וברוב חכמתם ידעו כי הטובות הזמניות שנזכרו בתורה לשכר ההולך בדרך תמים הן מוצגים לפנינו רק כאות גשמי הנראה והניכר לכל, אבל אצלו ובצדו וקרוב לו נצב גם האות הדק הרוחני, אשר לא יראהו מי שיש לו רק עיני בשר, שהוא הטוב האמיתי, והאושר העליון הצפון ליראי ה' אשר אליו לבד יכוין השלם האמיתי, ושני מיני טובות אלה, ר"ל ההצלחה הזמנית והנפשית, הן הרבה פעמים חוברות אשה אל אחותה כמא"הכ, "אם בחוקותי תלכו וכו' ונתתי גשמיכם בעתם" וכו', מאמרים כוללים רק טובות זמניות וסוף הכל "ונתתי משכני בתוככם ולא תגעל נפשי אתכם", וכו' שהיא הבטחת האושר האמיתי והרוחני, תחת כי בהיות איש אחד או העם כולו עמוס התלאות והרעות הזמניות ראוי להם לדאוג שבעבור רוע מעלליהם קראו אותם כל הרעות האלה, ואם לא ישובו מהר להטיב דרכם, גם האושר הנצחי לא יהיה להם למנה כי גם חסרון האושר המוסרי והעדר הטוב הזמני צמודים המה יחד הרבה פעמים בחיק איש אשר יקשה ערפו לבלתי שמוע בקול ה' כמו שאמר הכ' אחר כל התוכחות הכוללות רק הרעות הזמניית "וגעלה נפשי אתכם וכו', ולא אריח בריח ניחוחכם", וע"כ בצדק אחז"ל "אם רואה אדם שיסורין באים עליו יפשפש במעשיו" וכו', כי הם כאבן בוחן, בידו לדעת כי לא ישרו מעשיו בעיני הי"ת, או כי דעותיו נפסדות, ואינו משתדל כראוי בלימוד התורה והשכלתה וזש"א "פשפש ולא מצא יתלה בביטול תורה", ורק כאשר יודע לו, כי לא חטא באחת מהנה ידע נאמנה כי הוא מאותם המעטים הנאהבים והנעימים לה' מאוד אשר רק למען נסותם ייסרם לפעמים כאיוב ודומיהו, אשר בהם נאמר, "כי את אשר יאהב ה' יוכיח" וזש"א "תלה ולא מצא בידוע שיסורין של אהבה הן" וכו', ובאופן זה הולך הרב ז"ל ומרחיב דבריו הנעימים ומבאר דברי המשורר תהלים ד' וע"ז רומז גם המדרש שהחל בו הרב ז"ל כי נגד הכת המכחשת לצמיתות בעיקר השכר והעונש האלקי עפ"י דרכי ומעללי בני אדם, ובעבור זה אינם חשים על מעשיהם ודרכיהם כלל, אר"ה בשם ר"ח "חשבתי מתן שכרן של מצות והפסדן של עבירות ואשיבה רגלי אל עדותיך" ונגד הכח השניה האומרת שהתורה יעדה רק השכר הזמני, ולא האושר הרוחני שהוא השכר האמיתי, אמר ר' מנחם "חשבתי מה שכתוב בתורה אם בחוקותי" וכו' ר"ל התבוננתי היטב בדברי הכ' האלה וראיתי כי הבטחת השכר הגופני היא רק האות הנראה המושם לנגד ההמון, אבל החכם האמיתי יראה ויבין כי גם האות הבלתי נראה וניכר כמוהו לכל, והוא האושר הרוחני אתו בחוברת, וע"כ טהרתי מחטאתי "ואשיבה רגלי אל עדותיך" ור"ח בשם ר"י אמר חשבתי ברכות מא"לף עד תי"ו (ר"ל שהם מתחילות באל"ף, "אם בחוקותי" ומסיימות בתיו "ואולך אתכם קוממיות") "וחשבתי קללות מן וי"ו עד ה"א" (ר"ל שהם מתחילות בוי"ו "ואם לא תשמעו" ומסיימות בהא, "ותרץ את שבתותיה בהשמה" [כי מלת מהם מבארת רק יותר מלת בהשמה, ואינה מוספת קללה עליה, והמאמר "והם ירצו וכו' שבא אח"כ הוא רק נתינת טעם למה שלפניו.],) ולא עוד אלא שהן הפוכות (ר"ל שבסוף נהפכו הקללות לברכות במאה"כ "ואף גם זאת וכו' וזכרתי להם וכו',) וכל זה יורה, כי כמו שמספר האותיות מא"לף עד תי"ו הם רבות, כן מרובות ג"כ הברכות והטובות הבאות הרבה פעמים לאדם המוצא חן בעיני ה' בשפע רב וחוברות יחד, כמו שהוזכרו ג"כ בפרשתנו, מחוברות יחד בלי הפסק ביניהן תחת כי הקללות והרעות הבאות לאדם, הן מעטות כמו שאין אות אחר בין ה"א לוי"ו. ר"ל אף שמיני הרעות רבים מאוד, בכל זאת בחמלת ה', על בני אדם אינם באים צמודים ומחוברים יחד כ"א זעיר שם זעיר שם, זה יענש בכה וזה יענש בכה, זה בעוני וריש -ו זה בחולי ומדוה. ואם גם יענש איש בב' מיני רעות או יותר באים הם עליו רק זה אחר זה, ולא בבת אחת כאב רחמן המעניש בנו רק למען הטיב דרכו, שיכהו רק מכה אחר מכה, וכמו שיורה על זה גם לשון הפרשה "ואם עד אלה לא תשמעו לי" וכו' "ואם באלה לא תוסרו" וכו' ומחסדי הי"ת יהפכו באחרונה גם רעות האדם הרבה פעמים לטובתו הפרטית, או לכל הפחות, ועל כל פנים לטובת הכלל, כמו שהארכנו כבר בזה בכמה מקומות מביאורנו זה. 
3*והנה הכת וכו' ר"ל אחרי שכת זאת מאמנת בקדמות, העולם, וכי הכל נמשך מאז ומקדם רק בהכרח ממה שקדם לפניו, כמסובב הנמשך מסבתו, ד"מ החום והאור מהשמש והקור מהשלג והכפור יכחישו גם בכל שכר ועונש, כי יאמרו אם הצלחת אדם ידוע הזמנית, או בהפך רעתו הגופנית והחמרית, מחויבת עפ"י חקי הטבע הקודמים תהי' לו למנה מבלי הבדל אם צדיק או רשע יהי' חכם או סכל, וכן אם מטבע הנפש מחויב שתשאר לנצח. גם נפש החוטאת תשאר, ואם אין השארתה נמשכת מטבעה, גם נפש הצדיק תכלה במותו, כי אין פועל ומעש' אדם יוכל לדעתם לשנות דבר ממה שהוטבע עליו, אחרי שלפי טעותם גם הרצון האלקי לא יוכל לשנות מאומה מחוקי ומנהגי הטבע ההולכים רק על פי דרכם הקדום ונתיבות עולם, אשר לא תמושינה לנצח, וע"כ לא תשאל כת זאת על מה שלא הזכיר' התורה שכר הרוחני אחרי שגם הזכרת שכר הגופני לא תישר בעיניה ויהי להפך אם הזכירה התורה גם שכר הרוחני היתה חולקה ומערערת גם בזה עליה. 
3**ולו הונח וכו', ר"ל שדעת פילוסוף זה וסיעתו הוא, שאם יודו שהצלחת האדם ומנת גורלו תוכלנה להיות משתנות לרעה או לטובה, על פי רצון אלקים לפי גמול מעשיו הטובים או הרעים, הי' מהראוי שדת אלקית תיעד ותבטיח רק האושר הרוחני והאמיתי לשומרי מצותיה, ולא לכבוד ולתהל' יהי' זה לה, אם תצוה אותם רק לכונן בכל מפעלותם רק להשגת טובות זמניות, כהון ועושר, שובע, וכבוד, שהם רק טובות מדומות שיינגיטער החולפות ועוברות מהר חיש, אבל באמת אינם מודים כלל בזה שעושר האדם יהי' לו למנה מאת האלקים רק על פי פעלו כמ"ש בדיבור הקדום. 
3*ושאין לטבע וכו' להבין דבריו אלה והבאים אחריהם היטב, עיין ביאורי בראשית כ' ע"ב ודף צ"ב ודף ק"ט. 
3**וזה יחיה המת וכו' ר"ל כי אלי' החיה בן הצרפית (מ"א י"ז) ואלישע בן השונמית (מ"ב ד') גם הוא אסף צרעת נעמן (שם ה') ורפא המים (שם ב') ולמען הציל חנניה מישאל ועזריה קורר האש ולא נכבו בגחלתו (דניאל ג') ולמען החיות את דניאל סוגר פי האריות (שם ו). 
3***בהיולי העולם ר"ל בחומר העולם, 
3*כי הנה הפילוסוף וכו' ר"ל שהחוקר אמר שכמו שישימו המורים בחצים אות ידוע להם אשר יישירו נגדו כן ראוי לאדם שישים ההצלחה האמיתית תמיד לנגד עיניו, אשר אליה יכונן בכל פעולותיו להשיגה והצלחה זאת קרא בשם "אושר" אשר גדרו שהוא פועל הנפש כפי מעלתה, 
3**שהרצון וכו' דע כי העץ התחוב באופן וגלגל אשר עליו יסוב נקרא בלה"ק בשם יד (עיין רש"י מ"א ז' ל"ג) ושתי נקודות קצותיו נקראות קוטבים או צירים, ומעתה יאמר הרב ז"ל, כי כמו שכל גלגל יסוב על שני קוטבים. כן תסובינה כל פעולות האדם על קוטבי הרצון והסירוב לשמוע בקול ה', ולהשיג אושר הנפש האמיתי, ור"ל כי כל מעשה אשר יעשה האדם הוא מסכים עם רצון הי"ת ואושר הנפש או מתנגד לו, כמא"כ "אם תאבו ושמעתם" וכו' "ואם תמאנו ומריתם" וכו'. *תוכן דעתו הוא כי ב' מיני הצלחות יש לאדם, הא' הצלחה מוסרית הנקראת בל"הק "דבוק בה" כמא"הכ "ואתם הדבקים בה'" וכו' והב' הצלחה גופנית, ולזה יצטרכו שלש ענינים, הא' הוא בעצמותו של אדם ר"ל בריאות גופו וכוחותיו הב' הוא במלאת ספקו ומחסוריו אשר יחסרו לו, באופן שיהיה לו כל המצטרך לו ולאנשי ביתו ממאכל ומשקה מלבוש ומעון, והג' שיהיה לו שלום מכל סביביו, ולא ירעו לו שאר בני אדם, כי אם ישב בטח ושאנן מבלי מכלים דבר ועל שלש אלה רמז הכ' באמרו "ואתה שלום" בבחינת בריאות גופך, "וביתך שלום" בבחינת היות לך ולביתך כל מחסורך. "וכל אשר לך שלום" בבחינת הסרת כל צר ואויב אשר יציק לך וע"ז יורה גם מא"הכ, וברך את לחמך" וכו' (שהוא הבטחת הספוק והמצאת כל המחסורים) "והסירותי מחלה" וכו' (שהוא הבטחת הבריאות) "את אימתי אשלח לפניך" וכו', (שהוא הסרת והרחקת כל מציק) וכן נמצא בהפך, כי כאשר חטא דוד ומשפט ה' חייב להענישו אמר הנביא בשם ה' אליו "שלש אני נועל עליך" וכו' ר"ל רעב חרב, ודבר, שהם ההפך מכל עניני ההצלחה הזמנית והגופנית שזכרנו למעלה, ונמשך מזה כי הברכות אשר יחולו על ראש עושי מצות הי"ת הן מארבעה מינים בריאות הגוף שובע ועושר, השקט ובטח וההצלחה הנפשית שהיא הדבקות בה', העולה על כלם, כמאה"כ "ולתתך עליון וכו' ולהיותך עם קדוש וכו'" ובהפך כאשר יחטאו יאבדו מהם כל ארבעה מיני טובות אלה, ועפי"ז מפרש הרב ז"ל והולך כל הפרשה כלה, ודע קורא נחמד ! כי הביאור לנת"הש הלך ג"כ בעקבות הרב ז"ל פה אך הוא חלק הטובות והרעות הזמניות, הבאות לאדם חלף טובו או רעתו, לארבעה ראשים, בהשענו על מאה"כ ביחזקאל י"ד פסוק כ"א "אף כי ארבעת שפטי הרעים חרב ורעב חיה רעה ודבר" אבל הרב ז"ל כלל חרב וחיה רעה תחת סוג אחד כי שניהם הם צרים ומתקוממים עלינו מחוצה לנו והשלום הפך שניהם. 
3*ירצה וכו' ר"ל כי כונת הכ' "וזכרתי את בריתי וכו' היא, אף שאזכור בריתי את אבותם אברהם יצחק יעקב, בכל זאת לא תועיל להם זאת הזכירה לגאלם טרם ירצו עונם יען כי גם את הארץ אשר לא שבתו עליה אזכור, ע"כ בעון מניעת שמירתם השמיטות והיובלות תשם הארץ ותעזב מהם והם בארצות אויביהם. 
3*ובמדרש הנעלם מה יקר אף נחמד משלו זה, שהמשיל יחס הי"ת המרחם והמשגיח על עמו ישראל הנתונים ביד זרים, ומפוזרים בין עובדי הנלולים למלך שכלתו האהובה לו מאוד היתה שוכנת ברחוב של עובדי עורות, שאף שלולא זאת לא היה הולך המלך לרחוב זה כלל יען כי היא מלא גלולים וחלאה, בכל זאת לכבוד אהובתו הוא מבקרה פעמים שלש ביום, אף ברחוב זה המתועב לו מלפנים, ועל דרך רמז כדרכו, אמר כי מלת לכלתם הכתוב חסר כמו לכלתם רומז על משל זה, ור"ל בעבור כלתו שהיא בתוכם, לא אגעל ולא אמאס אותם להלך בארצם, למען השפיע שם חסדי ואמתי על עמי ישראל. 
3*תוכן דעת הרב ז"ל הוא כי כל חכמי המוסר, חלקו חובות האדם לג' מחלקות, חובות האדם לנפשו חובותיו לזולתו מבני אדם וחובותיו נגד הי"ת, והנה חובותיו נגד עצמו, הן בבחינה גופנית, שישמור נפשו מכל רע ואסון כפי יכלתו, וימציא לה כל ההנאות ההכרחות לקיום גופו, ממאכל ומשקה, נקיון גופו ורחיצתו לעת הצורך, ושאר מחסורי הגוף אשר אי אפשר לו בלעדיהם, (עיין מזה ביאורי למעלה בתוכן שער ס"ט,) ובבחינה מוסרית הוא צריך לשקוד ולשמור תמיד כל תכונותיו והתפעליותיו, לבלתי צאת אחת מהנה חוץ לגדר הראוי והשיווי, כי אם יסכימו יחד על פי החוק והמשפט הראוי, למען יהיה בעל מדות ותכונות טובות וישרות, והחובות אשר לאדם נגד רעיו ועמיתיו, הן לא לבד חובות שוללות, ר"ל לבלתי עשות להם רעה ועול, כ"א גם חובות מחייבות ר"ל לעזרם ולתמכם, ולהטיב למו ככל אשר תמצא ידו, אם בגופו להצילם ד"מ מיד חזק מהם, או בהונו ורכושו לפתוח יד לעניים ולאביונים בעת צר להם, או בעצת חכמתו ותבונתו להורם הדרך אשר ילכו בה והמעשה אשר יעשון למען השיג מחוז חפצם, והחובות אשר לאדם נגד הי"ת הלא הן להשתדל לדעת ולהכיר אותו כפי היכולת האנושית, ולקבל עליו עול מלכותו, ר"ל לעשות ככל אשר צוה הי"ת אף שאין שכלו מחייב אותו בעבור היותו דבר המגיע לתועלת גופו או לתועלת זולתו, ככל מצות השמעיות אשר יעשה אותן האדם רק למען שמוע בקול ה' המצוה אותו, ולמען הכנע לו כאשר יכנע העבד לאדוניו, (עיין מזה ביאורי לשער ל"ג) ועל שלש אלה חובות האדם, העיר הנביא מיכה באמרו "מה ה' דורש ממך, כי אם עשות משפט" כי זה רומז על חובות האדם לנפשו, לכלכל כוחות גופו במשפט, ולתת חוק וגבול לכל תכונות והתפעליות נפשו במשפט וצדק, "ואהבת חסד" רומז על חובות האדם לזולתו להתחסד עמו כפי יכלתו, ואף כי שלא להרע לו "והצנע לכת עם אלקיך" רומז על חובותיו נגד הי"ת לדעת אותו, ולהיות תמים עמו, לעבדו בלב שלם ובנפש חפצה אף בעשיית המעשים אשר לפי ראות עיני שכלו לא יגיעו לתועלתו, או לתועלת רעיו לשחר טובם ואשרם הזמני ונמשך מזה כי יש גם ג' מיני שלימיות, כי מי שימלא חובותיו לנפשו ישיג שלמות עצמותו, והממלא חובותיו לזולתו, ישיג שלמותו בבחינתו לאחרים, ובמלאו חובותיו נגד הי"ת יהיה תמים ושלם עם אלקיו. 
1והנה ב' מיני שלמיות הראשונות הן גם בבחינה מה, אייניגערמאסען, בשאר בע"ח זולת האדם, כי גם הם ישתדלו ע"י רוח התשוקה הטבעית אשר הטביע ה' בקרבם למלאות מחסוריהם הגופנים, ד"מ הנמלה תכין בקיץ לחמה, והדבורה תאגור ותאסוף דבשה, והביבער אשר הוא מחיות הלוחכים, ורוב משכנו באמעריקא הצפוני יבנה לו בית מכון לשבתו, וכן הנמלים הלבנים הנקראים טערמיטען, שוכני יבנו להם אהלים ובתים מחול וטיט החזקים מאוד, אשר גבהם מעל הארץ לפעמים י"ב רגל, ורחבם מתחת ח' רגל, אשר מרחוק יראו כבתי בני אדם, ובזה יקנו להם גם המה שלמות עצמותם בבחינה גופנית, וכן נראה ג"כ, כי בע"ח השונים למיניהם יעשו חסד עם זולתם, ואף כי עם קרוביהם ויוצאי חלציהם בגופם ובאיבריהם כי הנשר ירחף על גוזליו, והתרנגולת תסך באברותיה על אפרוחיה ולא תתן איש זר להרע למו, גם תנין יחלצו שד להניק גוריהן, וקצת החיות יחמלו גם זה על זה, כמו שאחז"ל "למה נקרא שמה חסידה שעושה חסד עם חברותיה", וכבר אמרו הטבעיים הקדמונים, כי בזה יש יתרון לחייתו יער על בני אדם, כי אף שנראה הרבה בני אדם אשר ירעו איש לרעהו, עד שלפעמום יקום איש על אחיו ורצחו נפש לא נמצא בכל זאת שיטרוף ארי או זאב או שאר בע"ח את בן מינו, (ואף בדגי הים העומדים על מדרגה יותר שפלה בהרגש החמלה הטבעיית, בעבור קור דמם, יהיו הקטנים רק ממין אחר למאכל הגדולים ולברות למו אבל בכל זאת לא ירעו ולא ישחיתו אותם רק בזדון ובחמת רוחם, כמשפט בני אדם, כאשר תעלה חמתם באפם איש על רעו, ) ונמשך מזה, כי גם קנין השלמות עם זולתם יש לחייתו שדה ושאר בע"ח בבחינה גופנית, אפס השלמות השלישית, והיא שלמות האדם ביחסו לאלהיו, היא מיוחדת לו לבדו באשר הוא אדם בעל נפש משכלת כי רק היא יכולה להכיר בוראה ע"י התבוננה בברואים ותעלה תמיד מעלה מעלה עד אשר תגיע אל סבתם הראשונה שהוא הי"ת, ואין לשאר בע"ח חלק בזה כי הם חסרי דעת ותבונה, ועפ"י הדברים האלה הולך הרב ומבאר כמה פסוקים במשלי ל' (עיין בפנים הספר), 
1היוצא מדברי', אלה הוא, כי יתרון האדם משאר בע"ח היא רק כשרון ההשתכלות והדבור, זיין איהן פאר אללען איבריגען טהיערען אוסצייכענדער פארציג איזט בלאס זיינע פעהיגקייט צום דענקען אונד שפרעכען כמ"ש החוקר כי לא בכח הזן ונפשו הצומחת יסוגל האדם אחרי שהם גם לשאר הצמחים, אף לא בנפשו המרגשת שהיא גם בשאר בע"ח, כי אם בכח שכלו ובפעולותיו הנעשות בהשכל ודעת יסוגל מזולתו, ואחרי היות דבור האדם שליח ומליץ שכלו המיוחד לו, ראוי לו שישאירנו תמוד בכבודו, ושיהיה רק בהשכל ודעת, ולא לבד שלא יחלל ולא יטמא, אותו בדברי נבלה ושמצה, כי אם ישתדל שלא יהיה לריק וללא הואיל, כי אם לצורך השכל ולתועלתו לבד, כמו שהאריך בזה המורה פ"ח מחלק ג', והרב בשער ס"ב (עיין ביאורי שם) כי רק בהיות השימוש בדבור כראוי הוא שליח השכל המסכים ודומה לשולחו, בבל בהיותו דבר שפתים אך למותר, ידמה רק לגעית השור על בלילו, או לצפצוף העופות המצפצפים והמהגים, ואם בענינינו עם בני אדם זולתנו צריכים אנו להזהר בדבור שאינו לצורך אף כי שלא נדבר נגד פני עליון דבר אשר לא לרצון יהיה לפניו כמאה"כ, "אל תבהל על פיך וכו' כי האלקים בשמים, ואתה על הארץ על כן יהיו דבריך מעטים" ר"ל בהיות כי כגבוה שמים על הארץ גבהו דרכיו מדרכיך, ותאריו היקרים אף כי מהותו ית' נשגבים מאוד ממך ומדעתך להשיגם, הלוא על נקלה תוכל לפשוע בדבריך, ע"כ היותר טוב לך הוא שיהיו דבריך מעטים, ונמשך מזה כי כאשר ידור איש נדר לעשות דבר מה לכבוד הי"ת היה על כל פנים יותר טוב אם לא נדר כלל כי אם יהיה הדבר ההוא דבר מצוה שנצטוה עליו כבר לעשותו אף שיקיים נדרו הלוא יחלל בכל זאת בנדרו זה כבוד עליון בהראותו לעיני כל, כי רק בהכרח נדרו לא ברצונו החפשי ימלא רצון הי"ת אשר צוהו כבר לעשות כן, וע"כ אחז"ל כל הנודר כאלו בונה במה, והמקיימו כאלו מקטיר עליה" כי כמו שהמקטיר בבמה לכבוד הי"ת אף שפעולתו רצויה בעצמה, בכל זאת בהעשותה במקום אשר לא ירצה לפניו גם הפעולה אינה נרצית, כן מעשה הנודר הזה, אף שהוא בעצמו טוב בכל זאת בעבור העשותו רק בהכרח ואונס הנדר לא ירצה עוד לפני ה' כמו המעשה הטוב ההוא בעצמו אשר יעשהו איש ברצון חפשי אשר איננו אסור בחבלי וזיקי נדרו ואף כי שיחטא ואשם אם לא ימלא נדרו זה, כי אז יעשה שתים רעות מצות ה' יפר ומוצא שפתיו יחלל ואם הנדר בדברי הרשות ר"ל לעשות דבר אשר לא נצטוה עליו הלוא אם יעבור על דבריו יחטא ואשם, כי חילל דברו, ואם יקיימנו מה יתן ומה יוסיף לו אחרי שמעשהו זה איננו פועל מוסרי ונרצה לפני ה', אחרי שלא צוה ה' לעשותו, ובזה מבאר הרב ז"ל והולך כמה פסוקים ומאמרי חז"ל, ועל זה רומז גם מאמר חז"ל שהחל בו הרב ז"ל כי אחר שהורה לנו שאל יחשוב אדם, כי באמרו ערכי עלי יוכל להעריך נפשו כפי רצונו פחות מהערך הקצוב בתורה לפי שניו, או לאחר לשלמו, יען שלא הוציא עוד בשפתיו דבר קצוב אשר ירצה לתת אל הקודש, כי אם כמו שבנדרים עובר בבל יחל אם לא ישמור מוצא שפתיו כלל, ובבל תאחר אם ישהה לשלם נדרו, כך בערכין וכו' אמר אח"כ "לפיכך משה הזהיר את ישראל, וכי תחדל לנדור לא יהיה בך חטא," להורות שלא לבד בדברי רשות טוב אשר לא תדור, כ"א גם בדבר מצוה, שאם תדור אף כי תשלם הלוא תראה עכ"פ שרק באונס והכרח נדרך אתה עושה המצוה, וזולת זה חדלת לעשותה. 
3*וזה הענין אמרו החכם וכו', להבין דבריו אלה, עיין ביאורי בראשית דף ע' וקי"ד ע"ב, ודף קל"ד ע"א והכונה פה כי אחרי שאמר החכם כי הדרושים האלקים נשגבים מדעת אנוש והתפלל שבהכנסו לדרוש בעיונים אלה, אל יביאוהו לחטיא מטרתו זאת הריש והעושר, ר"ל העיון הרב או המעט יותר מהראוי, וכי גם הענינים הטבעים נפלאו ממנו, וזכר גם סבת כל זה אמר אח"כ, כי בכל זאת חייב אדם להשתדל בלימוד וקנין החכמות, כי מלבד שהעסק בחכמות הוא עונג אמיתי לאדם אשר לא יסולה בכתם אופיר, יקנה ג"כ רק עי"ז שלמותו המיוחדת לו, באשר שהוא אדם, ר"ל חי משכיל ומדבר כי כל עוד יוסיף לעסוק בחכמה, תתרחב דעתו ויחודד שכלו יותר ולשונו תלמד לדבר צחות בהשכל ודעת [*)וכן אמר החכם המליץ ציצערא לזקני רומי: "דעו אחי כי לולא שבעה לה נפשי חכמה ודעת במדעות שונות לא אוכל לדבר פה במקום המשפט לפניכם יקירי רוח שופטי מישרים ! כמעט בכל יום בענינים שונים, כאשר אמליץ בעד אנשים רבים ושונים. כי גם אני גם כחי נבול יבול אם לא אמצא לנפשי עונג ומרגוע בעת הנפשי מעבודתי ויגיעתי ע"י לימוד החכמות והמדעות אשר תהיינה שעשועי יום יום, כי כמו חלב ודשן תשבע נפשי אם הגית לפי תבונות," והחכם האשכנזי המעתיק אותו כתב על דבריו וז"ל: "בצדק אמרי פי החכם הזה, כי כל איש אשר יחפוץ להורות לזולתו חכמה ודעת, אם באומר ודברים במו פיו, כדורש ברבים, או מורה תלמידיו או בעט סופר מהיר, כמחברי ספרים להורות קוראיהם, יצטרכו תמיד להוסיף ידיעתם וחכמתם ע"י קריאתם ספרי חכמים זולתם, כי לולא זאת הלוא על נקלה תקצר יד חכמתם, כי רק ע"י קיבוץ והתחדשות הדעות בקרבם הלקוחות מחכמים אחרים, יוסיפו גם המה בחכמתם, תחת, כי אם לא ילמדו לקח מזולתם, ויסתפקו במה שידעו כבר, לא לבד כי ילאו מהוסיף חדשות ונצורות לא ידעו מלפנים, כי גם ישכחו את אשר ידעו כבר, אם לא תתעורר ידיעתם הראשונה, ע"י הדעות החדשות אשר יקראו בכל חכמה מפי ספרי שאר החכמים, ובשכבר הימים באים הכל נשכח מאתם, עכ"ל, ומה שאמרו חכמי עמים אלה בבחינת שאר החכמות והמדעים אחז"ל בבחינת חכמת התורה באבות פ"א "ודלא מוסיף יסף" ר"ל מי שאינו מרבה חכמתו יום יום, ישכח גם מה שידע ולמד כבר, כמו שאמרו בהיפך בסוכה דף מ"ו ע"ב על הכ' "והיה אם שמוע תשמעו, אם שמוע בישן" (אם תחזור על תלמודך, ששמעת כבר מאחרים), "תשמעו בחדש" (תתחכם להבין דברים חדשים מתוך דברים ישנים) (עיין פרש"י שם), וע"כ נמשלו לדעתי גם התורה והחכמה למים, כמא"הכ (ישעיה נ"ה) "הוי כל צמא לכו למים", יען כי כמו שהמים העומדים בלי תנועה המסובבות מהוספת מים אחרים עליהם, ונזילתם אל תוכם, יסרחו ויפסדו על נקלה, כן ידיעת איש בתורה ובחכמה, אשר לא תחודד ותתוסף יום יום ע"י לימוד חדש, ואף כי ע"י חכמת חכמים אחרים זולתו, ידיעותם המתחדשות לבקרים, תסרח ותשכח על נקלה, ותתערב בסכלות מהר חיש, עד כי תאבד מעט מעט, (וגם על זה נוכל לומר בבחינה מה מאחז"ל במס' תענית דף ז' "הרבה למדתי מרבותי ויותר מחבירי" וכו', ומאמרם שם "מה ברזל וכו' אף שני ת"ח מחדדין זה את זה בהלכה," תחת כי העוסקים בד בבד מטפשין ע"ש) ואפשר כי על זה רומז גם מאה"כ (ירמיה מ"מ) "אבדה עצה מבנים נסרחה חכמתם," ר"ל יען כי לא יתיעצו הנבונים עוד יחד (ושם בנים פה משרש בין), נסרחה גם חכמתם שהיתה להם כבר,] תחת כי קנין שלמותו הגופנית הוא משותף לו, עם שאר בע"ח, אף שהם קטנים ממנו כמ"ש ארבעה הם קטני ארץ, והם חכמים מחוכמים" וכן קנין שלמותו בבחינת הנהגתו עם זולתו, יש ג"כ לקצת חייתו ארץ, כמו שאמר "שלשה המה מטיבי צעד" וכו', וזש"א אח"כ "אם נבלת בהתנשא ואם זמות" ר"ל אם תעלה על דעתך שלפי זה אין לך יתרון והתנשאות על שאר בע"ח, "יד לפה" ר"ל שתשכיל ותדע כי רק בבחינת כשרון דבורך והשתכלותך אתה נעלית על כלמו ובזה לבד ראוי לך להשתדל להשתלם יום יום, כי רק באופן זה תשיג השלמות האמיתית לא רק בהשתדלותך לבד בקנין שלמותך הגופנית, ושלמותך בבחינת הנהגתך עם זולתך, אשר הן רק טובות מדומות, ורבוי העסק בענינים אחרים יסבב לפעמים גם ריב ומצה לאדם וע"ז יורה לדעת הרב ז"ל גם מאה"כ "כי מיץ חלב" וכו' כמו שהולך ומבאר. 
3*אמר שכבר נמצאו וכו', עיין תחילת בראשית דף ח' ע"א ותמצא ביאור ארבעה סבות אלה החומר והצורה התכלית והפועל, וכונתו פה שאף שלכל א' מד' קטני ארץ תחסר אחת מד' סיבות, או היא לו רק במדרגה חלושה ופחותה בכל זאת חלק ד' להם בבינה להכין להם מחסוריהם הטבעים בדעת והשכל, כי השפנים עם לא עצום בבחינת חמרם ובנין גופם והנמלים עם לא עז מה שיורה על חולשת צורתם שהיא נפשם החיונית, כי העוז הוא מפעולת הנפש החיונית, והארב' הוא חסר המלך אשר יסדר פעולותיו, והוא חסר אם כן הסבה הפועלת אחרי שאין לו קצין שוטר ומושל אשר יצא ואשר יבא לפניהם, והשממית, ר"ל העכביש אשר בידיה תטוה קירי רשתה ויריעותיה הדקות לתפוש וללכוד בהם הזבובים, אף שתכליתה נראית פחותה וגרועה מאוד, היא בכל זאת בהיכלי מלך: 
3*אין צריך וכו' ר"ל שאינו ראוי לנו שנשתמש בכשרון הדבור (שהוא טובה אשר גמל ה' אותנו בו, ונתן אותו לצו רק להשתמש בלמוד) לדבר ולשיר שירי עגבים אשר ישירו הזונים והמנאפים, כי רק לפחותי מעלה רקים ופוחזים כהם יאותו שירים כאלה לא לעם סגולה ישראל אשר מהם נאמר בתורה שהם ממלכת כהנים וגוי קדוש. 
3*אמנם הנקבה, כונתו יען כי בימי האישות שהוא מבן עשרים עד ששים שנה, עת יצא עוד האדם בכל יום לפעלו ולעבודתו עדי ערב, יפלח וישדד אדמתו, תהי' תועלת מלאכתו יותר גדולה, מתועלת מלאכת האשה אשר היא רק צופיה הליכות ביתה, ורק שם תעשה מלאכתה הקלה, ע"כ יחס ערך האיש אל ערך האשה כיחס חמשה אל שלשה ומבן חודש עד ה' שנים עת לא יצלח האדם עוד למלאכה, ורק לפי מה שיקוה ממנו בימי האישות יערך, יהי' ג"כ ערך הזכר מרובה ב' חומשים מערך הנקבה אפס מששים שנה והלא' עת יוחלש כח האדם ולא יוכל האיש לצאת עוד השדה ולעבוד עבודתו, כ"א צריך לשמור הבית ולעשות שם מלאכות קלות ופחות ערך אשר לא הורגל בהם מלפנים, תהיה אז תועלת מלאכת האשה יותר גדולה מתועלת מלאכת האיש, כמאחז"ל סבתא בביתא סימא טבא בביתא, ע"כ גם ערכה כפול מערכו וטעם היות ערך הנקבה מבת חמש עד עשרים תצי ערך הזכר בזמן ההיא, עיין בפנים הספר כי הוא מבואר כראוי [ואפשר ג"כ, כי בעבור שיורה הנסיון שהמית' משנת ששים והלאה ממהרת לבוא יותר באנשים מבנשים תחת כי בימי הנעורים משנת עשרים והלאה המיתה מצויה יותר בנשים [*)וכמדומה לי שראיתי סברא זאת לאחד מן הראשונים ז"ל שתי' בזה קוש' הירושלמי ביומא פ"ק על ר' יודה דחייש למיתת אשתו של כהן גדול ובגיטין דף כ"ח אינו חולק על המשנה דמי שהניחו זקן או חולה נותנו לה בחזקת שהוא חי ואינו חושש למיתה. והראשון הנ"ל רצה לתרץ קושיא זו בחלקו בין אשה לאיש] בעת לדתן או בעבור היותן עקרות ומשכלות, ע"כ כפול ערך הנקבה אשר ממנה נקוה כי תחיה עוד רבים בשנים מבת ששים והלאה מערך הזכר בן ששים תחת כי מבן עשרים עד ששים שנה מרובה ערך הזכר ב' חומשים מערך הנקבה.] 
3*אשר הוא המעל' העשירית. רומז פה על תשעה הגלגלים שמנה הרמב"ם ז"ל בפ"ג מהלכות יסודי התורה ה"א עיין שם, והי"ת שהוא גבוה מעל גבוה, ושומר עליהם הוא העשירי, וע"כ העשירי קודש לה' יען כי מזכיר אותנו בו ית' שהוא המעל' העשירית במערכת הנמצאים כולם. בעזה"י השלמתי ביאורי זה על ספר ויקרא פה ק"ק טרעביטש יום ב' ער"ח אלול תר"ח לפ"ק $חיים יוסף במהו' שבתי פאללאק ז"ל. 
