
@22- כותרות בהקדמה
@11-תחילת קטע בהקדמה
@33-כותרת מישנה  בהקדמה
@44ו@55-מודגש אמצע קטע
@66ו@77- מודגש תחילת קטע
@88ו@99- לפני ואחרי הגהות
$- כותרות



@00מפתח למצוא כוונת השערים. 
@22מבוא שערים. 
@11בזה השער יבאר שהתכלית כל עוד שיתעלה יתעלו הפעולות המביאות אליו ויהיה בטוח בהגעתו: 
@22בשער ראשון 
@11יבאר כי עמידת המציאות בסבותיו הטבעיות הכרחי להכרת הסבה הראשונה יתעלה: 
@22בנעילת השער 
@11יבאר בו בביטול דעת הסכלים המייחסים העולם והמצות אל המקרה וההזדמן: 
@22בשער השני 
@11יבאר שאין מן ההכרח שגרמי השמים יהיו חיים משכילים מתנועעים לתשוקת הנבדלים לא מצד השכל וכל שכן מן התורה ושאם היה כן ראוי לזכור מציאת המלאכים בפסוק הראשון לפי טבע המציאות: 
@22בשער השלישי 
@11יבאר בו שאי אפשר המצא הבחירה אם לא תמצא ההנהגה הטבעית אשר במאמרות העשרה: 
@22במאמר השני 
@11יבאר ענינים חמורים נאותים תורניים בחלוף מה שכתבו הראשונים: 
@22בשער הרביעי 
@11יבאר איך שביתת המעשים ביום השבת הוא מופת חותך על אמונת החדוש מהאפס המוחלט ברצון גמור וצורך זה המופת: 
@22בשער החמישי 
@11יבאר בו שאין ההכרח שהגלגלים יהיו יקרים מהאדם ולא שיהיו חיים משכילים: 
@22בשער הששי 
@11יבאר שהספק הנופל במהות הנפש הוא מונע להצלחת האדם כמו שכן הענין בכל תכלית. גם ידבר בגדר הנפש התורני: 
@22בשער השביעי 
@11יבאר בו מעלת ספורי התורה על כל שאר הספורים והספרים. ואיך הגן ועניו וארבע נהרותיו יורו על מהות האדם וחלקי כחותיו ומיני פעולותיו. והמה מישרים מאד להצלחת הנפש: 
@22בשער השמיני 
@11יבאר עניני הזווג הראשון מעניני הזווג השני: 
@22בפרק החבור 
@11הכוונה בזה להורות שהאהבה והחברה השלמה יתחזק בין האוהבים והחברים כפי דמיונם או שווים או ההפך: 
@22בפרק החבור הטבעי 
@11הכוונה בזה לבאר ענין החבורה האנושית והבדלה מהמלאכיית. 
@22בשער התשיעי 
@11יבאר שתשוקת הטבע המורכב מאלו ההפכים אל החטא וההפסד בתשוקת האשה המנאפת אל הזנות. וסוד חטא האדם על ידי חוה ושניהם על ידי הנחש. וקלקלתם ותקנתם: 
@22בשער העשירי 
@11ידבר בחלוף הידיעות. ואיזו ידיעה תתייתם לה'. ואיזו לאנשים. ואם המלאכים יודעים טוב ורע. והכרובים. ולהט החרב: 
@22בשער האחד עשר 
@11יבאר ספור תולדות בני אדם ומלאכותיהם וכל הקורות אותם והתכת השמות המונחות לו ראשונה ודרך אבדון: 
@22בשער השנים עשר 
@11יבאר בו חלוק כתות חיי האדם והפרדתם כפי רשעתם וצדקתם גם אהבתם גם שנאתם גם קנאתם אשר על פיהם העולם נידון. 
@22בנגון העולם 
@11יבאר בו שהעולם הגדול והקטון הם כשני כלי נגון הנערכים על יחס אחד. 
@22בשער השלשה עשר 
@11יבאר שהמבול הוא מופת חותך לחדוש העולם ולקיום הנסים המפורסם על ידי ידיעת ההפכים. וביאור שמש בגבעון. וחזרת השמש: 
@22בשער הארבעה עשר 
@11יבאר איך יהיה הקשת הנראה בענן ביום הגשם לפי טבעו נאמן בבריתו וקיים במאמרו שלא להביא עוד מבול וכל מעשה תקפו וענין דור הפלגה: 
@22בשער החמשה עשר 
@11יבאר בו המחוייב בטבע הבריאה האלהית הוא מציאת הענינים הנסיים הנפלאים: 
@22בשער הששה עשר 
@11יבאר איך הגיע אברהם דרך פילוסופותו אל מה שהגיע ראשונה מהשלמות ומעלתו ושאר רוח לו להיישיר את כל בני דורו: 
@22בשער השבעה עשר 
@11יבאר שהמעלות לא תמצאנה נפרדות וכן המצות התוריות. ושנגלה לאברהם השכר הרוחני והאמין בה': 
@22בשער השמונה עשר 
@11ידבר מתכלית זה המציאות אשר נבוכו בו רבים ותועלת המילה אשר בה נשלמה הבריאה האנושית: 
@22בשער התשעה עשר 
@11יבאר הפרש בין הנבואה אשר הניחוה קצת הפילוסופים ובין מה שהורו עליה המדברים התורניים. ויבטל דעת הרלב"ג בענין ידיעת האל העתידות. ומי ומה הביא קצת חכמינו להחליט על הענינים המסופרים שהם במראה הנבואה ויבאר באי אלו הדברים ראוי לומר כן: 
@22בשער העשרים 
@11יבאר חטאת סדום ההפוכה כמו רגע מה היתה. ובענין הזכור וכמה נשתנו מבעלי הגבעה: 
@22בשער האחד ועשרים 
@11יבאר בעניני הידיעה האלהית ואיך תהיה ידיעתו בעבר והווה ועתיד מבלי שיגיע חדוש ושנוי וחלוף בידיעתו ית': 
@22בשער השנים ועשרים 
@11יבאר איך תשאר הבחירה חפשית אף כי עקריו תלוים במזל: 
@22בשער השלשה ועשרים 
@11יבאר הגנאי והדופי המשיגים אל מפר האחוה והבא עליה בעקיפין. ויתן טעם ללקיחת הבכורה מעשו בשעת דחקו וצרכו אליה: 
@22בשער הארבעה ועשרים 
@11יתן תמונת כללות הטובות הזמניות וטוב הראותם בתחלה וחיוב אבדנם בסוף על פי משלי חכמינו ז"ל ומדברי שלמה. ויבאר הברכה אשר ברך יצחק ליעקב: 
@22בשער החמשה ועשרים 
@11יבאר כי כמו שחויב להכזיב הרבה מהדמיונות מפני מופתי השכל כן חויב להכזיב המופתים השכליים מפני ההוראות הנבואות: 
@22בחלק השני 
@11יבאר שחריצות המשתדל על הדברים היא ראיה גדולה על גודל ערכה בעיניו וכן ההפך. ויפרש כוונת עוצם חריצות יעקב באלו הקנינים: 
@22בשער הששה ועשרים 
@11יבאר עד היכן יד החריצות צריכה להשתדל בקירוב המועיל ודחיית הנזק. ושהחסרון בזה יביא חסרון בחוק ההשגחה האלהית עליו: 
@22בשער השבעה ועשרים 
@11יבאר דרך התורניים האלהיים להקדים יסוד האמונה ועל פיה מנהיגים תוכן המדות. הפך הפילוסופים המחשיכים עיונם על תוכן מדותיה קדמו להם: 
@22בשער השמינה ועשרים 
@11יבאר שהכוונות האלהיות בהגעת הענינים הכוללים לא יכריחו הפעולות החלקיות אשר ע"י האנשים עם היות שאין בכלל אלא מה שבפרט: 
@22בשער התשעה ועשרים 
@11יבאר ההבדל בין האור המגיע מהישרת בעלי העצות ופותרי חלומות למגיע מהשפעה הנבואיי: 
@22בשער השלשים 
@11יבאר שהשלמים הם גרי הצדק אשר בארץ המה ימי שני מגורם והחסרים הם כתות ראשי עם הארץ התושבים בה ושזה יוכר במעשיהם ובדבורם: 
@22בשער האחד ושלשים 
@11יבאר איך נבנה בית ישראל על תכונת עולם העליון בכללו וחלקיו להיות מרכבת המשנה לו יתברך להנהגת ההשגחה וצורך המצאם בשלמותם: 
@22בשער השנים ושלשים 
@11יבאר טעם עמידת הנפש השכלית בגוף על ידי המזונות ויאמר שההסתכלות בזה יביא האנשים לחבב העניינים הדמיונים יותר מהאמתיים. ויחקור אם זאת ההתחלה ההיולאנית הנמצאת באדם ראשונה נתחברה אל הגוף האובד כאשר היתה באמנה או אל השכל הנקנה אשר נתחדש בה: 
@22בשער השלשה ושלשים 
@11יבאר שיש פעולות יוצאות לחוץ מסודרות מהחלק השכלי העיוני מה שנעלם מארסטו וחביריו אשר אור התורה לא נגה עליהם. ואשר יחוייבו למעשים התוריים שני קצים נבדלים במהותם ואיזה גלה יעקב לבניו ואיזה נסתם ממנו וטעם סתומו והסתרו: 
@22בשער הארבעה ושלשים 
@11יבאר איך יאמר שה' ית' נושא העולמות וסובלם עד שיאמר שיש דורות לא יוכל שאת ודורות חוזר למשאו: 
@22בשער החמשה ושלשים 
@11יבאר דעת תורני בנבואה. והמעלות המחוייבות שיקדמו אליה אשר לפיהן אי אפשר שיטעה הנביא לפעמים לדבר דבר שלא כהוגן. 
@22בשער הששה ושלשים 
@11יבאר שסלוק הבחירה לאיזו סבה שיהיה איננו ראוי שיתואר ה' ית' בה כמו שהניח הרב המורה ז"ל ויפתח בענין דרך נכונה וישרה. 
@22בשער השבעה ושלשים 
@11יבאר התועלת הנמשכות מקידוש הלבנה באמונה. ויזכור היחסים אשר לאומה הזאת עמה: 
@22בשער השמונה ושלשים 
@11יבאר כי כמו שמציאות הטבע יעיד על אמתת מציאותו יתברך כן ענין סדורו והריסתו יעיד על היותו פועל ברצון. והסמנים הנמסרים בזה האומר: 
@22בשער התשעה ושלשים 
@11יבאר שהשלמות האנושי יושג מפאת ההשקפה במעשיו יותר ממה שיושג מצד ההשכלה במהותו או העיונים העצמותיים אליו ית': 
@22בשער הארבעים 
@11יבאר שחטא האנשים הבאים אל חטאם בטענה ומופת הוא חטא עז וקשה מהבאים בבלי דעת. ושלתקון זה היתה כוונת זאת השירה השגורה בפי כל: 
@22בשער האחד וארבעים 
@11יבאר מה שחויב שימצאו בפני כל בעל נפש ערוכות שני שלחנות. באחת מספוא לחמורו והשני לשובע נפשו. ומעלת המן בשני הענינים: 
@22בשער השנים וארבעים 
@11יבאר החסרונות המגיעות אל הפועל אשר יעשה אותו במקרה או בהכרח: כי על כן נאמר כי יד על כס יה וגו': 
@22בשער השלשה וארבעים 
@11יבאר שקדימת שלום הבית והמשפט המדיני הם הכרחיים לחיי התורה ויבאר מהותם ויורה תועלת עצת יתרו אשר כל כך שובחה אצל האומה הזאת: 
@22בשער הארבעה וארבעים 
והוא נחלק לג' חלקים: בחלק רראשון 
@11יבאר הכרחיות השתוף בין עליונים ותחתונים להצלחת האדם. 
בחלק השני יבאר איך ימצא זה השתוף על ידי המצוות האלהיות: 
בחלק השלישי יבאר על איזה אופן ובאיזה בחינה יקנו אלו המצות ההצלחה הנפשיית: 
@22בשער החמשה וארבעים 
@11יבאר כי יגיע יותר תועלת היות עשרת הדברים ענינים אנושיים והמוניים מהיותם דרושים עמוקים. ויבאר סדר הדברות על ערך מערכות השמים וגו': 
@22בשער הששה וארבעים 
@11יבאר שעם שהיה הנושא לזה החלק המשפטי הקנינים המדומים שהמה הבל עם כל זה עלו במעלה על כל החכמות ההרגליות הפלא ופלא: 
@22בשער השבעה וארבעים 
@11יבאר אם העיון הוא בעבור המעשה או בהפך. וכן אם יאמר שהמלאך הוא בעבור האדם ואיך יהיה זה המאמר מגונה. 
@22בשער השמונה וארבעים 
@11יבאר התועלות המגיעות ליחס לו ית' בואו במשכן עם היותו נמנע אצל השכל. וההוראות אשר במעשה המשכן מתמונת העולם וחדושו כנדבת רוח ה' ואופני הנהגתו: 
@22בשער התשעה וארבעים 
@11יבאר מדרך החכמה והסכמת הנבואה כי צורת המנורה הזאת קומתה גביעיה כפתוריה ופרחיה זאת תורת האדם בלי ספק: 
@22בשער החמשים 
@11יבאר בראיות שכליות ונבואיות שהבית אשר הסכים ה' ית' עליו שיבנה על ידי בנו של דוד היוצא מחלציו אינו הבית שדבר ממנו יחזקאל בסוף נבואותיו: 
@22בשער האחד וחמשים 
@11יבאר שע"י תחבולות המעשים תפול המצוה בדברים הנמסרים אל ההפעליות ואל הכחות הטבעית. ושזה תועלת אלו הבגדים לכל זמן ומקום. 
@22בשער השנים וחמשים 
@11יבאר היות המשכן הקרבנות והשקלים לעומת פרנסה מדע וחיים. ויבאר טעם מחצית השקל: 
@22בשער השלשה וחמשים 
@11יבאר תכלית עובדי אלילי עץ ואבן וזולתם ומעשה העגל: ובאותו השער בהצעה יראה לתת מסוה על פני העם. וישקיף גם כן לכבוד אהרן. 
@22בשער הארבעה וחמשים 
@11יבאר ענין תוארי האלהית והשגחתו. יפרש גם כן הי"ג מדות. וענין המסוה וקירון פני משה רבינו ע"ה: 
@22בשער החמשה וחמשים 
@11יבאר שמצות שבת הסמוכה למלאכת המשכן לימוד לעזר לאדם לעמוד כנגד המטרידים אותו להשיג שלמותו, ויבאר שלשה עיקרי הדת. חדוש העולם. ותורה. ועולם הבא: 
@22בשער הששה וחמשים 
@11יבאר איך יסכימו יחד ההנהגה הטבעיית וההשגחיית בהנהגת העולם בכלל ובפרט. 
@22בשער השבעה וחמשים 
@11יבאר בצורך מיני הקרבנות ותועלתם וכוונתם: 
@22בשער השמונה וחמשים 
@11יבאר סגולת התפלה ותועלתה. ואיך היא תמורת הקרבנות ויותר מעולה. ויתן טוב טעם בסדר התפלה ולמה אמרו שאין מתפללין בלשון ארמי: 
@22בשער התשעה וחמשים 
@11יבאר סגולת הזמן והיותו יקר הנמצאות לזה ישוערו בו כל ההויות וההפסדים: 
@22בשער הששים 
@11יבאר תועלת אסורי המאכלות. אם לתקון טבע אומה הישראלית ואם להמציא לה חיי הפרישות. ויבאר סעודת לויתן: 
@22בשער האחד וששים 
@11יבאר ה' מיני פחיתיות הנמצאים בילודים ולתקנם באו כנגד' ה' מיני טומאות וטהרתן על ידי הכהנים: 
@22בשער השנים וששים 
@11יבאר שהדבור החיצון הוא שלוחו של פנימי. והחלוף בהם גורם נזקים גדולים: 
@22בשער השלשה וששים 
@11יבאר שנלמוד מעבודת יו"כ שגופות האנשים הם כלבושים לצורך שליחותם ואח"כ טעונים גנוזים ויחלק השער לג' חלקים. תורת היום עבודת יו"כ וד' חלוקי כפרה. 
@22בשער הארבעה וששים 
@11יבאר ויתן עצה שהאדם יחשוב עצמו היותו כאלהים ולא בן מות: 
@22בשער החמשה וששים 
@11יבאר כמה משובחות מדות התורה האלהית מאותה שנזכרו בפילוסופיא המדינית. והבדל אלו המצות מאותן שבאו בין הדברות. ויבאר ענין אוב ועלית שמואל הנביא: 
@22בשער הששה וששים 
@11ידבר בחלוקי הנמצאות. ויזכיר מדרגת ישראל אצל המלאכים ומדרגת שאר האומות: 
@22בשער השבעה וששים (ונחלק לז' פרקים) 
@11יבאר חבה יתירה נודעת לאומה ישראלית למסור בידם זכרון פנות התוריות. ויבאר נוסח אתה בחרתנו: 
@22בפרק הראשון 
@11יבאר איך נמסר קביעות המועדים לב"ד של מטה אפילו שוגגין אפילו מזידים: 
@22בפרק השני 
@11יבאר הענינים ראוים להשים פנות מיוחדות לזאת התורה: 
@22בפרק השלישי 
@11יבאר כי חג הפסח הוא המפרסם יכולתו יתברך 
@22בפרק הרביעי 
@11יבאר ענין העומד וספירתו כי ממנו יבא לאדם הישרה בעסקיו וזה על ג' בחינות לקוחות מזאת הפרשה: 
@22בפרק החמישי ביום הדין 
@11יבאר היות אמונה כוללת לכל האומות שיש דין למעלה. ולא נתחלפו רק בקביעות היום. ויבאר מהות זה הדין. וסדר מלכיות זכרונות ושופרות וטעם השופר ויבאר טעם זה הדין: 
@22בפרק הששי ביום הצום 
@11יבאר עקר הכפרה ויעורר לבות האנשים אליה להיותו יום החתימה: 
@22בפרק השביעי חג הסוכות 
@11יבאר כי החג הזה סימן לענין עסקי עולם הזה והצלחת הבא. ויבאר תועלת מצות לולב. טעום שמחת החג: 
@22בשער השמונה וששים 
@11יבאר כי הנפשות נבדלות בקבלת אור האלהי. כהבדל הגופים בקבלת אור השמש: 
@22בשער התשעה וששים 
@11יבאר התועלת המגיע ממספר הסבובים קטנים אמצעיים וגדולים ומשמירת מצותיהן כל אחד לפי ענינו: 
@22בשער השבעים 
@11יבאר למה ייעדה התורה השכר הגשמיי. וירבה מחלוקת על זה עם הפילוסוף. ובעלי הדתות ועם בעלי התורה האלקית: 
@22בשער האחד ושבעים 
@11יבאר כי עקר האנושיות תלוי בהצנע לכת עם אלקיו. כי עשות משפט ואהבת חסד כבר ישותפו בו בצד מה הב"ח ג"כ: 
@22בשער השנים ושבעים 
@11יבאר היות הדגלים וחנייתם לימוד נפלא ליחד לבם אל אביהם שבשמים: 
@22בשער השלשה ושבעים 
@11יבאר היות האדם בטבע לוחם מלחמות השם ומה הם ראשי צבאיו. ויתן עצם להיותו תמיד נוצח במלחמתו: 
@22בשער הארבעה ושבעים 
@11יבאר כי השלום הוא חוט של חסד החורז הנמצאות ומעמידן. ויבאר תועלת זאת הברכה וסגולותיה: 
@22בשער החמשה ושבעים 
@11יבאר איך יצדק מאמר יבא טוב וכו' ולפי המסופר יראה שכל אחד גרע חלקיו ויבאר כוונת המתאוים: 
@22בשער הששה ושבעים 
@11יבאר כי כמו שמדרגת הנביאים נבדלת מכלל האנשים. כן מדרגת נבואת מרע"ה נבדלת מלהקות הנביאים. 
@22בשער השבעה ושבעים 
@11יבאר כי המרגלים והנמשכים אחריהם לא את הארץ מאסו כי אם אליה ממעל. ויבאר טעם מצות ציצית. 
@22בשער השמונה ושבעים 
@11יבאר עוצם חטא קרח. ויבאר בהכרח עצם האנשים החטאים ודרך הנצוח אשר לקחו למחלוקתם. ואיך עלה בידם הפך כוונתם: 
@22בשער התשעה ושבעים 
@11יבאר ענין הפרה בשני פנים אם בענין הסתרה. ואם בענין הגלותה. וידבר בענין סגולתה טומאתה וטהרתה: 
@22בשער השמונים 
@11יבטל דעת החושב שמשה רבינו לא חטא: ויבאר ענין החטא ומהותו: 
@22בשער האחד ושמונים 
@11יבאר טעמים נכבדים למה שצריך בענין השלום יותר מבשאר מדות מעולות: 
@22בשער השנים ושמונים 
@11יבאר כי לא נאמר נבואה על אחד מהאומות עכו"ם כי אם בהשאלה. ויבאר מאמר אבל באומות קם: 
@22בשער השלשה ושמונים 
@11יבאר כי מדרך הדבר השלם להיות אחד אף שיחובר מחלקים: 
@22בשער הארבעה ושמונים 
@11יבאר כי הכשרון האומה הוא תקפה וגבורתה: ובהסתלקו ישארו קרחים מכאן ומכאן: 
@22בשער החמשה ושמנים 
@11יבאר שההשתדלות בענינים הזמניים לצורך הגופים הוא הכרחי אמנם המוציא כל זמנו בזה. אולת תחשב לו ויתן משל הכבש: 
@22בשער הששה ושמונים 
@11יבאר כי שעור האשם המושב לכל חוטא יהיה כפי שהודע אליו ראשונה חטאתו. ויבאר טעם זכרון ערי מקלט בכמה מקומות: 
@22בשער השבעה ושמונים 
@11ידבר בהתקשרות הנמצאים כולם וקיומם באור פני מלך שהשלום שלו. ויבאר איך יתואר לו ית'. שמחה עצב ובכיה: 
@22בשער השמונה ושמנים 
@11יבאר עסקנו עם אלקינו פעם בחזקה פעם בבקשה ופעם באונאה. ויתן תשובה נצחת על הטוענים עלינו מאורך הגלות: 
@22בשער התשעה ושמנים 
@11יבאר שכל ישראל שמעו עשרת הדברות מפי הקב"ה. ויבאר מאמר אנוכי ולא יהיה לך מפי הגבורה שמענום: 
@22בשער התשעים 
@11יבאר תועלת תחבולת הזכרון אצל המצות התוריות. ויבאר שתי סגולות האחרות: 
@22בשער האחד ותשעים 
@11יבאר שהתורה ועבודת האדמה הם כשתי צרות: האחת צנועה. והשנית פרוצה. ודבר המלך שלא ליקר הפרוצה על פני הצנועה: 
@22בשער השנים ותשעים 
@11יבאר ענין היראה ומאמר וכי יראה מלתא זוטרתא היא. ויבאר כי היראה סוד האמונה ויסוד כל התורה: 
@22בשער השלשה ותשעים 
@11יבאר שלא תושלם הבחירה במעשה האדם אם לא תהיה לו בהם ידיעה שלמה: 
@22בשער הארבעה ותשעים 
@11יבאר במאמר כי אהבת ה' ית' לצדיק קודמות לצדקתו קדימת סבה הוא אמת מצד כלל הבריאה אך שקר מצד חלקיה: 
@22בשער התשעה ותשעים 
@11יבאר שהנהגה הטבעית והיותר נאותה להפיק רצון ההשגחה האלהית היא הנהגת המלך. ויבאר טעם מעשה העגל: 
@22בשער הששה ותשעים 
@11יבטל דעת האומר שמדה טובה היוצאת מהקב"ה על פי נביא אינה חוזרת: 
@22בשער השבעה ותשעים 
@11יבאר שהמלחמות המפורסמות הם למוד אל המלחמות הנסתרות כי הם היותר מסוכנות: 
@22בשער השמונה ותשעים 
@11יבאר שההשתעבד וההכנע למי שיאות לו האדנות הוא עצם החפשיות. ויבאר ענין תפלין ובכורים ופרשת הברית: 
@22בשער התשעה ותשעים 
@11יבאר איך היו כל ישראל מושבעים בשמירת התורה והלא אין אדם מוריש שבועה לבניו: 
@22בשער המאה 
@11יבאר ענין התשובה וסודה. 
@22בשער המאה ואחד 
@11יבאר שיש חיים וחיים טובים וכן מות ומות. ושראוי שיבחר האדם החיים הטובים ויבדל מהמות הרע 
@22בשער המאה ושנים 
@11יזכור ארבע אבות נזיקים המטרידים האדם משלמותו. אשר לסלקם כוונה התורה במצות הקהל: 
@22בשער המאה ושלשה 
@11יבאר בהסרת המבוכה מאמונה ידיעתו ית' העתידות: בענינים האפשריים והתלויים בבחירה האנושית: 
@22בשער המאה וארבעה 
@11יבאר כי ברבות הטובה על השלמים כן ירבה וכן יפרוץ על זולתה ושעת המיתה היא מסוגלת: 
@22בשער המאה וחמשה 
@11יבאר למה לא ניצל מרע"ה מהמיתה הגופיית כמו שניצל אליהו וחנוך: 
@22בנעילת שערים 
@11ידבר באושר אשר בו סיים משה אדונינו את תורתו באשר הוא התכלית הנכסף לשלמים המגיע בסוף המעשים כלם: 
@00הקדמת המחבר. 
@66הלא @77בהיות הנפש ההוללה. משתוקקת אל טוב מפעלה. כאשר יוסד לה מפי נורא עלילה. נודע בשערים בעלה. כי ימצא איש ממלאכה נמבזה או מעולה. גבוהה או שפלה. תקון נפשו בשעמום הבטלה. ותקל בעיניה עול סבלה. אף גילת ורנן בעמלה. פועלת היתה או פעולה. וכי יפגשהו עת ופגע לטורדה ולהבהילה. ותזנח מטוב יגיעה וסבלה. אשר שפרה לה אף נחלה, אז תחרץ לפנות לימינה או לשמאלה. על איזו עבודה קשה או קלה. יקרה או נקלה. עד תמצא לידידות טיולה. ולחשק פעלה. אחרי נמכר גאולה. ויש אשר חשבה לרעה חולה. ותוכחת מגולה. והאלהים חשבה לטובה ורפואת תעלה. במילתא דתליא במזלא כי הוא יתמוך גורלה. להפיל בנעימים חבלה. למען יהיה לו העתקו מחשקו לכם ולתהלה. ומנוסו מחפצו לפליטה גדולה: 
@66ועתה @77הן אני יצחק ב"ר משה ב"ר מאיר בן עראמה נב"ת [ר"ת נפשו בטוב תלין] מנעורי גרסה נפשי לתאבה. אל מלאכת האלהים לקרבה. ולא אצתי מרעות אחרי רז"ל המה הגבורים אשר בדורנו. יצאו לפנינו. חלוצי צבא. למלחמת חובה. האוכלים למעדנים בשרא שמינא אפתורא דדהבא. המעמיקים שקלא וטריא בהויות אביי ורבא. עד היסוד בה. ואם המלאכה מרובה ורחבה. ואינני כדאי לאסיקי בגוה. כמה דמסיק תעלא מבי כרבא. מה לעשות ואין טעם באהבה. אמרתי גרמי יבישא דנפל בחולקי טבא. מבית מלא זבחי הבהבה. ואחריהם החזיקו בידי חברים מקשיבים לקולי ואם אינה ערבה. ערבה להם לחם יבש ופת חרבה. בצק שבסדקי עריבה. גם אני קשרתי עמם אהבה ואחוה. והוספתי בם שמחה וחדוה. והכינו לה' יושב המרכבה. בחזקו נקח לנו קרנים לאגחא קרבא. במלחמת תורה ומצוה. לא נזיז מינה כל ימי עלומינו וגם עד זקנה ושיבה. ולא תזוז מינן לא בעולם הזה ולא בעולם הבא. עוד מעט והכל הולך לעומת שבא ונרוץ הגלגל ונהפכה מסבה ורוח ה' נשאתני ממקום חפצי. ומקום רבצי. סמור"ה יפה נוף ירכתי צפון ויביאני הנה נוה שאנן ומלכות ארגו"ן והעמים אשר באתי בהם בתחילה הנאה והמעונגה טרג"אונה. והקרובה אליה העירה ברג"ה דמיתיה בת ציונה פרשתי להם כפי ואליהם דרכי תצורנה. כי המה היו במלכות הזה קדומות לאלהים. ומלפנים ישבו בם. עם קדוש ורם. עוסקים בתורה ובמצות לשמם. ועוד היום עמד בם ריחם וטעמם. מעשיהם מוכיחים ולבם נכון עמם. הזלים זהב מכיס להביא ממרחק לחמם. אמרתי הפעם ישמח לבי ותעלוזנה כליותי. אספור ירחים תמלאנה משאלותי. נדרי ליי' אשלם וכל מוצא שפתי. והנה מצאנו ראינו הארץ אשר עברנו בה לשבת בקרבה. לא מקום מקנה היא והמחוז בלתי למוד ואמוד. לקבוע בו בית תלמוד ויושביהן עמוסים מכובד המסים. ולא נסו לשקול שקלים ולתרום קופות. שיאספו שם מרעה בעלי אסופות. ומעט אשר היו לפני אשר באו לרגלי ולא מצאו די צרכיהם. וכאשר כלו לאכיל את השבר אשר בכליהם. הלכו להם אל אשר ימצאו איש שקל כסף דרכמון או אגרטל. ונמצאתי יושב ובטל. אך עשרתי מצאתי און לי כי עם ה' אלה אשר התגוררתי אתם. בתורת ה' חפצם ותאותם. ולשמוע דבריה עם פירושיה ומדרשיה. שמו תשוקתם. ובהבנת הפירושים. ישנים גם חדשים. נתני עיני בחינתם. גם לשאול ולדרוש טעמים נעימים. בדברים סתומים. כוונו לבם ודעתם. וכה היה מבטם יומם ולילם חגם חדשם ושבתם. ופניתי אני להפיק רצונם ולהשלים חפציהם. מתוך ספרי התיירים הגדולים ההולכים לפנינו במאורות פרושיהם ומדרשיהם. ולא עצרתי כח לספק צרכיהם. במושג אלי מהם על פי שאלותיהם. כי עמנו זה עם בינות הוא ובתוך עם עמקי שפה ואנשי לשון הוא יושב. באשר הוא שם בין אומת אדום העדינה. בכל עיר ומדינה. חכמיה שרים בכל חכמה ותושיה כהניה ושריה אליפים לראש הפלוסופיא. בשתופה עם אלהותם. עשו ספרים הרבה הגה מפיהם דורשי רשומות. במקהלות ברבבות ברוב הימים ימצאוהו. ?ופים ממלל רברבן על דתם ואמונתם יום יום מן ינצרוהו גם מתמול גם משלשום תצאן הקריאות בקריות. תקראן לעם לשמוע מפיהן מיטב דבריהם נדרו ושלמו. ובני ישראל בזו בתוך הבתים ושמעו אמריהם כי נעמו נתאוו להם להרים דגל כמותם. אומרים אמור היו יהיה חכמיהם ומביניהם שואלים ודורשים במדרשיהם ובבתי תפלתם ונותנים טעם לשבח על התורה ועל הנביאים ככל חכמי הגוים לאומותם שלמה תהיה התורה האלהית בכל ספוריה ודבריה כעוטיה על עדרי חביריה ותלמידיה. ואם יש דת ונמוס. אליו גוים ידרושו בסבר פנים נעימות. ובשום מדה טובה: בי"ג מדות התורה נדרשת מק"ו ומגזירה שוה: 
@66ואולם @77מפרשי ספרי תורתינו לא באו בזה הסגנון אשר הכל יכספוהו. כי שמו מגמתם לפרש דקדוק המלות ופשטי הספורים והמצות. ולא פנו למלאת חסרונינו. ולנשוא פני תורתינו. לעיני בני עמנו. לתת להם פאר והדור בפניני עניני ספוריה. מצותיה וחוקותיה: כאשר יאות לערוך אותם לפני אנשיה: אנחנו אלה פה היום בקצת מה שנתנו לקוצר דבריהם ולמיעוט דעתינו. הלא הוא כמוס עמם ונסתר מנגד עינינו. גם קצורנו גרם לנו למצוא בפירושיהם דברים מגומגמים ומסופקים. וסובלים כמה דחוקים. לא ינעמו לחכי מחכי ממתקים: מדברי תורתינו. האמנה כי האלהיים חכמי המשנה והתלמוד. באו על התורה על זה האופן מהלמוד. כמו שנתפרסם מאז: דברם מדרשים יקרים מזהב ומפז. אבל מה נדבר ומה נצטדק מהעולה מכונתם מכמה מאמרים הבאים בהגדה ובמדרש. כי לא פורש. גם כי לא דברו כי אם בדברים מצויינים וענינים מיוחדים וראשי פרקים. לקחו הכללים והניחו הפרטים. שהם מקומות עיוננו. יען כי אור אבוקתם העצומה. גדול מבוא במקומות הדקים. בחורים ובסדקים. שהמה היום בתי חצרינו וארמוננו. לבד זה מצאנו ראינו כי הנה הרב המורה ז"ל הוא היה שר וגדול ליהודים בחכמת התורה והמצוה. נשיא וראש על כל פלוסופי האומה. הוא החל לחבר ספר בשתוף שני העיונים ולרוץ מרוצת החריצות להסכימם בהסכמה. ויהי מה. ויאמר לבנות חומה גבוה לתורה ולתעודה. להכין אותה ולסעדה. בטעמי המצוה ובמיני ההשגחה והנבואה ובאופני התארים וכל הדרושים החמורים שבה. דבר קטן מעשה בראשית דבר גדול מעשה מרכבה: 
@66אך @77אמנה המתפלספים הבאים אחריו השתדלו לבנות עליה סוללה להפיל אותה ולהרסה. והדבר הקשה כי אמרו שלא באו לחלוק על דבריו כי אם לפרש דברי הספר ההוא החתום לגלות סתריו. ורמזי חדריו. וכבר נמשך מענינם מדברי קצתם וחידותם שפשטה הסכמתם. כי מי שלא יבין מסודותיהם ורמזיהם דבר שינגד למה שקובלה אמתתו. לחכמי האומה מדברי הנבואה וספורי התורה. כי הוא לא בא בסודו ולא הגיע עד תכונתו. יהיה הדבר הגדה או מצוה נס או נסיון וכדי בזיון. ובאמת לא עליהם תלונותינו. כי אם על חכמי תורתינו. מנהיגינו ראשינו ופינות שבטינו שהסבירו פנים להם ואל ביאוריהם. ונתנו חנינה אל חבוריהם ושום שמו זכרון אליהם ואל דבריהם: 
@66שומו @77שמי המחשבות על זאת. ושערו חרבו מאוד. כי לא כדעות המצריות העבריות. כי זרות הנה. כי הנה חכמיהם הכריחו הפיליסופיא אשר היתה להם טבעית והשיגו גבולה. להציב ולהרחיב גבול דתם ואמונתם ולהעמידה על תלה. וחכמינו אלה האמונים על חיק התורה. חזו לנו שוא ותפל להשיג גבוליה ולהרחיב גבולי החכמה אשר היתה להם לזרא. ויפרקו נזמיה וינצלו עדי עדים מעל שכמה. ויתנום על כתפות צרתה. גם כעס בעבור הרעימה. והנה על זאת הקנאה העצומה. מלאני לבי לחבר חבור קטן קראתיו @44חזות קשה@55. עלה במחשבה לשלחו תשורה בכל גבול ישראל. והיה רק זועה הבין שמועה. כימי הגבעה. סוף דבר עלה מהשתדלותם הפך הכוונה. והמלאכה לא היתה כדאי. שיוכלו שפתותינו לומר די. ועל דא ודאי היה לבי דוי. ועל אלה חשכו עיני. ובין כה וכה היה עול העבודה האמורה כבד עלי. ואלי היה רע ומר. קושי מצוא דברי חפץ עם עצום ורב כמו שנאמר ובקנאתי באש תשוקתי. חלל לבי בקרבי. ויותר מכדי כחי להשלים מאויים נתאמצתי ולמלאות רצונם בכל עוז התאזרתי. גם את חצני נערתי. וצללתי בעמקי מי אפסי התושויות. אחרי הגדולים יורדי הים באניות. הבונים לתלפיות. גזרות ובנויות יפיפיות. והיה בנפול בתחלה היו בידי חוליות של זכוכיות. והרציתים לשולחנים בקיאים שבהם תקנום וזככום קראום מרגליות. כי בטוב טעמם ודעתם הנרחב. העלו יקר מחרשיהם ומעפרם הוציאו זהב. ויאמרו לי התרפס ורהב. כה תעשה וכה תוסיף הבהב. הפצירוני פתוני בנועם דברים ונפצרתי. חזקוני בשכל מליהם ונתחזקתי. חקרתי ודרשתי. מעוז שכלם בטעמי פשטי הכתובים יצאני מאכל בריאה. וממיץ לבם במנעמי הספורים הוצאתי נהרי נחלי דבש וחמאה. ומרוח בינתם בינותי לי בדרושים התוריים דעת פליאה. חלקם נתתי לפניהם כהלכתו ומשפטו סדר בסדרו לסדרי השנה. והיותר היה עמדי למנה צפונה. במשמרת יי' נאמנה. ועל זה האופן עבר העיון בספר התורה וחלקתיו צו לצו ק"ו לק"ו. ואלפי תהלות ורוב הודאות לאשר גמלני וזכני לשוב בדרך הזה בתקופות הימים. גם כי נשתנו עלי הענינים. ונתחדשו אלי הפנים. כי דורי נסע ובית מגורי נעתק אל קלע"אויס עיר גדולה של יקרים ונבונים. אנשי סגולה מיוחדים. ושם חזרה אלי סיעה מהתלמידים. אף רוחי בקרבי נעשה חדודים. ונפתחו לפני עוד חלונים שקופים. ואוסיף להביט עוד מראות וגוונים. פנים מפנים שונים. ובקרב שנים. חזרתי ותקנתי. גרעתי והוספתי. כפי אשר נאות. נפתולי אלהים וחבורים נפתלתי. וחברתי בלולאות. והנה עלה כלו קשור ומחובר בעבותות ושלשלאות. אות באות. ויטב הדבר בעיני. וישא חן וחסד לפני. עד כי העירוני רעיוני. ולבי גם הוא ראה וישמח בעמלי. ויורני ויאמר לי. הטוב לך כי תמאס יגיע כפך: ובעמלך אשר עמל בזיעת אפך. מה לך נרדם שימהו כחותם על לבך. הלא על ספרתך. ואל נא יאבד באבדך. וזכרו לא יסוף באסיפתך. וכי תשיב אמריך לאמר כי יראתי. כי אמרתי. פן אעלה על גליוני. מה שיגלה חסרוני: והיו ידי אמונת עטי. להעיד על קוצר דעתי. ותכון אתי מלאכתי. להביא בכליותי מכות המכים. וחצי המורים לעומת מחברתי. בחרבי ובקשתי. הנה לא צדקת אענך. אוכיחך ואערכה לעיניך. הלא יראתך כסלתך: תומתך היא גאותך. כי אם כן הוא כדברך. חסרונך נגלה לעינך. ומיעוט חזקתך לא נעלם מדעתך. הן הנה היו אזניך. מחסה ומסתור מפני מדותיך [נ"א מכותיך]ן כי השבח המגיעך בקצת הטוב הנמצא בפעולתך. יתר מאוד מן האשם המושב אליך על קוצר השגתך. והשנית למי אני משיאך ומבקש מלפניך. כי אם לעזר ולהועיל אנשים קצרי יד אשר כגילך. או פחות מערכך. אשר אתה בטוח ממכותם. ומקוה שכר מתועלתם. ולחוש על כבודך. למה תפקיע שכרך וגמולך. חלילה לך מחטוא לך. ולכן אזור נא כגבר חלציך. הכון לקראת אלהיך. ואם השגתך קצרה וקטנה. הנה הודעתיך נאמנה. אם תשים לבך לעבודה לשמה. ותכוון אל הדרך הנכונה. כי הוא יתן חכמה מפיו דעת ותבונה: כתרוני דברי לבי השיגוני. מנוחה הדריכוני. הוכיחוני וילחצוני עד להצר. ייסרוני כליותי ואוסר. ואם המלאכה מרובה והדעת קצר. מעוזי אל אלהים כי טוב הוא וטוב יבשר. ה' האומר אלי קום התחזק במעוזך כי כל תוכל ולא יבצר: 
@66בו בטח @77לבי ועזר. לחבר חבור על תורת האלהים יכלול שני חלקים. החלק הראשון בחקירת ודרישת עיוניה המיוחדים כפי מה שקדם מהכוונה. והחלק השני בפירוש דבריה. על דרך פשוטיה באשר היו לה דדים במקום בינה (ברכות י'). באופן שבכל ענין וענין יבאו שני מיני הדבור הדרישה והפרישה. והדרשה תדרש בבא איש מעיון אל עיון בכל דברי התורה. הגדותיה וספוריה. מצותיה וחוקותיה. דרך שערים יהיה כל עיון מהם שער בפני עצמו לבא בו אל דברי הפירוש. וגם אל השער הבא אחריו. וכן הענין משער לשער עד תום מספרם. ולא אחוש אל הפסקת הסדרים אשר קבעום למספר שבתות השנה רק אל הבדל הענינים ואל חלוף כוונתם. על הדרך אשר דרכו בו חז"ל במדרשותם. ואם לא אכוין אל הסך שחל להיות בחשבונם. וכל שער ושער יפתח במאמר אחד להם ז"ל מן המקום ההוא המיוחד. ופעמים מזולתו היותר מסכים. ובצירוף מאמרים אחרים מהדומים ומתיחסים אליו ונמשכים אחריו. בתת טוב טעם ודעת בדרוש ההוא המיוחד והראות תועלותיו. בשום תחלה על הרוב מאמרים קצרים בגבולים כוללים צורת הדרוש ותוארו בדרך מופתי. רובם על דרך הקש תנאי מתדבק. * @88[הקש התנאי וכו'. הקש התנאי המתדבק נקרא בפי חכמי ההגיון. (עיין מלת הגיון שער ח') אם נקדים בתחילת הקדמה ונאמר, כי אם יהיה דבר @44א@55 יהיה בהכרח דבר @44ב@55 ואח"כ נאמר, כי דבר @44א@55 הוא באמת, @44איזט ווירקליך פארהאנדען@55, א"כ נמשך מזה כי גם @44ב@55 ישנו, ד"מ אם נאמר, שאם השמש עולה על הארץ הוא יום, ונאמר אח"כ השמש עלה עתה, הנה יתחייב כי עתה היא יום, וזה יקרא הקש התנאי המתדבק המחייב, ואם נאמר בהיפך שאם לא יעלה השמש על הארץ אינו יום, ונאמר אח"כ, כי עתה לא עלה עוד, א"כ נמשך מזה שעתה אינו יום וזה נקרא הקש התנאי השולל, @44דער פערניינענדע בעדינגענדע שלום@55, ובכל אלה נשפוט מחיוב או משלילות הקודם שהוא הסבה, על חיוב או שלילות המתאחר שהוא המסובב, ואם נשפוט בהיפך ונאמר עתה הוא יום, א"כ עלה כבר השמש, או אם נאמר עתה אינו יום, א"כ לא עלה עוד השמש, בשני אלה המשפטים נשפוט מחיוב או משלילות המתאחר שהוא המסובב, @44דיא פאלגע@55, על חיוב או שלילות הקודם, והנה יען כי דרך הרב ז"ל בחלק הדרוש להקדים תחילה הקדמה פילוסופית, ולומר שאם יהיה ענין @44א@55 אמיתי, יהיה גם ענין @44ב@55 אמיתי, ואח"כ יביא ראיות ממקראי קודש ודחז"ל להורות אמיתת ענין @44א@55 אשר ממנה נמשכת גם אמיתת ענין @55ב@44, ומבאר בזה ענין הפרשה והמדרש אשר עליהם יבנה יסוד דרושו, ע"כ אמר, כי רובם על דרך הקש תנאי מתדבק.]@99 כי הוא הנאות לזה מזולתו. ובסמוך אמות הקודם וחייוב הנמשך. ובירורו מדברי התורה והחכמה. כמחוייב לכל דרוש נעים ויקר. ובכלם פיה פתחה בחכמת המחקר: 
@66אמנם @77תורת חסד שמה על לשונה לתכלית ולעקר. ואגבן תתקשר ותתגלגל פרישת פרשה מהנביאים או מהכתובים או שניהם. מהנאותים להתגולל ולהתנפל מענין לענין ובאותו ענין. למלאת אותו לאמתו וליפותו לעומת פניו. והיה דבר דבור על אופניו. ועל דרך שאמרו ז"ל במדרש חזית (שיר א') שהיה בן עזאי יושב וחורז בדברי תורה מתורה לנביאים ומנביאים לכתובים והיו הדברים שמחים ועריבים כנתינתם מסיני. עוד שם אמר ר"ל אית דידע למחרוז ולא ידע למקדח. ואית דידע למקדח ולא ידע למחרוז. ברם אנא הוינא חרוזא ואנא הוינא קדוחא ע"כ. ועם היות שגלוי וידוע שאין אני לא קודח ולא חורז. מכל מקום טוב הדבר ללכת בדרכיהם. ולצאת בעקבותיהם: וקראתי החלק המיחד זה הענין @44מאה שערים@55 כי אם הוסיפו לא פיחתו. אמנם היה מספרם כפי חלוק הדרושים ששערה דעתי אותם לרגל המלאכה. כי בם צוה יי את הברכה. אמנם בקצת השערים יהיה שם פרק נפרד או פרקים הצעה או הצעות. יהיו ג"כ דרושים בפני עצמן כפי מה שחייב סדר הענין. מלבד מה שיבואו שמה שני דרושים. האחד בראשונה במבוא השערים ופתיחתם. והאחד באחרונה בנעילתם. ואסדרם אחר הספר א' לא' במספרם כמשפטם. והנה בבא לפני בכל שער ושער איזה דרוש מהדרושים הנרמזים. אשר עוותו עלינו המתפלספים את דרכם. וגרעו את חוקם. אם בעניני האותות והמופתים. ואם באופני הידיעה וההשגחה והנבואה. אשר בכלם דבריהם הם ענפים פורים ראש מדעת הקדמות: ובכל הענינים הדומים והנמשכים אליהם. הן אני אשתדל כפי היכולת לבטל את דעתם. ולהפר את משפטם. והנני סך את דרכם. ואציב ציונים לשוב בדרך הטובה והרחבה דרך יי' בהסכמת המעט אשר הושג אלי מדברי החכמה. ובביאור מה שקצרה יד החכמה להסכים עמה. כאשר חויב מעוצם מעלתה. וכמעט שעל דברים אלו תהיה לי תמיד עמם תוכחת מגולה. למה שהם דברים כוללים שהולכים ומשתרגים בכל התורה כלה. כי ראיתי לי בכל זה תועלת נפלאה. עד אשר אחשוב שציור וקבול כל הדברים האלה על זה האופן בדחיית המנגדים. הוא הכרחי מאדם להצלחת הנפש ונצחיותיה, ושלא יתרחק האדם ממנה כי אם לפי נטיתו מהם והתרחקו מקבלתם והשמעם: 
@66והפרישה @77תתפרש בעורר תחלה הספקות חדשות גם ישנות הנופלות בפשטי הכתובים הבאים בחלק ההוא מהדרוש. גם בענינים לפי הנגלה מהם או לפי מה שהגיענו מפירושיהם. ואסדרם על מספרם ראשונה ואסמוך הביאור בהמשך הענין על דרך הישוב והנעימות כאשר תשיג יד הנודר. ובהסכמת מה שקדם מהדרוש. ועל פי דרש יתישבו יפה הכתובים על מכונם. והספקות עוד אינם. וקראתי החלק המיחד זה הענין @44באר אחרת@55 היא הבאר אשר קראוה רעיונות רחובות בפשטי ספוריה ולא רבו עליה. אמנם אשר מזה החלק אחלקנו עם כל שער ושער, א' מה שיאות אל הספור ההוא מחלק הדרישה. ולפעמים תוכלל הפרישה בתוך הדרוש. כמו שיהיה בעניני המשכן והקרבנות והנגעים והטומאות והטהרות ודומיהן. ובאלה וכאלה לא אחוש לסדר ספקותיהם כי הן עצמן עצם שאלותיהן. וכאשר יבואו לידינו ע"פ דרכנו. עקרים כוללים ומונחים לפנינו. מאבירי הרועים כגון מה שהניח הרב המורה ז"ל מסלוק הבחירה לעונש חטא או חטאים מהידועים אצל האל ית' (ה' תשובה פ"ו). או במה שאמר שכוונת המצוות לעצמן (מ"נ ח"ג פכ"ז). או כמו מה שקבל עליו ועל הבאים אחריו שמדה טובה היוצאת מאת הקב"ה על פי נביא אינה חוזרת (ה' יסודי התורה פ"י) והרבה ענינים דומים לאלו. בפגעי בם לא אסור מלברר וללבן הדברים ולפרש בהם היותר צודק לפי עדות הכתוב. בהשאיר השרשים התקועים לנו במקום נאמן משרשי התורה והאמונה. ואע"פ שמצאנו בהם דרך סלולה וכבושה החזיקו בה ראשוני המפרשים ונמשכו אחריהם דעות הרבים. לא אחוש אם יעוני ממנה הספקות הגדולות הנופלות עליה והראיית החזקות המחייבות חלופה. ואל יחשב לנו לעזות לאמר ידינו רמה בדרושים האלה מידי אבירי הקדמונים. חלילה חלילה כי תלמידי תלמידיהם אנו ומימיהם אנו שותים. ונהי בעינינו בכל אלה העיונים. כעניים ואביונים. העוללים אחרי הבעלים. כי טוב להם עולליהם מבציר הראשונים. 
@66ועל הכל @77עיני רואים תראינה ולאלהים ה' ולהם פתרונים. ובמקומות רבים דרך הפשט זכרתי גם כן קצת ענינים יקרים מחוץ. להיותם דומים ומתיחסים אל הענין אשר בו יהיה הפירוש בדרך ראיה או דוגמא. והנה עם אלו ההשקפות נמצא תועלת החבור הזה גדול מצד מה שיכלול על פירוש התורה הרבה מן הפרשיות החמורות שבמקרא וגם הרבה ממאמרי חז"ל הנעימים. ונגלו בהם כמה ענינים נחמדים שהיו בהם סודות סתומים וחתומים. גם ענינים רבים מדברי חכמי המחקר הנאותים לתורה מכונותיהם בטבעיות ואלהיות. גם מהפילוסופיא המדינית בפרט המפורסמת מהמדות אשר דבריה כלם נכוחים וישרים למולם נרות מנורת התורה הטהורה מאירים ומזהירים בדעות ומוסרים. וכבר יהיה הספר הזה כולל כל הדרושים התורנים גם עניני המצות והחוקים אשר הם נוהגים תמידים גם הווים והנמשכים לפי תקופות הימים וסדר זמנים לחדשים ולחגים ולמועדים. מלבד שבתות יי' ודקמי פסחא ודפורענותא ונחמתא ותיובתא וזולתם כפי מה שתכלול אותם התורה השלמה אשר לא יחסר כל בה כל מבקשם לא ייעפו בלכתם למצוא תועלתם. כל דבר ודבר בשער מקומו ימצאוהו כתוב ומפורש. וגם כלו הנה נדרש: וכבר התנצלתי במה שקדם שאין לספר הזה עסק עם הגדולים בחכמה ורמי הקומה. אך שהוא נותן ליעף כמוני כח ולאין אונים הדומה לי עצמה: 
@66ואתה @77אנוש כערכי או נגרע ממני הרואה הספר הזה ומספר שעריו ופרקיו. אל תמאסהו בגובה קומתו. ואל תקוץ באריכתו אשר עד כה דברתי. ובשעריו לא חשתי רק התמהמתי. כי עתה שבתי לעולל עוללות כבוצר על סלסלות. בהניף חרמש ומגלות. לקטף מלילות כעורות. וזמורות ענבימו ענבי ראש ואשכלות מרורות. הן הנה הדעות הנפסדות המפילות על התורה ועל האמונה אבנים גדולות אבנים יקרות. גורמים בנזקי הגופית והצורות. צרות צרורות לא נזק צרורות. הסובבים בעיר מצאוני. ושומרי החומות פגעוני המה ראוני ולא עצבוני. גם בשאר הענינים היקרים אלי כפנינים. שבלי זהב תרומות לקטתי מבין עמרי גדולי המפרשים הראשונים. ולא ביישוני. ואף גם זאת שול השלו לי מן הצבתים בפשטי הכתובים פנים חדשים חשובים לפני כספירים ולא הכלימוני. ומה לעני המוצא עומר בגורן ולא ישוב לקחתו. גם בעיר עניו יביט לקט שכחה ופאה על פני השדה נטושים מכל עבריו. שיניחנו לאדם שיבא אחריו. ועל כל פנים אל אלהים הוא יודע ולבך גם הוא ידע כי לא כוונתי להרבות בו דברים רק ענינים. ושלא כתבתי בכל זה אך מה שתרבה בו שמחתי אם מצאתיו כתוב לזולתי. ואם המצא תמצא בספר הזה או בזולתו ממה שכתבתי שמצאתי דבר שקדמני בו אחר. לא יחשב לי לגנבה חלילה. כי בחי העולם לא ראיתי ולא שמעתי. ואתה תחזה כי קצת פעמים שהוזקקתי לזכור דבר לא המציתיו. תמיד אני מיחס אותו לזולתי. וגם אם אחר שחדשתיו מצאתי או נודע אלי שקדמוני בו. הנה הודעתי הדבר שם להקים עליו שם הבעלים הראשונים. ומי שירגיל עמי כהרגלי עם זולתי מאנשי זמני ומאשר היו לפני. ישא ברכה מאת יי': 
@66והנה @77כדי לקרב תועלת הספר הזה לכל דורש ומבקש ולהמציא לו כל הענינים הבאים מחוץ אם בתורה אם מנביאים וכתובים ואם ממאמרי החז"ל ואם מספרי החכמה ומדברי המורה ז"ל יש בדעתי להכין לפניו מפתח יפתח בו על שני פנים. הא' זכירת הענינים ההם כלם על סדר השערים. אם דרושים ואם ענינים. והשני זכירת המקומות והשערים על סדר המקרא תורה נביאים וכתובים. ושם זכרון מאמרי החז"ל ופרקי המורה. וספר המדות וכוונת הפילוסופים. באופן שיהיו הכל בנקלה מצואים ומזומנים. ודברי המפרשים ויתר החכמים האחרונים. יהיו נזכרים על מקומות העיונים והיו נכונים אם בחלק הדרישה ואם בפרישה כאשר זכרנו מלפנים וזאת שנית אידי דזוטרא אכתוב אותה בסוף הספר אחד זכרון השערים תועיל מאד לכל יבא לקחת דברים. וקראתי בשם הספר הזה הכולל שני אלה הענינים יחד @44עקידת יצחק@55 והסכמתי בזה השם להיות המלות הללו שגורות ומורגלות בפי הכל וסובלות שיפורשו בפנים שונים. יודו על ארבע הסבות אשר ביגיעתם תדע אמיתת הנקרא ומהותו. ועל הראשונה ירצה עקידת יצחק כמשמעו. והכוונה כי הנושא לעיון זה הספר אשר הוא במדרגת ההיולי לו הוא חבור מאמרים מתורה נביאים וכתובים וממדרשי חז"ל גם מקצת ספרי שאר החכמות אשר חברן וקבצן המחבר כמות שהן לפי התפשטות כוונותיו. והם עצמם הסבה החמרית. ועל השנית יהיו הרצון בו קשורי יצחק. למה שכוונת המחבר בזה היתה להמציא היופי והקשוט במאמרים ההם המקובצים. באופן שיוקשרו בהם שני מיני הדרישה והפרישה על צד היותר נאות לפי כחו. והיא ודאי הסבה הצוריית כי בתיקון וקשוט שני הענינים האלו. הנושאים ההם הנאמרים. כלם כעדי ילבשו ותקשרים. ועל השלישית הוא מה שיורה על הסבה הפועלת: לומר כי זה יצחק הוא הנעקד. רצוני אשר הונף ואשר הונע מפאת הפועל האל ב"ה לעשות זה הפועל ככלי ביד היוצר. ועל הד' שתורה על התכלית. תחלק בכאן לשנים. הא' והוא העליון מה שרצה בו דבקות יצחק. וזה כי התכלית העליון לכל בעל שכל אם מעט ואם הרבה להדבק ולהאגד במושכליו. אשר בזה ישאר נצחי נכח פני ה'. והשני מה שירצה בו תמורת יצחק. והכוונה מה שימשך גם כן ממנו להשאיר אחריו זכר ברכה שיהיה תמורתו. ולא ישכח מפי זרעו להיות לו שם ושארית בארץ. כמו שהיה הענין בשני פנים אלו אצל עקידת יצחק אבינו ע"ה. שהרי שהמלות הללו יסבלו ארבעה פנים שהם חמשה. ואלו הן @44ע@55קידת יצחק @44ק@55שורי יצחק. @44י@55צחק הנעקד. @44ד@55בקות יצחק. @44ת@55מורת יצחק. והסימן @44עקידת@55: והנה יצחק זה השם הצדק שלם בכללו ובכל חלפיו. ואחר שצדק עליו זה השם יתכן שהמפתח שזכרנו למעלה יחד יקרא @44הר המוריה@55. כי הוא ודאי זכר לעקידת יצחק. והנה גם כן שני השמות החלקיים הראשונים. נזכרו על חלקי פעולות יצחק אבינו אשר פעל ועשה בעוז שוכן מעונה ויברכהו ה'. ואחר הודיעי תולדות הספר והרוח אשר עברה על פני אבא אל פתיחתו ומבוא שעריו בשם ה': 
@33י@43ושב במרומי שחק. @33ע@43ומד עמק ?עבור: 
@33צ@43ופהו גם ממרחק. @33ר@43וח לב חקור תחקור:
@33ח@43סדך מנהו לא תמחק. @33מ@43שכרתהו בל תעקור: 
@33ק@43יים עקידת יצחק. @33ה@43אל אל זרעו תזכור: 
@00מבוא שערים בשם ה' 
בזה השער יבאר שהתכלית כל עוד שיתעלה יתעלו הפעולות המביאות אליו ויהיה בטוח בהגעתו: 
@66*למה @77שהיה @88[תוכן כוונת הרב ז"ל, כי התכלית הנרצה מכל פעולה מיוחס ונערך אליה כיחס הצורה אל החומר. כי כמו שהצורה תכין תחלה את החומר להיות ראוי לה. כן יכין התכלית העולה תחלה בלב הפועל את הפעולות הנצרכות להשיג התכלית על ידם. וכמו שרק החומר הראוי והנכון יכול לקבל גם צורה נאותה וראויה, תחת כי לחומר עכור ונבזה לא תתחבר לעולם צורה נאותה. כן יושג תכלית יקר וטוב רק ע"י פעולות יקרות וטובות, ופעולות פחותות תביאנה לרוב רק תכלית שפל ונבזה, על כן אמרו חז"ל וכל מעשיך יהיו לשם שמים, כי מזאת ימשכו לך שתי תועליות. הא' כי בהיות תמיד התכלית היקר הזה לנגד עיניך יהיו גם מעשיך תמיד טובים ויקרים, והב' כי בהיות מגמתך תמיד לטובה ולהְרֵצָות פני עליון, יעזרך הוא יתב' אשר אין חקר ליכלתו להשיג חפצך, ובזה באר כמה פסוקים. ובהקדמה זאת באר גם מאחז"ל לעולם יסדר אדם שבחו ואח"כ יתפלל. ר"ל כי לפני התפלה יציג המתפלל לנגד עיניו גדל מעלת הי"ת, למען יבין גדל יקרת התכלית בתפלתו אשר יתפלל אל הי"ת הנשגב והנפלא על כל הנמצאים, כמאה"כ (בראשית ח) היפלא מה' דבר, ר"ל היש דבר נפלא יותר מהי"ת, הלא הוא לבדו נשגב ונפלא על כל, ובהעלותו על לבו באופן זה יקרת תכלית תפלתו, תהיה גם תפלתו בעצמה פעולה יקרה ונכונה מבלי תערובות מחשבות פגול.]@99 שכל מלאכה וכל למוד וכל מעשה וכל בחירה אמנם יפנו אל הטוב הנכסף מפאת עושיהם. וגם אמנם לא כל איזה תכלית שיוכסף יתחדש ויתהוה מפעולות (נ"א מאי אלו פעולות) שיוקדמו אליו. אבל בחינת התכלית עם מה שקודם לו בחינת הצורה עם מה שהוא היולי לה. כי על כן שמו צורך ידיעתו להשגתו כמטרה לחץ. וזה כי כאשר הצורה המושכלת תמציא ותכין הדברים הנאותים לקבלת'. ומציאותם הפעליי יוציא הצורה ההיא אל הפועל. כן ציור התכלית בלב הפועל יזמין ויכין כל המעשים המתיחסים להגעתו. ומציאותם יוציאוהו אל הפועל. כי אל התכלית סגולה נפלאה להמשיך ולהישיר אליו את אשר יכספהו. ואם יראה בתחלתו מפליג או נוטה בהישרתו ימין או שמאל. כאשר יקרה למי שיקשור ראש החבל במקום החפץ וראש השני יחזיק. עד שאם ימשכהו מצד הראש התקוע או אם יבא בעצמו דרך החבל אשר בידו תהיה אצלו ההגעה לשם נקלה מאד. אמנם אם יסכלהו איך יתיישר נגדו. חויב מזה שבהתחלף מדרגת התכליות. תתחלף לפיהן מדרגת הפעולות הקודמות אליהן. כי בהיות התכליות בשפל המדרגות הם ירדו לרגלם. ובהנשאם ינשאו לעומתם. על כן הטיבו אשר דברו (אבות פ"ב) כל מעשיך יהיו לשם שמים. בהמשך מזה שתי תועלות גדולות. הראשון כי בהיות התכלית נורא ונשגב על כל התכליות. הפעולות המביאות אליו גם המה יעלו עמו. והשני כי כאשר הוא ית' תכלית המעשה הוא בטוח ההגעה אליו על כל פניו. מה שאין כן לשאר התכליות. כי אם יישירו אל המעשים היותר נאותים אל הגעתם לא יחייבו הגעתם. שכבר יקרה שלא יושגו לסבות, וזהו מבואר. זה שאמר הכתוב (ישעי' מ') וקוי יי' יחליפו כח יעלו אבר כנשרים ירוצי ולא ייגעו ילכו ולא ייעפו. אמר כי השמים מגמת פניהם אל התכלית העליון ית' ישיגום שתי תועלות האלה. ועל הראשונ' והוא הבטחון על השגת התכלית על כל פנים אמר יחליפו כח. כי לא ימנע מהם ללאות ועמל ישיגום בשום צד. ועל השנית שהוא יקר תפארת מדרגת הפעולות אמר כי ברוב התשוקה ההיא יעלו אבר כנשרים. יעופו וישכונו על גפי מרומי הענינים העליונים ההם מעלה מעלה. ולזה סמך אמרו ירוצו ולא ייגעו. כי אע"פ שהם פונים בזה משפל מצבם אל רום המעלה הנשקף על פני הדרושים העליונים מהם במדרגה בלתי בעל תכלית. והיה מהראוי שישיגם היגיעה שתשיג למי שעולה מהשפלה אל רום ההר. עכ"ז ירוצו ולא ייגעו. ועל הבטחון על השגת תכליתם אמר ילכו ולא ייעפו. כי אף על פי שתתארך השגתו לא ישיגם הלאות המשיג למי שירבה לו הדרך. אבל ילכו עד השיג תכליתם ולא ייעפו: והענין עצמו הוא מה שכוון המשורר באמרו (תהלים קי"ח): 
@66ברוך @77הבא בשם ה' וכו'. כי השם מגמת כל פעולותיו לשם ה' כמו שאמרנו ישיגוהו שתי התועלות אשר זכרנו. ועל הראשון והוא מדרגת פעולתו על שאר הפעולות. אמר שהוא ברוך ומבורך בין הבאים מבית יי'. כי זה יורה על מעלת התכלית ההוא מיתר הפעולות הנפעלות על ידי זולתו. ועל הבטחון בהשיג המבוקש אליו על כל פנים אמר, אל יי' ויאר לנו וכו'. אמר כי נכון לבו בטוח ביי' אשר הוא תכליתו שהוא עכ"פ יאיר ויישר אותנו דרך ישכון אור להשגתו. ועל דרך שאמר (תלים מ"ג) שלח אורך ואמתך המה ינחוני. והמשיל לזה המשל עצמו אשר הנחנוהו ראשונה. והוא שאם תאסור חג בעבותים עד קרנות המזבח. שהוא מקום החפץ והמכוון מתכלית הב"ח ההוא המובא בית ה'. הנה לא ימלט מהגיע אל המקום אשר אליו נתבקש והוא המזבח. אם שיבא לשם דרך החבל או שימשיכוהו אליו. ואמר, אלי אתה ואודך אלהי ארוממך. על דרך שאמר משה אדונינו ע"ה (שמות ט"ו) זה אלי ואנוהו אלהי אבי וארוממנהו. כמו שיתבאר במקומו ב"ה. כי זה וזה הוא טעם לומר שמהצד ההוא יש לכל מבוא לכוין אל עבודתו ולשומו תכלית אל כל פעולותיו. גם שלמה אמר על הדרוש הזה עצמו (משלי י"ח) מגדל עוז שם ה' בו ירוץ צדיק ונשגב. כי על הגיעו על הכוונה על כל פנים אמר צדיק. כי הוא השלימות הקניני הכולל כל השלמיות. כמו שמבאר החכם תואר הצדיק בספר הה' מהמדות. ונשגב על עוצם מעלת הפועל כמו שאמרנו. ואמר בו ירוץ. על דרך שאמר הנביא ירוצו ולא ייגעו. ולפי שעוז המגדל לא יאות לענין המרוצה. סמך לביאורו. הון עשיר קרית עוזו וכחומה נשגבה במשכיתו (שם) לומר שמה שאמר מגדל לאו דוקא מגדל בנוי לתלפיות. אבל יאמר כן מהצד ההוא עצמו שהון עשיר הוא מגדל או קרית עוזו וכיושב בחומה נשגבה במשכיתו. כלומר כי שם ה' הוא חוזק ועוז ותעצומות ביד הקורא בו לרוץ ולהגיע אל המבוקשים הגדולים מבלי שום עיפות ויגיעה כלל. והנה להיות הדבר כאשר הונח היה דבר אדונינו דוד אל הפלשתי במעשה הגדול ההוא (שמואל א' י"ז) אתה בא אלי בחרב ובחנית ובכידון ואנכי בא אליך בשם ה' צבאות אלהי מערכות ישראל וגו'. היום הזה יסגרך וכו' הרי שכיון אל שני הענינים האלו. ועל הראשונ' אמר אתה בא אלי בחרב ובחנית ובכידון. ביאר לו בזה החלוף הנמרץ אשר בין פעולותיה' במדרגה כי הוא בא בהשתדלות שפל ופחות במה שהוא מבוקש אנושי לבד. אמנם שהוא משתדל בעסק פועל מעולה מאד במה שהוא פועל אלהי מכוון לעבודתו ולקנאתו. ועל השנית אמר יסגרך יי' בידי. כי מאחר שאתה בא אלי במה שתבטח על בקיאותך בענין המלחמה ושמת מגמת פני תכליתך לקנות שם ותהלה. בהיותך עורר חרב כידון וחנית על קהל רב ועם עצום ואין מכלים. והנה הוא ידוע כי אם השקפת התכלית הזה הישירך להיות מלומד ומזורז במלאכה ההיא. עד שכבר נפל פחדך על מתנה גדול כיום הזה. לא יחוייב מזה שתנצח על כל פנים. שכבר איפשר שיערוך כנגדך איש גבור חיל גדול ועצום ממך ויהרגך. אמנם אנכי הבא בשם ה' צבאות אלהי מערכות ישראל וכו'. כיון ששמתיהו תכלית לפעולתי וקנאת ה' צבאות תעשה זאת. לא די כי לבי סמוך ולא יירא מהנפיל' בידך. אבל אני בוטח בה' כי היום הזה יסגרך בידי וידעו כל העם הזה כי לא בחרב ובחנית יהושיע ה'. כי לה' המלחמ' ירצה כי לא יובטח המשים תכליתו הנצוח שינצח עכ"פ. אמנם מי שתכליתו ומגמת פניו הוא אל השם ית'. נעימות הנצוח בימינו תמיד. כי לה' המלחמ' עם מעלה ורוממות המעשה כמו שאמרנו: והענין הזה בעינו אמרו במקום אחר באר היטב. אמר (תהלים כ') אלה ברכב ואלה בסוסים ואנחנו בשם ה' אלהינו נזכיר. וביאר שני הענינים הנמשכים. ועל ההבדל שביניהם במעלה ושפלות אמר המה כרעו ונפלו וכו'. יאמר שמצד בואם בסוסים וברכב המה יבואו במדרגה פחותה ושפלה. אמנם אנחנו כשבאנו בשם ה' קמנו ונשאנו נס של גדולה. וכמו שאמר ראשונה ובשם אלהינו נדגול. והיה זה המאמר שוה לאומרו אתה בא אלי בחרב וכו' ואנכי בא אליך וכו'. ועל בטחון הנצחון אמר (שם) ה' הושיעה המלך יעננו וכו'. דומה למה שאמר בכאן היום הזה יסגרך וכו'. וגם למה שסיים (שם) ימלא ה' כל משאלותיך. ויתר כוונותיו במעשה ההוא הנכבד ובפליאות מאמריו אשר לשם בפרשת נח יתבארו יפה תחזה ותשמח ביי': 
@66ובמדרש @77לרז"ל (ויקרא רבה כ"א) שעל הענין הזה יסד דוד מזמור ה' אורי וישעי וכו' (תהלים כ"ז). וע"ז היסוד אבארהו כפי אשר ירא' בעיני נמשך אל הכוונה ומסכים אל הכתובים. אמר כי כאשר ישים מגמת פניו בכל פעולותיו אל התכלית העליון ההוא. מי הוא זה ואי זהו אשר יפול פחדתו עליו בכל עניניו מתחילתן ועד סופן. לא כאשר יתיעצו הקמים עליו בתחלת הענין. כי על זה אמר. בקרוב עלי מרעים לאכול את בשרי. והן הנה דברי הפלשתי עצמן לכה אלי ואתנה את בשרך וכו' כי אז צרי ואויבי והם מלך פלשתים וכל שריו כלם היו בעוזרי כאשר התנו בתחלה. ברו לכם איש וירד אלי אם יוכל להלחם בי וכו' כי אחר זה בנפול גבורם המה ג"כ כשלו ונפלו כלם יחד ולא היה להם פה להשיב. גם יצדק צרי ואויבי לי. לי לעבדים על פי תנאם. וזכר זה הענין המפורסם לראי' לשאר המעשים כי לא יירא ממחשבות האויבים ומעצתם בנפול עליו בתחילה. וגם לא בהחילם לעשות מה שיזמו לעשות. כי על זה אמר. אם תחנה עלי מחנה וכו'. וגם לא כאשר ישימוהו לפועל. כי על זה אמר. אם תקום עלי מלחמה. ואמר בזאת אני בוטח. כי בכל צד מאלו הצדדין הוא בבטחון גמור בזאת הכוונה שזכר באמרו ה' אורי וישעי. כמו שזכרנו: ויתכן שירצ' אחר שלא יירא לבי שתחנה עלי מחנה. זאת היא עצמה הבטחה שלמה שלא תקום עלי מלחמה. שאי אפשר מלחמה אם לא שתחנה מחנה תחלה: אחת שאלתי מאת ה'. כי בעצם ותמיד הוא פועל נכח התכלית הזה העליון. שאין צריך לומר בפועל הפרטי ההוא של הפלשתי שהוא הישיר נכחו למה שחרף מערכות אלהים חיים. כי אם בכל מעשיו ומלחמותיו יש לו השקפה תמידית אליו ית'. והוא שיבקש התגברות והתקוממות עליהם כדי שיהי' שליו ושקט לחזות בנועמו ולבקר בהיכלו ואין מחריד. מה שאין כן המנגדים אליו הנלחמים בו שאין כוונתם כי אם אל המלחמה והנצוח מצד עצמן. הוא מה שביאר במקום אחר *אני שלום וכי אדבר המה למלחמה (תהלים ק"כ). @88[אני שלום. ר"ל כל תכליתי בהעריכי מלחמה נגד אויבי הוא רק לסבב השלום הבא לפעמים אחרי המלחמה, כי רק אותו אני אחפץ. המה למלחמה, ר"ל מה שאין כן אויבי כי כוונתם ותכליתם רק המלחמה בעצמה, ואותה לבד הם מבקשים בלבם הרע החפץ להרע לזולתם.]@99 ירצ' אפילו כי אדבר קשות על עסקי מלחמות אין דעתי ודעת הנלחמים בי שוה. כי אני מכוין אל השלום וההשקט אשר יבואו אחרי כן והמה כוונתם למלחמה עצמה: כי יצפנני בסכה וכו'. אמר שכוונה זו תספיק לשיגין עליו ויצפנהו בסכה עד יעבור הוות האויבים ההם. כי תקראנה אותו כאלה. וגם עתה ירום ראשו על אויביו סביבותיו המבקשים את נפשו. בשיש לפעולותיו מעל' נפלאה על פעולותיהם: ואזבחה באהלו זבחי תרועה. היא ההכנעה וההשתעבד אליו ית' עם ההודא' והשבח שהוא ית' עושה כל להיות אליו מגמת פניו. כמו שאמר ראשונ' באומרו תהלים קי"ח) אלי אתה ואודך וכו' הודו לה' וכו'. ולזה אמר אשירה ואזמרה לה'. ואחר שהקדים זאת הכונה הנפלא' ערך לפניו ית' תפלתו המיוחדת אליו להצלחת נפשו. וסדרה על האופן היותר נאות שאיפשר. כפי מה שיתבאר בהציעי הצעה. קראתיה: @44עיון תפלה@55. אמרו חז"ל לעולם יסדר אדם שבחו של מקום תחלה ואח"כ יתפלל (ברכות דף ל"ב ע"א). והוא מה שהקדימו מסדרי התפלות פסוקי דזמר' קודם התפלה. גם בתפלה עצמה הקדימו אבות וגבורות וקדושות שהיא עצמו ענין האל הגדול הגבור והנורא. *לפי ענינו יתבאר עם האבות @88[לפי ענינו יתבאר עם האבות וכו', ר"ל כי ענין זה שהי"ת הוא גדול, גבור ונורא, נודע ע"י מקרי האבות הקדושים והנהגתו האלהית, אשר יחד להם הי"ת, ע"כ הוזכרו תארי הי"ת הנשגבים האלה, בברכת אבות, במקום אמרו אלהי אברהם וכו' כי כל אחד מהם הכיר אחד מתאריו אלה ית' יותר מזולתו, כי מאמר "היפלא מה"' וכו' המורה על גדולת הי"ת, והיותו נשגב ונעלה על כל, נאמר באברהם, ומאמר "קח את בנך" וכו' המורה על תואר גבור ר"ל שהוא ית' המלך הכל יכל, אשר יוכל לצוות כל זולתו, כל אשר יחפוץ, גם כבישת רחמי אב הטבעיים על בנו, מורה ונאמר על יצחק, ומאמר "ושמרתיך בכל אשר תלך" המורה על השגחה פרטית וההנהגה הנסיית אשר בו ינהיג הי"ת את יראיו, אשר כל זה נכלל לדעת הרב ז"ל בתואר נורא, נאמר אצל יעקב,]@99 כמו שידוע לרבים. והנה זכרו הענין כלל ופרט. וראוי לערוך שבחים אלו תחלה כדי להישיר כוונת המתפלל אל מה שראוי לכוין אליו בתפלתו. וזה כי תואר הגדול יורה על היותו ית' סבת הסבות מקטנם ועד גדולם וגדול שבכלם. ומעתה אין דבר גדול ונפלא ממנו ית' שלא יוכל המתפלל לשאול עליו וכמו שאמר (בראשית י"ח) היפלא מיי' דבר. ותואר הגבור יורה על יכלתו המוחלט ושאין מוחה בידו כמנהג מלכי האדמה מהשרים והיועצים וכמ"ש (קהלת ח') באשר דבר מלך שלטון וכו'. ותואר הנורא יור' על שהוא משגיח ושופט צדיק וישר לתת לאיש כדרכיו אין לפניו עולה ולא משא פנים. ומזה יתישר המתפלל להצדיק עצמו בתפלה ולא ישאר דבר שלא כהוגן וכמ"ש שלמה ע"ה (מ"א ח') ונתת לאיש ככל דרכיו אשר תדע את לבבו. והכונה הזאת באלו התארים תתבאר להם ז"ל במס' יומא (ס"ט: ע"ש) באמרם משה אמר האל הגדול הגבור והנורא. אתא ירמי' ואמר עכו"ם מקרקרין בהיכלו איה נוראותיו אמר האל הגדול והגבור ולא אמר נורא. אתא דניאל אמר עכו"ם משתעבדים בבניו איה גבורותיו אמר האל הגדול והנורא. אתו אנשי כנסת הגדול' אמרו זו היא גבורותיו שכובש את כעסו ונותן ארך אפים לעוברי רצונו. זו היא נוראותיו שאלמלא נוראותיו אומה אחת איך יכולה לעמוד בין האומות: הנך רואה שירמיה מטעם היושר והמשפט היה מוציא והנורא. כי איך יתכן מצד יושרו שיהיו העכו"ם מקרקרין ושמחים בהיכלו כגוי אשר צדקה עשה. ועל זה פירשו רז"ל (סנהדרין צ"ו.) אמרו צדיק אתה יי' כי אריב וכו' מדוע דרך רשעים צלחה וכו' (ירמי' י"ב). ודניאל הוציא גבורה מצד החולשה הנראית לעין מצד שעכו"ם משתעבדים בבניו והיא יושב ותוהה כאיש נדהם. וכמו שאמר הנביא בעלונו אדונים זולתך (ישעיה כ"ו). אמנם כנסת הגדולה החזירו הגבורה מהטעם עצמו. כי מאחר שהוא כובש את כעסו שהיה לו לקצוף עליהם ולייסרם והוכיח לבניו הוזקק שלא למחות במזיקין שלא כרצונו. וכמו שאמרו (ברכות ג'.) אוי לבנים שבעונותיהם החרבתי את ביתי. הנה הוא נוצח לגבור שבגבורים ואין זולתו. וגם החזירו והנורא מצד עוצם ההשגחה וההתבוננות בהעמדתם ביניהם בביטול מחשבותיהם ונכליהם. דסלקי ונחתי בהם בכל עת ובכל שעה. ולהיות העצה נכונה מאד התחיל בה מרע"ה באומרו (דברים ג') ה' אלהים אתה החלות להראות את עבדך את גדלך וכו' אעברה נא ואראה. והדברים מבוארים לפי הכוונה: וזה הדבר בעצמו אשר כיוון אליו המשורר בסוף זה המזמור שהיינו עליו. אמר שמע יי' קולי וכו' כי אחר שהקדים כל מה שאמרנו ראשונ' מהשבח כעין פסוקי דזמרה. עכשיו בעת התפלה חזר לסדר לו אלו הג' ענינים. וכלל ראשונה בזכרו שם יי' כי הוא השם אשר יכלול האל הגדול הגבור והנורא יחד בלי ספק. כמו שיתבאר זה יפה אצל: לכן אמור לבני ישראל אני ה' בגזרת ה'. והיה הכוונה באומרו שמע ה' קולי אקרא. כי הכל נזכר דרך כלל. אמנם פרטם יזכרם אחרי כן אחת לאחת. ואם שינה את סדרן: והנה על ענין הגבורה לענין שאלתו מיוחדת אמר. *לך אמר לבי וכו'. @88[לך אמר לבי וכו', ר"ל עליך ועל אודותיך הי"ת, אמר לבי לשאר כחות נפשו בקשו פני, ר"ל בואו עדי, ואני אביא כלכם אל התכלית הנרצה, כי את פניך ה' אבקש לבד, ואתה תישירני ותוליכני אל התכלית האמתי, ויען כי השגת הי"ת היא עמוקה מצד עצמה, ר"ל עומק המושג, ומצד האדם אשר ירצה להשיגה שהוא קוצר המשיג, ע"כ התפלל על הראשונה אל תסתר פניך ממני, ר"ל אל נא תהי השגתך נעלמת ממני, ועל הב' אמר אל תט באף עבדך קצר ההשגה:]@99 ורוב המפרשים אמרו שהוא מאמר הלב אל עצמו שפניו יבקשו אל השם ית'. ואינו מתיישב יפה על הלשון. ולדעתי כאן ביאר הסבה שעליה היה מיחד התפלה אליו יתברך ובעבודה השתוקק תמיד לשבת בבית ה' ולבקר בהיכלו. והוא כדי שיושפע לו שם אצילות השפע האלהי ותנוח עליו רוח הקדש מאתו. להשיג אמתת העיונים והדעות מבלי שום שיח וסיג. ממה שישיגו לנמשכים אחר העיון הפילוסופי. לפי מה שיסדו השכל האנושי בחקירותיו ויחסוהו לשפע שכל הפועל המושפע עליהם. אבל שהוא לא היה מקוה ומיחל בהם שום תקוה ותוחלת לקבל בהם שום תועלת מזולתו ית'. ושהוא לבדו האל הגבור להצליחו ולהצילו מיד עושקיו כח, ולזה אמר כנגד השם ית'. עליך ועל השגת דבר מעניני אמתתך. אמר לבי לשאר כחותי בקשו פני. כי אלי אתם צריכים ואני אביאכם אל תכלית מה שיושג בזה על שלימותו. כי חשב לי משפט האמת והצדק בזה. והפך ממה שיגזרהו הוא שקר. אבל אני לא אמשך אחריו בדרושים עליונים כאלו כי את פניך ה' אבקש שתישרני באמתך ותלמדני. שהיא גבוהה גבוהה מהשכל האנושי רוממות בלתי משוער. וכמה אמת הדרוש הזה עצמו מפיו ית' אל שמואל הנביא כשאמר לו (א' ט"ז): האדם יראה לעינים ויי' וכו' כמו שיבא ביאורו יפה בתחלת פרשת ויצא ב"ה: אל תסתיר פניך ממני וכו'. הנה על צדקו נפשו בשאלתו כמו שראוי לעשותו מצד היותו ית' נורא. ושלא תחשב לו לעזות להיות השאלה קשה מצד המשיג והמושג. יאמר אל תסתר פניך וכו'. בקש מלפניו שלא יטרידוהו מבקשתו. זאת הסבות ההנה. ועל עומק המושג אמר אל תסתיר פניך ממני. ירצה שיקריב ויגלה אליו ההשגות העליונות המכוונות אל פניו ולא יסתרו ממנו מצד עליונותם. ועל קוצר המשיג אמר אל תט באף עבדך. ירצה שלא יחרה אפך בעבדך בקרוב לדרוש ולבקר במופלא ממנו. ונתן טענה וסבה לזה באמרו עזרתי היית וכו'. ירצה אחר שעזרתי היית מבטן אמי לתת בי שכל וצורה נכבדת פונה אל זאת התשוקה המעולה שזו היא התחלת שלמותי. יאות לך שמכאן ואילך אל תטשני ואל תעזבני וכו'. כי המתחיל בדבר מבקשים ממנו לגמור: כי אבי ואמי עזבוני וכו'. רחוק היא שיתרעם דוד מאביו ואמו שעזבוהו ומבקש מהשם ית' שיאספהו כי אין מאסף אליו. ומי יתן כל יתומי עם יי' כמוהו. וחכמינו ז"ל בקשו בו צדדים. אמנם יראה שכיון בזה למה שאמרנו מזכרון שבחו ית' מצד היותו האל הגדול שהכוונה שהוא סבת הסבות כלן. ושאין דבר גדול ונפלא אליו מעשותו. וזה במה שירמוז במליצתו זאת אל מה שכתבו החכם בסוף המאחר השני מהשמע. שמדרגת הדברים אשר קודם התכלית בפעולות עם התכלית לענין המעשה הם במדרגת ההקדמות לתולדה. כי כמו שהתולדה תמשך מההקדמות והם לה כמדרגות האב והאם. כן התכלית יצא אל הפועל כשיוקדמו במציאות הדברים הקודמים אליו כמו הלבנים והעצים לכותל. אלא שיראה הענין בהם מתחלף למה שהיתה התחלת המחשבה בלתי התחלת הוויה. ותכלית המחשבה בלתי תכלית ההוויה. ועל המשל והדמוי הזה בעינו אמר דוד ליחס לו יתברך הגדולה בפעולות כלן ובסבותיהן. הנה כאשר אסמוך בהשתדלותי להמשיך תכליות מבוקשים מהפעולות הראויות להקדים אליהם אשר הם לי בכל עניני במדרגת האב והאם. כלומר שהשכל האנושי יגזור עליהם שהם סבותיהם המחייבות אותם לפי טבעם. כבר יקרה שעל הרוב עזבוני ולא אשיג התכלית. כי תמצאן אותי או להן סבה מונעת גוברת עליהם. ושכלתם לא יולידו כאשר יחושב מהם ונשארתי עצור ועזוב. אמנם כאשר אשים מגמת פני תכליותי נכח פני יי' לא יבצר ממני ככל אשר בלבבי לעשות. וזהו אמרו וה' יאספני כי את אשר יבחר בו לתכליותיו קריב אליו הגעתם עכ"פ כמו שאמרנו: 
@66ובאשר @77סיים לכלהו שבחי דמריה על הסדר הנאמר. רצוני כלל ופרט. התחיל בעקר השאלה ופרטיותיה ואמר הורני יי' דרכך וכו'. יבקש מלפניו ית' שיראהו התכלית הנכון וגם הוא ינחהו באורח מישור להגיעו אליו מבלי שיטה אל הימין או אל השמאל. והוא התכלית הטוב בלימוד. והישרה בהודיע המבוקש והדרכים המביאים אליו. והוא מה שיגיע מסגולת זה התכלית הנפלא כמו שאמר הכתוב בכל דרכיך דעהו וכו' (משלי ג'). כי הוא תועלת נפלא מסלק כמה ספקות כאשר יתבאר יפה בפרשת במדבר סיני שער ע"ב ב"ה. ולא סר מלהתפלל על שמירתו מהענינים המטעים או המטים האדם מהאמת והמביאים אל השקר. כי לזה אמר אל תתנני בנפש צרי כי קמו וכו'. חלילה שמלך הארץ יתירא מעידי שקר יעידו עליו עד חמס. אמנם האמת יורה דרכו שהוא נמשך אל מה שלמעלה ממנו. והוא שבבקשתו האמת והשגתו לא יעזבהו בידי המופתים האנושיים כי צוררים הם לו בנכליהם אשר נכלו לו בפחזותם ובשקריהם כמו שאמרנו והוא אמרו כי קמו בי עידי שקר וכו'. כדרך שאמר במקום אחר דרך שקר הסר ממני וכו' דרך אמונה בחרתי וכו' (תהלים קי"ט) אמר עידי שקר על משפטי הדמיון בדברים הכוזבים. ויפח חמס על הגזרות המופתיות המכזיבות האמת והחומסות אותו. כהשתברות ופריכת הרחים שהעמידו המכבדים וזולת זה זכרם הרב המורה פ' ע"ג ח"א. כי מזה המין יש בעקרי חכמתם דברים רבים מביאים לשרוש בענינים האלהיים בלי ספק. ולדעתי להלצה זו נמשכו החכמים ז"ל באומרם בגמרא סוכה (כ"ט.) על ד' דברים *מאורות לוקים @88[בענין לקוי המאורות, אמר כי זה דבר טבעי אשר ידעוהו לפני בוא חכמי הטבע ע"פ חשבון הליכת השמש והירח. וע"כ דברי חז"ל על ד' דברים מאורות לוקין אינם ע"פ פשוטן על לקוי שמש וירה. כי אם ד"מ על ד' הסבות המחשיכות שכל החוקרים בענינים אלקיים כמו שמבאר והולך.]@99 על כותבי פלסתר ?
@11) ועל מעידי עדות שקר ועל מגדלי בהמה דקה בארץ ישראל ועל קוצצי אילנות טובות. כי פשוטו הוא מבואר הביטול. ורש"י כתב שם בסמוך על מאמר הדומה לו אשר אזכרנו עוד. לא שמעתי טעם בדבר. ואמר זה לפי שפשוטו שקר מבואר. שהרי הלקיות הם מחוייבים שיחולו ברגע היום ההוא או הלילה היוצא על פי חשבון תנועות גלגלי המאורות הידוע משערי החכמה ההיא. ואינן נתלים בחטאת האדם וזכיותיו. ואין מתנאי התורני לקבל שקרים מפירסמים ולהעמיד דמיונות לקיים פשט דברי הנביאים או החכמים. וזה הענין בעצמו כתבו החכם אל"גזלי בתחלת ספר הפלת הפלוסופים עלמה שטענו על מאמר נמצא מפי מניח דת הישמעלים. @44וזה נוסחו@55. השמש והירח הם שני אותות מאותות האל יתב' שאינן לוקין רק בסבת מות אחר וחיותו. וכאשר תראו אותו גורו לכם והחזיקו בתפלה ובזכרון האל עד כאן: וכבר היה זה המאמר לסבה שאמרנו לשמצה בקמיהם. אמר זה לשונו. ומי שחשב שהויכוח בבטל את זה הוא מן האמונה כבר נשתגע באמונה ונחלש ענינו. לפי שאלו הענינים כבר עמדו עליהם המופתים ההנדסיים המספריים וכו'. ואמר מי שיפקפק בהם לומר שהוא כנגד התורה לא יפקפק רק בתורה. וההזק הנמשך לתורה במי שעיין בה שלא כדרכה יהיה רב מההזק הנמשך ממי שיטעון ויחלוק עליה כדרכה: והנה זה הוא כמי שיאמר שהאוהב המשכיל הוא טוב מהאוהב הכסיל עד כאן דבריו: @44ואנו@55 צריכין לקבל האמת ממי שאמרו ולדעת שאין כוונת הדברים האלה למניחיהן כפשוטן. רק להורות בהם ענינים נכבדים ע"ד הרמז יושגו למעיינים בהם בדברים יש קצת יחס להם עם נגליהם: 
@66אמנם @77מה שיראה שכוונו בזה ע"ד החידה כמנהגם בכיוצא באלו הענינים. הוא להורות הסבות אשר בעבורם ילקו השכלים האנושיים. וילאו להשיג אור הצצת האמת ונשתבשו במושגיהם ויוציאו משפט מעוקל. האחד המשכם אחר כזבי הדמיון וגזרם מציאות והיות אל ענינים בטלים שאין להם שום מציאות ע"ד האמת. וירמוז לזה באמרם על כותבי פלסתר. ויאמת זה פי' רש"י ז"ל בהוראות זה השם שאמר שהוא ענין כותבי שטרות מזוייפים ומכתבי עמל לשום דופי על אדם לכתוב בשמו מה שלא צוה עכ"ל. וזהו ענינם ממש שגוזרים מציאות והיות לאשר לא צוה הממציא והמהוה ולא עלה על לבו: והשני המשכם אחר גזרות השכל ההיולני בדברים שהמוחש יגזור ביטולם. כמו שנודע מקצת החוקרים הקדמונים שהכחישום בזה החכמים האמתיים כמו שאמרנו. והוא אמרם מעידי עדות שקר: הג' על הודאת הקדמות אשר יראה פרסומם אמתי נאות ונמשכו מהם אחר כמה מופתים דעות נפסדות כוזבות. והיא הסבה הששית מההפך והסתירה שזכר הרב המורה (בהקדמת לחלק א'). ולזה אמרו מגדלי בהמה דקה וכו'. כי מצד עצמו אין רע ולא נאסר רק מפני הגזל הנמשך מהם: הד' על הכחישם ההנחות האמתיות המקובלות מצד התורה האלהית או בהפיל בעקר מעקריה ספק וחשד בשום פנים. וזה רמזו באומרם (ב"ר ו') קוצצי אילנות טובות. והוא לשון ידוע להם ז"ל לאשר זרחה במצחם רוח מינות. כאומרם (חגיגה י"ז) קוצץ בנטיעות היה זה פי' נאות ומתישב טל משליהם: וקרוב לענין זה אצלי מה שאמרו בסמוך באותו מקום עצמו על ד' דברים חמה לוקה על אב ב"ד שמת ולא נספד כהלכתו. ועל נערה מאורסה שצעקה ואין מושיע לה. ועל משכב זכור. ועל שני אחים שנשפך דם כמים (סוכ' שם): כי אב ב"ד שמת הוא הכח המדמה שהוא קרוב אל השכל שהוא הנשיא ומשנהו. שנתדמה אליו הפך האמת ולא הורגש. ובנה עליו מצודים גדולים: והנערה המאורסה שצעקה וכו'. הוא ההתרשלות הנופל בלמודים. כי אף על פי שימצאו אליו ההכנות ונקל לו להזדווג אל שלימותו והוא בעצלותו איננו מושיע. ונמצאת נפשו שוקקה וריקה ואין מושיע לה. והנכון שכוונו אל צעקת התורה על קציצת נטיעותיה הנעימים: כמו שאמרו עליה במקום אחר אל תקרי מורשה אלא מאורס' (ברכות נ"ז.). ומשכב זכור הוא שימשך החוש אחר השכל הפך ממה שראוי להיות. כי השכל חויב להמשך בהתחלות אחר החוש. ושני אחים שנשפך דמם. הם השומר והזוכר שהם אחים תאומים. כמה דאת אמר זכור ושמור בדיבור אחד נאמרו (ר"ה כ"ז). והוא שנשפכו ונמחקו הצורות המחוקות בם כמים הנגרים ואין מאסף. כלומר שאינם שומרים תמונתם. ולזה לא יוכל להשתמש בעיוניו בהקדמות האמתיות אשר כבר ידעם. וזו היא סבת נפילתם אל הסב' הששית שזכרנו. ובפרשת ויחי בשער ל"ב יתבארו עוד המאמרים האלו בפניסם אחרים נכונים וקרובים זה לזה: אפשר שיכוין הכל מהם. כמו שכתב הרב המורה בפתיחתו שכבר יהי' המשל האחד בעצמו משל לענינים רבים. ואם שתהי' כוונתו יותר רחוקה. אמנם מה שאמרנו הנה הוא היותר ראוי למה שהיינו עליו: ומה נכבד היה פירוש ה"ר יצחק ישראל ז"ל שפירש זה המאמר השני על לקות החמה כמו שהוא בפרק י"ז מהמאמר הג' מספר יסוד עולם. אלו היו ארבע' דברים הללו כל אחת סבה לעצמה ללקות ההוא. כי אז היה ראוי לסבול דוחק הלשון ולומר שהם מסתירים דבר. אבל מה טעם ליחס לסבה אחת ד' כנויים ולומר עליהם שעל ד' סבות אלו חמה לוקה. ועוד שהי' ראוי שיפרש לנו גם כן המאמר הראשון על האופן ההוא מה שלא יסבלהו כלל. והנה לפי מה שכתבנו כבר נשתתפו המשורר ע"ה וחכמינו ז"ל במליצת המשל הזה. כי הוא אמר כי קמו בי עדי שקר וכו'. והם אמרו על כותבי פלסתר ומעידי עדות שקר. וזהו מה שרצינו אליו מעקר כוונת שאלתו זאת הנפלא'. בשיצילהו וישמרהו מהם כי תמיד עומדים עליו לטרדו מלפניו. לולא שהחזיק באמונתו בדעות והשרשים התוריים. ועל אמונתו חיה יחיה. והוא אמרו לולא האמנתי לראות כו'. כי זה עקר ושורש התורה האלהית ויסוד שעליו בנוי כל הבנין. רצוני כי יש שם השארות ונצחיות הנפש אחר הפרד' מהגוף לראות בטוב ה' ולהתענג בזיוו. כי הוא התכלית המופלא אשר הכוונ' אליו תמשיכנו להגיע עדיו עכ"פ כאשר הנחנו ראשונ'. אמנם לזרז על חוזק זאת התשוק' וההשקפ' בה תמיד כדי שיתקומם וגם יוכל כנגד שני המונעים שזכרנו. אם מיוקר המושג ואם מכובד ודוחק מציאותו. חתם ואמר קוה ויאמץ וכו'. יאמר כי כשישים תכליתו התקוה בהשג' וההדבק אליו בתכלית החריצות. שני המונעים האלה לא יעמדו לפניו. כי ע"כ אמר קוה אל ה' שני פעמים לכוין אל שני הענינים. ועל דרך שאמר הנביא (ישעיה מ') וקווי ה' יחליפו כח כאשר בארנוהו: 
@66והנה @77בזה נשלם פי' המזמור הזה החשוב ונתבאר' הכוונה הרצוי' מתחלה. והיא שמסגולת התכלית להגיע עדיו אשר יכספהו. וכ"ש כאשר היה הנכסף הוא ית'. כי אין שום מין מונע. גם כי יהיה בעל התשוק' רחוק מב' הצדדים בתחל'. מלבד מה שיסיע זה התכלית הנפלא לקיום ונצחיות המעשים. כי על זה אמרו המאושרים ז"ל כי כל כנסיה וכו' (אבות פ"ה) ולא עוד אלא שכל מחלקת שהיא לשם שמים סופה להתקיים. כמו שיבא בפרשת קרח שער ע"ח בעזרת הצור. גם להישיר אל הדרכים המביאים אל הגעתו כמו שאמרנו. רק כשנתחזק מאד בידו תשוקתו יתעל'. גם כי ירבה תפלה ותחנה אליו: 
@66והנה @77אחר שהגיע רצוני אותי לבא במלאכ' רבה ועצומ' באיכות' וכמותה על דרך הנזכר בהקדמ'. והרגשתי בעצמי כי פעל אשר כזה נפלא ורחוק ממני משני הצדדים שאמרנו. כי הדבר יקר הערך מאד מאד. וערכי וייחסי הדל באלפי המעיינים ולעומת מחברתו כאשר לא הייתי אהיה. וגם מצד הכמות. כי היא באמת מלאכה מרובה והפועל עצל וכחו קצרה וחלושה להשלימ' על כן קדמתי לזכור בראשית אמרי ופתח דברי שני הגבולים אשר ביררתים מתוך פרשה ראשונה של תורה. לדעת ולהודיע כי אני בא אל המעש' הזה בשם יי'. כי כאשר נכוין אליו ית' בכל מעשינו. גם נזכירנו תמיד על דלת שפתינו ובפתח דברינו. כי הוא הנותן לנו כח לעשות חיל כנגד המונעים האלו אשר זכרנום כמו שביררנו ממה שהקדמנוהו. נמשך בזה גם כן למה שיסבול אמרו אדון הנביאים ע"ה (דברים ל') כי המצוה הזאת אשר אנכי מצוך היום לא נפלאת היא ממך ולא רחוקה היא וכו' לא בשמים היא וכו' עד כי קרוב אליך הדבר מאד וכו' ירצה אל יעצרך מדרגת הפעולות היותר מופלאות ממך. כי לא נפלאת היא ממך ולא היגיע' מהגיע אל התכלית אשר יראה רחוק אליך לפי רוב המעשה כי לא רחוקה היא. ועל רום המעל' אמר לא בשמים וכו'. ועל רוחק השגתה אמר ולא מעבר לים היא. וביאר הסבה אל הבטחון הזה ואמר כי קרוב אליך הדבר מאד וכו'. ירצה כי כשתהיה כוונתך אליו יתב' נכרת ומפורסמת. אם בזכירת הפה. ואם בכוונת הלב. יהי' הדבר קרוב אליו מאד. ויספיק בידך לעשות מבלי מונע וכמו שאמר (משלי ג') בכל דרכיך דעהו וכו'. ובכן אבא בשם ה' אלהים. אכרע ואקוד ואשתחוה ולפני כבודו אתנפל ואתחנן. ומחסדו אבקש אצבע אלהים מבחר התכליות יורני. גם שם ידו תנחני. וימינו תחבקני. יחזיק בידי ולא ירפני. ידריכני באמתו וילמדני. ואל חדריו חדר בחדר יביאני. ואל אכשל לומר דבר שלא כרצונו ושלא כדעת החכמים המאמתים הבאים בסודו. ויהי' עם פי בעת דבורנו ועם ידי בעת מעבדי. כי אליו ית' כל מעייני. ולו נשאתי לבי ועיני. מתחלת המעש' עד סוף עניני. וזה החלי לעשות בשם ה': ?פתחו שערים ויבא גוי צדיק שומר אמונים. שאו שערים ראשיכם ושאי פתחי עולם ויבא מלך הכבוד. מי הוא זה מלך הכבוד יי' צבאות הוא מלך הכבוד סלה. 
