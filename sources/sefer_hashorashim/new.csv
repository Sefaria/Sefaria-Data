Index Title,Sefer HaShorashim
Version Title,"Sefer HaShorashim, Berlin 1847"
Language,he
Version Source,https://www.nli.org.il/he/books/NNL_ALEPH001750891/NLI
Version Notes,
"Sefer HaShorashim, Introduction 1",אמר דוד בן יוסף קמחי ספרדי כבר כתבתי בתחלת פתיחת <strong>ספר מכלול</strong> הזה בתחלת חלק הראשון מן הספר שהוא חלק הדקדוק סבת השתדלותי בספר הזה.
"Sefer HaShorashim, Introduction 2",והשלמתי החלק הראשון בכל אשר יערתי<strong> </strong>עליו בדקדוק ובשמוש הלשון בניקוד בחסר ויתר לא חסר דבר ביד אלהי הטובה עלי.
"Sefer HaShorashim, Introduction 3","ועתה אחל בחלק השני מן הספר שהוא חלק הענין לבאר כל מלה קשה אשר בספרי תורה נביאים וכתובים חרושה,<strong> </strong>ואשר לא אמצא לו חבר במקרא, אביאוהו מהמשנה או מהגמרא מלשון יון או הגרי, כי כולם מלמדי על לשון עברי כי הוא הקדמון והשלם, אך נתמעט אצלנו, לאורך גלותינו."
"Sefer HaShorashim, Introduction 4","וכן מצאנו רבותי ז""ל שהיו למדים לשון מלשון באמרם (מגילה דף י""ח ע""א) לא הוו ידעי רבנן מאי וְטֵֽאטֵאתִיהָ בְּמַטְֽאֲטֵא הַשְׁמֵד (ישעיהו יד, כג), שמעוה לאמתא דבי רבי דהוות אמרה לחברתה: שקולי טאטיתא וטאטי ביתא... לא הוו ידעי רבנן מאי הַשְׁלֵךְ עַל־י""י יְהָבְךָ (תהלים נה, כג). שמעו לההוא טייעא דקאמר לההוא גברא: שקול יהביך ושדי אגמלאי. ועוד סמכו קצת מצות על לשון אחרת באמרם (ר""ה כ""ו ע""א) מאי משמע דהאי יובל לישנא דדיכרא הוא, דתניא א""ר עקיבא כשהלכתי לערביא היו קורין לדיכרא יובלא. וכן בארבעה בתים של תפילין אמרו <strong>טטפת</strong> (מנחות לד ע""ב) טט בכתפי שתים, פת באפריקי שתים. וכן אמרו למדין לשון מלשון בחדא (בראשית רבה פרשת וישלח פרשה עט) ר' חייא רבה ור' שמעון בר ר' ור' שמעון בר חלפתא שכחון מילין מן התרגום ואתון להדא תגרא דערביא למלפיניה."
"Sefer HaShorashim, Introduction 5",וראיתי לבאר בחלק הענין הזה נקוד קצת המלים אשר בספרי הארץ הזאת משובשים.
"Sefer HaShorashim, Introduction 6","ואני מאשר שקרתי על הספרם המדוייקים אשר הובאו מספרד ספרי הראויים לסמוך עליהם ראיתי להועיל תועלת גדולה לתלמידים בספר הזה ולהאיר מחשך עיניהם ולהסיר עקשות פיהם ולזות שפתותיהם בקריאה. וכן אזכיר נקוד משקל פעל כמו <strong>ארץ, גפן, מלך</strong>, וכן מזה המשקל <strong>שמע, נתח, צמח</strong>, והדומים להם לפי שזה הוא המשקל הגדול שבמשקלי' ולא עמדנו על נקודו כי אם לפי המסורת כפי מה שמצאנו יש בשש נקודות ויש בחמש נקודות, ואע""פ שזכרתי קצתם בחלק הדקדוק אזכירם הנה כמו שיזדמן בכל שרש ושרש אשר ימצא בו."
"Sefer HaShorashim, Introduction 7",וכמדומה לי כי אין מלה בכל המקרא שלא תלמד נקודה מזה הספר או מהחלק הראשון או מהחלק השני הזה.
"Sefer HaShorashim, Introduction 8",וכן אזכיר קצת מחלוקת בן אשר ובן נפתלי ואנחנו סומכים על קריאת בן אשר והנני משביע בשם הנכבד והנורא כל מעתיק ספר זה שלא יניח ברצונו פסוק אחד אותיבה אחת מכל מה שימצא בכל שרש ושרש.
"Sefer HaShorashim, Introduction 9","כי הרבה פסוקים הבאתי שם שיחשב המעיין המעתיק שהם יתרים שם שלא הבאתים לצורך ואין זה כי לא הבאתי שם פסוק כי אם לצורך או ללמד על ענינו או בנינו או קריאתו או ללמד על שמוש הלשון, והמשכילים יבינו."
"Sefer HaShorashim, Introduction 10",ועתה אחל לבאר בעזרת המלמד לאדם דעת
"Sefer HaShorashim, Biblical Aramaic Lexicon, Introduction 1","אמר דוד בן יוסף בן קמחי הספרדי ראיתי לכתוב עם ספר הזה אשר חברתי באור המלים אשר באו בלשון ארמי בספרי הקדש למען לא יחסר הקורא בספר הזה דבר, ולא תהיה מלה בארבעה ועשרים ספרים שלא ימצא באורה בספר הזה, עם מה שאני מוסיף בו עתה. לכן כל מעתיק ספר זה יכתוב זה בתכלית הספר כמו שכתבתי אני הנה."
"Sefer HaShorashim, Biblical Aramaic Lexicon, Introduction 2",ועתה אחל בעזרת לאדם דעה.
"Sefer HaShorashim, Biblical Aramaic Lexicon, Genesis 31:47:1","<strong>יְגַר שָֽׂהֲדוּתָא</strong>, פירושו גלעד. וכן תרגום וְהָֽיְתָה בָבֶל לְגַלִּים (ירמיה נא, לז) <strong>לְיַגְרִין</strong>, לְעִי הַשָּׂדֶה (מיכה א, ו) <strong>לְיַגְרֵי חַקְלָן</strong>."
"Sefer HaShorashim, Biblical Aramaic Lexicon, Jeremiah 10:11:1","<strong>דִּֽי־שְׁמַיָּא וְאַרְקָא</strong>, שמים וארץ."
"Sefer HaShorashim, Biblical Aramaic Lexicon, Daniel 2:5:1","<strong>אַזְדָּא</strong>, הלכה, וכן בדברי רבותינו ז""ל (מעילה יז, ע""ב), נפל אזדא, נפק אזדא, ואזדא לטעמיה. <strong>הַדָּמִין</strong>, נתחים, תרגום וַֽיְנַתְּחֶהָ לַעֲצָמֶיהָ (שופטים יט, כט)<strong> וְהַדְמָה</strong>, וַֽיְשַׁסְּעֵהוּ כְּשַׁסַּע הַגְּדִי (שופטים יד, ו) <strong>וְהַדְמֵיהּ כְּמָא דִמְהַדְמִין גַדְיָא</strong>. וכן בדברי רבותינו ז""ל (עבודה זרה לח, ע""ב) ודלמא הדומי הדמוה, משלטי הדמיה אין בו משום אסופי (קידושין דף עג, ריש ע""ב). <strong>נְוָלִי</strong>, אשפה מקום נוול."
"Sefer HaShorashim, Biblical Aramaic Lexicon, Daniel 2:6:1","<strong>וּנְבִזְבָּה </strong>דורון ומנחה. ובבראשית רבה (פרשה לד, דף לז, ד) וירח י""י את ריח הניחוח לאוהבו של מלך שכבדו בזה דסקינאה פירוש דורון נאה."
"Sefer HaShorashim, Biblical Aramaic Lexicon, Daniel 2:8:1","<strong>יַצִּיב</strong>, אמת והלשון מורגל וידוע. <strong>זָֽבְנִין</strong>, נמכרים כלומר נמכרים ונמסרים."
"Sefer HaShorashim, Biblical Aramaic Lexicon, Daniel 2:9:1","<strong>כִדְבָה וּשְׁחִיתָה</strong>, נכזבת ונשחתת. <strong>הִזְְמִנְתּוּן [הִזְדְּמִנְתּוּן]</strong>, אתם מזומנים, <strong>עַד דִּי עִדָּנָא יִשְׁתַּנֵּא</strong>, עד אשר העת ישתנה עליכם שתהיו נמסרים למיתה, ויש מפרשים עד הערב שישתנה העת."
"Sefer HaShorashim, Biblical Aramaic Lexicon, Daniel 2:12:1","<strong>בְּנַס</strong>, בזעף תרגם וְהִנָּם זֹֽעֲפִֽים (בראשית מ, ו) <strong>וְהָא אִינוּן כְּנִיסִין.</strong>"
"Sefer HaShorashim, Biblical Aramaic Lexicon, Daniel 2:14:1","<strong>בֵּאדַיִן</strong>, תרגום של או. <strong>עֵטָא וּטְעֵם</strong>, עצה. ובדברי רבותינו ז""ל (בבא בתרא יז, ע""א) ארבעה מתו בעטיו של נחש בעצתו שנתן לחוה. וטעם כמו וְטַעַם זְקֵנִים יִקָּֽח שהוא תוכן הדבר (איוב יב, כ)."
"Sefer HaShorashim, Biblical Aramaic Lexicon, Daniel 2:15:1","<strong>מְהַחְצְפָה</strong>, גלויה לשון חצוף בדברי רבותינו ז""ל (סנהדרין קה, ע""א) למי שהוא עז פנים. ותרגום קְשֵׁי פָנִים (יחזקאל ב, ד) <strong>חֲצִיפֵי אַפַּיָא</strong>."
"Sefer HaShorashim, Biblical Aramaic Lexicon, Daniel 2:18:1","<strong>רָזָא דְּנָה</strong>, הסתר הזה תרגום חֶרֶשׁ לֵאמֹר (יהושע ב, א) <strong>בְּרָז לְמֵימָר</strong>, והרבה כמוהו בלשון ארמי."
"Sefer HaShorashim, Biblical Aramaic Lexicon, Daniel 2:26:1","<strong>הַאִיתָיךְ [הַאִיתָךְ] כָּהֵל</strong>, הישך יכול."
"Sefer HaShorashim, Biblical Aramaic Lexicon, Daniel 2:31:1","<strong>וַֽאֲלוּ</strong>, לשון והנה. <strong>דִּכֵּן</strong>, זה תרגום הָאִישׁ הַלָּזֶה (בראשית כד, סה) <strong>גַּבְרָא דֵיכִי</strong>.<strong> וְזִיוֵהּ יַתִּיר</strong>, וזהו גדול. <strong>וְרֵוֵהּ דְּחִֽיל</strong>, ותארו נורא תרגום יְפֵה־תֹאַר (בראשית לט, ו) <strong>שַׁפִּיר בְּרֵיוָא</strong>."
"Sefer HaShorashim, Biblical Aramaic Lexicon, Daniel 2:32:1","<strong>חֲדוֹהִי</strong>, חזות שלו תרגום הֶֽחָזֶה (שמות כט, כו) <strong>חֶדְיָא</strong>. <strong>מְעוֹהִי וְיַרְכָתֵהּ</strong> בטנו וירכיו."
"Sefer HaShorashim, Biblical Aramaic Lexicon, Daniel 2:33:1","<strong>שָׁקוֹהִי דִּי פַרְזֶל</strong>, שוקיו של ברזל. <strong>דִּי חֲסַף</strong>, של חרש תרגום וּכְלִי־חֶרֶשׂ (ויקרא ו, כא)<strong> וּמָן דַּחֲסַף</strong>."
"Sefer HaShorashim, Biblical Aramaic Lexicon, Daniel 2:34:1","<strong>וְהַדֵּקֶת הִמּֽוֹן</strong>, והדקה אותם."
"Sefer HaShorashim, Biblical Aramaic Lexicon, Daniel 2:35:1","<strong>כְּעוּר מִן־אִדְּרֵי־קַיִט</strong>, כמוץ מן גרנות הקיץ. ואולי <strong>עוּר</strong> חסר <strong>נו""ן</strong> מן נעורת של פשתן, כי המוץ הוא הדק הננער מן התבן."
"Sefer HaShorashim, Biblical Aramaic Lexicon, Daniel 2:39:1","<strong>אֲֽרַעא [אֲֽרַע] מִנָּךְ</strong>, תחת ממך כלומר שפלה ממך."
"Sefer HaShorashim, Biblical Aramaic Lexicon, Daniel 2:40:1","<strong>מְהַדֵּק וְחָשֵׁל</strong>, מדק ומועך. ובדברי רבותינו ז""ל (חולין צג, ע""ב) ביעיא חשילתא פירוש ביצים מעוכות."
"Sefer HaShorashim, Biblical Aramaic Lexicon, Daniel 2:41:1","<strong>חֲסַף דִּֽי־פֶחָר</strong>, חרש היוצר. ובדברי רבותינו ז""ל מני דפחרא כלי היוצר, וכן בלשון ערבי פכא""ר וה<strong>חי""ת</strong> בערבי <strong>כ""ף</strong> בעברי. <strong>וּמִן־נִצְבְּתָא דִֽי־פַרְזְלָ</strong>, ומחוזק הברזל. ולשון <strong>נִצְבְּתָא</strong> נטע מתרגום נְטַע שַֽׁעֲשׁוּעָיו (ישעיה ה, ז) <strong>נִצְבָא דְחֶדְוָתֵיהּ</strong> כלומר מנטע ומכח הברזל יהיה בה כחרש."
"Sefer HaShorashim, Biblical Aramaic Lexicon, Daniel 3:2:1","<strong>לַֽאֲחַשְׁדַּרְפְּנַיָּא סִגְנַיָּא וּפַֽחֲוָתָא אֲדַרְגָּֽזְרַיָּא גְדָֽבְרַיָּא דְּתָֽבְרַיָּא תִּפְתָּיֵא</strong>, כל אלו שמות בלשון ארמי לממונים ולגדולים זה למעלה מזה."
"Sefer HaShorashim, Biblical Aramaic Lexicon, Daniel 3:4:1","<strong>וְכָֽרוֹזָא קָרֵא בְחָיִל</strong>, והכרוז קורא בכה."
"Sefer HaShorashim, Biblical Aramaic Lexicon, Daniel 3:5:1","<strong>מַשְׁרֽוֹקִיתָא</strong>, כלי ששורקין בו שיפלא""ד בלע""ז. <strong>קַיתְרוֹס [קַתְרוֹס] סַבְּכָא</strong>, מיני כלי זמר הם ידועים אצלם, שמם כן בלשון ארמי. <strong>וְכֹל זְנֵי זְמָרָא</strong>, וכד מיני זמר. תרגום לְמִינֵהוּ (בראשית א, יב) <strong>לִזְנוֹהִי</strong>."
"Sefer HaShorashim, Biblical Aramaic Lexicon, Daniel 3:8:1","<strong>וַֽאֲכַלוּ קַרְצֵיהוֹן</strong>, תרגום לֹֽא־תֵלֵךְ רָכִיל (ויקרא יט, טז) <strong>לָא תֵיכוּל קוּרְצִין</strong>."
"Sefer HaShorashim, Biblical Aramaic Lexicon, Daniel 3:12:1","<strong>אִלֵּךְ</strong>, אלה."
"Sefer HaShorashim, Biblical Aramaic Lexicon, Daniel 3:14:1","<strong>הַצְדָּא</strong>, יש מפרשים האמת לשון תמיהא. ולא נדע לו חבר, אבל לפי הענין יתפרש כך. ויש מפרשים לשון שממה כלומר וכי דברי וגזרותי צדו ושממת ודבר רק הוא בעיניכם. ורבינו האיי ז""ל פירשו לשון כוון והצדה מן וַֽאֲשֶׁר לֹא צָדָה (שמות כא, יג) וְאַתָּה צֹדֶה אֶת־נַפְשִׁי לְקַחְתָּֽהּ (שמואל א' כד, יא) כלומר אם במזיד וכונה עשיתם."
"Sefer HaShorashim, Biblical Aramaic Lexicon, Daniel 3:16:1","<strong>לָֽא־חַשְׁחִין אֲנַחְנָא</strong>, אין אנחנו חוששין."
"Sefer HaShorashim, Biblical Aramaic Lexicon, Daniel 3:19:1","<strong>לְמֵזֵא לְאַתּוּנָא</strong>, להבעיר הכבשן מְזֵי רָעָב (דברים לב, כד) שרופי רעב."
"Sefer HaShorashim, Biblical Aramaic Lexicon, Daniel 3:20:1","<strong>לְכַפָּתָה</strong>, לקשור. ובמשנה (תמיד פרק רביעי משנה א. דף ל, ע""ב) לא היו כופתין את הטלה. כפתוה בחבל שד מגג (פרה פרק שלישי משנה ט. דף צו' ע""א)."
"Sefer HaShorashim, Biblical Aramaic Lexicon, Daniel 3:21:1","<strong>כְּפִתוּ</strong>, נקשרו, <strong>בְּסַרְבָּֽלֵיהוֹן פַּטְּישֵׁיהוֹן [פַּטְּשֵׁיהוֹן] וְכַרְבְּלָֽתְהוֹן</strong>, מיני לבושים הם, סרבליהון הוא סרבל שיתכסה אדם בו. ובמדרש תנחומא (בריש פרשת הן האדם היה) מפרש פטשיהון אלו ברקים הנתונים על ירכותיהם, <strong>כַרְבְּלָֽתְהוֹן </strong>אלו הסקרין שבראשיהם. ודומה לו כרבלתא דתרנגולא (ברכות ו, ע""א)."
"Sefer HaShorashim, Biblical Aramaic Lexicon, Daniel 3:22:1","<strong>דִּי הַסִּקוּ</strong>, אשר העלו כלומר העלו אותם על פי הכבשן והפילום לתוכו."
"Sefer HaShorashim, Biblical Aramaic Lexicon, Daniel 3:24:1","<strong>תְּוַהּ</strong>, חרד. תרגום וַיֶּֽחֱרַד יִצְחָק חֲרָדָה גְּדֹלָה (בראשית כז, לג) <strong>וּתְוָה יִצְחָק תִּוְהָא</strong>. <strong>לְהַדָּֽבְרוֹהִי</strong>, יועציו ומנהיגיו כמו בְּתוֹךְ הַדָּֽבְרוֹ (מיכה ב, יב) בתוך מנהיגיו ותרגום וַיִּנְהַג (בראשית לא, יח) <strong>וּדְבַר</strong>."
"Sefer HaShorashim, Biblical Aramaic Lexicon, Daniel 3:25:1","<strong>שְׁרַיִן</strong>, מותרים מאסוריהם."
"Sefer HaShorashim, Biblical Aramaic Lexicon, Daniel 3:27:1","<strong>בְּגֶשְׁמְהוֹן</strong>, בגופם ובלשון מקרא וְגֶשֶׁם יְגַדֵּֽל (ישעיה מד, יד) לדעת המפרשים. <strong>לָא עֲדָת</strong>, לא עברה תרגום אֲשֶׁר עָבַר (בראשית טו, יז) <strong>דִּי עֲדָא</strong>."
"Sefer HaShorashim, Biblical Aramaic Lexicon, Daniel 3:29:1","<strong>שָׁלֻה [שָׁלֻו]</strong>, שגגה."
"Sefer HaShorashim, Biblical Aramaic Lexicon, Daniel 4:5:1","<strong>וְעַד אָֽחֳרֵין</strong>, ועד שבאחרונה בא לפני דניאל."
"Sefer HaShorashim, Biblical Aramaic Lexicon, Daniel 4:8:1","<strong>וַֽחֲזוֹתֵהּ</strong>,<strong> </strong>וענפיו כמו קֶרֶן חָזוּת (דניאל ח, ה)."
"Sefer HaShorashim, Biblical Aramaic Lexicon, Daniel 4:9:1","<strong>עֳפְיֵהּ</strong>, עליו כמו מִבֵּין עֳפָאיִם (תהלים קד, יב) עלים. <strong>וְאִנְבֵּהּ</strong> פריו.<strong> תַּטְלֵל</strong> תרגום צֵל (שופטים ט, לו) <strong>טוּלָא</strong>."
"Sefer HaShorashim, Biblical Aramaic Lexicon, Daniel 4:10:1","<strong>עִיר</strong>, מלאך. ונקרא כן שהוא ער לעולם."
"Sefer HaShorashim, Biblical Aramaic Lexicon, Daniel 4:11:1","<strong>גֹּדּוּ</strong>, כרתו, <strong>אַתַּרוּ</strong>, השירו מלשון פיתה הנושרין בדברי רבותינו ז""ל (ביצה ב, ע""ב). <strong>וּבַדַּרוּ</strong>, פזרו."
"Sefer HaShorashim, Biblical Aramaic Lexicon, Daniel 4:12:1","<strong>וּבֶֽאֱסוּר דִּֽי־פַרְזֶל וּנְחָשׁ בְּדִתְאָא דִּי בָרָא</strong>, ובטל שמא יצטבע כלומר באסורי ברזל ונחשת יהיה בדשא השדה, כלומר שלא יוסל לזוז משם כאלו אמור בנחשתים ובטל השמים יתכבס."
"Sefer HaShorashim, Biblical Aramaic Lexicon, Daniel 4:13:1","<strong>יַחְלְפוּן</strong>, יעברו."
"Sefer HaShorashim, Biblical Aramaic Lexicon, Daniel 4:14:1","<strong>בִּגְזֵרַת עִירִין</strong>, בגזירת מלאכים."
"Sefer HaShorashim, Biblical Aramaic Lexicon, Daniel 4:16:1","<strong>לְעָרָֽיךְ [לְעָרָֽךְ]</strong>, לשנאך כמו וַיְהִי עָרֶֽךָ (שמואל א' כח, טז)."
"Sefer HaShorashim, Biblical Aramaic Lexicon, Daniel 4:22:1","<strong>וְלָךְ טָֽרְדִין</strong>, מגרשים, תרגום וַֽיְשַׁלְּחֵהוּ י""י אֱלֹהִים מִגַּן־עֵדֶן (בראשית ג, כג) וטרדיה, גָּרֵשׁ יְגָרֵשׁ אֶתְכֶם (שמות יא, א) מטרד יטר."
"Sefer HaShorashim, Biblical Aramaic Lexicon, Daniel 4:24:1","<strong>מִלְכִּי</strong>, עצתי מן וַיִּמָּלֵךְ לִבִּי עָלַי (נחמיה ה, ז). <strong>וַֽעֲוָֽיָתָךְ בְּמִחַן עֲנָיִן</strong>, ועונך בחנון עניים. <strong>אַרְכָה לִשְׁלֵֽוְתָֽךְ,</strong> אריכות לשלומך ושלותך או פירושו רפואה לשגגחך."
"Sefer HaShorashim, Biblical Aramaic Lexicon, Daniel 4:28:1","<strong>עֲדָת מִנָּֽךְ</strong>, סרה ממך."
"Sefer HaShorashim, Biblical Aramaic Lexicon, Daniel 4:30:1","<strong>מִלְּתָא סָפַת עַל־נְבֽוּכַדְנֶצַּר</strong>, כענין כִּֽי־כָלְתָה אֵלָיו הָרָעָה (אסתר ז, ז) <strong>עַד דִּי שַׂעְרֵהּ כְּנִשְׁרִין רְבָה</strong>, עד אשר היה שערו גדול ככנפי נשרים. <strong>וְטִפְרוֹהִי כְצִפְּרִֽין</strong>, וצפרניו כצפרני עופות הדורסים."
"Sefer HaShorashim, Biblical Aramaic Lexicon, Daniel 4:32:1","<strong>כְּלָה חֲשִׁיבִין</strong>, ככלום הם נחשבים. <strong>וּכְמִצְבְּיֵהּ</strong>, וכרצונו מגזרת וּלְמַן־דִּי יִצְבֵּא (דניאל ד, יד)."
"Sefer HaShorashim, Biblical Aramaic Lexicon, Daniel 4:33:1","<strong>הָתְקְנַת</strong>, הייתי מתקן. <strong>וּרְבוּ יַתִּירָה</strong>, וגדולה יתירה."
"Sefer HaShorashim, Biblical Aramaic Lexicon, Daniel 4:34:1","<strong>בְּגֵוָה</strong>, בגאות."
"Sefer HaShorashim, Biblical Aramaic Lexicon, Daniel 5:2:1","<strong>בִּטְעֵם חַמְרָא</strong>, בטעם היין כמו כְּטוֹב לֵב־הַמֶּלֶךְ בַּיָּיִן (אסתר א, י)."
"Sefer HaShorashim, Biblical Aramaic Lexicon, Daniel 5:5:1","<strong>נֶבְרַשְׁתָּא</strong>, מנורה. ובמשנה (יומא פרק שלישי משנה דף לז, ע""א) הלני המלכה עשתה נברשת של זהב. <strong>עַל־גִּירָא</strong>, על הסיד הטוח בכותל כמו כְּאַבְנֵי־גִר (ישעיה כז, ט) <strong>פַּס יְדָא</strong>, כף היד."
"Sefer HaShorashim, Biblical Aramaic Lexicon, Daniel 5:6:1","<strong>וְקִטְרֵי חַרְצֵהּ מִשְׁתָּרַיִן</strong>, קשרי מתניו נתתם. <strong>נָֽקְשָֽׁן</strong>, מקישות ודופקות."
"Sefer HaShorashim, Biblical Aramaic Lexicon, Daniel 5:7:1","<strong>אַרְגְּוָנָא</strong>, ארגמן, <strong>וְהַֽמְונִכָא [וְהַֽמְנִיכָא]</strong>, תרגום רְבִד (בראשית מא, מב) <strong>מָנִיכָא</strong>."
"Sefer HaShorashim, Biblical Aramaic Lexicon, Daniel 5:9:1","<strong>מִשְׁתַּבְּשִֽׁין</strong>, לשון שיבוש כלומר נדהמים שלא דעו מה לעשות."
"Sefer HaShorashim, Biblical Aramaic Lexicon, Daniel 5:11:1","<strong>נַֽהִירוּ</strong>. זכר וידיעה. ובדברי רבותינו ז""ל (שבת פרק עשרים וארבע דף קנו, א) נהיר וחכים, יהירין לי שבילי דשמייא כשבילי דנהרדעא (ברכות פרק תשיעי דף נח, ע""ב), נהירנא כד הוו קיימין ארבע סאין בסילע (בבא בתרא פרק חמישי דף צא, ע""ב)."
"Sefer HaShorashim, Biblical Aramaic Lexicon, Daniel 5:12:1",<strong>וַֽאֲֽחֲוָיַת אֲחִידָן</strong>. והגדת חידות.
"Sefer HaShorashim, Biblical Aramaic Lexicon, Daniel 5:19:1","<strong>וְדִֽי־הֲוָה צָבֵא הֲוָה מַחֵא</strong>, מכה. או פירושו מחיה הפך קטל. ופירוש מחיה מעמיד בחיים שלא היה הורגו כמו הַֽחִיִּיתֶם כָּל־נְקֵבָֽה (במדבר לא, טו), וַתְּחַיֶּין ָ אֶת־הַיְלָדִֽים (שמות א, יח)."
"Sefer HaShorashim, Biblical Aramaic Lexicon, Daniel 5:20:1","<strong>הֶעְדִּיוּ מִנֵּֽהּ</strong>, הסירו ממנו."
"Sefer HaShorashim, Biblical Aramaic Lexicon, Daniel 5:21:1","<strong>וְעִם־עֲרָֽדַיָּא</strong>, פראים כמו וּמֹֽסְרוֹת עָרוֹד (איוב לט, ה)."
"Sefer HaShorashim, Biblical Aramaic Lexicon, Daniel 5:28:1","<strong>פְּרִיסַת</strong>, מן הֲלוֹא פָרֹס לָֽרָעֵב לַחְמֶךָ (ישעיה נח, ז)."
"Sefer HaShorashim, Biblical Aramaic Lexicon, Daniel 6:3:1","<strong>סָֽרְכִין</strong>, שוטרים ותרגום וְשֹׁטְרָיו (שמות ה, י) <strong>וְסָרְכוֹהִי</strong>."
"Sefer HaShorashim, Biblical Aramaic Lexicon, Daniel 6:4:1","<strong>עֲשִׁית</strong>, חשב מן עֶשְׁתֹּנֹתָֽיו (תהלים קמו, ד)."
"Sefer HaShorashim, Biblical Aramaic Lexicon, Daniel 6:6:1","<strong>עִלָּא</strong>, עלילה מן עֲלִילֹת דְּבָרִים (דברים כב, יד)."
"Sefer HaShorashim, Biblical Aramaic Lexicon, Daniel 6:7:1","<strong>הַרְגִּשׁוּ עַל־מַלְכָּא</strong>, התקבצו על המלך מן לָמָּה רָגְשׁוּ גוֹיִם (תהלים ב, א)."
"Sefer HaShorashim, Biblical Aramaic Lexicon, Daniel 6:8:1","<strong>אִתְיָעַטוּ</strong>, נתיעצו, <strong>לְגֹב</strong>, לבור."
"Sefer HaShorashim, Biblical Aramaic Lexicon, Daniel 6:9:1","<strong>דִּי־לָא תֶעְדֵּֽא</strong>, אשר לא תעבור."
"Sefer HaShorashim, Biblical Aramaic Lexicon, Daniel 6:15:1","<strong>בְּאֵשׁ</strong>, רע. <strong>בָּל</strong>, כמו לֵב הפוך, כלומר שם לבו להצילו, ויש מפרשים בל מחשב. וכן הוא בלשון ערבי <strong>אגע""ל בל""ך</strong> כמו שים מחשבתך. ואדוני אבי ז""ל פירשו כמשמעו לשון לא, כלומר כיל לאו שמצא היה טוען עליו להצילו, כלומר לא תוכלו לעשות מפני כך, וכאשר היו מבטלים אותה טענה היה משים אחרת. <strong>מִשְׁתַּדַּר</strong>, משתדל ובמשנה (אבות פרק שני משנה ה). ובמקום שאין אנשים השתדר להיות איש כמו השתדל."
"Sefer HaShorashim, Biblical Aramaic Lexicon, Daniel 6:18:1","<strong>צְבוּ</strong>, רצון כלומר שלא ישנה רצונם להזיקו שלא ישנה רצון המלך להצילו."
"Sefer HaShorashim, Biblical Aramaic Lexicon, Daniel 6:19:1","<strong>וּבָת טְוָת</strong>, ולן בתענית. וכן בלשון רבותינו ז""ל בפסחים (קז, ע""א) ובת טות ולא אבדיל רוצה לומר שלא אכל כל הלילה כשלא היה לו יין להבדלה. <strong>וְדַֽחֲוָן לָֽא־הַנְעֵל קָֽדָמוֹהִי</strong>, ושלחן. ובתוספתא הדחוונות של בעלי בתים פירוש שלחנות. ויש מפרשים המלה מורכבת <strong>ודי</strong> <strong>יחון</strong> כלומר מגידי החידות ובעלי השיר."
"Sefer HaShorashim, Biblical Aramaic Lexicon, Daniel 6:20:1","<strong>בִּשְׁפַרְפָּרָא</strong>, בשחר. אָז יִבָּקַע כַּשַּׁחַר (ישעיה נח, ח) תרגם יונתן <strong>בְּכֵן יִתְגְלֵי כִּשְׁפַּרְפָּרָא</strong>."
"Sefer HaShorashim, Biblical Aramaic Lexicon, Daniel 6:23:1","<strong>חֲבוּלָה לָא עַבְדֵֽת</strong>, דבר השחתה."
"Sefer HaShorashim, Biblical Aramaic Lexicon, Daniel 6:24:1","<strong>וְהֻסַּק</strong>, והועלה."
"Sefer HaShorashim, Biblical Aramaic Lexicon, Daniel 6:25:1","<strong>וְלָא־מְטוֹ לְאַרְעִית גֻּבָּא</strong>, ולא הגיעו לתחתית הבור."
"Sefer HaShorashim, Biblical Aramaic Lexicon, Daniel 7:1:1","<strong>רֵאשׁ מִלִּין אֲמַֽר</strong>, ראשי הדברים אמר ולא כלם."
"Sefer HaShorashim, Biblical Aramaic Lexicon, Daniel 7:2:1","<strong>וַֽאֲרוּ</strong>, והנה,<strong> מְגִיחָן לְיַמָּא רַבָּֽא</strong>, פירוש לפי ענינו נושבות ומסערות אותו. ואפשר שהלשון הזה מן כִּֽי־יָגִיחַ יַרְדֵּן אֶל־פִּֽיהוּ (איוב מ, כג). לשון יציאה כלומר יוצאות אליו."
"Sefer HaShorashim, Biblical Aramaic Lexicon, Daniel 7:4:1","<strong>מְּרִיטוּ גַפַּיהּ [גַפַּהּ]</strong>, נמרטו כנפיה. <strong>הֳקִימַת</strong>, הוקמה."
"Sefer HaShorashim, Biblical Aramaic Lexicon, Daniel 7:5:1","<strong>וְלִשְׂטַר־חַד</strong>, ולצד אחד. תרגום וּלְצֶלַע הַמִּשְׁכָּן (שמות כו, כ) <strong>וְלִסְטַר מַשְׁכְּנָא, עִלְעִין</strong>,<strong> </strong>צלעות."
"Sefer HaShorashim, Biblical Aramaic Lexicon, Daniel 7:7:1","<strong>בְּרַגְלַיהּ [בְּרַגְלַהּ] רָֽפְסָה</strong>, כמו בְּרַגְלֵיכֶם (יחזקאל לד, יח) תרפושון."
"Sefer HaShorashim, Biblical Aramaic Lexicon, Daniel 7:9:1","<strong>כִּתְלַג חִוָּר</strong>, כשלג לבן, <strong>כַּֽעֲמַר נְקֵא</strong>, כצמר נקי. <strong>גַּלְגִּלּוֹהִי נוּר דָּלִֽק</strong>, גלגליו אש בוערה פירוש גלגלי הכסא."
"Sefer HaShorashim, Biblical Aramaic Lexicon, Daniel 7:10:1","<strong>נְהַר דִּי־נוּר</strong>, נהר שיל אש. ויש מפרשים כמו נהורא כלומר אור של אש. <strong>נָגֵד וְנָפֵק</strong>,<strong> </strong>נמשך ויוצא.<strong> דִּינָא יְתִב וְסִפְרִין פְּתִֽיחוּ</strong>,<strong> </strong>למשפט יושב וספרים נפתחו."
"Sefer HaShorashim, Biblical Aramaic Lexicon, Daniel 7:11:1","<strong>קְטִילַת חֵֽיוְתָא</strong>, נהרגה החיה. <strong>וְהוּבַד גִּשְׁמַה</strong>, ואבד גופה. <strong>וִֽיהִיבַת לִֽיקֵדַת אֶשָּֽׁא</strong>,<strong> </strong>ונתנה לשרפת אש."
"Sefer HaShorashim, Biblical Aramaic Lexicon, Daniel 7:12:1","<strong>הֶעְדִּיו שָׁלְטָֽנְהוֹן</strong>, הסירו שלטנותם."
"Sefer HaShorashim, Biblical Aramaic Lexicon, Daniel 7:15:1","<strong>אֶתְכְּרִיַּת רוּחִי</strong>,<strong> </strong>ולפי ענינו נבהלה רוחי. או פירושו קצרה רוחי. ותרגום וּקְצַר־רוּחַ (משלי יד, כט). <strong>דְכַרְיָא רוּחֵיהּ</strong>. <strong>בְּגוֹא נִדְנֶה</strong>, בתוך נרתקו כי הגוף לרוח כמו הנדן לחרב."
"Sefer HaShorashim, Biblical Aramaic Lexicon, Daniel 7:16:1","<strong>קִרְבֵת עַל־חַד מִן־קָאֲמַיָּא</strong>, קרבתי על אחד מן העומדים והם המלאכים כמו בֵּין הָעֹֽמְדִים הָאֵֽלֶּה (זכריה ג, ז).<strong> וְיַצִּיבָא אֶבְעֵא מִנֵּהּ</strong>, ואמת אבקש ממנו."
"Sefer HaShorashim, Biblical Aramaic Lexicon, Daniel 7:19:1","<strong>אֱדַיִן צְבִית לְיַצָּבָא עַל־חֵֽיוְתָא רְבִיעָיְתָא</strong>, אז רציתי לעמוד על האמת על החיה הרביעית."
"Sefer HaShorashim, Biblical Aramaic Lexicon, Daniel 7:20:1","<strong>וְקַרְנָא דִכֵּן</strong>, וקרן זאת."
"Sefer HaShorashim, Biblical Aramaic Lexicon, Daniel 7:25:1","<strong>וְיִסְבַּר</strong>, ויחשוב."
"Sefer HaShorashim, Biblical Aramaic Lexicon, Ezra 4:7:1","<strong>כָּתַב בִּשְׁלָם</strong>, כלומר כתב דברי שלום. <strong>מִתְרְדָת</strong>, שם איש מצָרי יהודה ובנימן. והוא שלח האגרת הזאת אל אחשורוש. <strong>וּשְׁאָר כְּנָוֹתָו [כְּנָֽוֹתָיו]</strong>, סיעתו ובני חבורתו וכן ושאר כנותהון. ובדברי רבותינו ז""ל (כריתות ז, ע""ב) מי דמי שבת ועבודה זרה תנא יתהון בכנהיהון, פירוש בדיניהם ובכל המתחבר אליהם. <strong>וּכְתָב הַֽנִּשְׁתְּוָן</strong>, כתב המפורש, <strong>כָּתוּב אֲרָמִית וּמְתֻרְגָּם אֲרָמִֽית</strong>, כתוב בכתיבת ארמית ומפורש בלשון ארמית."
"Sefer HaShorashim, Biblical Aramaic Lexicon, Ezra 4:8:1","<strong>רְחוּם בְּעֵֽל־טְעֵם</strong>, בעל הדברים ותוכן לשון האגרת כי מתרדת טבאל שלח האגרת ורחום היה המזכיר והוא המתקן לשון האגרת ושמשי היה סופר."
"Sefer HaShorashim, Biblical Aramaic Lexicon, Ezra 4:9:1","<strong>וַֽאֲפַרְסַתְכָיֵא וכו'</strong>, שמות האומות שהיו בערי שומרון."
"Sefer HaShorashim, Biblical Aramaic Lexicon, Ezra 4:10:1","<strong>אָסְנַפַּר</strong>, הוא סנחריב. <strong>רַבָּא וְיַקִּירָא</strong>, גדול ונכבד. <strong>וּכְעֶֽנֶת</strong>, שם מקום בערי שומרון וכולם הסכימו על שליחות האגרה הזאת. וכן נקרא המקום הזה וּכְעֶֽת (עזרא ד, יז). בלא <strong>נו""ן</strong> והכל אחד. ויש לפרש וכענת מן עת שהוא זמן. וכן היה מנהגם לכתוב זאת המלה בראשי הדברים באגרות, כלומר בזמן הזה נכתבה זאת האגרת."
"Sefer HaShorashim, Biblical Aramaic Lexicon, Ezra 4:12:1","<strong>מָרָֽדְתָּא וּבִֽיֹֽשְׁתָּא</strong>, מורדות ורעה. <strong>וְשׁוּרַיָּ [וְשֽׁוּרַיָּא] אשַׁכְלִלוּ [שַׁכְלִלוּ]</strong>, והחומות יסדו. <strong>וְאֻשַּׁיָּא יַחִֽיטוּ</strong>, והיסודות קשרו זו בזו, יחיטו לשון חוט כמו שתופרין בגד עם בגד בחוט."
"Sefer HaShorashim, Biblical Aramaic Lexicon, Ezra 4:13:1","<strong>קִרְיְתָא דָךְ</strong>, זאת. <strong>מִנְדָּה בְלוֹ וַֽהֲלָךְ</strong>, מנדה זו מנת המלך, בלו זה כסף גלגלתא, והלך זה ארנונא. והיא השורה שעושין למלך כשעובר עליהם. <strong>וְאַפְּתֹם מַלְכִים תְּהַנְזִֽק</strong>, וחוזק המלכים תזיק."
"Sefer HaShorashim, Biblical Aramaic Lexicon, Ezra 4:14:1","<strong>דִּֽי־מְלַח הֵֽיכְלָא מְלַחְנָא</strong>, לשון אֶרֶץ מְלֵחָה וְלֹא תֵשֵֽׁב (ירמיה יז, ו) כלומר השביתנו בנין ההיכל הזה שיהיה כארץ מלחה, <strong>וְעַרְוַת מַלְכָּא לָֽא־אֲרִיךְ לָנָא לְמֶֽחֱזֵא</strong>, ובזיון המלך לא יפה לנו לראות. ובדברי רבתינו ז""ל (בבא מציעא פרק חמישי דף עה, ע""א) מאה פלפלין במאה ועשרין פלפלין ואריך, כלומר טוב ויפה וישר אין בו משום רבית. וכן אמרו (סוכה פרק רביעי דף מד, ע""ב) מקשקשין בכרמיא ואכלין ויתא אריך או לא אריך, כלומר כשר הדבר או לא מפני שנעבדו הזיתים בשביעית."
"Sefer HaShorashim, Biblical Aramaic Lexicon, Ezra 4:15:1","<strong>וְאֶשְׁתַּדּוּר עָֽבְדִין בְּגַוַּהּ</strong>, כענין מרד. ויתכן שהלשון לשון שליחות מתרגום וַיִּשְׁלַח (בראשית לב, ד) <strong>וְשָׁדַר</strong>, כי המורדים שולחים בסתר לאשר יעזרו בהם וכאשר ימצאו עזר ימרדו באשר היו תחת ידו."
"Sefer HaShorashim, Biblical Aramaic Lexicon, Ezra 4:18:1","<strong>נִשְׁתְּוָנָא</strong>, ענין האגרת ופירושו כמו וּכְתָב הַֽנִּשְׁתְּוָן (עזרא ד, ז)."
"Sefer HaShorashim, Biblical Aramaic Lexicon, Ezra 4:23:1","<strong>וּבַטִּלוּ הִמּוֹ בְּאֶדְרָע וְחָֽיִל</strong>, ובטלו אותם בזרוע ובכח."
"Sefer HaShorashim, Biblical Aramaic Lexicon, Ezra 5:3:1","<strong>וְאֻשַּׁרְנָא דְנָה לְשַׁכְלָלָֽה</strong>, וחוזק הזה לכלות, ואשרנא רצה לומר חומות העיר שהם חוזק העיר, וכן בדברי רבותינו ז""ל (בבא בתרא פרק עשירי דף קמז, ע""א) אשרתא חוזק השטר וקיומו."
"Sefer HaShorashim, Biblical Aramaic Lexicon, Ezra 5:4:1","<strong>אֱדַיִן כְּנֵמָא אֲמַרְנָא לְּהֹם</strong>, פירוש זה הפסוק דברי תתנאי ושתר בוזני וכן פירושו אז כשנאמר מן שם לכום טעם לִבְנוֹת (עזרא ד, ג) עוד אמרנו<strong> </strong>להם מי הם שמות האנשים אשר זה הבנין בונים."
"Sefer HaShorashim, Biblical Aramaic Lexicon, Ezra 5:8:1","<strong>אָסְפַּרְנָא</strong>, במהירות ובזריזות."
"Sefer HaShorashim, Biblical Aramaic Lexicon, Ezra 5:14:1","<strong>וְהֵיבֵל הִמּוֹ</strong>, והוביל אותם."
"Sefer HaShorashim, Biblical Aramaic Lexicon, Ezra 5:15:1","<strong>שֵׂא אֵֽזֶל־אֲחֵת הִמּוֹ</strong>,<strong> </strong>שא ולך והניח אותם."
"Sefer HaShorashim, Biblical Aramaic Lexicon, Ezra 5:16:1","<strong>שֵׁשְׁבַּצַּר דֵּךְ</strong>, זה."
"Sefer HaShorashim, Biblical Aramaic Lexicon, Ezra 6:2:1","<strong>בְּאַחְמְתָא</strong>, כמו וְחֵמַת מַיִם (בראשית כא, יד). מלא אגרות וזכרונות המלכים והיתה בבירה במדי המדינה."
"Sefer HaShorashim, Biblical Aramaic Lexicon, Ezra 6:3:1","<strong>וְאֻשּׁוֹהִי מְסֽוֹבְלִין</strong>, וכותליו מקושרין זה בזה. ובדברי רבותינו ז""ל (בבא בתרא דף עד, ע""א) במסובלי דתומי פירוש במחרוזות של שומין הקשורין זה בזה."
"Sefer HaShorashim, Biblical Aramaic Lexicon, Ezra 6:4:1","<strong>נִדְבָּכִין</strong>, טורים, וכן במשנה (ברכות פרק שני משנה נ. דף טו, ע""א) קורין בראש האילן ובראש הנדבך. <strong>אֶבֶן גְּלָל</strong> אבני שיש ובלע""ז<strong> מרמר""י</strong>. <strong>וְנִפְקְתָא</strong>, וההוצאה."
"Sefer HaShorashim, Biblical Aramaic Lexicon, Ezra 6:5:1","<strong>יַֽהֲתִיבוּן</strong>, ישיבון.<strong> וְתַחֵת</strong>, ותניח."
"Sefer HaShorashim, Biblical Aramaic Lexicon, Ezra 6:7:1","<strong>רַחִיקִין הֲווֹ מִן־תַּמָּֽה</strong>, רחוקים היו משם שלא תזיקום."
"Sefer HaShorashim, Biblical Aramaic Lexicon, Ezra 6:8:1","<strong>דִּי מִדַּת עֲבַר נַֽהֲרָה</strong>, אשר במס עבר הנהר, מדת כמו מנדת, כלומר מהמס שלוקח המלך בעבר הנהר תעשה במהרה ההוצאה."
"Sefer HaShorashim, Biblical Aramaic Lexicon, Ezra 6:9:1","<strong>וּמָה חַשְׁחָן</strong>, ומה שצריכים."
"Sefer HaShorashim, Biblical Aramaic Lexicon, Ezra 6:11:1","<strong>יִתְנְסַח</strong>, כמו וְנִסַּחְתֶּם (דברים כח, סג), <strong>וּזְקִיף יִתְמְחֵא עֲלֹהִי</strong>,<strong> </strong>ועץ לתליה שיתלה עליו."
"Sefer HaShorashim, Biblical Aramaic Lexicon, Ezra 6:12:1","<strong>יְמַגַּר</strong>,<strong> </strong>יפיל, כמו וְכִסְאוֹ לָאָרֶץ מִגַּֽרְתָּה (תהלים פט, מה)."
"Sefer HaShorashim, Biblical Aramaic Lexicon, Ezra 7:12:1","<strong>גְּמִיר</strong>, תרגום כָּלִיל (ויקרא ו, טו) כלומר סופר דת אלה השמים כלם."
"Sefer HaShorashim, Biblical Aramaic Lexicon, Ezra 7:14:1","<strong>וְשִׁבְעַת יָֽעֲטֹהִי</strong>, ושבעת יועציו."
"Sefer HaShorashim, Biblical Aramaic Lexicon, Ezra 7:20:1","<strong>וּשְׁאָר חַשְׁחוּת</strong>, ושאר צורך."
"Sefer HaShorashim, Biblical Aramaic Lexicon, Ezra 7:22:1","<strong>וּמְלַח דִּי־לָא כְתָֽב</strong>, ומלח לצורך הקרבנות יתנו אשר לא כתוב בו מדה יתנו כל הצורך."
"Sefer HaShorashim, Biblical Aramaic Lexicon, Ezra 7:23:1","<strong>יִתְֽעֲבֵד אַדְרַזְדָּא</strong>, יעשה בזריזות."
"Sefer HaShorashim, Biblical Aramaic Lexicon, Ezra 7:26:1","<strong>הֵן לְמוֹת הֵן לִשְׁרשִׁו [לִשְׁרשִׁי]</strong>, אם למיתה שיהרנבו לעקרו מן העולם הוא ובניו, <strong>הֵן־לַֽעֲנָשׁ נִכְסִין וְלֶֽאֱסוּרִֽין</strong>,<strong> </strong>או לענשו ממון או לאסרו בבית הסהר."
"Sefer HaShorashim, Conclusion 1","ברוך י""י אלהי אבתינו אשר נתן כזאת בלב המלך לפאר את בית י""י<strong> </strong>אשר בירושלם. יזכנו האל לראות בבנין ההראל חברים עם כל ישראל בעגלא ובזמן קריב אמן ואמן."
"Sefer HaShorashim, Conclusion 2","ברוך י""י אלהי ישראל המבין לבבות, המעורר מחשבות, שפתים פותח, וידים מפתח, מסיר עקשות פה ולזות שפתים, ולכתוב הישרה יישר ידים, סומך לכל הדורשים תורתו, מחזיק בידי המבקשים דתו, ישים מחשך לפניהם לאור, ומעקשים למישור, עד אשר לא ראו בתורתו את כל מאום, כל סתום לא עממום, נוחה אותם בצדקותיו, מישר לפניהם דרכיו ונתיבותיו, עד אשר כה נחני, ועד הנה עזרני, לבאר כל סתום, לפתח כל חתום, לגלות כל נסתר בתורתינו, ובספרי נביאינו וחכמינו, על פי אשר השיגה יד מחשבתי, באשר י""י אתי. ואל אלהים יודע ויודעי יודעים כי לא היתה כונתי בחבור הזה להתגדל בו עד חברי, ולהתפאר בו על ספרי מורי, אך כאשר פצרו בי גדולים וחכמים ממני, לאורך המלאכה בספרי המחברים אשר לפני, ולאשר הועתקו מלשון אל לשון תארך בהם ההבנה, והקצר בהם התבונה, ראיתי לעשות רצון הפוגעים בי. וכי ראיתי כי תהיה לי תועלת גדולה בחבור זה רצוני לומר הזכירני בו אשר למדתי מנעורי, ולהוסיף בו ידיעה אשר לא ידעתי מבחורי, קמתי וחצן העצלה נערתי, ומשנת המנוחה ננערתי, והתעסקתי בחבור הזה עד כליתיו, בעוז המאמץ נכשל, והעוזר כל נחשל. והנני קורא לכל הקורא בספר הזה שיביט אליו בעין רצון, לא בעין קנאה ולצון, ואם ימצא בו שגגה תהיה שגגה הסופר או הספר יתקננה אחרי העיון כפי דעתו ושכלו, ומי""י תגמולו, וידינני לכף זכות וישקלני במאזני צדק בכף דעתו, ותהי שלימה משכורתו. כי מטרדת הזמן ומעלו אשר עלי לא היתה מחשבתי בו זכה ונקייה. ועוד כי כל ימי התעסקי בו רוב מלאכתי היה בלמוד הנערים בתלמוד, ועם כל זה אולי שגיתי ואף על פי שאינני מציל עצמי מן החטא ומן השגגה וחוסר הידיעה כי אין אדם אשר לא יחטא, אף כי אנכי לא איש דברים, ויודע ספרים. ומי""י אשר כל נסתר אליו גלוי, והאמת אתו בכל ספק תלוי, שאלתי לנקותי משגיאות ומנסתרות, כמו שאמר משיחו עליו השלום שגיאות מי יבין מנסתרות נקני. ועוד אמר גם מזרים חשוך עבדך אל ימשלו כי אז איתם ונקיתי מפשע רב יהיו לרצון אמרי פי והגיון לבי לפניך י""י צורי וגואלי."
"Sefer HaShorashim, Conclusion 3",נשלם חלק שני מהמכלל תהלה לאל המהולל.
