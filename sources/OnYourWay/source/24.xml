<?xml version="1.0" encoding="utf-8"?>
<book n="חגי">
<pid n="3"/>
<pid n="10"/>
<pid n="11"/>
<chap n="חגי פרק-א">
<p n="{א}">
<d>בִּשְׁנַ֤ת שְׁתַּ֙יִם֙ לְדָרְיָ֣וֶשׁ הַמֶּ֔לֶךְ בַּחֹ֙דֶשׁ֙ הַשִּׁשִּׁ֔י בְּי֥וֹם אֶחָ֖ד לַחֹ֑דֶשׁ הָיָ֨ה דְבַר־יְהוָ֜ה בְּיַד־חַגַּ֣י הַנָּבִ֗יא אֶל־זְרֻבָּבֶ֤ל בֶּן־שְׁאַלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֧עַ בֶּן־יְהוֹצָדָ֛ק הַכֹּהֵ֥ן הַגָּד֖וֹל לֵאמֹֽר׃
</d>
<t i="3"><![CDATA[<b>בשנת שתים לדריוש .</b> הוא דריוש מלך פרס שהיה אחר אחשורוש ומצינו במדרש ויקרא רבה שבנה של אסתר היה ובימי כורש הראשון עלו זרובבל ויהושע הכהן מבבל לירושלים ברשיון כורש שנאמר ( עזרא ט ) מי בכל עמו וגו' ועמדו צרי יהודה ובנימין ושלחו איגרותיה' לכורש לצוות לבטל מלאכת בית המקדש שהתחילו ( וצוה ובטלום ) מיום ההוא בטלו כמפורש ( בעזר' א ) באדין בטילת עבידת בית אלהנא וגו' ובטלה שלש שנים שמלך כורש וארבע עשרה של אחשורוש ושנה הראשונה של דריוש בנו ובשנת שתים נאמרה נבואה זו לחגי לזרזם לחזור ולבנות במלאכה ולא יראו כי לא יבטלום העכו''ם שהקב''ה יצליחם :
]]></t><t i="10"><![CDATA[<b>בשנת שתים לדריוש .</b> הוא דריוש בן אחשורוש שנתן רשות לבנות הבית אחר שבטלו מהבנין בימי כורש כמ''ש בעזרא : <b>בן שאלתיאל .</b> בן פדיה בן שאלתיאל היה כמ''ש בדברי הימים ובני בנים הם כבנים :
]]></t><t i="11"><![CDATA[<b>פחת .</b> שליט ומושל כמו פחות וסגנים ( יחזקאל כג ) :
]]></t></p>
<p n="{ב}">
<d>כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר הָעָ֤ם הַזֶּה֙ אָֽמְר֔וּ לֹ֥א עֶת־בֹּ֛א עֶת־בֵּ֥ית יְהוָ֖ה לְהִבָּנֽוֹת׃
</d>
<t i="3"><![CDATA[<b>העם הזה אמרו .</b> לפי שבטלו אויביהם על ידיהם בראשונה סבורים הם שלא אקיים את דברי שאמרתי לפי מלאת לחרבות ירושלים ע' שנה ולא יבא עוד עת ביתי להבנות אמור להם שבא עתה העת אבל עת הראשון לא היה אלא לפקידה למלאות לתחילת מלכות בבל שבעים שנה וכן היתה לסוף שבעים שנה נפקדו לעלות ע''פ כורש אבל בניין הבית נתלה בחורבות ירושלים שבימי צדקיהו שהיה מאוחר י''ח שנה למלכות בבל כדאמר מר ( מגילה יא , ערכין יב , ) גלו בי''ח גלו בי''ט ועתה מלאו הי''ח :
]]></t><t i="10"><![CDATA[<b>לא עת בוא .</b> ר''ל הם אומרי' עדיין לא בא העת לבנות הבית הנה לא כן הוא כי עתה בא עת בית ה' להיות נבנה כי כבר נשלמו ע' שנה שאמר ירמיה וכמ''ש בסוף מ''ב בחשבון שנות הדורות :
]]></t></p>
<p n="{ג}">
<d>וַֽיְהִי֙ דְּבַר־יְהוָ֔ה בְּיַד־חַגַּ֥י הַנָּבִ֖יא לֵאמֹֽר׃
</d>
</p>
<p n="{ד}">
<d>הַעֵ֤ת לָכֶם֙ אַתֶּ֔ם לָשֶׁ֖בֶת בְּבָתֵּיכֶ֣ם סְפוּנִ֑ים וְהַבַּ֥יִת הַזֶּ֖ה חָרֵֽב׃
</d>
<t i="3"><![CDATA[<b>העת לכם .</b> ל' תימה לכך נקוד הה''א בפתח : <b>ספונים .</b> מכוסים בנסרי ארזים כמו ( מלכים א ו ) ויספון את הבית וספון את הבית בארז וכן ת''י הכדין כשר לכון דאתון יתבין בבתיא די מטללין בנסרי דארזיא ובית מקדש' הדין חרוב :
]]></t><t i="10"><![CDATA[<b>העת לכם .</b> וכי רק לבד לכם בא העת שאתם תשבו בבתיכם הספונים ומכוסין בתקרות והבית הזה ישאר חרב כשהיה בתמיה :
]]></t><t i="11"><![CDATA[<b>ספונים .</b> ענין תקרת הכסוי כמו וספון בארז ( ירמיה כב ) : <b>חרב .</b> מלשון חורבן :
]]></t></p>
<p n="{ה}">
<d>וְעַתָּ֕ה כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃
</d>
<t i="3"><![CDATA[<b>על דרכיכם .</b> על עסקיכם שאתם רואין שאין במעשה ידיכם ברכה כמו שהוא אומר זרעתם הרבה והבא מעט כל זה בשביל חורבן ביתי הוא :
]]></t><t i="10"><![CDATA[<b>שימו לבבכם .</b> התבוננו על עסקיכם ותראו שלא כן הוא :
]]></t><t i="11"><![CDATA[<b>דרכיכם .</b> ר''ל עסקיכם וכן מעשות דרכיך ( ישעיה נח ) :
]]></t></p>
<p n="{ו}">
<d>זְרַעְתֶּ֨ם הַרְבֵּ֜ה וְהָבֵ֣א מְעָ֗ט אָכ֤וֹל וְאֵין־לְשָׂבְעָה֙ שָׁת֣וֹ וְאֵין־לְשָׁכְרָ֔ה לָב֖וֹשׁ וְאֵין־לְחֹ֣ם ל֑וֹ וְהַ֨מִּשְׂתַּכֵּ֔ר מִשְׂתַּכֵּ֖ר אֶל־צְר֥וֹר נָקֽוּב׃
</d>
<t i="3"><![CDATA[<b>והבא מעט .</b> בעון בכורים שבטלו : <b>אכול ואין לשבעה .</b> בעון ביטול מנחות : <b>שתו ואין לשכרה .</b> שניטל טעם היין לפי שבטלו הנסכים : <b>לבוש ואין לחום לו .</b> בעון בגדי כהונה שבטלו : <b>והמשתכר משתכר אל צרור נקוב .</b> כל ריוח שאתם עושים הולך וכלה כנותן מעותיו בקשר בגד נקוב :
]]></t><t i="10"><![CDATA[<b>זרעתם הרבה .</b> הנה הרבה זרעתם ומעט הבאתם אל הבית פחות ממה שזרעתם כי לא צמחה השדה : <b>אכול .</b> אתם אוכלים מאכל ואין בו לשבעה כי המארה נשתלחה במעיים : <b>ואין לשכרה .</b> אינו כדאי לשכר כי חלף טעם היין : <b>לבוש .</b> ר''ל הנה לבשתם לבוש ואינו כדאי להחם לו ואע''פ שמדרך העולם היה ראוי לחמם : <b>והמשתכר .</b> ומי שהוא משתכר במקח וממכר וכדומה הנה אין בו ברכה וכאלו משימו בצרור בגד הנקוב מתחת וכמו שיכנס כן יצא :
]]></t><t i="11"><![CDATA[<b>לשכרה .</b> מלשון שכרות : <b>לחום .</b> מל' חמימות : <b>והמשתכר משתכר .</b> מלשון שכר וריוח : <b>צרור .</b> ענין קשור כמו צרור הכסף ( משלי ז ) : <b>נקוב .</b> מל' נקב וחור :
]]></t></p>
<p n="{ז}">
<d>כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃
</d>
<t i="10"><![CDATA[<b>שימו לבבכם וגו' .</b> ר''ל התבוננו על עסקיכם לתקנם :
]]></t></p>
<p n="{ח}">
<d>עֲל֥וּ הָהָ֛ר וַהֲבֵאתֶ֥ם עֵ֖ץ וּבְנ֣וּ הַבָּ֑יִת וְאֶרְצֶה־בּ֥וֹ (ואכבד) [וְאֶכָּבְדָ֖ה] אָמַ֥ר יְהוָֽה׃
</d>
<t i="3"><![CDATA[<b>ואכבדה .</b> חסר ה''א כנגד חמשה דברים שהיו במקדש ראשון ולא היו במקדש שני ארון אורים ותומים ואש ושכינה ורוח הקודש כדאיתא במסכת יומא :
]]></t><t i="10"><![CDATA[<b>עלו ההר .</b> ר''ל זאת עשו עלו אל ההר והביאו משם עצים ובנו הבית : <b>וארצה בו .</b> ר''ל עם כי יהיה קטן אהיה מרוצה בו ואתכבד על ידו :
]]></t><t i="11"><![CDATA[<b>וארצה .</b> מלשון רצוי :
]]></t></p>
<p n="{ט}">
<d>פָּנֹ֤ה אֶל־הַרְבֵּה֙ וְהִנֵּ֣ה לִמְעָ֔ט וַהֲבֵאתֶ֥ם הַבַּ֖יִת וְנָפַ֣חְתִּי ב֑וֹ יַ֣עַן מֶ֗ה נְאֻם֙ יְהוָ֣ה צְבָא֔וֹת יַ֗עַן בֵּיתִי֙ אֲשֶׁר־ה֣וּא חָרֵ֔ב וְאַתֶּ֥ם רָצִ֖ים אִ֥ישׁ לְבֵיתֽוֹ׃
</d>
<t i="3"><![CDATA[<b>פנה אל הרבה .</b> עד הנה הייתם סבורים להביא מן השדה הרבה והבאתם מעט : <b>ונפחתי בו .</b> אבי' עליו מכת רקבון ותולעת : <b>ונפחתי .</b> לשון נופח באש פחם ( ישעיה נד ) :
]]></t><t i="10"><![CDATA[<b>פנה אל הרבה .</b> ר''ל אם לא תשמעו לי הנה כאשר תפנו אל הרבה להביא הבית אשלח בו מארה והנה היה הפנים למפרע אל מעט וכאשר תביאו המעט הזה אל הבית אנפח בו ותהיה כלה בנשיבת רוח פי והוא ענין מליצה : <b>יען מה .</b> כאומר ואם תשאלו בעבור מה יהיה כן הנה מאמר ה' צבאות להשיב לכם שזהו בעבור ביתי אשר הוא חרב ואתם כל אחד מכם רץ לביתו לחסות בצל קורתו :
]]></t><t i="11"><![CDATA[<b>ונפחתי .</b> מלשון הפחה נשיבת רוח הפה : <b>יען .</b> בעבור :
]]></t></p>
<p n="{י}">
<d>עַל־כֵּ֣ן עֲלֵיכֶ֔ם כָּלְא֥וּ שָׁמַ֖יִם מִטָּ֑ל וְהָאָ֖רֶץ כָּלְאָ֥ה יְבוּלָֽהּ׃
</d>
<t i="3"><![CDATA[<b>עליכם כלאו שמים .</b> על חוביכון : <b>כלאו .</b> מנעו :
]]></t><t i="10"><![CDATA[<b>עליכם כלאו שמים מטל .</b> עם כי אין הטל נעצר משאר המקומות הנה עליכם מנעו השמים מלהוריד הטל : <b>כלאה יבולה .</b> מנעה לתת פריה :
]]></t><t i="11"><![CDATA[<b>כלאו .</b> ענין מניעה כמו ויכלא העם מהביא ( שמות לו ) : <b>יבולה .</b> פריה כמו ואין יבול בגפנים ( חבקוק ג ) :
]]></t></p>
<p n="{יא}">
<d>וָאֶקְרָ֨א חֹ֜רֶב עַל־הָאָ֣רֶץ וְעַל־הֶהָרִ֗ים וְעַל־הַדָּגָן֙ וְעַל־הַתִּיר֣וֹשׁ וְעַל־הַיִּצְהָ֔ר וְעַ֛ל אֲשֶׁ֥ר תּוֹצִ֖יא הָאֲדָמָ֑ה וְעַל־הָֽאָדָם֙ וְעַל־הַבְּהֵמָ֔ה וְעַ֖ל כָּל־יְגִ֥יעַ כַּפָּֽיִם׃
</d>
<t i="10"><![CDATA[<b>ואקרא .</b> אביא בגזירה יובש על הארץ וכו' למען יכמש ויתקלקל יבול הארץ : <b>ועל אשר תוציא האדמה .</b> מיתר המינים : <b>ועל האדם ועל הבהמה .</b> כי החורב והיבש מוליד חליים באדם ובבהמה : <b>ועל כל יגיע כפים .</b> על כל העסקים שאתם יגעים בהם אשלח חורב ויובש ר''ל המארה תבוא בהם ולא תצליחו :
]]></t><t i="11"><![CDATA[<b>חורב .</b> יובש כמו חרבו המים ( בראשית ח ) : <b>התירוש .</b> ענבי היין : <b>היצהר .</b> זיתי השמן :
]]></t></p>
<p n="{יב}">
<d>וַיִּשְׁמַ֣ע זְרֻבָּבֶ֣ל ׀ בֶּֽן־שַׁלְתִּיאֵ֡ל וִיהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וְכֹ֣ל ׀ שְׁאֵרִ֣ית הָעָ֗ם בְּקוֹל֙ יְהוָ֣ה אֱלֹֽהֵיהֶ֔ם וְעַל־דִּבְרֵי֙ חַגַּ֣י הַנָּבִ֔יא כַּאֲשֶׁ֥ר שְׁלָח֖וֹ יְהוָ֣ה אֱלֹהֵיהֶ֑ם וַיִּֽירְא֥וּ הָעָ֖ם מִפְּנֵ֥י יְהוָֽה׃
</d>
<t i="10"><![CDATA[<b>ועל דברי חגי הנביא .</b> ואל דברי חגי הנביא:
]]></t><t i="11"><![CDATA[<b>ועל דברי .</b> ואל דברי :
]]></t></p>
<p n="{יג}">
<d>וַ֠יֹּאמֶר חַגַּ֞י מַלְאַ֧ךְ יְהוָ֛ה בְּמַלְאֲכ֥וּת יְהוָ֖ה לָעָ֣ם לֵאמֹ֑ר אֲנִ֥י אִתְּכֶ֖ם נְאֻם־יְהוָֽה׃
</d>
<t i="3"><![CDATA[<b>במלאכות ה' .</b> בשליחות המקום :
]]></t><t i="11"><![CDATA[<b>מלאך .</b> שליח וכן אשר מלאך שלוח עליהם ( יחזקאל כג ) :
]]></t></p>
<p n="{יד}">
<d>וַיָּ֣עַר יְהוָ֡ה אֶת־רוּחַ֩ זְרֻבָּבֶ֨ל בֶּן־שַׁלְתִּיאֵ֜ל פַּחַ֣ת יְהוּדָ֗ה וְאֶת־ר֙וּחַ֙ יְהוֹשֻׁ֤עַ בֶּן־יְהוֹצָדָק֙ הַכֹּהֵ֣ן הַגָּד֔וֹל וְֽאֶת־ר֔וּחַ כֹּ֖ל שְׁאֵרִ֣ית הָעָ֑ם וַיָּבֹ֙אוּ֙ וַיַּעֲשׂ֣וּ מְלָאכָ֔ה בְּבֵית־יְהוָ֥ה צְבָא֖וֹת אֱלֹהֵיהֶֽם׃
</d>
<t i="3"><![CDATA[<b>ויבאו ויעשו מלאכה .</b> התחילו מסתתין באבנים ומנסרין עצים בששי בעשרים וארבעה לחודש ובשביעי בעשרים ואחד היה דבר ה' אל חגי :

]]></t><t i="11"><![CDATA[<b>ויער .</b> מל' תהעוררות : <b>רוח .</b> רצון כמו אל אשר יהיה שמה הרוח ללכת ( שם א ) :

]]></t></p>
<p n="{טו}">
<d>בְּי֨וֹם עֶשְׂרִ֧ים וְאַרְבָּעָ֛ה לַחֹ֖דֶשׁ בַּשִּׁשִּׁ֑י בִּשְׁנַ֥ת שְׁתַּ֖יִם לְדָרְיָ֥וֶשׁ הַמֶּֽלֶךְ׃
</d>
<t i="10"><![CDATA[<b>ביום וגו' </b>. מוסב למקרא שלמעלה לומר ההתחלה היה ביום עשרים וארבעה לחדש כי אז התחילו להכין את המצטרך אל הבנין אבל בבנין התחילו בכ''ד לחדש התשיעי כמ''ש בסוף הספר : <b>בששי .</b> ר''ל בחדש הששי :

]]></t></p>
</chap>
<chap n="חגי פרק-ב">
<p n="{א}">
<d>בַּשְּׁבִיעִ֕י בְּעֶשְׂרִ֥ים וְאֶחָ֖ד לַחֹ֑דֶשׁ הָיָה֙ דְּבַר־יְהוָ֔ה בְּיַד־חַגַּ֥י הַנָּבִ֖יא לֵאמֹֽר׃
</d>
<t i="10"><![CDATA[<b>בשביעי .</b> בחדש השביעי :
]]></t></p>
<p n="{ב}">
<d>אֱמָר־נָ֗א אֶל־זְרֻבָּבֶ֤ל בֶּן־שַׁלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֥עַ בֶּן־יְהוֹצָדָ֖ק הַכֹּהֵ֣ן הַגָּד֑וֹל וְאֶל־שְׁאֵרִ֥ית הָעָ֖ם לֵאמֹֽר׃
</d>
</p>
<p n="{ג}">
<d>מִ֤י בָכֶם֙ הַנִּשְׁאָ֔ר אֲשֶׁ֤ר רָאָה֙ אֶת־הַבַּ֣יִת הַזֶּ֔ה בִּכְבוֹד֖וֹ הָרִאשׁ֑וֹן וּמָ֨ה אַתֶּ֜ם רֹאִ֤ים אֹתוֹ֙ עַ֔תָּה הֲל֥וֹא כָמֹ֛הוּ כְּאַ֖יִן בְּעֵינֵיכֶֽם׃
</d>
<t i="3"><![CDATA[<b>מי בכם הנשאר .</b> שהיה מן הגולים ועודנו חי : <b>אשר ראה וגו' .</b> את הראשון אין זה חשוב בעיניו : <b>הלא כמוהו כאין .</b> יודע אני כי מי שראה הראשון אין זה בעיניו אלא כאין : <b>כמוהו כאין .</b> הוא ואין שוים הן כמו ( הושע ד ) והיה כעם ככהן אף כאן כמוהו כאין הוא ואין שניהם שוים :
]]></t><t i="10"><![CDATA[<b>מי בכם .</b> מי הוא בכם הנשאר מאותם שגלו מירושלים : <b>את הבית הזה .</b> את בית המקדש הראשון לפי שהיה באותו מקום עצמו קראו הבית הזה : <b>בכבודו הראשון .</b> כפי מה שבנה אותו שלמה בעושר רב : <b>ומה אתם .</b> ומה שאתם רואים אותו עתה בבנין זה : <b>הלא כמוהו כאין .</b> ר''ל אם יעריכו זה מול זה הלא הבית הזה דומה הבנין אל ההעדר :
]]></t></p>
<p n="{ד}">
<d>וְעַתָּ֣ה חֲזַ֣ק זְרֻבָּבֶ֣ל ׀ נְאֻם־יְהוָ֡ה וַחֲזַ֣ק יְהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וַחֲזַ֨ק כָּל־עַ֥ם הָאָ֛רֶץ נְאֻם־יְהוָ֖ה וַֽעֲשׂ֑וּ כִּֽי־אֲנִ֣י אִתְּכֶ֔ם נְאֻ֖ם יְהוָ֥ה צְבָאֽוֹת׃
</d>
<t i="10"><![CDATA[<b>ועתה חזק .</b> ר''ל הואיל וכן הוא עכ''ז לא ירפו ידיכם מהבנין בעבור זה והתחזקו ועשו את הבית כי אני אהיה אתכם להשפיע לכם טובה ע''י הבית הזה עם שאין לו ערך עם הבית הראשון מ''מ תבוא לכם הברכה על ידו ואותה אתם מבקשים :
]]></t></p>
<p n="{ה}">
<d>אֶֽת־הַדָּבָ֞ר אֲשֶׁר־כָּרַ֤תִּי אִתְּכֶם֙ בְּצֵאתְכֶ֣ם מִמִּצְרַ֔יִם וְרוּחִ֖י עֹמֶ֣דֶת בְּתוֹכְכֶ֑ם אַל־תִּירָֽאוּ׃
</d>
<t i="3"><![CDATA[<b>את הדבר אשר כרתי .</b> תורתי אתם שומרים ורוחי שורה על נביאכם אל תיראו :
]]></t><t i="10"><![CDATA[<b>את הדבר .</b> מוסב על מלת ועשו הנזכר במקרא שלפניו ר''ל עשו התורה והמצוה אשר כרתי עליה עמכם ברית בצאתכם ממצרים : <b>ורוחי .</b> רוח הנבואה עדיין עומדת עתה בתוככם ולכן אל תיראו כי תצליחו ותבוא הברכה על ידו :
]]></t></p>
<p n="{ו}">
<d>כִּ֣י כֹ֤ה אָמַר֙ יְהוָ֣ה צְבָא֔וֹת ע֥וֹד אַחַ֖ת מְעַ֣ט הִ֑יא וַאֲנִ֗י מַרְעִישׁ֙ אֶת־הַשָּׁמַ֣יִם וְאֶת־הָאָ֔רֶץ וְאֶת־הַיָּ֖ם וְאֶת־הֶחָרָבָֽה׃
</d>
<t i="3"><![CDATA[<b>עוד אחת מעט היא .</b> משתכלה מלכות פרס זו המושלת עליכם עוד אחת תקום למשול עליכם להצר לכם מן מלכות יון ומעט יהא זמן ממשלתה : <b>ואני מרעיש .</b> בניסים הנעשים לבני חשמונאי : <b>את השמים וגו' .</b> ויבינו ששכינתי שורה בבית זה ויביאו תשורת זהב וכסף כאשר כתוב בספר יוסף בן גוריון :
]]></t><t i="10"><![CDATA[<b>כי כה .</b> אשר כה אמר ה' עוד אחת ר''ל מלבד הבית הנחרב עוד תבנה ותכונן בית אחד וזהו הבית השני : <b>מעט היא .</b> אבל מעט מן הזמן תתקיים : <b>ואני מרעיש .</b> ר''ל אביא חורבן על הבית כאלו כוכבי שמים ממסלותם ילחמו בהם ומלכי הארץ יתאספו לבוא עליהם : <b>ואת הים ואת החרבה .</b> ר''ל הרבה גדודים יבואו עליהם ובדרך ים ובדרך יבשה והם יחריבוה :
]]></t><t i="11"><![CDATA[<b>החרבה .</b> היבשה וכן אל החרבה ( יהושע ד ) :
]]></t></p>
<p n="{ז}">
<d>וְהִרְעַשְׁתִּי֙ אֶת־כָּל־הַגּוֹיִ֔ם וּבָ֖אוּ חֶמְדַּ֣ת כָּל־הַגּוֹיִ֑ם וּמִלֵּאתִ֞י אֶת־הַבַּ֤יִת הַזֶּה֙ כָּב֔וֹד אָמַ֖ר יְהוָ֥ה צְבָאֽוֹת׃
</d>
<t i="10"><![CDATA[<b>והרעשתי .</b> אבל אחר זה בזמן הגאולה ארעיש את העכו''ם לבוא על ירושלים למלחמה ועל חיל גוג יאמר : <b>ובאו חמדת וגו' .</b> יביאו עמהם חמדת עשרם : <b>ומלאתי .</b> אז אמלא את הבי' הזה כבוד כי העכו''ם הבאים יאבדו שמה וישראל ישללו חמדת עשרם ויביאו כבוד העושר אל בית ה' אשר תעמוד באותו מקום עצמו שזה עומד ולכן קראו הבית הזה וכמ''ש למעלה אשר ראה הבית הזה בכבודו הראשון :
]]></t><t i="11"><![CDATA[<b>כבוד .</b> על העושר יאמר :
]]></t></p>
<p n="{ח}">
<d>לִ֥י הַכֶּ֖סֶף וְלִ֣י הַזָּהָ֑ב נְאֻ֖ם יְהוָ֥ה צְבָאֽוֹת׃
</d>
<t i="3"><![CDATA[<b>לי הכסף ולי הזהב .</b> ובידי להביא לאשר חפצתי בו :
]]></t><t i="10"><![CDATA[<b>לי הכסף .</b> ובידי א''כ להביאם הנה :
]]></t></p>
<p n="{ט}">
<d>גָּד֣וֹל יִֽהְיֶ֡ה כְּבוֹד֩ הַבַּ֨יִת הַזֶּ֤ה הָאַֽחֲרוֹן֙ מִן־הָ֣רִאשׁ֔וֹן אָמַ֖ר יְהוָ֣ה צְבָא֑וֹת וּבַמָּק֤וֹם הַזֶּה֙ אֶתֵּ֣ן שָׁל֔וֹם נְאֻ֖ם יְהוָ֥ה צְבָאֽוֹת׃
</d>
<t i="3"><![CDATA[<b>גדול יהיה .</b> רב ושמואל חד אמר בבנין וחד אמר בשנים ששני בית ראשון ארבע מאות ועשר ובית שני ארבע מאות ועשרים :
]]></t><t i="10"><![CDATA[<b>הבית הזה האחרון .</b> ר''ל הבית העתיד שתעמוד במקום הזה : <b>מן הראשון .</b> מן הבית שבנה שלמה : <b>ובמקום הזה .</b> בירושלים אתן אז שלום ולא ישמע בגבולה חמס ושוד :
]]></t></p>
<p n="{י}">
<d>בְּעֶשְׂרִ֤ים וְאַרְבָּעָה֙ לַתְּשִׁיעִ֔י בִּשְׁנַ֥ת שְׁתַּ֖יִם לְדָרְיָ֑וֶשׁ הָיָה֙ דְּבַר־יְהוָ֔ה אֶל־חַגַּ֥י הַנָּבִ֖יא לֵאמֹֽר׃
</d>
<t i="10"><![CDATA[<b>לתשיעי .</b> לחדש התשיעי :
]]></t></p>
<p n="{יא}">
<d>כֹּ֥ה אָמַ֖ר יְהוָ֣ה צְבָא֑וֹת שְׁאַל־נָ֧א אֶת־הַכֹּהֲנִ֛ים תּוֹרָ֖ה לֵאמֹֽר׃
</d>
<t i="3"><![CDATA[<b>שאל נא את הכהנים תורה .</b> שמא שכחו בגלות הלכות קודש וטומאה וטהרה :
]]></t><t i="10"><![CDATA[<b>שאל נא .</b> שאל עתה את הכהנים דיני התורה אם לא שכחו בגלותם : <b>לאמר .</b> מוסב למקרא שלאחריו לאמר הן ישא איש וגומר ר''ל אמור להם בשאלה הן ישא איש וגומר :
]]></t></p>
<p n="{יב}">
<d>הֵ֣ן ׀ יִשָּׂא־אִ֨ישׁ בְּשַׂר־קֹ֜דֶשׁ בִּכְנַ֣ף בִּגְד֗וֹ וְנָגַ֣ע בִּ֠כְנָפוֹ אֶל־הַלֶּ֨חֶם וְאֶל־הַנָּזִ֜יד וְאֶל־הַיַּ֧יִן וְאֶל־שֶׁ֛מֶן וְאֶל־כָּל־מַאֲכָ֖ל הֲיִקְדָּ֑שׁ וַיַּעֲנ֧וּ הַכֹּהֲנִ֛ים וַיֹּאמְר֖וּ לֹֽא׃
</d>
<t i="3"><![CDATA[<b>בשר קודש .</b> בשר טומאת נבילה או שרץ : <b>ואל הנזיד .</b> תבשיל : <b>היקדש .</b> היסתאב : <b>לא יטמא .</b> נחלקו בה רב ושמואל חד אמר אישתביש כהני דבעי מנייהו רביעי בקדש ואמרו לו טהור וחד אמר לא אישתביש כהני חמישי בקודש בעי מינייהו : <b>ונגע בכנפו .</b> לא נגע בשרץ עצמו אלא בבגד שהוא ראשון :
]]></t><t i="10"><![CDATA[<b>הן ישא .</b> הנה אם ישא איש בכנף בגדו בשר מובדל מפני הטומאה כשרץ ונבלה : <b>ונגע בכנפו .</b> עם כנפו שהוא ראשון לטומאה נגע אל הלחם ונעשה א''כ שני : <b>ואל הנזיד .</b> ר''ל הלחם נגע בנזיד ונעשה א''כ שלישי : <b>ואל היין .</b> ר''ל הנזיד נגע ביין ונעשה א''כ רביעי : <b>ואל שמן .</b> ר''ל או הנזיד נגע בשמן אבל יין הוא משקה ואינו מטמא אחרים מן התורה אף אם היה ראשון לטומאה : <b>ואל כל מאכל .</b> ר''ל או הנזיד נגע במאכל אחר : <b>היקדש .</b> בשאלה אמר להם אם הרביעי נעשה מובדל וטמא : <b>ויאמרו לא .</b> ובאמת טעו כי בקדש גם הרביעי טמא :
]]></t><t i="11"><![CDATA[<b>ישא .</b> מל' משא וסבל : <b>קדש .</b> ר''ל מובדל מפני הטומאה כי לשון קדש יאמר על דבר המובדל בין לטהרה בין לטומאה בין לאיסור כמ''ש פן תקדש המלאה ( דברים כב ) : <b>בכנף בגדו .</b> בשולי בגדו : <b>הנזיד .</b> התבשיל כמו ונזיד עדשים ( בראשית כה ) :
]]></t></p>
<p n="{יג}">
<d>וַיֹּ֣אמֶר חַגַּ֔י אִם־יִגַּ֧ע טְמֵא־נֶ֛פֶשׁ בְּכָל־אֵ֖לֶּה הֲיִטְמָ֑א וַיַּעֲנ֧וּ הַכֹּהֲנִ֛ים וַיֹּאמְר֖וּ יִטְמָֽא׃
</d>
<t i="3"><![CDATA[<b>אם יגע טמא נפש .</b> מת עצמו : <b>יטמא .</b> שהמת אבי אבות הטומאה וחמישי לטומאת שרץ רביעי הוא לטומאת מת :
]]></t><t i="10"><![CDATA[<b>ויאמר חגי .</b> הוסיף לנסותם אם יודעים הם עכ''פ שהשלישי טמא ואמר אם טמא נפש יגע בכל אלה ר''ל אם סדר הנגיעות האלה יהיה ע''י טומאת מת שהוא אבי אבות הטומאה ונעשה הכנף אב הטומאה והלחם ראשון והנזיד שני והיין וכו' שלישי : <b>ויאמרו יטמא .</b> ידעו מזה שיש טומאה בשלישי :
]]></t></p>
<p n="{יד}">
<d>וַיַּ֨עַן חַגַּ֜י וַיֹּ֗אמֶר כֵּ֣ן הָֽעָם־הַ֠זֶּה וְכֵן־הַגּ֨וֹי הַזֶּ֤ה לְפָנַי֙ נְאֻם־יְהוָ֔ה וְכֵ֖ן כָּל־מַעֲשֵׂ֣ה יְדֵיהֶ֑ם וַאֲשֶׁ֥ר יַקְרִ֛יבוּ שָׁ֖ם טָמֵ֥א הֽוּא׃
</d>
<t i="3"><![CDATA[<b>כן העם הזה .</b> כמו שאתם טועים בזו כן אתם טועים בכמה הלכות : <b>ואשר יקריבו שם .</b> אם לא יתנו לבם ללמוד :
]]></t><t i="10"><![CDATA[<b>כן העם הזה .</b> על הכהנים אמר כמתרעם הנה כן העם הזה כמי שאתם רואים שאינם יודעים את התורה : <b>וכן הגוי הזה .</b> כפל הדבר במ''ש : <b>לפני .</b> ר''ל בדברי התורה הנתונה מאתי : <b>וכן כל מעשה ידיהם .</b> כמו שטעו בזה כן טועים הם בכל מעשה ידיהם : <b>ואשר יקריבו שם .</b> ומעתה אשר יקריבו שם במזבח נחשב לטמא אם לא יתנו לב ללמוד ולדעת :
]]></t></p>
<p n="{טו}">
<d>וְעַתָּה֙ שִֽׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִטֶּ֧רֶם שֽׂוּם־אֶ֛בֶן אֶל־אֶ֖בֶן בְּהֵיכַ֥ל יְהוָֽה׃
</d>
<t i="3"><![CDATA[<b>ומעלה .</b> שנים שעברו : <b>מטרם שום אבן אל אבן .</b> מטרם חזרתם לשוב ולהוסיף על יסוד שיסדתם בימי כורש ובטל עתה שימו לבבכם לעסוק בבניין ובלימוד צרכי כהונה :
]]></t><t i="10"><![CDATA[<b>ועתה .</b> ר''ל אם כי עדיין אין קרבנם לרצון הואיל ואינם יודעים משפטי טומאה וטהרה וא ''כ בנין הבית הוא הכנה לבד להקריב בה כשילמדו כי אז תהיה לרצון : <b>שימו נא .</b> ר''ל עכ''ז הבינו ההפרש שבין אחר התחלת הבנין ובין קודם ההתחלה ושימו נא וגומר : <b>מן היום הזה ומעלה .</b> ר''ל מלפניה : <b>מטרם שום .</b> עד לא הושם אבן הבנין על אבן יסוד ההיכל לבנות הכותל כי היסוד בנוי בימי כורש כמ''ש בעזרא :
]]></t></p>
<p n="{טז}">
<d>מִֽהְיוֹתָ֥ם בָּא֙ אֶל־עֲרֵמַ֣ת עֶשְׂרִ֔ים וְהָיְתָ֖ה עֲשָׂרָ֑ה בָּ֣א אֶל־הַיֶּ֗קֶב לַחְשֹׂף֙ חֲמִשִּׁ֣ים פּוּרָ֔ה וְהָיְתָ֖ה עֶשְׂרִֽים׃
</d>
<t i="3"><![CDATA[<b>מהיותם בא אל ערמת עשרים .</b> מהיות לכם מארה משולחת במעשיכם כאשר עד הנה שהיו מעמידים כרי הראוי למוד מתוכו כ' סאין ולא היה מוצא אלא עשרה : <b>בא אל היקב .</b> הוא בור שלפני הגת והיין יורד לתוכו : <b>לחשוף חמשים פורה .</b> לשאוב ממנו חמשים מדות שמודדין בהם יין בגיתות ושמם פורה : <b>לחשוף .</b> למלאות כמו לחשוף מים מגבא ( ישעיה ל ) וכן חשפי שובל ( שם טז ) : <b>והיתה עשרים .</b> לא שנשתלחה ביין מארה יותר מן הדגן אלא שאדם טועה באומד מדת היקב לפי שהוא עמוק אבל הכרי עומד לפניו ובמשנת אבות דרבי נתן שנינו טעם למה לא אמר ביין מדה מועטת כמו שאמר בדגן כגון לחשוף עשרים וחמש פורה והיה עשרה למדך שהיין מדה יתיר' לעולם וכשהיין לוקה סימן רע לעולם ולפי שהיין צריך להיות הרבה מנה בו מניין יותר :
]]></t><t i="10"><![CDATA[<b>מהיותם .</b> ר''ל הבינו מה שהייתם בא כ''א אל ערמה אחת בחשבו שימצא בה עשרים מדות ולא מצא בה כ''א עשרה כי נשתלחה בה המארה : <b>לחשוף .</b> ר''ל בחשבו שימצא לשאוב חמשים מדות מן היין היורד מן הפורה ולא מצא כ''א עשרים :
]]></t><t i="11"><![CDATA[<b>ערמת .</b> כן יקרא כרי תבואה כמו בקצה ( רות ג ) : <b>היקב .</b> הוא הבור שהיין יורד שם מן הגת : <b>לחשוף .</b> ענין שאיבה כמו ולחשוף מים מגבא ( ישעיה ל' ) : <b>פורה .</b> כן יקרא הגת וכן פורה דרכתי לבדי ( שם סג ) :
]]></t></p>
<p n="{יז}">
<d>הִכֵּ֨יתִי אֶתְכֶ֜ם בַּשִּׁדָּפ֤וֹן וּבַיֵּֽרָקוֹן֙ וּבַבָּרָ֔ד אֵ֖ת כָּל־מַעֲשֵׂ֣ה יְדֵיכֶ֑ם וְאֵין־אֶתְכֶ֥ם אֵלַ֖י נְאֻם־יְהוָֽה׃
</d>
<t i="10"><![CDATA[<b>הכיתי אתכם וגו' .</b> וחוזר ומפרש את כל מעשה ידיכם התבואות שזרעתם אותם הכיתי בשדפון ובירקון : <b>ואין אתכם אלי .</b> ר''ל ואין אני רואה אתכם שבים אלי :
]]></t><t i="11"><![CDATA[<b>בשדפון .</b> ענין לקות הזרע עד לא נגמר הבשול : <b>ובירקון .</b> היא הכספת פני התבואה ונהפך לירקון :
]]></t></p>
<p n="{יח}">
<d>שִׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִיּוֹם֩ עֶשְׂרִ֨ים וְאַרְבָּעָ֜ה לַתְּשִׁיעִ֗י לְמִן־הַיּ֛וֹם אֲשֶׁר־יֻסַּ֥ד הֵֽיכַל־יְהוָ֖ה שִׂ֥ימוּ לְבַבְכֶֽם׃
</d>
<t i="3"><![CDATA[<b>אשר יוסד היכל .</b> שהתחילו עתה בשנייה להוסיף על יסוד הראשון שבנו בימי כורש :
]]></t><t i="10"><![CDATA[<b>ומעלה .</b> ר''ל ולהלאה : <b>למן היום .</b> ר''ל שהוא מן היום אשר בנו היסוד של ההיכל משם והלאה שימו לבבכם מה נעשה בימים האלה :
]]></t></p>
<p n="{יט}">
<d>הַע֤וֹד הַזֶּ֙רַע֙ בַּמְּגוּרָ֔ה וְעַד־הַגֶּ֨פֶן וְהַתְּאֵנָ֧ה וְהָרִמּ֛וֹן וְעֵ֥ץ הַזַּ֖יִת לֹ֣א נָשָׂ֑א מִן־הַיּ֥וֹם הַזֶּ֖ה אֲבָרֵֽךְ׃
</d>
<t i="3"><![CDATA[<b>העוד הזרע במגורה .</b> עדיין לא זרעתם בשנה זו והאילנות עדיין לא חנטו פירותיהן ומעתה תזרעו בזמן ברכה כי בבניין הבית יבא ברכה במעשה ידיכם :
]]></t><t i="10"><![CDATA[<b>העוד הזרע במגורה .</b> וכי יש עוד מה מן הזרע במגורה הלא הכל הוצאתם לזריעה כי מעט היו : <b>ועד הגפן וגו' .</b> ואפי' הגפן וגו' לא נשא פרי : <b>מן היום .</b> אבל מיום התחלת הבניין אשלח ברכה :
]]></t><t i="11"><![CDATA[<b>במגורה .</b> כן יקרא אוצר התבואה וכן נהרסו ממגורות ( יואל א ) : <b>ועד .</b> ענינו כמו אפי' וכן ועד כפר הפרזי ( ש''א ו ) : <b>נשא .</b> ענין גדול והצמחה :
]]></t></p>
<p n="{כ}">
<d>וַיְהִ֨י דְבַר־יְהוָ֤ה ׀ שֵׁנִית֙ אֶל־חַגַּ֔י בְּעֶשְׂרִ֧ים וְאַרְבָּעָ֛ה לַחֹ֖דֶשׁ לֵאמֹֽר׃
</d>
<t i="10"><![CDATA[<b>שנית .</b> באותו יום עצמו בכ''ד לחדש הט' :
]]></t></p>
<p n="{כא}">
<d>אֱמֹ֕ר אֶל־זְרֻבָּבֶ֥ל פַּֽחַת־יְהוּדָ֖ה לֵאמֹ֑ר אֲנִ֣י מַרְעִ֔ישׁ אֶת־הַשָּׁמַ֖יִם וְאֶת־הָאָֽרֶץ׃
</d>
<t i="10"><![CDATA[<b>אני מרעיש .</b> ר''ל הבית הזה לא תקום לעד כי אני מרעיש את השמים כאלו כוכבי שמים ממסלתם ילחמו בהם ומלכי הארץ יתאספו לבא עליהם :
]]></t></p>
<p n="{כב}">
<d>וְהָֽפַכְתִּי֙ כִּסֵּ֣א מַמְלָכ֔וֹת וְהִ֨שְׁמַדְתִּ֔י חֹ֖זֶק מַמְלְכ֣וֹת הַגּוֹיִ֑ם וְהָפַכְתִּ֤י מֶרְכָּבָה֙ וְרֹ֣כְבֶ֔יהָ וְיָרְד֤וּ סוּסִים֙ וְרֹ֣כְבֵיהֶ֔ם אִ֖ישׁ בְּחֶ֥רֶב אָחִֽיו׃
</d>
<t i="3"><![CDATA[<b>והשמדתי חוזק ממלכות הגוים .</b> מלכות פרס שהיא מושלת עכשיו על כל העולם יפלו ביד מלכות אחרת לסוף ל''ד שנה לבניין הבית כמו שאנו שונין במסכת עכו''ם :
]]></t><t i="10"><![CDATA[<b>והפכתי .</b> ר''ל אבל בסוף אקח מהם נקם ואהפוך כסא כל הממלכות ואשמיד חוזק הממלכות : <b>וירדו .</b> בעמקי השאול : <b>איש בחרב אחיו .</b> מהומת ה' תבוא בהם ויהיו נהרגים איש בחרב אחיו כמ''ש קראתי וגומר חרב איש באחיו ( יחזקאל לח ) :
]]></t><t i="11"><![CDATA[<b>והשמדתי .</b> ענין כליון :
]]></t></p>
<p n="{כג}">
<d>בַּיּ֣וֹם הַה֣וּא נְאֻם־יְהוָ֣ה צְבָא֡וֹת אֶ֠קָּחֲךָ זְרֻבָּבֶ֨ל בֶּן־שְׁאַלְתִּיאֵ֤ל עַבְדִּי֙ נְאֻם־יְהוָ֔ה וְשַׂמְתִּ֖יךָ כַּֽחוֹתָ֑ם כִּֽי־בְךָ֣ בָחַ֔רְתִּי נְאֻ֖ם יְהוָ֥ה צְבָאֽוֹת׃
</d>
<t i="3"><![CDATA[<b>ושמתיך כחותם .</b> כלפי שנגזר על יכניה אביו חי אני אם יהיה כניהו בן יהויקים חותם על יד ימיני משם אתקנך ( ירמיה כב ) ואומר שם כתבו את האיש הזה ערירי למדנו שהועילה לו תשובתו ונולד לו זרובבל והושם כחותם :
]]></t><t i="10"><![CDATA[<b>אקחך זרובבל .</b> ר''ל אקח איש מזרעך ועל המשיח יאמר : <b>ושמתיך כחותם .</b> כמו שאין חותם הטבעת זז מיד האדם כן לא תסור אהבתי ממנו : <b>כי בך בחרתי .</b> בזרע היוצא ממך בחרתי להיות הוא מלך המשיח :
]]></t><t i="11"><![CDATA[<b>כחותם .</b> טבעת העשוי לחתום בו אגרות :
]]></t></p>
</chap>
</book>