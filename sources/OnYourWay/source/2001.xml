<?xml version="1.0" encoding="utf-8"?>
<book n="משנה - ברכות">
<pid n="14"/>
<pid n="15"/>
<chap n="פרק א">
<p n="פרק א - משנה א">
<d>מֵאֵימָתַי קוֹרִין {א} אֶת שְׁמַע בְּעַרְבִית. מִשָּׁעָה שֶׁהַכֹּהֲנִים נִכְנָסִים לֶאֱכֹל בִּתְרוּמָתָן {ג}, עַד סוֹף הָאַשְׁמוּרָה הָרִאשׁוֹנָה, דִּבְרֵי רַבִּי אֱלִיעֶזֶר. וַחֲכָמִים אוֹמְרִים, עַד חֲצוֹת. רַבָּן גַּמְלִיאֵל אוֹמֵר, עַד שֶׁיַּעֲלֶה עַמּוּד הַשָּׁחַר {ה}. מַעֲשֶׂה שֶׁבָּאוּ בָנָיו מִבֵּית הַמִּשְׁתֶּה, אָמְרוּ לוֹ, לֹא קָרִינוּ אֶת שְׁמַע. אָמַר לָהֶם, אִם לֹא עָלָה עַמּוּד הַשָּׁחַר, חַיָּבִין אַתֶּם לִקְרוֹת. וְלֹא זוֹ בִּלְבַד, אֶלָּא כָּל מַה שֶּׁאָמְרוּ חֲכָמִים עַד חֲצוֹת, מִצְוָתָן עַד שֶׁיַּעֲלֶה עַמּוּד הַשָּׁחַר. הֶקְטֵר חֲלָבִים וְאֵבָרִים, מִצְוָתָן עַד שֶׁיַּעֲלֶה עַמּוּד הַשָּׁחַר. וְכָל הַנֶּאֱכָלִין לְיוֹם אֶחָד, מִצְוָתָן עַד שֶׁיַּעֲלֶה עַמּוּד הַשָּׁחַר. אִם כֵּן, לָמָּה אָמְרוּ חֲכָמִים עַד חֲצוֹת, כְּדֵי לְהַרְחִיק אֶת הָאָדָם מִן הָעֲבֵירָה:

</d>
<t i="14"><B>מאימתי קורין</B>. משעה שהכהנים נכנסין לאכול בתרומתן. כהנים שנטמאו וטבלו, אין יכולים לאכול בתרומה עד שיעריב שמשן, דהיינו צאת הכוכבים. והא דלא תני משעת צאת הכוכבים, מלתא אגב אורחיה קמ''ל שאם נטמאו הכהנים בטומאה שטהרתן תלויה בקרבן כגון זב ומצורע, אין הכפרה מעכבתן מלאכול בתרומה, דכתיב (ויקרא כב, ז) ובא השמש וטהר ואחר יאכל מן הקדשים, ביאת שמשו מעכבתו מלאכול בתרומה. ואין כפרתו מעכבתו מלאכול בתרומה וכו' {ב}:<B> עד סוף האשמורה הראשונה</B>. שליש הראשון של לילה, שהלילה נחלק לשלש משמרות {ד}. ומשם ואילך לא מקרי תו זמן קריאת שמע דשכיבה, ולא קרינא ביה בשכבך. ומקמי צאת הכוכבים נמי יממא הוא ולאו זמן שכיבה. והמקדימים וקורים קריאת שמע של ערבית מבעוד יום, סומכים אהא דרבי יהודה דאמר לקמן בפרק תפלת השחר תפלת המנחה עד פלג המנחה, שהוא שעה ורביע קודם הלילה. וקי''ל דעבד כר' יהודה עבד, ומיד כשכלה זמן המנחה מתחיל זמן קריאת שמע של ערבית:<B> עד שיעלה עמוד השחר</B>. דכל הלילה מקרי זמן שכיבה. והלכה כרבן גמליאל שגם חכמים מודים לו, ולא אמרו עד חצות אלא כדי להרחיק את האדם מן העבירה. ומיהו לכתחילה משהגיע עונת קריאת שמע של ערבית דמתניתין דהיינו מצאת הכוכבים, אסור לסעוד וכל שכן לישן עד שיקרא קריאת שמע ויתפלל:<B> מעשה שבאו בניו מבית המשתה</B>. בני רבן גמליאל שמעינהו לרבנן דאמרי עד חצות, והכי קאמרי ליה, הא דפליגי רבנן עלך, דוקא קאמרי עד חצות ותו לא, ויחיד ורבים הלכה כרבים, או דילמא רבנן כוותך סבירא להו, והאי דקאמרי עד חצות, כדי להרחיק את האדם מן העבירה. ואמר להו, רבנן כוותי סבירא להו {ו}, והאי דקאמרי עד חצות כדי להרחיק את האדם מן העבירה וחייבים אתם לקרות:<B> ולא זו בלבד</B>. כולה מילתא דרבן גמליאל היא דאמר לבניו:<B> הקטר חלבים</B>. של קרבנות:<B> ואברים</B>. של עולת תמיד של בין הערבים שנזרק דמו ביום, מצוה להעלות הנתחים כל הלילה, דכתיב (ויקרא ו) היא העולה על מוקדה על המזבח כל הלילה עד הבקר {ז}:<B> וכל הנאכלין ליום אחד</B>. כגון תודה וחטאת ואשם וכיוצא בהם שהם נאכלים ליום ולילה, זמן אכילתן עד שיעלה עמוד שחר והוא המביא לידי נותר:<B> אם כן למה אמרו חכמים עד חצות</B>. בק''ש ובאכילת קדשים, אבל בהקטר חלבים ואיברים לא אמרו בו חכמים עד חצות כלל, ולא נקט ליה הכא אלא להודיע שכל דבר שמצותו בלילה כשר כל הלילה {ח}:<B> כדי להרחיק את האדם מן העבירה</B>. שלא יבא לאכלן אחר שיעלה עמוד השחר ויתחייב כרת, וכן בק''ש שלא יאמר עדיין יש לי שהות ותעבור עונתה:

</t><t i="15"> {א} מאימתי כו'. תנא אקרא קאי דכתיב (דברים ו) בשכבך ובקומך משם למד שחובה על אדם לקרות שמע בערב ובבוקר. ושאל עכשיו מאימתי זמנו. ומדכתיב בשכבך ברישא, הקדים של ערבית. גמ': {ב} <B>דהקרא</B> ואחר יאכל מן הקדשים מוקמינן ליה בתרומה ביבמות דף ע''ד. והכי משמע קרא, עד שיטהר הרקיע מן האור והיינו כשיצאו כוכבים. הר''מ: {ג} <B>בתרומתן</B>. כלומר שמוכנת לפניהם וכלום חסר כ''א לאכול. תוי''ט: {ד} <B>משמרות</B>. עבודה של מלאכים ושיר שלהם נחלק לג' חלקים, ראשונה לכת אחת וכו'. רש''י: {ה} <B>עמוד</B> השחר. יש רגילין לפותרו כוכב השחר. וכ''כ הרד''ק במזמור אילת השחר שי''מ אילת שם לכוכב השחר. תוי''ט: {ו} <B>כלומר</B> בפירוש בשכבך כוותי ס''ל דפירושו כל הלילה, ודלא כר''א, והא דקאמרי כו' שהם עשו סייג ובהא פליגי עלי, וא''כ בסייג אין הלכה כר''ג כו' ולא כתבו הלכה כר''ג אלא על. עיקר דין תורה. תוי''ט: {ז} <B>ואע''ג</B> דפשטיה דקרא בכל עולה כתיב ולא דוקא בעולת תמיד, ובריש פ''ו דפסחים מוכח דכל אמורי קדשים דינן כל הלילה. אלא נקטי מלתא פסיקא. תוי''ט: {ח} <B>שכן</B> רגילות המשניות לשנות בקיצור מה שכתוב בפירוש בתורה:

</t></p>
<p n="פרק א - משנה ב">
<d>מֵאֵימָתַי קוֹרִין אֶת שְׁמַע בְּשַׁחֲרִית. מִשֶּׁיַּכִּיר בֵּין תְּכֵלֶת לְלָבָן. רַבִּי אֱלִיעֶזֶר אוֹמֵר, בֵּין תְּכֵלֶת לְכַרְתִי. (וְגוֹמְרָהּ) {ט} עַד הָנֵץ הַחַמָּה. {י} רַבִּי יְהוֹשֻׁעַ אוֹמֵר, עַד שָׁלשׁ שָׁעוֹת, שֶׁכֵּן דֶּרֶךְ בְּנֵי מְלָכִים לַעֲמוֹד בְּשָׁלשׁ שָׁעוֹת. הַקּוֹרֵא מִכָּאן וְאֵילָךְ לֹא הִפְסִיד, כְּאָדָם הַקּוֹרֵא בַתּוֹרָה:

</d>
<t i="14"><B>בין תכלת ללבן</B>. בין חוטי תכלת לחוטי לבן שבציצית. פירוש אחר, גיזת צמר שצבעה תכלת ויש בה מקומות שלא נקלט הצבע יפה ונשאר לבן:<B> בין תכלת לכרתי</B>. צבע התכלת קרוב לגוון של כרתי כרישין שקורין פורוש בלע''ז:<B> עד שלש שעות</B>. ביום, עד סוף שעה שלישית שהוא רביע היום בזמן שהימים והלילות שוים. ולעולם זמן קריאת שמע הוא עד רביע היום בין שהימים ארוכים בין קצרים. וכן הא דתנן לקמן [פ''ד מ''א] תפלת השחר עד ארבע שעות ביום, היינו עד שליש היום, וארבע שעות דנקט, לפי ששליש היום הוא ארבע שעות בזמן שהימים והלילות שוין. וכל מקום שנזכר במשנה כך וכך שעות ביום, על דרך זה אתה צריך לחשוב ולדון. זו הבנתי מפירושי הרמב''ם ונתקבל לי. וטעמא דרבי יהושע דאמר עד שלש שעות ביום, שכן דרך בני מלכים שאין עומדין ממטתן עד סוף שעה שלישית. ורחמנא דאמר ובקומך, עד שעה שכל בני אדם עומדים ממטתן קאמר והלכה כרבי יהושע {יא}, ומיהו לכתחלה צריך לכוין לקרות ק''ש עם הנץ החמה כמו שהיו הותיקים עושים:<B> לא הפסיד</B>. כלומר לא הפסיד מלברך לפניה ולאחריה, אלא אע''פ שעברה עונתה קורא ומברך לפניה ולאחריה:<B> כאדם הקורא בתורה</B>. אע''פ שלא יצא ידי חובת ק''ש בעונתה, יש לו קבול שכר כקורא בתורה:

</t><t i="15"> {ט} <B>וגומרה</B> כו'. כדי שיסמוך גאולה לתפלה שזכר הר'ב במ''ה פרק ג': {י} <B>הנץ</B> החמה. הוא מל''ה הנצו הרמוני' (שה''ש ו) כלומר עד שעה שהחמה מתחלת לזרוח בראשי ההרים. הר''י: {יא} <B>ואע''ג</B> דבפי''ד וי''ח דשבת פסקו דלא כר' שמעון. הכא שאני, דהואיל ועדיין זמן קימה למקצת, יוצא בדיעבד. הר''י:

</t></p>
<p n="פרק א - משנה ג">
<d>בֵּית שַׁמַּאי אוֹמְרִים, בָּעֶרֶב כָּל אָדָם יַטוּ וְיִקְרְאוּ, וּבַבֹּקֶר יַעֲמְדוּ, שֶׁנֶּאֱמַר (דברים ו) וּבְשָׁכְבְּךָ וּבְקוּמֶךָ. וּבֵית הִלֵּל אוֹמְרִים, כָּל אָדָם קוֹרֵא כְּדַרְכּוֹ, שֶׁנֶּאֱמַר (שם) וּבְלֶכְתְּךָ בַדֶּרֶךְ. אִם כֵּן, לָמָּה נֶאֱמַר וּבְשָׁכְבְּךָ וּבְקוּמֶךָ, בְּשָׁעָה שֶׁבְּנֵי אָדָם שׁוֹכְבִים, וּבְשָׁעָה שֶׁבְּנֵי אָדָם עוֹמְדִים {יב}. אָמַר רַבִּי טַרְפוֹן, אֲנִי הָיִיתִי בָא בַדֶּרֶךְ, וְהִטֵתִי לִקְרוֹת, כְּדִבְרֵי בֵית שַׁמַּאי, וְסִכַּנְתִּי בְעַצְמִי מִפְּנֵי הַלִּסְטִים. אָמְרוּ לוֹ, כְּדַי הָיִיתָ לָחוֹב בְּעַצְמְךָ, שֶׁעָבַרְתָּ עַל דִּבְרֵי בֵית הִלֵּל:

</d>
<t i="14"><B>יטו</B>. על צדיהם, דכתיב בשכבך דרך שכיבה:<B> יעמדו</B>. דכתיב ובקומך דרך קימה:<B> כדרכו</B>. בין בקימה בין בישיבה בין בשכיבה בין בהליכה:<B> כדי היית</B>. ראוי היית ליהרג, ואם היית מת היית מתחייב בנפשך:

</t><t i="15"> {יב} <B>שבני</B> אדם עומדין. ב''ה מביאין ראיה מפסוק ובלכתך בדרך כלומר כפי שיזדמן לאדם, שלא יתכוין לא בשכיבה ולא בקימה. ובש''א שלא בא ובלכתך בדרך אלא ללמדנו שכל העוסק במצוה פטור מק''ש. כלומר שכל זמן שתהיה מהלך בדרך ואינך עוסק במצוה אתה חייב בק''ש, אבל כשתעסק במצוה כו'. ולכך אמרי ב''ה דא''כ הוא מבואר שבלכתו בדרך קורא ק''ש. הר''מ:

</t></p>
<p n="פרק א - משנה ד">
<d>בַּשַּׁחַר {יג} מְבָרֵךְ שְׁתַּיִם לְפָנֶיהָ וְאַחַת לְאַחֲרֶיהָ, וּבָעֶרֶב שְׁתַיִם לְפָנֶיהָ וּשְׁתַּיִם לְאַחֲרֶיהָ {יד}. אַחַת אֲרֻכָּה וְאַחַת קְצָרָה. מְקוֹם שֶׁאָמְרוּ לְהַאֲרִיךְ, אֵינוֹ רַשַּׁאי לְקַצֵּר. לְקַצֵּר, אֵינוֹ רַשַּׁאי לְהַאֲרִיךְ. לַחְתֹּם, אֵינוֹ רַשַּׁאי שֶׁלֹּא לַחְתֹּם. וְשֶׁלֹּא לַחְתֹּם, אֵינוֹ רַשַּׁאי לַחְתֹּם:

</d>
<t i="14"><B>שתים לפניה</B>. יוצר אור ואהבה:<B> ואחת לאחריה</B>. אמת ויציב:<B> ובערב</B>. מברך:<B> שתים לפניה</B>. מעריב ערבים ואהבת עולם:<B> ושתים לאחריה</B>. אמת ואמונה והשכיבנו:<B> אחת ארוכה ואחת קצרה</B>. אשתים שלפניה קאי, יוצר אור ארוכה שפותחת בברוך וחותמת בברוך, וכן מעריב ערבים. אהבה קצרה, שחותמת בברוך ואינה פותחת בברוך:<B> לחתום</B>. בברוך:<B> שלא לחתום</B>. כגון ברכת הפירות וברכת המצות {טו}:

</t><t i="15"> {יג} <B>בשחר</B>. הכא דמיירי בברכות דלא כתיבי בקרא, ניחא ליה למנקט ברישא דשחרי כדאשכחן בתמיד דנקיט בוקר תחלה, אבל בר''פ דמיירי בק''ש דקאי אקרא נקיט ברישא דערבית. תוי''ט: {יד} <B>ושתים</B> לאחריה. שבע ברכות הללו על שבע ביום הללתיך (תהלים קיט). רש''י בשם הירושלמי. ויראו עינינו לא חשיב דתקנה אחרת היא. תוס': {טו} <B>לפירושו</B> ה''פ להאריך, לפתוח. אינו רשאי לקצר, שלא לפתוח. לקצר, שלא לפתוח. אינו רשאי להאריך, לפתוח. והדר תני לחתום. והכ''מ בשם הר''מ מפרש, להאריך, להתחיל ולחתום כו'. לקצר, כלומר שלא להתחיל בברוך או שלא לחתום כו':

</t></p>
<p n="פרק א - משנה ה">
<d>מַזְכִּירִין יְצִיאַת מִצְרַיִם בַּלֵּילוֹת. אָמַר רַבִּי אֶלְעָזָר בֶּן עֲזַרְיָה, הֲרֵי אֲנִי כְּבֶן שִׁבְעִים שָׁנָה, וְלֹא זָכִיתִי שֶׁתֵּאָמֵר יְצִיאַת מִצְרַיִם בַּלֵּילוֹת, עַד שֶׁדְּרָשָׁהּ בֶּן זוֹמָא {יח}, שֶׁנֶּאֱמַר (דברים טז) לְמַעַן תִּזְכֹּר אֶת יוֹם צֵאתְךָ מֵאֶרֶץ מִצְרַיִם כֹּל יְמֵי חַיֶּיךָ. יְמֵי חַיֶּיךָ, הַיָּמִים. כֹּל יְמֵי חַיֶּיךָ, הַלֵּילוֹת. וַחֲכָמִים אוֹמְרִים, יְמֵי חַיֶּיךָ, הָעוֹלָם הַזֶּה. כֹּל (יְמֵי חַיֶּיךָ), לְהָבִיא לִימוֹת הַמָּשִׁיחַ:

</d>
<t i="14"><B>מזכירין יציאת מצרים בלילות</B>. פרשת ציצית אומרים אותה בק''ש של ערבית ואע''פ שאין לילה זמן ציצית דכתיב וראיתם אותו, פרט לכסות לילה אומרים אותה בלילה מפני יציאת מצרים שבה:<B> כבן שבעים שנה</B>. הייתי נראה זקן. ולא זקן ממש אלא שהלבינו שערותיו יום שמינו אותו נשיא כדי שיראה זקן וראוי לנשיאות {טז}, ואותו היום דרש בן זומא מקרא זה {יז}:<B> ולא זכיתי</B>. לא נצחתי לחכמים. ודומה לו בש''ס בפרק בנות כותים [לח.] בהא זכנהו ר' אלעזר לרבנן כלומר נצחם:<B>
</B>
</t><t i="15"> {טז} <B>צ''ל</B> דלרבותא קאמר ולא זכיתי כו', כלומר אע''פ שהיה חכם מופלג וראוי לנשיאות מצד חכמתו שהרי זכה לנס, אפ''ה לא זכיתי כו': {יז} <B>כדאיתא</B> בגמרא, בו ביום שנתמנה לא היתה הלכה שהיתה תלויה בבית המדרש שלא פירשה: {יח} <B>שנאמר</B> למען תזכור. ומפני שפרשת ציצית שגורה בפי כל מפני קריאתה ביום בעבור מצות ציצית שבה, הלכך הנהיגו לקרותה בלילה לצאת בה הזכרת יציאת מצרים בלילה. תוי''ט:<B>
</B>
</t></p>
</chap>
<chap n="פרק ב">
<p n="פרק ב - משנה א">
<d>הָיָה קוֹרֵא בַתּוֹרָה, וְהִגִּיעַ זְמַן הַמִּקְרָא, אִם כִּוֵּן לִבּוֹ, יָצָא. וְאִם לָאו, לֹא יָצָא. בַּפְּרָקִים שׁוֹאֵל מִפְּנֵי הַכָּבוֹד וּמֵשִׁיב, וּבָאֶמְצַע שׁוֹאֵל מִפְּנֵי הַיִּרְאָה וּמֵשִׁיב, דִּבְרֵי רַבִּי מֵאִיר. רַבִּי יְהוּדָה אוֹמֵר, בָּאֶמְצַע שׁוֹאֵל מִפְּנֵי הַיִּרְאָה, וּמֵשִׁיב מִפְּנֵי הַכָּבוֹד, בַּפְּרָקִים שׁוֹאֵל מִפְּנֵי הַכָּבוֹד, וּמֵשִׁיב שָׁלוֹם לְכָל אָדָם:

</d>
<t i="14"><B>היה קורא בתורה</B>. פרשת קריאת שמע:<B> והגיע זמן</B>. קריאת שמע:<B> אם כיון לבו יצא</B>. לדברי האומר מצות צריכות כוונה צריך לפרש אם כיון לבו שיהא מתכוין לצאת ידי חובתו, והאומר מצות אין צריכות כוונה מפרש אם כיון לבו לקרות כנקודתן וכהלכתן לאפוקי קורא להגיה שאינו קורא התיבות כנקודתן אלא קורא ככתיבתן כדי להבין בחסרות ויתרות, דבקריאה כזו לא יצא. ואנן קיימא לן כמאן דאמר מצות צריכות כוונה:<B> בפרקים</B>. לקמן במתניתין מפרש מה הם הפרקים:<B> שואל מפני הכבוד</B>. שואל בשלום אדם נכבד שראוי להקדים לו שלום כגון אביו או רבו או שגדול ממנו בחכמה:<B> ומשיב</B>. ואין צריך לומר שמשיב להם שלום אם הקדימו לו:<B> ובאמצע</B>. הפרק:<B> שואל מפני היראה</B>. אדם שהוא ירא מפניו שמא יהרגהו, ואצ''ל שמשיב לו שלום. אבל מפני הכבוד לא:<B> רבי יהודה אומר באמצע</B>. הפרק, שואל בשלום מי שהוא ירא ממנו, ומשיב שלום למי שמוטל עליו לכבדו:<B> ומשיב שלום לכל אדם</B>. שהקדים לו שלום. והלכה כר''י ובכל מקום שאסור להפסיק, כך אסור לדבר בלשון הקודש כמו בשאר לשונות:

</t><t i="15">אין פירוש למשנה זו

</t></p>
<p n="פרק ב - משנה ב">
<d>אֵלּוּ הֵן בֵּין הַפְּרָקִים, בֵּין בְּרָכָה רִאשׁוֹנָה לִשְׁנִיָּה, בֵּין שְׁנִיָּה לִשְׁמַע, וּבֵין שְׁמַע לִוְהָיָה אִם שָׁמֹעַ, בֵּין וְהָיָה אִם שָׁמֹעַ לְוַיֹּאמֶר, בֵּין וַיֹּאמֶר לֶאֱמֶת וְיַצִּיב. רַבִּי יְהוּדָה אוֹמֵר, בֵּין וַיֹּאמֶר לֶאֱמֶת וְיַצִּיב לֹא יַפְסִיק. אָמַר רַבִּי יְהוֹשֻׁעַ בֶּן קָרְחָה, לָמָּה קָדְמָה שְׁמַע {ב} לִוְהָיָה אִם שָׁמֹעַ, (אֶלָּא כְּדֵי) שֶׁיְּקַבֵּל עָלָיו עֹל מַלְכוּת שָׁמַיִם תְּחִלָּה, וְאַחַר כָּךְ יְקַבֵּל עָלָיו עֹל מִצְוֹת. וְהָיָה אִם שָׁמֹעַ לְוַיֹּאמֶר, שֶׁוְהָיָה אִם שָׁמֹעַ נוֹהֵג בַּיּוֹם וּבַלַּיְלָה, וַיֹּאמֶר אֵינוֹ נוֹהֵג אֶלָּא בַּיּוֹם (בִּלְבָד):

</d>
<t i="14"><B>בין ויאמר לאמת ויציב לא יפסיק</B>. דכתיב וה' אלהים אמת (ירמיה י), הלכך אין מפסיקין בין אני ה' אלהיכם לאמת {א}. וכן הלכה:<B> והיה אם שמוע נוהג בין ביום בין בלילה</B>. דכתיב בה (דברים יא) ולמדתם אותם את בניכם, ותלמוד תורה נוהג בין ביום ובין בלילה:<B> ויאמר אינו נוהג אלא ביום</B>. דאית ביה פרשת ציצית שאינה נוהגת בלילה, דכתיב (במדבר טו) וראיתם אותו:

</t><t i="15"> {א} והואיל ובקרא לא כתיב ויציב, נראה דבין אמת לויציב רשאי להפסיק וכ''כ בש''ע סימן ס''ו והתנא דנקט ויציב, אשגרת לשון ולסימן בעלמא נקיט: תוי''ט: {ב} <B>למה</B> קדמה שמע. וא''ת תיפוק ליה דקדמה בתורה. וי''ל דה''ק למה קדמה אף לפ' ציצית דקדמה לכולן, אלא אמרינן אין מוקדם ומאוחר בתורה, א''כ היה לנו להקדים והיה שהיא מדברת בלשון רבים. תוספות. ומדמשני משום שיקבל עול כו', פריך ליה דא''כ תקדים ויאמר, שיש בה ג''כ מעין קבלת עול כו' דכתיב אני ה' אלהיכם ולהיות לכם לאלהים:

</t></p>
<p n="פרק ב - משנה ג">
<d>הַקּוֹרֵא אֶת שְׁמַע וְלֹא הִשְׁמִיעַ לְאָזְנוֹ, יָצָא. רַבִּי יוֹסֵי אוֹמֵר, לֹא יָצָא. קָרָא וְלֹא דִקְדֵּק {ד} בְּאוֹתִיּוֹתֶיהָ, רַבִּי יוֹסֵי אוֹמֵר יָצָא, רַבִּי יְהוּדָה אוֹמֵר לֹא יָצָא. הַקּוֹרֵא לְמַפְרֵעַ, לֹא יָצָא. קָרָא וְטָעָה, יַחֲזֹר לְמָּקוֹם שֶׁטָעָה:

</d>
<t i="14"><B>רבי יוסי אומר לא יצא</B>. דכתיב שמע, השמע לאזנך מה שאתה מוציא מפיך {ג}. ותנא קמא סבר, שמע בכל לשון שאתה שומע. והלכה כת''ק:<B> ולא דקדק באותיותיה</B>. להוציאן בשפתיו יפה, בשתי תיבות שהתיבה השניה מתחלת באות שהתיבה הראשונה נגמרת, כגון על לבבך, עשב בשדך, ואבדתם מהרה, אם אינו נותן ריוח ביניהם להפרידם נמצא קורא אותם שתי אותיות כאות אחת:<B> רבי יוסי אומר יצא</B>. והלכה כר' יוסי. מיהו לכתחלה צריך לדקדק באותיותיה, וכן יזהר שלא יניח הנד ולא יניד הנח ולא ירפה החזק ולא יחזק הרפה, וצריך להתיז זיי''ן של תזכרו {ה} שלא יהא נראה כאומר תשכרו בשי''ן כלומר כדי שתרבו שכר, שהרי אין ראוי לשמש את הרב על מנת לקבל פרס:<B> הקורא למפרע</B>. הקדים פסוק שלישי לשני ושני לראשון וכיוצא בזה:<B> לא יצא</B>. דכתיב והיו הדברים בהוייתן יהיו כלומר כמו שהן סדורין בתורה. ומיהו אם הקדים פרשת ויאמר לפרשת והיה אם שמוע, ופרשת והיה אם שמוע לשמע, נראה דאין זה חשוב למפרע ויצא, שהרי אינן סדורות זו לאחר זו בתורה {ו}:<B> יחזור למקום שטעה</B>. אם בין פרק לפרק טעה, שאינו יודע באיזה פרק הפסיק ולראש איזה פרק יחזור, חוזר להפסק ראשון שהוא והיה אם שמוע. והרמב''ם אומר שהוא ואהבת את ה' {ז}, ואם באמצע הפרק פסק, שיודע הפרק שפסק בו, אבל אינו יודע באיזה מקום מאותו פרק {ח} פסק חוזר לראש אותו הפרק. היה קורא וכתבתם, ואינו יודע אם הוא בוכתבתם של שמע או בוכתבתם של והיה אם שמוע, חוזר לוכתבתם של שמע {ט}, ואם נסתפק לאחר שהתחיל למען ירבו, אינו חוזר, שעל הרגל לשונו הוא הולך:

</t><t i="15"> {ג} <B>כלומר</B> כיון דבלשון שמיעה הוציא הכתוב, ש''מ שצריך שישמיע לאזניו, וכאילו כתיב השמע: {ד} <B>ולא</B> דקדק. ולמדתם, שיהיה למודך תם, ליתן ריוח בין הדבקים. גמ': {ה} <B>ובכל</B> האותיות יש לדקדק: {ו} <B>ורבי</B> יהושע לא קפיד אלא לכתחלה: {ז} <B>משום</B> שצריך להפסיק בין לעולם ועד לואהבת. א''כ זהו הפסוק הראשון שצריך לחזור לו. ומאחר שברור לו שכבר קרא פרשה אחת מק''ש, א''א שלא קרא עד לעולם ועד, ולכך א''צ להתחיל מתחלת שמע. ב''י: {ח} <B>וגם</B> א''י אם קרא כלום מהפרק, אבל מה שברי לו שקרא א''צ שיקרא עוד: {ט} <B>הכי</B> איתא בגמ' אבל בין וקשרתם לוקשרתם אין לטעות דקמא קמץ וטעמו מאריך. ותניין פתוח וטעמו אזלא:

</t></p>
<p n="פרק ב - משנה ד">
<d>הָאֻמָּנִין קוֹרִין בְּרֹאשׁ הָאִילָן אוֹ בְרֹאשׁ הַנִּדְבָּךְ, מַה שֶּׁאֵינָן רַשָּׁאִין לַעֲשׂוֹת כֵּן בַתְּפִלָּה:

</d>
<t i="14"><B>נדבך</B>. שורה של בנין אבנים, כמו נדבכין די אבן גלל בעזרא {ו}, ואע''ג דמסתפי דלמא נפלי ולא מצו מכווני, לא הצריכום חכמים לרדת, דק''ש לא בעי כוונה אלא פסוק ראשון בלבד:<B> מה שאינן רשאין לעשות כן בתפלה</B>. דצלותא רחמי היא ובעי כוונה, הלכך יורדין למטה ומתפללין:

</t><t i="15">
אין פירוש למשנה זו

</t></p>
<p n="פרק ב - משנה ה">
<d>חָתָן פָּטוּר מִקְּרִיאַת שְׁמַע בַּלַּיְלָה הָרִאשׁוֹן {י} עַד מוֹצָאֵי שַׁבָּת, אִם לֹא עָשָׂה מַעֲשֶׂה. מַעֲשֶׂה {יג} בְּרַבָּן גַּמְלִיאֵל שֶׁקָּרָא בְלַיְלָה הָרִאשׁוֹן שֶׁנָּשָׂא. אָמְרוּ לוֹ תַּלְמִידָיו, לֹא לִמַּדְתָּנוּ, רַבֵּנוּ, שֶׁחָתָן פָטוּר מִקְּרִיאַת שְׁמַע בְּלַּיְלָה הָרִאשׁוֹן. אָמַר לָהֶם, אֵינִי שׁוֹמֵעַ לָכֶם לְבַטֵל מִמֶּנִּי מַלְכוּת שָׁמַיִם אְפִלּוּ שָׁעָה אֶחָת:

</d>
<t i="14"><B>חתן שנשא בתולה, פטור מקריאת שמע לילה ראשון, משום דטריד שמא לא ימצאנה בתולה</B>. ואני שמעתי שמתירא שמא ייעשה כרות שפכה בבעילתו, וטרדא דמצוה היא {יא}, ורחמנא אמר ובלכתך בדרך, בלכת דידך הוא דמחייבת, הא דמצוה פטירת:<B> אם לא עשה מעשה</B>. אם לא בעל עד מוצ''ש שהם ד' לילות, טריד. ומשם ואילך לבו גס בה {יב} ותו לא טריד, ואף על פי שלא עשה מעשה חייב בק''ש:

</t><t i="15"> {י} בלילה. מדלא תני מלילה כו', י''ל דדוקא בלילות פטור, אבל ביום חייב, דמסיח דעתו, אך י''ל דלכך נקיט בלילה, לפי שמן הסתם בלילה הראשון הוא בועל, ואי לא פטור עד מ''ש: {יא} <B>והר''מ</B> פי' משום מצות פריה ורביה. ובאלמנה אין טרדא עם המצוה, משא''כ בבתולה איתנהו טרדות בתרי גווני כמ''ש הר''ב: {יב} <B>לשון</B> הערוך, לבו קרוב לה, כמו כל לשון גסות שבתלמוד ולפירוש הא' כשלבו קרוב לה ימחול לה אף אם לא ימצאנה בתולה כו', ולפירוש הב' כשהוא קרוב לה ישהה בבעילתו ולא יבוש כדי שלא ייעשה כרות שפכה. והעיקר בעיני שהוא לשון גסות הרוח. תוי''ט: {יג} <B>מעשה</B> כו'. לאו מעשה לסתור הוא, דקמ''ל אם אדם גדול הוא ובטוח בעצמו שיוכל להתכוון והוא ראוי ליטול כו', הרשות בידו. תוס':

</t></p>
<p n="פרק ב - משנה ו">
<d>רָחַץ {יד} לַיְלָה הָרִאשׁוֹן שֶׁמֵּתָה אִשְׁתּוֹ. אָמְרוּ לוֹ תַּלְמִידָיו, לֹא לִמַּדְתָּנוּ, רַבֵּנוּ, שֶׁאָבֵל אָסוּר לִרְחֹץ. אָמַר לָהֶם, אֵינִי כִּשְׁאָר כָּל אָדָם, אִסְטְנִיס אָנִי:

</d>
<t i="14"><B>רחץ לילה הראשון שמתה אשתו</B>. ואף על פי שאבל אסור ברחיצה:<B> אסטניס אני</B>. קר ומצונן, לשון צינה {טו}. ואיכא צערא אם לא היה רוחץ, ואין אסור בימי אבלו אלא רחיצה של תענוג:

</t><t i="15"> {יד} <B>רחץ</B>. במים חמים. הר''מ. וזה אסור אפילו במקצת גופו: {טו} <B>ממלת</B> צנת שלג. ונחלף בסמ''ך, מפני שהם ממוצא אחד מהשנים:

</t></p>
<p n="פרק ב - משנה ז">
<d>וּכְשֶׁמֵּת טָבִי עַבְדּוֹ, קִבֵּל עָלָיו תַּנְחוּמִין. אָמְרוּ לוֹ תַּלְמִידָיו, לֹא לִמַּדְתָּנוּ, רַבֵּנוּ, שֶׁאֵין מְקַבְּלִין תַּנְחוּמִין עַל הָעֲבָדִים. אָמַר לָהֶם, אֵין טָבִי עַבְדִּי כִּשְׁאָר כָּל הָעֲבָדִים, כָּשֵׁר הָיָה:

</d>
<t i="14">אין פירוש למשנה זו

</t><t i="15">אין פירוש למשנה זו

</t></p>
<p n="פרק ב - משנה ח">
<d>חָתָן אִם רָצָה לִקְרוֹת קְרִיאַת שְׁמַע לַיְלָה הָרִאשׁוֹן, קוֹרֵא. רַבָּן שִׁמְעוֹן בֶּן גַּמְלִיאֵל אוֹמֵר, לֹא כָל הָרוֹצֶה לִטֹל אֶת הַשֵׁם {טז} יטֹל:

</d>
<t i="14">לא כל הרוצה ליטול את השם יטול. אם לא הוחזק חכם ופרוש בשאר דברים אין [זה] אלא גאוה שמראה בעצמו שיכול לכוין לבו, ואין הלכה כרבן שמעון בן גמליאל. וחזינן לקצת מרבותינו דאמרי דהאידנא כל אדם יקרא קריאת שמע בלילה הראשון, שכיון שבדורות הללו אין מכוונים כל כך בשאר ימים, אם לא יקרא בלילה ראשון מיחזי יותר כיוהרא שמראה עצמו שהוא מכוין בכל שעה אלא השתא משום דטריד במצוה:<B>
</B>
</t><t i="15"> {טז} השם. שם טוב שהוא מדקדק במצות:<B>
</B>
</t></p>
</chap>
<chap n="פרק ג">
<p n="פרק ג - משנה א">
<d>מִי שֶׁמֵּתוֹ מוּטָל לְפָנָיו, פָּטוּר מִקְּרִיאַת שְׁמַע {א}, (וּמִן הַתְּפִלָּה) וּמִן הַתְּפִלִּין. נוֹשְׂאֵי המִּטָה וְחִלוּפֵיהֶן וְחִלוּפֵי חִלּוּפֵיהֶן, אֶת שֶׁלִפְנֵי הַמִּטָה וְאֶת שֶׁלְאַחַר הַמִּטָה, אֶת שֶׁלַמִּטָה צֹרֶךְ בָּהֶן פְּטוּרִים, וְאֶת שֶׁאֵין לַמִּטָה צֹרֶךְ בָּהֶן חיָּבִין. אֵלוּ וָאֵלוּ פְּטוּרִין מִן הַתְּפִלָה:

</d>
<t i="14"><B>מי שמתו מוטל לפניו</B>. אחד מן הקרובים שחייב להתאבל עליהם מוטל עליו לקברו:<B> פטור מקריאת שמע</B>. משום דטריד טרדא דמצוה:<B> וחלופיהן</B>. שכן דרך שמתחלפין לפי שהכל רוצים לזכות במצוה:<B> את שלפני המטה</B>. המזומנים לנשאה כשתגיע המטה אצלם:<B> ואת שלאחר המטה</B>. כלומר בין אותם שלפני המטה ובין אותם שלאחר המטה, אם המטה צריכה להם לשאתה, פטורים:<B> ואת שאין למטה צורך בהן</B>. כגון ההולכים ללוות את המת לכבודו בלבד {ב}, חייבין:<B> אלו ואלו פטורים מן התפילה</B>. דלאו דאורייתא היא כמו קריאת שמע. ואיכא דאמרי מפני שהיא צריכה כוונה יתירה:

</t><t i="15"> {א} <B>מק''ש</B> כו'. וה''ה דפטור מכל שאר המצות, אלא דתנא אלו שהן חמורות שיש בהן קבלת עול מלכות שמים, וכדאמרינן בגמרא, הרוצה לקבל עול כו', מניח תפלין וקורא ק''ש ומתפלל. הר''י: {ב} <B>וא''ל</B> דאכתי ג''ח הוא דיש לו ג''כ דין העוסק במצוה שיש בו טרדא דפטור. דיש לחלק בין תנחומים שיש לו עסק לנחם משא''כ הלויה שאין לו עסק רק שהולך ולא מקרי טרדא. תוי''ט:

</t></p>
<p n="פרק ג - משנה ב">
<d>קָבְרוּ אֶת הַמֵּת וְחָזְרוּ, אִם יְכוֹלִין לְהַתְחִיל וְלִגְמֹר עַד שֶׁלֹא יַגִּיעוּ לַשּׁוּרָה, יַתְחִילוּ. וְאִם לָאו, לֹא יתְחִילוּ {ד}. הָעוֹמְדִים בַּשּׁוּרָה, הַפְּנִימִים פְּטוּרִין, וְהַחִיצוֹנִים חַיָּבִין:

</d>
<t i="14"><B>להתחיל ולגמור</B>. פרשה אחת של קריאת שמע {ג}:<B> לשורה</B>. שהיו עושים שורות שורות סביב האבל לנחמו בשובם מן הקבר:<B> ואם לאו</B>. שהיה הדרך קרוב מן הקבר עד המקום שבו עושים השורה, ואין פנאי להתחיל ולגמור עד שלא יגיעו לשורה:<B> הפנימים</B>. הרואים האבלים:<B> והחיצונים</B>. שאינם רואים פני האבלים:

</t><t i="15"> {ג} <B>ובגמרא</B>. אפילו פסוק ראשון וטעמא דפסוק ראשון מקרי פרק כמ''ש בפ''ב מ''ג לעיל: {ד} <B>לא</B> יתחילו. דתנחומי אבלים מדאורייתא, דבכלל ג''ח הוא שהוא מן התורה כדאמרינן והודעת להם את הדרך (שמות יח) זו ג''ח, והעוסק כו'. הר''י:

</t></p>
<p n="פרק ג - משנה ג">
<d>נָשִׁים וַעְבָדִים {ה} וּקְטנִּים פְּטוּרִין מִקְּרִיאַת שְׁמַע וּמִן הַתְּפִלִּין, וְחַיָּבִין בַּתְּפִלָּה וּבַמְּזוּזָה וּבְבִרְכַּת הַמָּזוֹן:

</d>
<t i="14"><B>נשים ועבדים פטורים מקריאת שמע</B>. אע''פ שהיא מצות עשה שהזמן גרמא, וכל מצות עשה שהזמן גרמא נשים פטורות, סד''א לחייבן הואיל ואית בה מלכות שמים, קמ''ל. ותפילין מצות עשה שהזמן גרמא הן, דלילה ושבת לאו זמן תפילין נינהו, וסד''א דואיל ואתקש תפילין למזוזה, נשים נחייבו, קמ''ל {ו}:<B> קטנים</B>. אפילו קטן שהגיע לחינוך לא הטילו על אביו לחנכו בקריאת שמע, לפי שאינו מצוי תמיד אצלו בעונת ק''ש. ולא בתפילין, משום דסתם קטן אינו יודע לשמור תפיליו שלא יפיח בהן:<B> וחייבין בתפלה</B>. דתפלה רחמי היא, ומדרבנן היא, ותקנוה אף לנשים ולחנך בה הקטנים:<B> ובמזוזה</B>. דמהו דתימא הואיל ואתקש לתלמוד תורה, כי היכי דנשים פטורות מתלמוד תורה דכתיב (דברים יא) ולמדתם אותם את בניכם ולא את בנותיכם הכי נמי נפטרו ממזוזה אע''פ שהיא מצות עשה שלא הזמן גרמא קא משמע לן {ז}:<B> ובברכת המזון</B>. מיבעיא לן אי חייבות בברכת המזון מדאורייתא כיון דכתיב (שם ח) ואכלת ושבעת וברכת הויא ליה מצות עשה שלא הזמן גרמא, או שמא אין חייבות מדאורייתא משום דכתיב (שם) על הארץ הטובה אשר נתן לך והארץ לא נתנה לנקבות ולא אפשיטא:

</t><t i="15"> {ה} <B>ועבדים</B>. בגמ' חגיגה ד''ד גמרינן לה לה, ופרש''י דבאשה כתיב וכתב לה. ובשפחה כתיב או חפשה לא ניתן. לה: {ו} <B>וטעמא</B>, דתפלין אתקשו בפרשה ראשונה לת''ת דכתיב ושננתם וקשרתם, וכן בשניה והיו לטוטפות ולמדתם. ואלו למזוזה הפסיק ביניהם בשנייה בת''ת. קדושין דף ל''ד: {ז} <B>דכתיב</B> למען ירבו ימיכם גברי בעי חיי נשי לא בעי חיי. גמ' שם:

</t></p>
<p n="פרק ג - משנה ד">
<d>בַּעַל קֶרִי מְהַרְהֵר בְּלִבּוֹ וְאֵינוֹ מְבָרֵךְ, לֹא לְפָנֶיהָ וְלֹא לְאַחֲרֶיהָ. וְעַל הַמָּזוֹן מְבָרֵךְ {ח} לְאַחֲרָיו, וְאֵינוֹ מְבָרֵךְ לְפָנָיו. רַבִּי יְהוּדָה אוֹמֵר, מְבָרֵךְ לִפְנֵיהֶם וּלְאַחֲרֵיהֶם {ט}:

</d>
<t i="14"><B>בעל קרי</B>. עזרא תקן שלא יקרא בעל קרי בתורה בין שראה קרי לאונסו בין לרצונו עד שיטבול. ולא מפני טומאה וטהרה שאין דברי תורה מקבלין טומאה אלא כדי שלא יהיו תלמידי חכמים מצויין אצל נשותיהן כתרנגולים:<B> מהרהר</B>. ק''ש בלבו כשהגיע זמן המקרא:<B> ואינו מברך לפניה ולאחריה</B>. ואפילו בהרהור, כיון דברכות לאו דאורייתא לא אצרכוהו רבנן:<B> ועל המזון מברך לאחריו</B>. דחיובא דאורייתא הוא:<B> ואינו מברך לפניו</B>. דלאו חיובא דאורייתא היא. וכבר נפסקה ההלכה דבטלוה לטבילותא, ובעלי קריין קורין ק''ש כדרכן ועוסקין בתורה ומתפללין ומברכין כל הברכות ואין מערער בדבר:

</t><t i="15"> {ח} <B>מברך</B>. כלומר מהרהר לאחריו. הר''י: {ט} <B>ר''ל</B> בפה ופליג בתרתי. הר''י:

</t></p>
<p n="פרק ג - משנה ה">
<d>הָיָה עוֹמֵד בַּתְּפִלָּה, וְנִזְכַּר שֶׁהוּא בַעַל קֶרִי, לֹא יַפְסִיק, אֶלָּא יְקַצֵּר. יָרַד לִטְבֹּל, אִם יָכוֹל לַעֲלוֹת וּלְהִתְכַּסּוֹת וְלִקְּרוֹת עַֹד שֶׁלֹּא תָנֵץ הַחַמָּה, יַעֲלֶה וְיִתְכַּסֶּה וְיִקְרָא. וְאִם לָאו, יִתְכַּסֶּה בַמַּיִם וְיִקְרָא. אֲבָל לֹא יִתְכַּסֶּה, לֹא בַמַּיִם הָרָעִים וְלֹא בְמֵי הַמִּשְׁרָה, עַד שֶׁיַּטִיל לְתוֹכָן מַיִם. וְכַמָּה יַרְחִיק מֵהֶם וּמִן הַצּוֹאָה, אַרְבַּע אַמּוֹת:

</d>
<t i="14"><B>לא יפסיק</B>. תפלתו לגמרי אלא יקצר כל ברכה וברכה {י}:<B> ולקרות עד שלא תנץ החמה</B>. שהותיקין מדקדקים על עצמן לגמור אותה עם הנץ החמה, דכתיב (תהלים עב) ייראוך עם שמש:<B> יתכסה במים</B>. ודוקא מים עכורים שאין לבו רואה את הערוה, אבל צלולים לא:<B> במים הרעים</B>. מים סרוחים:<B> במי המשרה</B>. מים ששורין בהם פשתן:<B> עד שיטיל לתוכן מים</B>. חסורי מחסרא והכי קתני, ולא יקרא אצל מי רגלים עד שיתן לתוכן מים, ושיעור המים שיטיל למי רגלים של פעם אחת רביעית:<B> וכמה ירחיק מהם</B>. מן המי רגלים שלא הטיל לתוכן מים, ומן הצואה:<B> ארבע אמות</B>. ודוקא כשהוא לצדדים או לאחריו אבל לפניו מרחיק כמלא עיניו:

</t><t i="15"> {י} <B>כלומר</B> פתיחתה וחתימתה בלבד. והשתא ג' מחלוקת בדבר ק''ש דמדאורייתא יהרהר ואפילו לא התחיל. ואין לו לקצר רק יהרהר. ותפלה מדרבנן לא יתחיל. ואם התחיל יקצר דהם שתקנו תפל' אמרו שיקצר. וברכת ק''ש דמדרבנן ואינן רחמי כתפלה. משמע שאף אם התחיל יפסיק. תוי''ט:

</t></p>
<p n="פרק ג - משנה ו">
<d>זָב שֶׁרָאָה קֶרִי, וְנִדָּה שֶׁפָּלְטָה שִׁכְבַת זֶרַע {יא}, וְהַמְשַׁמֶּשֶׁת {יב} שֶׁרָאֲתָה נִדָּה, צְרִיכִין טְבִילָה, וְרַבִּי יְהוּדָה פּוֹטֵר {יג}:

</d>
<t i="14"><B>זב שראה קרי</B>. אע''פ שטמא טומאת שבעה משום זיבה ואין טבילה זו מטהרתו, אפילו הכי צריך טבילה לדברי תורה כתקנת עזרא משום קרי. וכן נדה אם באה להתפלל ופולטת שכבת זרע הרי היא כבעל קרי. ושכבת זרע מטמא האשה בפליטתו כל שלשה ימים לאחר תשמיש. ולאחר מכאן כבר הסריח בגופה ואין ראוי עוד להיות ולד נוצר ממנו. והכי פירושו נדה שפלטה עתה תשמיש ששמשה אתמול קודם שראתה והמשמשת מטתה שראתה נדה אחר ששמשה צריכין טבילה:<B> ורבי יהודה פוטר</B>. אף במשמשת שראתה נדה פטר ר' יהודה, ואף על גב דמעיקרא בת טבילה הות ואיכא למימר דלא פקעא חובת טבילה מינה. וכבר כתבנו לעיל דבטלוה לטבילותא מפני שהיתה תקנה שאין רוב הצבור יכולין לעמוד בה:<B>
</B>
</t><t i="15"> {יא} <B>ש''ז</B>. שע''י שתטמא לא יהיו נשמעות לבעליהן ותתקיים שלא יהיו מצוים כו': {יב} <B>והמשמשת</B>. טמאה אף בלא פליטה הר''מ מטעם דלעיל ועוד דכל דתקון כעין דאו' תקון כו'. תוי''ט: {יג} <B>ורבי</B> יהודה פוטר. לדברין דת''ק קאמר דלדידיה לא נתקנה תקנת עזרא לא לק''ש ולא לברכותיה כדלעי' במ''ד א''נ בת''ת מיירי דמודה בה ר''י שאין לו להוציא בשפתיו מפני שמתוך הדבור יעמיק בהם. תוי''ט:<B>
</B>
</t></p>
</chap>
<chap n="פרק ד">
<p n="פרק ד - משנה א">
<d>תְּפִלַּת הַשַּׁחַר, עַד חֲצוֹת. רַבִּי יְהוּדָה אוֹמֵר, עַד אַרְבַּע שָׁעוֹת. תְּפִלַּת הַמִּנְחָה {א} עַד הָעֶרֶב {ב}. רַבִּי יְהוּדָה אוֹמֵר, עַד פְּלַג הַמִּנְחָה. תְּפִלַּת הָעֶרֶב אֵין לָהּ קֶבַע. וְשֶׁל מוּסָפִין כָּל הַיּוֹם {ג}. (רַבִּי יְהוּדָה אוֹמֵר, עַד שֶׁבַע שָׁעוֹת) {ד}:

</d>
<t i="14"><B>תפלת השחר עד חצות</B>. שכן תמיד של שחר קרב עד חצות לרבנן, ולר' יהודה אינו קרב אלא עד ארבע שעות ביום. ועד ד' שעות היינו עד סוף שעה רביעית שהוא שליש היום בזמן שהיום י''ב שעות, וכן זמנה לעולם עד סוף שליש היום לפי אורך הימים וקטנן כדכתבינן לעיל גבי ק''ש. והלכה כרבי יהודה:<B> תפלת המנחה עד הערב</B>. עד שתחשך:<B> עד פלג המנחה</B>. זמן מנחה קטנה הוא מתשע שעות ומחצה עד הלילה, שהם שתי שעות ומחצה, נמצא פלג המנחה שהוא חצי שיעור זה שעה ורביע. ופסק ההלכה בזה, דעבד כמר עבד ודעבד כמר עבד, והרוצה לעשות כדברי חכמים ולהתפלל תפלת המנחה עד הערב יעשה, ובלבד שלא יתפלל ערבית בזמן זה, שכיון שמחשיב אותו יום לענין שמתפלל בו מנחה אינו יכול להחשיבו לילה ולהתפלל בו ערבית. ואם בא לעשות כדברי רבי יהודה שלא להתפלל מנחה אלא עד פלג המנחה שהוא שעה ורביע קודם הלילה עושה ומשם ואילך יוכל להתפלל ערבית:<B> אין לה קבע</B>. זמנה כל הלילה. והא דתני אין לה קבע ולא קתני זמנה כל הלילה, לאשמעינן דתפלת ערבית רשות, לפי שהיא כנגד הקרבת איברים ופדרים שקרבים כל הלילה, והנך רשות נינהו שכיון שנזרק הדם נרצה הקרבן אף על פי שנטמאו איברים ופדרים או שאבדו. ומיהו האידנא קבלוה עליהם כחובה:<B> ושל מוספין כל היום</B>. אם אחרה אחר שבע יצא, אבל נקרא פושע וכן הלכה:

</t><t i="15"> {א} <B>המנחה</B>. הרמב''ן בפרשת בא כתב שמנחה מלשון מנוחת השמש והשקט אורו הגדול כדמתרגמינן למנח יומא והן מנחה גדולה ומנחה קטנה שהזכירו חכמי': {ב} <B>עד</B> הערב. שכן תמיד של בין הערבים קרב והולך עד הערב. ור' יהודה סבר שקרב והולך עד פלג המנחה: {ג} <B>כל</B> היום. דתחלתה מיד אחר תמיד של שחר מה שאין כן מנחה דתחלתה לאחר שש ומחצה כדאיתא ריש פ''ה דפסחים. ומ''מ כיון דמנחה תדיר הקדימה מתניתין: {ד} <B>שבע</B> שעות. התוספות לא גרס לה והעידו שהיא רק ברייתא ורבי לא שנאה במתניתין דלא סבירא ליה כותיה אבל בשל שחר ס''ל כותיה:

</t></p>
<p n="פרק ד - משנה ב">
<d>רַבִּי נְחוּנְיָא בֶּן הַקָּנָה הָיָה מִתְפַּלֵּל בִּכְנִיסָתוֹ לְבֵית הַמִּדְרָשׁ וּבִיצִיאָתוֹ תְּפִלָּה קְצָרָה. אָמְרוּ לוֹ, מַה מָּקוֹם לִתְפִלָּה זוֹ. אָמַר לָהֶם, בִּכְנִיסָתִי אֲנִי מִתְפַּלֵּל שֶׁלֹּא תֶאֱרַע תַּקָלָה עַל יָדִי, וּבִיצִיאָתִי אֲנִי נוֹתֵן הוֹדָיָה עַל חֶלְקִי:

</d>
<t i="14"><B>מה מקום</B>. כלומר מה טיבה:<B> שלא תארע תקלה</B>. שלא יבא מכשול על ידי, כדמפרש בברייתא שלא אכשל בדבר הלכה וישמחו חבירי, הרי רעה שתבא על ידי שאגרום להם שיענשו {ה}:<B> אני נותן הודיה על חלקי</B>. מודה על הטובה שחלק לי ששם חלקי מיושבי בית המדרש. ושתי תפלות הללו בכניסתו לבית המדרש וביציאתו חובה על כל איש ואיש לאמרן, דהכי אמרינן בברייתא בכניסתו מה הוא אומר וביציאתו מהו אומר משמע דחובה למימרינהו {ו}:

</t><t i="15"> {ה} <B>אבל</B> הכשלון בדבר הלכה לא חשיב ליה רעה כיון שתביריו רבו עליו והרי הלכה כרבים ולא יבא מזה שום כשלון. אבל רש''י חשיב בתרתי: {ו} <B>ולא</B> אמרינן מה היה אומר דהיה ספור למה שאמר רבי נחוניא בן הקנה ואז יהיה רשות בידינו אבל אמר מה הוא אומר ר''ל כשיכנוס לבית הכנסת מה חייב לומר. הר''מ:

</t></p>
<p n="פרק ד - משנה ג">
<d>רַבָּן גַּמְלִיאֵל אוֹמֵר, בְּכָל יוֹם מִתְפַלֵּל אָדָם שְׁמוֹנֶה עֶשְׂרֵה {ז}. רַבִי יְהוֹשֻׁעַ אוֹמֵר, מֵעֵין שְׁמוֹנֶה עֶשְׂרֵה. רַבִּי עֲקִיבָא אוֹמֵר, אִם שְׁגוּרָה תְפִלָּתוֹ בְּפִיו, יִתְפַּלֵּל שְׁמוֹנֶה עֶשְׂרֵה. וְאִם לָאו, מֵעֵין שְׁמוֹנֶה עֶשְׂרֵה:

</d>
<t i="14"><B>מעין שמונה עשרה</B>. אית דמפרשי בגמרא שאומר מכל ברכה וברכה מן האמצעיות בקוצר {ח} וחותם על כל אחת ואחת. ואית דאמרי, הביננו ה' אלהינו לדעת דרכך, שהיא ברכה אחת שיש בה מעין כל הברכות האמצעיות של שמונה עשרה, וחותם ברוך אתה ה' שומע תפלה:<B> שגורה בפיו</B>. שהוא למוד ורגיל בה {ט}. והלכה כרבי עקיבא שמי שאין תפלתו שגורה בפיו, או בשעת הדחק, מתפלל אדם שלש ראשונות ושלש אחרונות והביננו באמצע שהיא מעין כל האמצעיות, חוץ מימות הגשמים שאינו מתפלל הביננו מפני שצריך לומר שאלה בברכת השנים, וחוץ ממוצאי שבתות וי''ט שצריך לומר הבדלה בחונן הדעת:

</t><t i="15"> {ז} <B>שמונה</B> עשרה. ואע''פ שהן תשע עשרה ביבנה תקנוה לאחר זמן בימי רבן גמליאל ואלו י''ח אנשי כנסת הגדולה תקנום: {ח} <B>כגון</B> אתה חונן לאדם דעת בא''י חונן הדעת. סלח לנו אבינו ברוך אתה ה' חנון המרבה לסלוח וכן כולם חוץ משלש ראשונות ושלש אחרונות שלא יוסיף ולא יגרע בהם. הר''מ: {ט} <B>ובס''פ</B> דלקמן פירוש סדורה בפי במרוצה ובערוך מפ' מלשון נבלתם למאכל שתרגומו משגרא למיכל:

</t></p>
<p n="פרק ד - משנה ד">
<d>רַבִּי אֱלִיעֶזֶר אוֹמֵר, הָעוֹשֶׂה תְפִלָּתוֹ קֶבַע, אֵין תְּפִלָּתוֹ תַּחֲנוּנִים. רַבִּי יְהוֹשֻׁעַ אוֹמֵר, הַמְהַלֵּךְ בִּמְקוֹם סַכָּנָה, מִתְפַּלֵּל תְּפִלָּה קְצָרָה. אוֹמֵר, הוֹשַׁע הַשֵּׁם אֶת עַמְּךָ אֶת שְׁאֵרִית יִשְׂרָאֵל, בְּכָל פָּרָשַׁת הָעִבּוּר יִהְיוּ צָרְכֵיהֶם לְפָנֶיךָ. בָּרוּךְ אַתָּה ה' שׁוֹמֵעַ תְּפִלָּה:

</d>
<t i="14"><B>העושה תפלתו קבע</B>. שתפלתו דומה עליו כמשאוי. ולשון קבע שאומר חוק קבוע עלי להתפלל וצריך אני לצאת ממנה:<B> מתפלל תפלה קצרה</B>. ומה היא תפלה קצרה, שאומר הושע ה' את עמך וגו':<B> בכל פרשת העבור</B>. אפילו בשעה שהם פורשים לעבירה, יהיו צרכיהם גלוים לפניך לרחם עליהם. פרשת לשון פרישה, העבור של עבירה. ואין הלכה כרבי יהושע, אלא התפלה שמתפללים במקום סכנה היא צרכי עמך מרובים וכו'. ומתפלל אותה אדם כשהוא מהלך. ואינו מתפלל לא ג' ראשונות ולא ג' אחרונות. וכשיעבור מקום הסכנה ותתיישב דעתו צריך לחזור ולהתפלל תפלה כתקנה אם לא עברה עונתה:

</t><t i="15">אין פירוש למשנה זו

</t></p>
<p n="פרק ד - משנה ה">
<d>הָיָה רוֹכֵב עַל הַחֲמוֹר, יֵרֵד. וְאִם אֵינוֹ יָכוֹל לֵירֵד, יַחֲזִיר אֶת פָּנָיו, וְאִם אֵינוֹ יָכוֹל לְהַחֲזִיר אֶת פָּנָיו, יְכַוֵּן אֶת לִבּוֹ כְּנֶגֶד (בֵּית) קֹדֶשׁ הַקֳּדָשִׁים:

</d>
<t i="14"><B>היה רוכב על החמור ירד</B>. אין הלכה כסתם משנה זו, אלא בין יש לו מי שיאחוז חמורו בין אין לו מי שיאחוז חמורו לא ירד, מפני שאין דעתו מיושבת עליו כשהוא יורד:<B> יחזיר את פניו</B>. לצד ירושלים {י}, שנאמר (מלכים א ח) והתפללו אליך דרך ארצם {יא}:<B> יכוין את לבו כנגד בית קדשי הקדשים</B>. שנא' (שם) והתפללו אליך אל המקום הזה:

</t><t i="15"> {י} ולא תימא נגד ירושלים לחוד אלא כנגד ירושלים וכנגד בהמ''ק וכנגד בית קדשי קדשים: {יא} <B>אגב</B> רהיטא לא דק דהול''ל והתפללו אליך דרך העיר (מלכים א' ח) והך קרא דרך ארצם קאי להעומדים בחו''ל ומיהו פרש''י במתני' לצד ירושלים משום דתנא בא''י קאי. תוי''ט:

</t></p>
<p n="פרק ד - משנה ו">
<d>הָיָה יוֹשֵׁב {יב} בִּסְּפִינָה אוֹ בְקָּרוֹן אוֹ בְאַסְדָּה, יְכַוֵּן אֶת לִבּוֹ כְּנֶגֶד בֵּית קֹדֶש הַקֳּדָשִׁים:

</d>
<t i="14"><B>באסדא</B>. עצים הרבה קשורים ומהודקים יחד, ומשיטים אותם בנהר ובני אדם הולכים עליהם. ובלשון מקרא (ד''ה ב ב) קרוין רפסודות:

</t><t i="15"> {יב} <B>היה</B> יושב. ולא תנן יחזיר את פניו. דאפי' לעמוד א''צ אלא יושב ויתפלל דבקרון א''א לעמוד מפני שמתנועע לכאן ולכאן והך טעמא שייך נמי בספינה. טור וב''י סי' צ''ד:

</t></p>
<p n="פרק ד - משנה ז">
<d>רַבִּי אֶלְעָזָר בֶּן עֲזַרְיָה אוֹמֵר, אֵין תְּפִלַּת הַמּוּסָפִין אֶלָּא בְּחֶבֶר עִיר {יג}. וַחֲכָמִים אוֹמְרִים, בְּחֶבֶר עִיר וְשֶׁלֹּא בְחֶבֶר עִיר. רַבִּי יְהוּדָה אוֹמֵר מִשְּׁמוֹ, כָּל מָקוֹם שֶׁיֵּשׁ חֶבֶר עִיר, הַיָּחִיד פָּטוּר מִתְּפִלַּת הַמּוּסָפִין:

</d>
<t i="14"><B>אין תפלת המוספים אלא בחבר עיר</B>. בחבורת העיר, כלומר בצבור ולא ביחיד:<B> בחבר עיר ושלא בחבר עיר</B>. בין בצבור בין ביחיד:<B> רבי יהודה אומר משמו</B>. של ר' אלעזר בן עזריה. ואיכא בין ת''ק לרבי יהודה יחיד הדר בעיר שאין שם עשרה לת''ק אליבא דר' אלעזר דאמר לא תקנוה אלא בחבר עיר יחיד זה פטור, ולר''י אין יחיד פטור אלא כשהוא במקום עשרה שש''צ פוטרו. והלכה כחכמים:<B>
</B>
</t><t i="15"> {יג} <B>בחבר</B> עיר. דס''ל דכיון שאין בה אלא שבח שאין בה תחנונים כמו בי''ח וגם אין אנו מתפללים אותה כנגד תדזנונים של חול כמו שמתפללים תפלת יוצר או תפלת מנחה די שהצבור בלבד יתפללו אותה. הר''י:<B>
</B>
</t></p>
</chap>
<chap n="פרק ה">
<p n="פרק ה - משנה א">
<d>אֵין עוֹמְדִין לְהִתְפַּלֵּל אֶלָּא מִתּוֹךְ כֹּבֶד רֹאשׁ. חֲסִידִים הָרִאשׁוֹנִים הָיוּ שׁוֹהִים שָׁעָה אַחַת {ב} וּמִתְפַּלְּלִים, כְּדֵי שֶׁיְּכַוְּנוּ אֶת לִבָּם לַמָּקוֹם {ג}. אֲפִלּוּ הַמֶּלֶךְ שׁוֹאֵל בִּשְׁלוֹמוֹ, לֹא יְשִׁיבֶנּוּ. וַאֲפִלּוּ נָחָשׁ כָּרוּךְ עַל עֲקֵבוֹ, לֹא יַפְסִיק {ד}:

</d>
<t i="14"><B>אין עומדין</B>. מתור כובד ראש. הכנעה ומורא {א} דכתיב (תהלים ב) עבדו את ה' ביראה, ועבודה זו תפלה היא:<B> שוהים שעה אחת</B>. במקום שבאו להתפלל:<B> אפילו המלך שואל בשלומו</B>. ודוקא מלך ישראל אבל מלך עובד כוכבים פוסק שלא יהרגנו:<B> אפילו נחש כרור על עקבו</B>. דוקא נחש שרוב פעמים אינו נושך, אבל עקרב או אפעה מן הדברים שודאי נושכים וממיתים פוסק:

</t><t i="15"> {א} <B>וכובד</B> ראש. דרך משל הוא כלומר מפני שראשו הוא עיקר כל האברים וכשמכביד אותו עליו כל האברים נכנעים ויושב בהכנעה. הר''י: {ב} <B>שעה</B> אחת. אע''פ שבהרבה מקומות כשאומר שעה אינו ר''ל שעה דוקא אלא זמן מועט. הכא אינו כן אלא שעה ממש ומוכח מהגמרא. הר''י: {ג} <B>למקום</B>. שתהיה כוונתם כולה ברוממות המקום בלבד ואין הפירוש שיכוונו לאמירת התפלה. דמאי קאמר למקום לתפלה הל, 'ל. הר''י: {ד} <B>לא</B> יפסיק. בדבור דאלו הליכה לא מצינו בשום מקום שנקרא הפסק. הר''י:

</t></p>
<p n="פרק ה - משנה ב">
<d>מַזְכִּירִין גְּבוּרוֹת גְּשָׁמִים בִּתְחִיַּת הַמֵּתִים {ו}, וְשׁוֹאֲלִין הַגְּשָׁמִים בְּבִרְכַּת הַשָּׁנִים, וְהַבְדָּלָה בְחוֹנֵן הַדָּעַת. רַבִּי עֲקִיבָא אוֹמֵר, אוֹמְרָהּ בְּרָכָה רְבִיעִית בִּפְנֵי עַצְמָה. רַבִּי אֱלִיעֶזֶר אוֹמֵר, בְּהוֹדָאָה {ז}:

</d>
<t i="14"><B>מזכירין גבורות גשמים</B>. משיב הרוח שאינו לשון בקשה אלא לשון הזכרה ושבח. ומפני שהגשמים אחת מגבורותיו של הקב''ה דכתיב (איוב ה) עושה גדולות עד אין חקר הנותן מטר על פני ארץ {ה} משום הכי קרי להו גבורות גשמים:<B> ושאלה</B>. ותן טל ומטר ל' בקשה:<B> בברכת השנים</B>. מתוך שהן פרנסה קבעו שאלתן בברכת פרנסה:<B> והבדלה</B>. במוצאי שבת:<B> בחונן הדעת</B>. שהיא ברכה ראשונה של חול. ובירושלמי אמרו מפני מה תקנו הבדלה בחונן הדעת שאם אין דעה הבדלה מנין. וכן הלכה:

</t><t i="15"> {ה} <B>(איוב</B> ה). וכתיב בורא קצות הארץ כו' אין חקר וכתיב מכין הרים בכחו נאזר בגבורה. גמרא ריש תענית: {ו} <B>בתחה''מ</B>. דתניא ולעבדו בכל לבבכם (דברים יא) איזוהי עבודה שבלב הוי אומר זו תפלה וכתיב בתריה ונתתי מטר ארצכם. גמרא פ''ק דתענית ותקנו בתחה''מ שכמו שתחה''מ חיים לעולם כך ירידת גשמים חיים לעולם הר''י. והיינו דאמרינן בגמרא ששקול' כתחה''מ: {ז} <B>בהודאה</B>. פירוש קודם שיחתום ברכת מודים וטעמו מפני שמודה לשם שזיכה אותו 'להבין ולהשכיל בין קודש לחול. הר''מ:

</t></p>
<p n="פרק ה - משנה ג">
<d>הָאוֹמֵר עַל קַן צִפּוֹר יַגִּיעוּ רַחֲמֶיךָ, וְעַל טוֹב יִזָּכֵר שְׁמֶךָ, מוֹדִים מוֹדִים, מְשַׁתְּקִין אוֹתוֹ. הָעוֹבֵר לִפְנֵי הַתֵּיבָה וְטָעָה, יַעֲבֹר אַחֵר תַּחְתָּיו, וְלֹא יְהֵא סַרְבָן בְּאוֹתָהּ שָׁעָה. מִנַּיִן הוּא מַתְחִיל, מִתְּחִלַּת הַבְּרָכָה שֶׁטָעָה בָהּ:

</d>
<t i="14"><B>על קן צפור יגיעו רחמיד</B>. כמו שהגיעו רחמיך על צפור וגזרת לא תקח האם על הבנים כן חוס ורחם עלינו {ח}:<B> משתקין אותו</B>. שעושה מדותיו של הקב''ה רחמים {ט} והן אינן אלא גזרות מלך על עבדיו:<B> ועל טוב יזכר שמך</B>. משמע על טובתך נודה לך ועל הרע לא נודה, והרי אנו חייבין לברך על הרעה כשם שמברכין על הטובה:<B> מודים מודים</B>. דמיחזי כמקבל עליו שתי אלוהות. ומפרש בירושלמי הדא דתימא בצבור, אבל ביחיד תחנונים הם:<B> ולא יהא סרבן באותה שעה</B>. כדרך שאר יורדים לפני התיבה שצריך לסרב פעם ראשונה אבל זה לא יסרב כשאומרים לו לך רד לפי שגנאי הוא שתהא התפלה מופסקת כל כך:

</t><t i="15"> {ח} <B>וז''ל</B> רש''י האומר בתפלתו. וטעמייהו דוקא בתפלה שכשאומר בתפלה מחליט את הדבר ולהכי משתקין אותו. משא''כ דרך דרש או פשט כו'. תוי''ט: {ט} <B>ואין</B> הדבר כן שאלו היה דרך רחמנות לא צוה לשחוט חיה או עוף כלל אבל היא מצוה מקובלת אין לה טעם. הר''מ:

</t></p>
<p n="פרק ה - משנה ד">
<d>הָעוֹבֵר לִפְנֵי הַתֵּיבָה, לֹא יַעֲנֶה אַחַר הַכֹּהֲנִים אָמֵן, מִפְּנֵי הַטֵרוּף. וְאִם אֵין שָׁם כֹּהֵן אֶלָּא הוּא, לֹא יִשָּׂא אֶת כַּפָּיו. וְאִם הַבְטָחָתוֹ {י} שֶׁהוּא נוֹשֵׂא אֶת כַּפָּיו וְחוֹזֵר לִתְפִלָּתוֹ, רַשַּׁאי:

</d>
<t i="14"><B>לא יענה אחר הכהנים אמן</B>. בסוף כל ברכה כמו ששאר הצבור עונים:<B> מפני הטירוף</B>. שלא תטרוף דעתו ויטעה, לפי שש''ץ הוא צריך להתחיל ברכה שניה ולהקרות להן מלה במלה ואם יענה אמן לא יוכל לכוין ולחזור לתפלתו מהר ולהתחיל הברכה שראוי שיתחיל:<B> לא ישא את כפיו</B>. שמא לא יוכל לכוין ולחזור לתפלתו להתחיל שים שלום שתהא דעתו מטורפת מאימתא דצבורא:<B> ואם הבטחתו</B>. כלומר אם בטוח הוא שלא תהא דעתו מטורפת מאימת הצבור:

</t><t i="15"> {י} <B>ואם</B> הבטחתו. והטעם כדי שלא תתבטל נשיאת כפים אבל אם יש שם כהן אחר שישא את כפיו לא ישא ש''צ את ידיו ואפי אם הבטחתו. הג''מ. וע''ש:

</t></p>
<p n="פרק ה - משנה ה">
<d>הַמִּתְפַּלֵּל וְטָעָה, סִימָן רַע לוֹ. וְאִם שְׁלִיחַ צִבּוּר הוּא, סִימָּן רַע לְשׁוֹלְחָיו, מִפְּנֵי שֶׁשְּׁלוּחוֹ {יא} שֶׁל אָדָם כְּמוֹתוֹ. אָמְרוּ עָלָיו עַל רַבִּי חֲנִינָא בֶן דּוֹסָא, שֶׁהָיָה מִתְפַּלֵּל עַל הַחוֹלִים וְאוֹמֵר, זֶה חַי וְזֶה מֵת. אָמְרוּ לוֹ, מִנַּיִן אַתָּה יוֹדֵעַ. אָמַר לָהֶם, אִם שְׁגוּרָה תְפִלָּתִי בְּפִי, יוֹדֵעַ אֲנִי שֶׁהוּא מְקֻבָּל. וְאִם לָאו, יוֹדֵעַ אֲנִי שֶׁהוּא מְטֹרָף:

</d>
<t i="14"><B>אם שגורה תפלתי</B>. סדורה בפי במרוצה ואיני נכשל בה:<B> שהוא מטורף</B>. שהחולה מטורך, כמו אך טרוף טורף (בראשית מד). פי' אחר לשון טורפים לו תפלתו בפניו [בגמרא ה]. כלומר התפלה שהתפללו עליו מטורפת וטרודה ממנו ואינה מקובלת:<B>
</B>
</t><t i="15"> {יא} <B>ששלוחו</B> של אדם כמותו. וילפינן לה מדכתיב ושחטו אותו כל קהל עדת ישראל דודאי לא היו שוחטין כל ישראל אלא שלוחו של אדם כמותו. גמרא:<B>
</B>
</t></p>
</chap>
<chap n="פרק ו">
<p n="פרק ו - משנה א">
<d>כֵּיצַד מְבָרְכִין {א} עַל הַפֵּרוֹת. עַל פֵּרוֹת הָאִילָן אוֹמֵר, בּוֹרֵא פְּרִי הָעֵץ {ב}, חוּץ מִן הַיַּיִן, שֶׁעַל הַיַּיִן אוֹמֵר בּוֹרֵא פְּרִי הַגָּפֶן. וְעַל פֵּרוֹת הָאָרֶץ אוֹמֵר בּוֹרֵא פְּרִי הָאֲדָמָה, חוּץ מִן הַפַּת, שֶׁעַל הַפַּת הוּא אוֹמֵר הַמּוֹצִיא לֶחֶם מִן הָאָרֶץ. וְעַל הַיְרָקוֹת אוֹמֵר בּוֹרֵא פְּרִי הָאֲדָמָה. רַבִּי יְהוּדָה אוֹמֵר, בּוֹרֵא מִינֵי דְשָׁאִים:

</d>
<t i="14"><B>כיצד מברכין</B>. חוץ מן היין. שמתוך חשיבותו קבעו לו ברכה לעצמו {ג}. וכן הפת:<B> בורא מיני דשאים</B>. לפי שיש בכלל פרי האדמה דשא, וזרעים כגון קטניות, ור' יהודה בעי היכר ברכה לכל מין ומין ואין הלכה כר' יהודה. והא דתנן על הירקות אומר בורא פרי האדמה, הני מילי ירקות שדרכן לאכלן חיין ואכלן חיין או שדרכן לאכלן מבושלים ואכלן מבושלים אבל אותן שדרכן לאכלן חיין ואכלן מבושלים או שדרכן לאכלן מבושלים ואכלן חיין אינו מברך עליהן אלא שהכל. וירקות שאוכלין אותם בין חיין בין מבושלים מברכין עליהן בורא פרי האדמה בין חיין בין מבושלים:

</t><t i="15"> {א} <B>כיצד</B> מברכין. דסברא שמברכין כדי שלא יהנה מעוה''ז בלא ברכה. תוספ'. והר''י כתב דקאי אדתנן בפ''ק לחתום ושלא לחתום. אלא שקודם לזה הוצרך לגמור ולפרש כל דיני ק''ש כו': {ב} <B>בורא</B> פרי העץ. והניח תחלת כל ברכה מפני שהוא דבר משתתף. ר''ל ברוך אתה ה' אמ''ה. הר''מ: {ג} <B>דכתיב</B> ויין ישמח לבב אנוש ועוד אי שתי פורתא סעיד נמי ובפת דכתיב ולחם לבב אנוש יסעד. גמרא:

</t></p>
<p n="פרק ו - משנה ב">
<d>בֵּרַךְ עַל פֵּרוֹת הָאִילָן בּוֹרֵא פְּרִי הָאֲדָמָה, יָצָא {ד}. וְעַל פֵּרוֹת הָאָרֶץ בּוֹרֵא פְּרִי הָעֵץ, לֹא יָצָא {ה}. עַל כֻּלָּם אִם אָמַר שֶׁהַכֹּל (נִהְיָה), יָצָא:

</d>
<t i="14"><B>בירר על פירות האילן וכו'</B>. כל היכא דכי שקלי פירא איתיה לענף, ואותו הענף עצמו חוזר ומוציא פרי לשנה האחרת מקרי אילן, ומברכין על פירותיו בורא פרי העץ, אבל היכא דכי שקלת ליה לפרי לא ישאר ענף שיחזור ויוציא פרי לשנה האחרת אין מברכין על הפירות אלא בורא פרי האדמה:<B> ועל כולן אם אמר שהכל יצא</B>. ואפילו על הפת ועל היין. ומיהו לכתחלה אין לאכול שום פרי אם אינו יודע תחלה שיברך עליו ברכה הראויה לו:

</t><t i="15"> {ד} <B>יצא</B>. בגמרא אמרינן ס''ל דעיקר אילן ארעא היא כלומר הכל הוא מהארץ. בירושלמי מבואר דד''ה דפירות האילן בכלל פרי האדמה ואין פרי האדמה בכלל פרי העץ. תוי''ט: {ה} <B>לא</B> יצא. ודסד''א הואיל ואמרינן חטה מין אילן הוא לברך עליה בפה''ע קמ''ל. גמ':

</t></p>
<p n="פרק ו - משנה ג">
<d>עַל דָּבָר שֶׁאֵין גִּדּוּלוֹ מִן הָאָרֶץ אוֹמֵר שֶׁהַכֹּל. עַל הַחֹמֶץ וְעַל הַנּוֹבְלוֹת וְעַל הַגּוֹבַאי אוֹמֵר שֶׁהַכֹּל (עַל הֶחָלָב וְעַל הַגְּבִינָה וְעַל הַבֵּיצִים אוֹמֵר שֶׁהַכֹּל). רַבִּי יְהוּדָה אוֹמֵר, כָּל שֶׁהוּא מִין קְלָלָה אֵין מְבָרְכִין עָלָיו:

</d>
<t i="14"><B>נובלות</B>. פירות שנפלו מן האילן קודם שנתבשלו כל צרכן:<B> גובאי</B>. חגבים טהורים:<B> מין קללה</B>. נובלות וגובאי ע''י קללה הן באים {ו} ואין הלכה כר''י:

</t><t i="15"> {ו} <B>ואפילו</B> גובאי שלא נפסד טעמו כיון שמזיק לעולם ואוכל התבואה אין מברכין עליו. וי''מ דלא קאי אלא אחומץ ונובלות לבד שהיו טובים מתחלה ונפסדו אבל גובאי כיון שעומד טעמו בו לא הוי מין קללה. הר''י:

</t></p>
<p n="פרק ו - משנה ד">
<d>הָיוּ לְפָנָיו מִינִים הַרְבֵּה, רַבִּי יְהוּדָה אוֹמֵר, אִם יֵשׁ בֵּינֵיהֶם מִמִּין שִׁבְעָה, מְבָרֵךְ עָלָיו. וַחֲכָמִים אוֹמְרִים, מְבָרֵךְ עַל אֵיזֶה מֵהֶן שֶׁיִּרְצֶה:

</d>
<t i="14"><B>מין שבעה</B>. חטה ושעורה וגפן ותאינה ורמון זית ותמרים, דהני עדיפי הואיל ונשתבחה בהן א''י:<B> מברך על איזה מהם שירצה</B>. דחביב עדיף. והלכה כחכמים:

</t><t i="15">אין פירוש למשנה זו

</t></p>
<p n="פרק ו - משנה ה">
<d>בֵּרַךְ עַל הַיַּיִן שֶׁלִּפְנֵי הַמָּזוֹן, פָּטַר אֶת הַיַּיִן שֶׁלְּאַחַר הַמָּזוֹן. בֵּרַךְ עַל הַפַּרְפֶּרֶת שֶׁלִּפְנֵי הַמָּזוֹן, פָּטַר אֶת הַפַּרְפֶּרֶת שֶׁלְּאַחַר הַמָּזוֹן. בֵּרַךְ עַל הַפַּת, פָּטַר אֶת הַפַּרְפֶּרֶת. עַל הַפַּרְפֶּרֶת, לֹא פָטַר אֶת הַפַּת. בֵּית שַׁמַּאי אוֹמְרִים, אַף לֹא מַעֲשֵׂה קְדֵרָה:

</d>
<t i="14"><B>פטר את היין שלאחר המזון</B>. הני מילי בשבתות וימים טובים שרגילים לקבוע על היין לאחר המזון, וכשברך על היין לפני המזון אדעתא דהכי ברך, אבל בשאר ימים שאין רגילים לקבוע עצמן על היין שלאחר המזון אין היין שלפני המזון פוטר היין שלאחר המזון. וכל לאחר המזון דתנן במתניתין היינו לאחר שסלקו ידיהם מן הפת קודם שיברכו ברכת המזון:<B> פרפרת</B>. כל דבר שמלפתים בו את הפת, כגון בשר וביצים ודגים קרויים פרפרת. ופעמים שהיו מביאים פרפראות קודם סעודה להמשיך האכילה וחוזרים ומביאים פרפראות אחרות לאחר הסעודה אחר שמשכו ידיהם מן הפת:<B> מעשה קדרה</B>. כגון הריפות וגרש כרמל וקמח שנתבשל במים כגון הלביבות וכיוצא בהן. ואית דמפרשי פרפרת דמתניתין פת הצנומה בקערה שאין בה מראה לחם דמברכים עלה בורא מיני מזונות. והשתא ניחא דאיצטריך לאשמעינן ברך על הפרפרת לא פטר את הפת אף על גב דהיא נמי מין פת, אבל מעשה קדרה פטר. ובית שמאי סברי כשם שאם ברך על הפרפרת לא פטר את הפת כך לא פטר מעשה קדרה. ואין הלכה כב''ש:

</t><t i="15">אין פירוש למשנה זו

</t></p>
<p n="פרק ו - משנה ו">
<d>הָיוּ יוֹשְׁבִין (לֶאֱכֹל), כָּל אֶחָד וְאֶחָד מְבָרֵךְ לְעַצְמוֹ. הֵסֵבּוּ, אֶחָד מְבָרֵךְ לְכֻלָּן. בָּא לָהֶם יַיִן בְּתוֹךְ הַמָּזוֹן, כָּל אֶחָד וְאֶחָד מְבָרֵךְ לְעַצְמוֹ. לְאַחַר הַמָּזוֹן, אֶחָד מְבָרֵךְ לְכֻלָּם. וְהוּא אוֹמֵר עַל הַמֻּגְמָר, אַף עַל פִּי שֶׁאֵין מְבִיאִין אֶת הַמֻּגְמָר אֶלָּא לְאַחַר הַסְּעֻדָּה:

</d>
<t i="14"><B>היו יושבים</B>. בלא הסיבה, וסימן הוא שלא נתועדו לאכול יחד. שרגילים היו כשמתועדים חבורות אנשים לאכול שהיו מסובים על המטות ואוכלים ושותים בהסבת שמאל:<B> כל אחד מברד לעצמו</B>. שלא היה להם קבע סעודה בלא הסיבה. ומיהו אם אמרו ניזיל ניכול נהמא בדוכתא פלן, אע''פ שלא הסיבו כהסיבו דמי, ואחד מברך לכולם ומצטרפין נמי לזימון:<B> בא להם יין בתוד המזון כל אחד מברד לעצמו</B>. הואיל ואין בית הבליעה פנוי ואין לב המסובים פונה אל המברך אלא לבלוע מה שבפיהם. א''נ חיישינן שמא יחנק כשבא לענות אמן:<B> והוא אומר על המוגמר</B>. המברך ברכת המזון {ז} הוא מברך על המוגמר בורא עצי בשמים. ואע''ג דאיכא דעדיף מיניה אפ''ה כיון דאתחיל בחדא עביד לאידך:<B> לאחר הסעודה</B>. לאחר ברכת המזון, דהשתא לאו מצרכי הסעודה הוא, אפ''ה כיון שהתחיל בברכות אחרונות גומרן:<B> מוגמר</B>. רגילין היו להביא אחר הסעודה עצי בשמים במחתה על האש {ח} לריח טוב:

</t><t i="15"> {ז} ולרש''י מדויק לישנא דוהוא ראדסליק מניה קאי שהוא המברך על היין שלאחר המזון. ועתוי''ט: {ח} <B>במשנה</B> ו' פרק ב' דביצה כתבו לבונה על גבי גחלים. וזה עיקר שהרי על האש אין הבל תמרתן עולה יפה לפי שמתאכלין מיד אלא על גבי גחלים מתמרין ועולין. ולכך נקרא מוגמר שתרגום גחלים גומרין. תוי''ט:

</t></p>
<p n="פרק ו - משנה ז">
<d>הֵבִיאוּ לְפָנָיו מָלִיחַ בַּתְּחִלָּה {ט} וּפַת עִמּוֹ, מְבָרֵךְ עַל הַמָּלִיחַ וּפוֹטֵר אֶת הַפַּת, שֶׁהַפַּת טְפֵלָה לוֹ {י}. זֶה הַכְּלָל, כָּל שֶׁהוּא עִקָּר וְעִמּוֹ טְפֵלָה, מְבָרֵךְ עַל הָעִקָּר וּפוֹטֵר אֶת הַטְפֵלָה:

</d>
<t i="14"><B>מליח</B>. כל דבר מלוח:<B> שהפת טפלה לו</B>. מי שאכל אכילה גסה מפירות מתוקים ביותר {יא} אוכל אחריו דבר מליח לחתך הליחות הנדבקות בגופו מחמת רוב הפירות, ומפני שאינו יכול לאכול המליח לבדו אוכל מן הפת עמו. אבל המליח לבדו עיקר והפת טפלה לו:

</t><t i="15"> {ט} <B>מליח</B> בתחילה. נ''ל לדקדק ממלת בתחלה לאפוקי אם אוכל הטפל בתחלה שאינו רשאי שיסמוך על הברכה שיברך על המליח שיאכל אח''כ שא''כ נמצא שנהנה מן הטפל כשלא בירך עדיין. תוי''ט וע''ש: {י} <B>טפלה</B> לו. ואע''ג דשמעינן דפת פוטר את הפרפרת. איצטריך לאשמעינן דפעמים דפת טפל. תוספ': {יא} <B>דוקא</B> בכי הא ולא בענין אחר וכ''כ הר''מ. וכתבו התוספ' וא''ת פירות הוי עיקר ומליח טפל ולברך על הפירות ולפטור כולהו. וי''ל דמיירי שלא אכל הפירות באותו מעמד. א''נ בשעה שאכל הפירות לא היה שם עדיין מליח ופת דלא היה יודע שיחלוש לבו מחמת מתיקות:

</t></p>
<p n="פרק ו - משנה ח">
<d>אָכַל תְּאֵנִים עֲנָבִים וְרִמּוֹנִים, מְבָרֵךְ אַחֲרֵיהֶן שָׁלשׁ בְּרָכוֹת, דִּבְרֵי רַבָּן גַּמְלִיאֵל. וַחֲכָמִים אוֹמְרִים, בְּרָכָה אַחַת {יב} (מֵעֵין שָׁלשׁ). רַבִּי עֲקִיבָא אוֹמֵר, אֲפִלּוּ אָכַל שֶׁלֶק וְהוּא מְזוֹנוֹ, מְבָרֵךְ אַחֲרָיו שָׁלשׁ בְּרָכוֹת. הַשּׁוֹתֶה מַיִם לִצְמָאוֹ, אוֹמֵר שֶׁהַכֹּל נִהְיָה בִּדְבָרוֹ. רַבִּי טַרְפוֹן אוֹמֵר, בּוֹרֵא נְפָשׁוֹת רַבּוֹת:

</d>
<t i="14"><B>מברד אחריהן ג' ברכות</B>. דכל שהוא משבעת המינים מברך אחריו שלש ברכות, דסבירא ליה לרבן גמליאל דואכלת ושבעת וברכת לאו אלחם בלבד קאי אלא אכל ז' המינין המוזכרים לעיל בפרשה. ובהאי קרא שלש ברכות רמיזי, וברכת זו ברכת הזן, על הארץ זו ברכת הארץ, הטובה זו בונה ירושלים, וכן הוא אומר (דברים ג) ההר הטוב הזה:<B> וחכ''א ברכה אחת</B>. מעין שלש ברכות אם ענבים תאנים רימונים זיתים ותמרים אכל, מברך על העץ ועל פרי העץ ועל ארץ חמדה טובה וכו', וחותם על הארץ ועל הפירות. ובארץ ישראל חותם על הארץ ועל פירותיה. וברכה זו עצמה מברך על היין אלא שפותח בה על הגפן ועל פרי הגפן. ועל כל דבר הנעשה מחמשת מיני דגן במקום על העץ ועל פרי העץ אומר על המחיה ועל הכלכלה וחותם על הארץ ועל המחיה {יג}:<B> אפילו אכל שלק</B>. של ירק. והוא מזונו, שסומך עליו למזון מברך ג' ברכות דואכלת ושבעת אכל מאי דאכל קאי. והלכה כחכמים שאין מברכין שלש ברכות אלא אלחם, ועל שבעת המינין ברכה אחת מעין שלש, ועל כל שאר דברים בורא נפשות רבות וחסרונן. פירוש חסרונן כמו לחם ומים שאי אפשר להתקיים בלא הם, על כל מה שברא להחיות בהם נפש כל חי, כלומר על כל מה שבעולם שגם אם לא נבראו יכולין הבריות להתקיים, ולא נבראו כי אם לתענוג ולתוספת טובה. ומפני שיש בברכה זו ב' ענינים הויא ברכה ארוכה ופותחת בברוך וחותמת בברוך, כדאיתא בירושלמי שחותמים בה ברוך אתה ה' חי העולמים:<B> השותה מים לצמאו</B>. דוקא, מברך שהכל. אבל השותה מים לבלוע מאכל שנתחב לו בגרונו וכיוצא בזה אינו מברך:<B> רבי טרפון אומר בורא נפשות רבות</B>. מברך לפני שתיית המים. ואין הלכה כר' טרפון, אלא לפניהם מברך שהכל ולאחריהם בורא נפשות רבות:<B>
</B>
</t><t i="15"> {יב} <B>ברכה</B> אחת. דס''ל ארץ אשר לא במסכנות הפסיק הענין. גמרא: {יג} <B>ולא</B> פירש החתימה בברכת היין. משום דס''ל כמ''ש התוספ' דבכולן חותמין על הארץ ועל הפירות. תוי''ט:<B>
</B>
</t></p>
</chap>
<chap n="פרק ז">
<p n="פרק ז - משנה א">
<d>שְׁלשָׁה שֶׁאָכְלוּ כְאֶחָד, חַיָּבִין לְזַמֵּן. אָכַל דְּמַאי, וּמַעֲשֵׂר רִאשׁוֹן שֶׁנִּטְלָה תְרוּמָתוֹ, וּמַעֲשֵׂר שֵׁנִי וְהֶקְדֵּשׁ שֶׁנִּפְדּוּ, וְהַשַּׁמָּשׁ שֶׁאָכַל כַּזַּיִת, וְהַכּוּתִי, מְזַמְּנִין עֲלֵיהֶם. אֲבָל אָכַל טֶבֶל, וּמַעֲשֵׂר רִאשׁוֹן שֶׁלֹּא נִטְלָה תְרוּמָתוֹ, וּמַעֲשֵׂר שֵׁנִי וְהֶקְדֵּשׁ שֶׁלֹא נִפְדּוּ, וְהַשַּׁמָּשׁ שֶׁאָכַל פָּחוֹת מִכַּזַּיִת, וְהַנָּכְרִי, אֵין מְזַמְּנִין {ו} עֲלֵיהֶם:

</d>
<t i="14"><B>שלשה שאכלו</B>. לזמן. להזדמן יחד, לברך בלשון רבים {א} נברך שאכלנו משלו:<B> דמאי</B>. פירות עמי הארץ קרויים דמאי, כלומר דא מאי מעושרין הן או לא, לפי שהם חשודים על המעשרות ואסרו חכמים לאכול מפירותיהן עד שיעשר. ואם אכל ולא עשר מברך עליו ולא הוי מצוה הבאה בעבירה דרוב עמי הארץ מעשרים הם {ב}:<B> שנטלה תרומתו</B>. ואף על פי שלא נטלה ממנו תרומה גדולה, כגון בן לוי שהקדים את הכהן ולקח המעשר בשבלים קודם שנטל הכהן תרומה גדולה, והכהן היה לו ליטול תרומה גדולה תחלה אחד מחמשים, דרחמנא קרייה ראשית, נמצא תרומה גדולה של כהן בתוך המעשר הזה אחד מחמשים שבו, לבד מתרומת מעשר שעל הלוי להפריש תרומה ממעשרו. ואשמעינן מתניתין דהכא דפטור הלוי מלהפריש ממנו תרומה גדולה דכתיב (במדבר יח) והרמותם ממנו תרומת ה' מעשר מן המעשר, מעשר מן המעשר אמרתי לך ולא תרומה גדולה ותרומת מעשר מן המעשר:<B> ומעשר שני והקדש שנפדו</B>. כגון שנתן את הקרן ולא נתן את החומש, שהבעלים מוסיפים חומש. וקמשמע לן תנא דאין חומש מעכב:<B> והשמש שאכל כזית</B>. דמהו דתימא כיון שהשמש אין לו קביעות אלא הולך ובא אין מזמנין, עליו קמ''ל. ובכל הני אשמעינן דאע''ג דדמו לאיסור אין כאן ברכה בעבירה:<B> והכותי</B>. מן העובדי כוכבים שהביא מלך אשור מכותא ומשאר ארצות ויושב אותם בערי שומרון, ונתגיירו מאימת האריות שהיו אוכלים בהם כמפורש בספר מלכים (ב יז), והיו שומרים תורה שבכתב {ג}, וכל מצוה שהחזיקו בה מדקדקים בה יותר מישראל, לפיכך היו מאמינים בהם בקצת המצות, עד שבדקו אחריהם ומצאו להם דמות יונה בראש הר גריזים שהיו עובדים אותה, ומאז עשאום כעובדי כוכבים גמורים לכל דבריהם, הלכך האידנא אין מזמנין על הכותי:<B> אכל טבל</B>. דגן שלא נטלה ממנו תרומה ומעשרות קרוי טבל. ופירוש טבל טב לא ואין צריך לומר טבל דאורייתא, אלא אפילו טבל דרבנן כגון דגן שצמח בעציץ [שאינו נקוב] שאינו טבל אלא מדרבנן {ד}, אין מזמנין עליו:<B> ומעשר ראשון שלא נטלה תרומתו</B>. לאו תרומת מעשר קאמר דהאי טבל גמור הוא, אלא כגון שהקדים לוי את הכהן בכרי לאחר שנתמרח והוקבע לתרומה מן התורה {ה} ונטל מעשר ראשון תחלה, ואחד מחמשים שבו היא ראויה לתרומה גדולה לכהן, וכל זמן שלא נתן ממנו תרומה גדולה זו אף על פי שהפריש תרומת מעשר אין מזמנין עליו, ואם היה מקדימו בשבלים קודם שתתמרח לא היה צריך להפריש תרומה גדולה כדכתבינן לעיל:<B> ומעשר שני והקדש שלא נפדו</B>. א''צ לומר שלא נפדו כלל דהא מילתא דפשיטא היא, אלא שנפדו ולא נפדו כהלכתן, כגון שפדה מע''ש בגרוטאות של כסף או במטבע שאין עליו צורה, ורחמנא אמר (דברים יד) וצרת הכסף בדבר שיש בו צורה. והקדש שחללו ע''ג קרקע ולא פדאו בכסף, ורחמנא אמר ונתן את הכסף:<B> והשמש שאכל פחות מכזית</B>. משנה שאינה צריכה היא, אלא איידי דהדר לרובא לצורך הדר נמי להא:<B> ועובד כוכבים</B>. בגר שמל ולא טבל מיירי. ואשמעינן דכל כמה דלא טבל עובד כוכבים הוא, ולעולם אינו גר עד שימול ויטבול:

</t><t i="15"> {א} <B>דכתיב</B> גדלו לה' אתי א''נ כי שם ה' אקרא הבו גודל לאלהינו. גמרא: {ב} <B>כלומר</B> ולהכי מאכילין את העניים דמאי, ומשום הכי חזי ליה ולא הוי אכילה בעבירה דאי בעי מפקיר לנכסיה וחזו ליה. גמ': {ג} <B>אע''ג</B> דהכתוב צווח את ה' היו יראים ואת אלהיהם היו עובדים. באורך הימים למדו תורה וקבלוה על פשוטה. הר''מ: {ד} <B>דמן</B> התורה אינו חייב אלא דומיא דהיוצא השדה הר''י: {ה} <B>וכתיב</B> גבי לוים מכל מעשרותיכם תרימו תרומה. כל צד תרומה שבו תרימו. והכא אידגן וחלה עליו רשות כהן דכתיב גביה ראשית דגנך גמרא. ובעודו בשבלים דלא אידגן לא חלה עליו רשות כהן ופטור הלוי כדלעיל ומש''ה הכא דחל עליו כבר חיוב תרומה גדולה כשעדיין לא נטלה. אע''ג דתרומת מעשר נטלה קרי ליה לא נטלה תרומתו. ולעיל דלא חל חיובא כשנטלה תרומת מעשר קרי ליה נטלה תרומתו אע''ג דהתרומה גדולה לא נטלה הר''י: {ו} <B>אין</B> מזמנין. איכא מרבוותא דסברי דדוקא נקיט מזמנים. דאלו ברכת הנהנין מברך דהא נהנה. ואיכא דסברי דאף ברכת הנהנין אין מברך משום דכתיב ובוצע ברך נאץ ה':

</t></p>
<p n="פרק ז - משנה ב">
<d>נָשִׁים {ז} וַעֲבָדִים {ח} וּקְטַנִּים, אֵין מְזַמְּנִין עֲלֵיהֶם. עַד כַּמָּה מְזַמְּנִין, עַד כַּזַּיִת {ט}. רַבִּי יְהוּדָה אוֹמֵר, עַד כַּבֵּיצָה:

</d>
<t i="14"><B>וקטנים אין מזמנין עליהם</B>. דוקא קטנים שאין יודעים למי מברכין, אבל קטן היודע למי מברכין מזמנין עליו. ואיכא מרבוותא דאמרי דלא אמרו קטן היודע למי מברכין מזמנין עליו אלא בבן שלש עשרה שנה ויום אחד שלא הביא שתי שערות והוא הנקרא קטן פורח אבל בבציר מהכי אין מזמנין עליו, ואפילו יודע למי מברכין. ובירושלמי מייתי הלכה למעשה דאין מזמנין על הקטן כלל עד שיגדל ויביא שתי שערות. ונשים מזמנות לעצמן ועבדים מזמנין לעצמן, אבל נשים עם עבדים לא משום פריצותא:<B> עד כזית</B>. וכן הלכה, ולא כרבי יהודה דאמר עד כביצה:

</t><t i="15"> {ז} <B>נשים</B>. ואפילו עם בעליהן לא משום דאין חברתן נאה. הר''י בשם רש''י: {ח} <B>ועבדים</B>. בגמרא מפרש משום פריצותא דעבדים שטופי זמה הן. וחשודים עם האנשים כ''ש עם הנשים. הר''י: {ט} <B>עד</B> כזית. מפרש בגמרא. ואכלת זו אכילה. ושבעת זו שתיה. ואכילה בכזית. ור''י ס''ל ואכלת ושבעת אכילה שיש בו שביעה ואיזה זו כביצה. ואע''ג דקרא בבהמ''ז בעלמא בלא זמון. כתבו התוספ' דאין ה''נ דה''ה בהמ''ז בלא זימון ורבותא אשמעינן דאפי' על כזית מזמנין:

</t></p>
<p n="פרק ז - משנה ג">
<d>כֵּיצַד מְזַמְּנִין, בִּשְׁלשָׁה אוֹמֵר נְבָרֵךְ. בִּשְׁלשָׁה וָהוּא, אוֹמֵר בָּרְכוּ. בַּעֲשָׂרָה, אוֹמֵר נְבָרֵךְ לֵאלֹהֵינוּ {י}. בַּעֲשָׂרָה וָהוּא, אוֹמֵר בָּרְכוּ. אֶחָד עֲשָׂרָה וְאֶחָד עֲשָׂרָה רִבּוֹא. בְּמֵאָה אוֹמֵר, נְבָרֵךְ לַייָ אֱלֹהֵינוּ. בְּמֵאָה וָהוּא, אוֹמֵר בָּרְכוּ. בְּאֶלֶף, אוֹמֵר נְבָרֵךְ לַייָ אֱלֹהֵינוּ אֱלֹהֵי יִשְׂרָאֵל. בְּאֶלֶף וָהוּא, אוֹמֵר בָּרְכוּ. בְּרִבּוֹא, אוֹמֵר, נְבָרֵךְ לַייָ אֱלֹהֵינוּ אֱלֹהֵי יִשְׂרָאֵל אֱלֹהֵי הַצְּבָאוֹת יוֹשֵׁב הַכְּרוּבִים עַל הַמָּזוֹן שֶׁאָכַלְנוּ. בְּרִבּוֹא וָהוּא, אוֹמֵר בָּרְכוּ. כְּעִנְיָן שֶׁהוּא מְבָרֵךְ, כָּךְ עוֹנִין אַחֲרָיו, בָרוּךְ יְיָ אֱלֹהֵינוּ אֱלֹהֵי יִשְׂרָאֵל אֱלֹהֵי הַצְּבָאוֹת יוֹשֵׁב הַכְּרוּבִים עַל הַמָּזוֹן שֶׁאָכַלְנוּ. רַבִּי יוֹסֵי הַגְּלִילִי אוֹמֵר, לְפִי רֹב הַקָּהָל הֵן מְבָרְכִין, שֶׁנֶּאֱמַר (תהלים סח) בְּמַקְהֵלוֹת {יא} בָּרְכוּ אֱלֹהִים, יְיָ מִמְּקוֹר יִשְׂרָאֵל. אָמַר רַבִּי עֲקִיבָא, מַה מָּצִינוּ בְּבֵית הַכְּנֶסֶת {יב} אֶחָד מְרֻבִּין וְאֶחָד מוּעָטִין אוֹמֵר, בָּרְכוּ אֶת יְיָ. רַבִּי יִשְׁמָעֵאל אוֹמֵר, בָּרְכוּ אֶת יְיָ הַמְבֹרָךְ:

</d>
<t i="14"><B>בשלשה והוא אומר ברכו</B>. דהא בלאו דידיה איכא זימון, וכן כולם:<B> אחד עשרה ואחד עשר רבוא</B>. הך רישא רבי עקיבא היא, דאמר מה מצינו בבית הכנסת משהגיעו לעשרה אין חילוק בין רבים למועטים הכא נמי אין חילוק:<B> במאה אומר נברד לה' אלהינו</B>. הך סיפא כולה רבי יוסי הגלילי היא, דאמר לפי רוב הקהל הן מברכין שנאמר במקהלות ברכו אלהים. ופסק הלכה משלשה ועד עשרה, ואין עשרה בכלל, המברך אומר נברך שאכלנו משלו וכולן עונים ברוך שאכלנו משלו ובטובו חיינו. ועשרה או מעשרה ולמעלה המברך אומר נברך לאלהינו שאכלנו משלו, וכולן עונים ברוך אלהינו שאכלנו משלו ובטובו חיינו:<B> רבי ישמעאל אומר ברכו את ה' המבורר</B>. והלכה כר' ישמעאל:

</t><t i="15"> {י} <B>לאלהינו</B>. התוספ' והר''י כתבו דלא גרסינן בלמ''ד דבשיר והודאה כתיב שירו לה' הודו לה' אבל בברכה לא מצינו בלמ''ד כדכתיב במקהלות ברכו אלהים ברכו עמים אלהינו: {יא} <B>במקהלות</B>. ורבי עקיבא ס''ל בעוברים שבמעי אמן שאמרו שירה על הים משתעי קרא ור' יוסי הגלילי ההוא ממקור נפקא גמרא: {יב} <B>בבהכ''נ</B>. וכתבו התו' דבהא מודה ריה''ג. וטעמא דבית הכנסת אלו נכנסים ואלו יוצאין ולאו אדעתיה דש''צ. אבל בברכת המזון הן קבועין ומעורבין ואין יוצאין עד לאחר בהמ''ז אין לטעות במנינא:

</t></p>
<p n="פרק ז - משנה ד">
<d>שְׁלשָׁה שֶׁאָכְלוּ כְאֶחָד, אֵינָן רַשָּׁאִין לֵחָלֵק וְכֵן אַרְבָּעָה, וְכֵן חֲמִשָׁה. שִׁשָּׁה נֶחֱלָקִין {יג}, עַד עֲשָׂרָה. וַעֲשָׂרָה אֵינָן נֶחֱלָקִין, עַד שֵׁיִּהְיוּ עֶשְׂרִים:

</d>
<t i="14"><B>אינן רשאים ליחלק</B>. מכיון שחלה עליהם חובת זימון:<B> וכן ארבעה וכן חמשה</B>. אין השלשה מזמנין לעצמן והיחיד יחלק מהן, דאיהו נמי אקבע בחובת זמון:<B> ששה נחלקים</B>. כדי זמון לכאן וכדי זמון לכאן, עד עשרה, אבל י' אין נחלקים דאתחייבו להו בזמון שיש בו הזכרת השם, עד שיהיו עשרים, ואז יחלקו לשתי חבורות אם ירצו:

</t><t i="15"> {יג} <B>ששה</B> נחלקין. דהא דתני בשלשה והוא אומר ברכו. לאו משום דעדיפא מנברך. אלא רשאי גם כן לומר ברכו. גמ':<B>
</B>
</t></p>
<p n="פרק ז - משנה ה">
<d>שְׁתֵּי חֲבוּרוֹת שֶׁהָיוּ אוֹכְלוֹת בְּבַיִת אֶחָד, בִּזְמַן שֶׁמִּקְצָתָן רוֹאִין אֵלּוּ אֶת אֵלּוּ, הֲרֵי אֵלּוּ מִצְטָרְפִין לְזִּמּוּן. וְאִם לָאו, אֵלּוּ מְזַמְּנִין לְעַצְמָן, וְאֵלּוּ מְזַמְּנִין לְעַצְמָן. אֵין מְבָרְכִין עַל הַיַּיִן עַד שֶׁיִּתֵּן לְתוֹכוֹ מַיִם, דִּבְרֵי רַבִּי אֱלִיעֶזֶר. וַחֲכָמִים אוֹמְרִים, מְבָרְכִין:

</d>
<t i="14"><B>ואם לאו אלו מזמנין לעצמן</B>. ובזמן ששמש אחד משמש לשתי החבורות אף על פי שאין רואים אלו את אלו, השמש מצרפן:<B> אין מברכין על היין</B>. בורא פרי הגפן:<B> עד שיתן לתוכו מים</B>. לפי שהיה יינם חזק מאד ולא היה ראוי לשתייה בלא מים, הילכך אכתי לא אישתני למעליותא ולא זז מברכתו הראשונה ומברכין עליו בורא פרי העץ כענבים. ואין הלכה כרבי אליעזר:<B>
</B>
</t></p>
</chap>
<chap n="פרק ח">
<p n="פרק ח - משנה א">
<d>אֵלּוּ דְבָרִים שֶׁבֵּין בֵּית שַׁמַּאי וּבֵית הִלֵּל בַּסְּעֻדָּה. בֵּית שַׁמַּאי אוֹמְרִים, מְבָרֵךְ עַל הַיּוֹם וְאַחַר כָּךְ מְבָרֵךְ עַל הַיַּיִן. וּבֵית הִלֵּל אוֹמְרִים, מְבָרֵךְ עַל הַיַּיִן וְאַחַר כָּךְ מְבָרֵךְ עַל הַיּוֹם:

</d>
<t i="14"><B>אלו דברים</B>. מברך על היום. בתחלה קדוש היום ואח''כ מברך על היין בורא פרי הגפן, שתחלה קדש היום ואחר כך בא היין על השלחן בשביל היום, וכשם שקדם לכניסה כך קודם לברכה {א}:<B> מברך על היין</B>. תחלה, וה''ה למקדש על הפת, שהיין או הפת גורמים לקדוש היום {ב} שאם אין לו יין או פת לא יקדש:

</t><t i="15"> {א} <B>ומפרש</B> בגמרא דחדא ועוד קאמר: {ב} <B>וה''נ</B> איכא חדא דאמרן ועוד דתדיר ושאינו תדיר תדיר קודם:

</t></p>
<p n="פרק ח - משנה ב">
<d>בֵּית שַׁמַּאי אוֹמְרִים, נוֹטְלִין לַיָּדַיִם {ג}, וְאַחַר כָּךְ מוֹזְגִין {ה} אֶת הַכּוֹס. וּבֵית הִלֵּל אוֹמְרִים, מוֹזְגִין אֶת הַכּוֹס וְאַחַר כָּךְ נוֹטְלִין לַיָּדָיִם:

</d>
<t i="14"><B>בש''א נוטלין לידים ואחר כד מוזגין את הכוס</B>. שאם אתה אומר מוזגין את הכוס תחלה, גזרה שמא יטמאו משקים שנפלו באחורי הכוס מחמת הידים, שהידים קודם נטילה תורת שני לטומאה יש להן ומטמאים את המשקים להיות תחלה, ויחזרו המשקים ויטמאו את אחורי הכוס, שהמשקים שנטמאו מטמאים כלים מדרבנן {ד}, אלא שהקילו בטומאה זו שכלי שנטמאו אחוריו במשקים טמאים לא נטמא תוכו ולא ידיו ולא אוגנו, וסברי בית שמאי אסור להשתמש בכוס שאחוריו טמאות אע''פ שלא נטמא תוכו, גזרה שמא ינתזו נצוצות מתוכו על אחורי הכוס ויקבלו המשקין טומאה מחמת אחוריו ויטמאו את הידים. וכיון דאסור להשתמש בכלי שאחוריו טמאות נוטלין לידים תחלה ואח''כ מוזגין את הכוס, כדי שלא יקבלו המשקים שאחורי הכלי טומאה מחמת ידים ונמצאו אחורי הכלי טמאים מחמת אותן משקים ומשתמש בו באיסור. ובית הלל סברי אין אסור להשתמש בכלי שאחוריו טמאות {ו}, הלכך מוזגים את הכוס תחלה ושותים אותו ואח''כ נוטלין לידים, שאם אתה אומר נוטלין לידים תחלה ואח''כ מוזגים את הכוס גזירה שמא יהיו אחורי הכוס טמאים, שמותר להשתמש בכלי שאחוריו טמאים, ולא יהיו ידיו נגובות יפה {ז} ויטמאו אחורי הכלי המשקין שבידיו, ואותן משקין שנעשו תחלה יחזרו ויטמאו את הידים ונמצא אוכל בידים מסואבות:

</t><t i="15"> {ג} <B>נוטלין</B> לידים. כלומר לוקחין מים לידים ונוסח הברכה תוכיח נטילת ידים כמו נטילת לולב שענינו לקיחה: {ד} <B>אזיל</B> לשיטתיה בסוף זבים. אבל להר''מ דהתם אין משקין מטמאין כלים אלא שנטמאו באב הטומאה. וכתב הכ''מ בשם הרי''ק דבית הלל לטעמייהו דבית שמאי קאמרי דאפילו יהיה הדין כן איכא טעמא להקדים מזיגת הכוס: {ה} <B>ואח''כ</B> מוזגין. ומשום דהלכה כב''ה וברכת כוס קודם לנט''י הלכך שונה לעיל תחלה ברכת היום והיין ואח''כ נט''י. תוי''ט: {ו} <B>דנצוצות</B> לא שכיחי. גמרא: {ז} <B>דבשתיה</B> אין אדם מדקדק לנגב ידיו כ''כ משא''כ כשיטול ידיו ויאכל מיד דמדקדק לנגבם יפה כדאמרינן האוכל בלא נגוב ידים כו'. תוספ':

</t></p>
<p n="פרק ח - משנה ג">
<d>בֵּית שַׁמַּאי אוֹמְרִים, מְקַנֵּחַ יָדָיו בַּמַּפָה וּמַנִּיחָה עַל הַשֻּׁלְחָן. וּבֵית הִלֵּל אוֹמְרִים, עַל הַכֶּסֶת:

</d>
<t i="14"><B>מקנח ידיו במפה</B>. מנטילת מים ראשונים, ומניחה על השלחן ומקנח בה ידיו תמיד מזוהמת התבשיל, ולא יניחנה על הכסת שהוא יושב בה גזירה שמא יהיה הכסת ראשון לטומאה {ח} ויהיה משקה טופח במפה מחמת נגוב הידים ואותו משקה כשנוגע בכסת נעשה ראשון דלעולם המשקים נעשות תחלה וחוזר ומטמא את הידים כשמקנח בה תמיד בתוך הסעודה. אבל בשלחן ליכא למגזר הכי שאסור להשתמש בשלחן שהוא שני {ט} לטומאה. ובית הלל סברי מותר להשתמש בשלחן שהוא שני לטומאה, הלכך לא יניח המפה על השלחן שמא יטמאו המשקים שבמפה מחמת השלחן ויחזרו ויטמאו את האוכלים, ואם יניחנה על הכסת אין לחוש כי אם שמא יטמאו ידיו, מוטב שיטמאו ידים שאין להם עיקר מן התורה, דאין נטילת ידים לחולין מן התורה {י}, ולא יטמאו אוכלים שיש להם עיקר מן התורה דראשון עושה שני בחולין מן התורה:

</t><t i="15"> {ח} <B>דמותר</B> להשתמש בו דאין ראשון מטמא למפה שהוא כלי ולא לאדם עצמו כדאי' בגמ' ובפרש''י דבידיו שיוכלו להטמאות הוא נזהר מליגע בכסת: {ט} <B>מפרש</B> בגמ' גזירה משום אוכלי תרומה וב''ה סברי אוכלי תרומה זריזין הן: {י} <B>וטעמא</B> דתקון נט''י בחולין כדתנן בפרק ב' דטהרות משנה ג'. כדי שיהיו רגילין אוכלי תרומה ליטול ידיהם. גמרא חולין דף קו:

</t></p>
<p n="פרק ח - משנה ד">
<d>בֵּית שַׁמַּאי אוֹמְרִים, מְכַבְּדִין אֶת הַבַּיִת וְאַחַר כָּךְ נוֹטְלִין לַיָּדָיִם. וּבֵית הִלֵּל אוֹמְרִים, נוֹטְלִין לַיָּדַיִם וְאַחַר כָּךְ מְכַבְּדִין אֶת הַבָּיִת:

</d>
<t i="14"><B>בית שמאי אומרים מכבדין את הבית</B>. מקום שאכלו שם מכבדים אותו משיורי אוכלים שנתפררו עליו ואח''כ נוטלים לידים מים אחרונים. דפעמים שהשמש עם הארץ ומניח הפירורים שיש בהם כזית, ואם אתה אומר נוטלים לידים תחלה נמצא אתה מפסיד את האוכלים שמים אחרונים נתזים עליהם ונמאסים. ובית הלל סברי אסור להשתמש בשמש עם הארץ, ושמש תלמיד חכם אינו מניח פירורים שיש בהן כזית אלא מסיר אותם, ואם נתזים המים על גבי פירורים שאין בהם כזית אין בכך כלום דפירורים שאין בהם כזית מותר לאבדן ביד. והלכה כבית שמאי בזה {יא} שמותר להשתמש בשמש עם הארץ {יב}:

</t><t i="15"> {יא} <B>כלומר</B> לאפוקי בכולהו פרקן דלית הלכתא כותיה: {יב} <B>נ''ל</B> דהכי קאמר דלהכי הלכה כמותם בזה. משום דמסתבר שמותר להשתמש בעם הארץ כדי שלא להשתמש בתלמיד חכם. תוי''ט:

</t></p>
<p n="פרק ח - משנה ה">
<d>בֵּית שַׁמַּאי אוֹמְרִים, נֵר וּמָזוֹן {יג} וּבְשָׂמִים וְהַבְדָּלָה. וּבֵית הִלֵּל אוֹמְרִים, נֵר וּבְשָׂמִים וּמָזוֹן וְהַבְדָּלָה. בֵּית שַׁמַּאי אוֹמְרִים, שֶׁבָּרָא מְאוֹר הָאֵשׁ. וּבֵית הִלֵּל אוֹמְרִים, בּוֹרֵא מְאוֹרֵי הָאֵשׁ:

</d>
<t i="14"><B>נר ומזון</B>. מי שאכל בשבת במנחה וחשכה לו ועדיין לא גמר סעודתו ואין לו יין אלא שיעור [כוס] אחד. בית שמאי אומרים נר ומזון בשמים והבדלה. דכולי עלמא הבדלה בסוף, דאפוקי יומא מאחרינן ליה כי היכי דלא ליהוי עליה כמשאוי. לא נחלקו אלא על הנר ועל הבשמים, דבית שמאי אומרים נר ומזון ואח''כ בשמים, ובית הלל אומרים נר ובשמים כי הדדי, דברכות שאנו יכולים לעשותם דלא מיחזי כמשאוי כגון נר ובשמים מקדמינן להו לברכת המזון:<B> בית שמאי אומרים שברא מאור האש</B>. שברא דמשמע לשעבר ולא בורא דמשמע להבא. מאור האש ולא מאורי האש, דחדא נהורא איכא בנורא:<B> ובית הלל אומרים בורא</B>. נמי משמע לשעבר {יד}:<B> מאורי האש</B>. שהרבה גוונים יש בשלהבת, אדומה לבנה וירקרוקת:

</t><t i="15"> {יג} <B>נר</B> ומזון כו'. הנר שמביאין ונהנה ממנו מיד יש לו להקדים ואח''כ המזון שכבר אכל. וב''ה סברי דיש לו להסמיך בשמים לנר שהוא ג''כ מעין שבת שמראה הצער שהיה לו בנפש יתירה שהלכה לה ולכך מריח לישב נשמתו. הר''י: {יד} <B>וכתבו</B> התוספ' ונימא הא דלא פליגי דלשעבר משמע. וי''ל דלשון דקרא עדיף דכתיב בורא חושך בורא השמים:

</t></p>
<p n="פרק ח - משנה ו">
<d>אֵין מְבָרְכִין לֹא עַל הַנֵּר וְלֹא עַל הַבְּשָׂמִים שֶׁל נָכְרִים, וְלֹא עַל הַנֵּר וְלֹא עַל הַבְּשָׂמִים שֶׁל מֵתִים, וְלֹא עַל הַנֵּר וְלֹא עַל הַבְּשָׂמִים שֶׁלִּפְנֵי עֲבוֹדָה זָרָה. אֵין מְבָרְכִין עַל הַנֵּר עַד שֶׁיֵּאוֹתוּ לְאוֹרוֹ:

</d>
<t i="14"><B>לא על הנר ולא על הבשמים של עובדי כוכבים</B>. נר משום דלא שבת שהעובד כוכבים עשה מלאכה לאורו {טו} וקיימא לן אור שלא שבת אין מברכין עליו הואיל ונעבדה בו עבירה. ובשמים של עובדי כוכבים בבשמים שהם במסבה שעובדי כוכבים מסובים בה לסעודה מיירי. והא דתנן בסיפא ולא על הנר ולא על הבשמים של עבודת כוכבים, מה טעם קאמר, מה טעם אין מברכין על בשמים של עובדי כוכבים לפי שסתם מסבת עובדי כוכבים לעבודת כוכבים ואין מברכין על בשמים של עבודת כוכבים:<B> ולא על הנר של מתים</B>. דלא אתעביד לאורה אלא לכבוד בעלמא:<B> ולא על בשמים של מתים</B>. דלעבורי ריחא {טז} עבידי:<B> ולא על נר ובשמים</B>. דעבודת כוכבים, לפי שאסורין בהנאה:<B> עד שיאותו לאורו</B>. שיהנו מאורו {יז}, ולא שיהנו ממש אלא שקרוב לו כל כך שיוכל ליהנות אם ירצה:

</t><t i="15">{טו} <B>והר''י</B> כתב שהדליקו או שהטה אותו בשבת: {טז} <B>דלסרחונו</B> של מת עבידי ולא להריח: {יז} <B>ובירושלמי</B> רב אמר יאותו. אך בזאת נאות לכם ושמואל אמר יעותו לדעת לעות את יעף דבר. ופירוש לעות מלשון עת. ויהיה ענינו כאן שהגיע העת של האור להאיר:

</t></p>
<p n="פרק ח - משנה ז">
<d>מִי שֶׁאָכַל וְשָׁכַח וְלֹא בֵרַךְ, בֵּית שַׁמַּאי אוֹמְרִים, יַחֲזֹר לִמְקוֹמוֹ וִיבָרֵךְ. וּבֵית הִלֵּל אוֹמְרִים, יְבָרֵךְ בִּמְּקוֹם שֶׁנִּזְכָּר. עַד אֵימָתַי הוּא מְבָרֵךְ. עַד כְּדֵי שֶׁיִּתְעַכֵּל הַמָּזוֹן שֶׁבְּמֵעָיו:

</d>
<t i="14"><B>שיתעכל המזון שבמעיו</B>. כל זמן שאינו רעב מחמת אותה האכילה הוא סימן שלא נתעכל המזון. ודוקא בשכח אמרי בית הלל {יח} דאינו חוזר, אבל במזיד דברי הכל יחזור למקומו ויברך:

</t><t i="15"> {יח} <B>ולא</B> תימא דשכח דתנן להודיעך כחן דב''ש:

</t></p>
<p n="פרק ח - משנה ח">
<d>בָּא לָהֶם יַיִן לְאַחַר הַמָּזוֹן {יט} וְאֵין שָׁם אֶלָּא אוֹתוֹ הַכּוֹס, בֵּית שַׁמַּאי אוֹמְרִים, מְבָרֵךְ עַל הַיַּיִן {כ} וְאַחַר כָּךְ מְבָרֵךְ עַל הַמָּזוֹן. וּבֵית הִלֵּל אוֹמְרִים, מְבָרֵךְ עַל הַמָּזוֹן וְאַחַר כָּךְ מְבָרֵךְ עַל הַיָּיִן. עוֹנִין אָמֵן אַחַר יִשְׂרָאֵל הַמְבָרֵךְ, וְאֵין עוֹנִין אָמֵן אַחַר הַכּוּתִי הַמְבָרֵךְ, עַד שֶׁיִּשְׁמַע כָּל הַבְּרָכָה:

</d>
<t i="14"><B>מברך על היין ואחר כר מברד על המזון</B>. שאין ברכת המזון טעונה כוס {כא}. וב''ה סברי ברכת המזון טעונה כוס:<B> עונין אמן אחר ישראל המברך</B>. ואף על פי שלא שמע הזכרת השם אלא סוף הברכה דמסתמא לשמים ברך:<B> אלא אם כן שמע כל הברכה</B>. שמא ברך להר גריזים:<B>
</B>
</t><t i="15"> {יט} <B>לאחר</B> המזון. כל ימות השנה קאמר כפירש''י בגמ'. ותנא הקדים תחלה דיני קידוש משום דיין לקידוש קודם לצרכי סעודה אם אין ידו משגת כדמסיק בטור א''ח סימן רע''א ומדהתחיל בדיני שבת וי''ט שונה כמו כן דיני מזון והבדלה ואח''כ דיני הבדלה עצמה. תוי''ט: {כ} <B>על</B> היין. אם ירצה: {כא} <B>בגמרא</B> רמינן עלה מדאצטריך ב''ש מזון והבדלה לצרפינהו ש''מ דבהמ''ז טעונה כוס ומשני תרי תנאי אליבא דב''ש:<B>
</B>
</t></p>
</chap>
<chap n="פרק ט">
<p n="פרק ט - משנה א">
<d>הָרוֹאֶה מָקוֹם שֶׁנַּעֲשׂוּ בוֹ נִסִּים לְיִשְׂרָאֵל, אוֹמֵר בָּרוּךְ שֶׁעָשָׂה נִסִּים לַאֲבוֹתֵינוּ בַּמָּקוֹם הַזֶּה. מָקוֹם שֶׁנֶּעֶקְרָה מִמֶּנּוּ עֲבוֹדָה זָרָה, אוֹמֵר בָּרוּךְ שֶׁעָקַר עֲבוֹדָה זָרָה מֵאַרְצֵנוּ {א}:

</d>
<t i="14"><B>הרואה מקום שנעשו בו ניסים</B>. כגון מעברות ים סוף ונחלי ארנון ומעברות הירדן ואבן שישב עליה משה ע''ה כשעשה מלחמה בעמלק ודומיהן. ואניסא דרבים כגון הני דאמרינן מחייבי כ''ע לברוכי, אבל אניסא דיחיד כגון הרואה מקום שנעשה לו בו נס איהו חייב לברוכי ברוך שעשה לי נס במקום הזה ובנו ובן בנו חייבים לברך ברוך שעשה נס לאבותי במקום הזה. וכל הני ברכות דמתניתין בעו הזכרת שם ומלכות דכל ברכה שאין בה הזכרת השם ומלכות אינה ברכה:

</t><t i="15"> {א} <B>מארצנו</B>. כשנעקרה ממקומה בארץ ישראל:

</t></p>
<p n="פרק ט - משנה ב">
<d>עַל הַזִּיקִין, וְעַל הַזְּוָעוֹת, וְעַל הַבְּרָקִים, וְעַל הָרְעָמִים, וְעַל הָרוּחוֹת, אוֹמֵר בָּרוּךְ שֶׁכֹּחוֹ מָלֵא עוֹלָם. עַל הֶהָרִים, וְעַל הַגְּבָעוֹת, וְעַל הַיַּמִּים, וְעַל הַנְּהָרוֹת, וְעַל הַמִּדְבָּרוֹת, אוֹמֵר בָּרוּךְ עוֹשֵׂה מַעֲשֵׂה בְרֵאשִׁית. רַבִּי יְהוּדָה אוֹמֵר, הָרוֹאֶה אֶת הַיָּם הַגָּדוֹל אוֹמֵר בָּרוּךְ שֶׁעָשָׂה אֶת הַיָּם הַגָּדוֹל, בִּזְמַן שֶׁרוֹאֶה אוֹתוֹ לִפְרָקִים. עַל הַגְּשָׁמִים וְעַל בְּשׂוֹרוֹת הַטוֹבוֹת {ד} אוֹמֵר בָּרוּךְ הַטוֹב וְהַמֵּטִיב, וְעַל שְׁמוּעוֹת רָעוֹת אוֹמֵר בָּרוּךְ דַּיַּן הָאֱמֶת:

</d>
<t i="14"><B>זיקים</B>. כוכב הנראה כמו שפותח הרקיע ויורה כחץ ממקום למקום. אי נמי כוכב שנראה כמו שיש לו זנב ארוך {ב}:<B> זועות</B>. שהארץ מזדעזעת ורועשת:<B> רעמים</B>. קול הנשמע ברקיע מעננים ששופכים מים מזה לזה, כמה דתימא (ירמיה נא) לקול תתו המון מים בשמים:<B> ועל הרוחות</B>. שבאים בסערה וזעף, ואינם מצויות אלא לפרקים:<B> ברוד שכחו מלא עולם</B>. ואי בעי מברך ברוך עושה מעשה בראשית שכל אלו מעשה בראשית הם דכתיב (תהלים קלה) ברקים למטר עשה, אבל על ההרים ועל הגבעות וכו' אומר עושה מעשה בראשית דוקא דלא מצי לברוכי עלייהו שכחו מלא עולם שאינן נראים ברוב העולם אלא כל אחד ואחד במקומו:<B> הים הגדול</B>. ים אוקינוס שמקיף העולם:<B> ברוך שעשה את הים הגדול</B>. שמתוך גדלו וחשיבותו קובע ברכה לעצמו:<B> לפרקים</B>. משלשים יום לשלשים יום:<B> על הגשמים וכו'</B>. מברך הטוב והמטיב, והוא דאית ליה ארעא בשותפות עם אחריני {ג} דהכי משמע הטוב והמטיב הטוב לדידיה והמטיב לאחריני, אבל כי לית ליה ארעא כלל אומר מודים אנחנו לך ה' אלהינו על כל טיפה וטיפה שהורדת לנו וכו'. ואם יש לו קרקע לבדו מברך שהחיינו:

</t><t i="15"> {ב} <B>זיקים</B>. הם נצוצות והם תבניות הנראות בשמים כדמות כוכבים ויש להם זנבות. הר''מ: {ג} <B>זהו</B> שיטת הרי''ף. והרא''ש כתב דכיון שיש לו קרקע כל שכניו משותפים עמו כו' ולא בעי שיהא שותף עמו בטובתו רק שיהיה בבשורה טובה גם לאחרים בשלהם. וגרסינן דאית להו לאחרינא בהדיא: {ד} <B>בשורות</B> טובות. שהן טובות לו ולאחרים גמרא.

</t></p>
<p n="פרק ט - משנה ג">
<d>בָּנָה בַיִת חָדָשׁ, וְקָנָה כֵלִים חֲדָשִׁים, אוֹמֵר בָּרוּךְ שֶׁהֶחֱיָנוּ. מְבָרֵךְ עַל הָרָעָה מֵעֵין הַטוֹבָה, וְעַל הַטוֹבָה מֵעֵין הָרָעָה. הַצּוֹעֵק לְשֶׁעָבַר, הֲרֵי זוֹ תְּפִלַּת שָׁוְא. כֵּיצַד. הָיְתָה אִשְׁתּוֹ מְעֻבֶּרֶת, וְאָמַר, יְהִי רָצוֹן שֶׁתֵּלֵד אִשְׁתִּי זָכָר, הֲרֵי זוֹ תְּפִלַּת שָׁוְא. הָיָה בָא בַדֶּרֶךְ וְשָׁמַע קוֹל צְוָחָה בָּעִיר, וְאָמַר, יְהִי רָצוֹן שֵׁלֹּא יִהְיוּ אֵלּוּ בְּנֵי בֵיתִי, הֲרֵי זוֹ תְּפִלַּת שָׁוְא:

</d>
<t i="14"><B>בנה בית חדש וקנה כלים חדשים</B>. בין יש לו כיוצא בהן בין אין לו כיוצא בהן מברך שהחיינו:<B> על הרעה מעין הטובה</B>. מפרש בגמרא כגון שצפו מים על ארצו ושטפו תבואתו של שנה זו, אע''פ שרוו המים פני האדמה {ה} ונעשית שדהו משובחת לשנים הבאות השתא מיהא רעה היא ומברך דיין האמת:<B> ועל הטובה מעין הרעה</B>. כגון דאשכח מציאה, אע''ג דרעה היא דאי שמע בה מלכא חובטו במכות ויסורין ושקיל לה מיניה השתא מיהא טובה היא ומברך הטוב והמטיב:<B> הצועק לשעבר</B>. המתפלל על מה שכבר היה הרי זו תפלת שוא, דמאי דהוה הוה:

</t><t i="15"> {ה} והטעם שהדברים המצוים יברך על מה שנמצא מהם תחלה ואל יהא חושש למה שיקרה בסופם. לפי שהעתידות ההם אפשר שיהיה או לא יהיה. הר''מ:

</t></p>
<p n="פרק ט - משנה ד">
<d>הַנִּכְנָס לַכְּרַךְ {ו} מִתְפַּלֵּל {ז} שְׁתַּיִם, אַחַת בִּכְנִיסָתוֹ {ח} וְאַחַת בִּיצִיאָתוֹ. בֶּן עַזַּאי אוֹמֵר, אַרְבַּע, שְׁתַּיִם בִּכְנִיסָתוֹ וּשְׁתַּיִם בִּיצִיאָתוֹ, וְנוֹתֵן הוֹדָאָה לְשֶׁעָבַר, וְצוֹעֵק לֶעָתִיד לָבֹא:

</d>
<t i="14"><B>שתים בכניסתו ושתים ביציאתו</B>. בכניסתו אומר שתכניסני לכרך זה לשלום, נכנס אומר מודה אני לפניך שהכנסתני לכרך זה לשלום הרי (זה) שתים בכניסתו. בקש לצאת אומר שתוציאני מכרך זה לשלום, לאחר שיצא אומר מודה אני לפניך שהוצאתני מכרך זה לשלום וכל כך למה מפני שצריך שיתן אדם הודאה לבוראו על מה שעבר עליו מן הטוב ויתפלל על העתיד שתבא לו טובה:

</t><t i="15"> {ו} <B>לכרך</B>. היא עיר גדולה ובצורה כדמתרגמינן והערים בצורות גדולות כריכן רברבין. ופרש''י שבכרך נמצאו לפעמים אנשים רעים ומחפשים עלילות: {ז} <B>מתפלל</B>. אינו ר''ל תפלה בכוונה ולפאת מזרח ולא ג''כ ברכה אבל היא בקשה. הר''מ: {ח} <B>אחת</B> בכניסתו שיכנוס לשלום ואחת ביציאתו שיצא לשלום רש''י והר''מ מפרש ביציאתו שיודה לאל שהוציאו ממנו לשלום והת''ח בשם הגאון מוה' יעקב כהן מפרש דבריו. דהוכרח להרמב''ם לפרש דלא כפרש''י. משום דהקדים בן עזאי הודאה לשעבר קודם צעקה לעתיד והו''ל להפך דבריו אבל לפרושו א''ש דמזכיר כסדר מה דמוסיף על ת''ק. דלת''ק אינו נותן הודאה על הכניסה. ואמר בן עזאי ומוסיף ונותן הודאה לשעבר לאחר הכניסה ולת''ק אינו צועק לעתיד קודם שיצא מהכרך ומוסיף בן עזאי וצועק לעתיד:

</t></p>
<p n="פרק ט - משנה ה">
<d>חַיָּב אָדָם לְבָרֵךְ עַל הָרָעָה כְּשֵׁם שֶׁהוּא מְבָרֵךְ עַל הַטוֹבָה, שֶׁנֶּאֱמַר (דברים ו) וְאָהַבְתָּ אֵת יְיָ אֱלֹהֶיךָ בְּכָל לְבָבְךָ וּבְכָל נַפְשְׁךָ וּבְכָל מְאֹדֶךָ. בְּכָל לְבָבְךָ, בִּשְׁנֵי יְצָרֶיךָ, בְּיֵצֶר טוֹב וּבְיֵצֶר רָע {י}. וּבְכָל נַפְשְׁךְ, אֲפִלּוּ הוּא נוֹטֵל אֶת נַפְשֶׁךָ. וּבְכָל מְאֹדֶךָ, בְּכָל מָמוֹנֶךָ. דָּבָר אַחֵר בְּכָל מְאֹדֶךָ, בְּכָל מִדָּה וּמִדָּה שֶׁהוּא מוֹדֵד לְךָ הֱוֵי מוֹדֶה לוֹ בִּמְאֹד מְאֹד. לֹא יָקֵל {יא} אָדָם אֶת רֹאשׁוֹ כְּנֶגֶד שַׁעַר הַמִּזְרָח, שֶׁהוּא מְכֻוָּן כְּנֶגֶד בֵּית קָדְשֵׁי הַקֳּדָשִׁים. לֹא יִכָּנֵס לְהַר הַבַּיִת בְּמַקְלוֹ, וּבְמִנְעָלוֹ, וּבְפֻנְדָּתוֹ, וּבְאָבָק שֶׁעַל רַגְלָיו, וְלֹא יַעֲשֶׂנּוּ קַפַּנְדַּרְיָא, וּרְקִיקָה מִקַּל וָחֹמֶר. כָּל חוֹתְמֵי בְרָכוֹת שֶׁהָיוּ בַמִּקְדָּשׁ, הָיוּ אוֹמְרִים מִן הָעוֹלָם. מִשֶּׁקִּלְקְלוּ הַמִּינִין, וְאָמְרוּ, אֵין עוֹלָם אֶלָּא אֶחָד, הִתְקִינוּ שֶׁיְּהוּ אוֹמְרִים, מִן הָעוֹלָם וְעַד הָעוֹלָם. וְהִתְקִינוּ, שֶׁיְּהֵא אָדָם שׁוֹאֵל אֶת שְׁלוֹם חֲבֵרוֹ בַּשֵּׁם, שֶׁנֶּאֱמַר (רות ב) וְהִנֵּה בֹעַז בָּא מִבֵּית לֶחֶם, וַיֹּאמֶר לַקּוֹצְרִים יְיָ עִמָּכֶם, וַיֹּאמְרוּ לוֹ, יְבָרֶכְךָ יְיָ. וְאוֹמֵר (שופטים ו) יְיָ עִמְּךָ גִּבּוֹר הֶחָיִל. וְאוֹמֵר (משלי כג) אַל תָּבוּז כִּי זָקְנָה אִמֶּךָ. וְאוֹמֵר (תהלים קיט) עֵת לַעֲשׂוֹת לַייָ הֵפֵרוּ תוֹרָתֶךָ. רַבִּי נָתָן אוֹמֵר, הֵפֵרוּ תוֹרָתֶךָ עֵת לַעֲשׂוֹת לַייָ:

<!-- end -->
</d>
<t i="14"><B>חייב אדם לברר על הרעה</B>. כשמברך דיין האמת על הרעה, חייב לברך בשמחה ובלב טוב {ט} כשם שמברך בשמחה הטוב והמטיב על הטובה:<B> דבר אחר בכל מאדד</B>. בכל מדות המדודות לך בין מדה טובה בין מדת פורענות:<B> לא יקל אדם ראשו</B>. לא ינהג קלות ראש:<B> כנגד שער המזרח</B>. חוץ להר הבית אשר בחומה הנמוכה אשר לרגלי הבית למזרח, לפי שהוא מכוון, שכל השערים מכוונים זה, כנגד זה שער מזרח שער עזרת נשים ושער עזרת ישראל ופתח האולם וההיכל ובית קדש הקדשים בימי בית ראשון {יב}:<B> באפונדתו</B>. אזור חלול שנותנים בו מעות. פירוש אחר בגד שלובש על בשרו לקבל הזיעה שלא לטנף שאר בגדים, וגנאי לאדם לצאת באותו בגד לבדו:<B> קפנדריא</B>. ליכנס בפתח זה ולצאת בפתח שכנגדו כדי לקצר הלוכו דרך שם. ולשון קפנדריא אדמקיפנא דרי אעול בהא, כלומר בעוד שאני צריך להקיף שורות של בתים אקצר מהלכי ואכנס דרך כאן:<B> ורקיקה</B>. אסורה בהר הבית:<B> מקל וחומר</B>. ממנעל, ומה מנעל שאינו דרך בזיון {יג} אסור, רקיקה שהיא דרך בזיון לא כל שכן:<B> כל חותמי ברכות שבמקדש</B>. המברך אומר בסוף כל ברכה ברוך ה' אלהי ישראל מן העולם ועד העולם חונן הדעת וכן בכולם, והעונין אומרים ברוך שם כבוד מלכותו לעולם ועד. שאין עונין אמן אחר כל ברכה שבמקדש, דכתיב בעזרא (נחמיה ט) קומו ברכו את ה' אלהיכם מן העולם עד העולם, ואומר אח''כ ויברכו שם כבודך, כלומר שעונים ברוך שם כבוד מלכותו לע''ו. ואשמעינן הכא דבמקדש ראשון לא היו אומרים אלא ברוך אלהי ישראל מן העולם ולא יותר ולא היו אומרים ועד העולם:<B> משקלקלו המינים</B>. שאין מאמינים בתחיית המתים ואמרו אין עולם אלא זה, התקינו עזרא ובית דינו שיהו אומרים מן העולם ועד העולם לומר ששני עולמות יש, העולם הזה והעולם הבא, להוציא מלב המינים שכופרים בתחיית המתים:<B> שיהא אדם שואל בשלום חבירו בשם</B>. בשמו של הקדוש ברוך הוא, ולא אמרינן מזלזל הוא בכבודו של מקום בשביל כבוד הבריות להוציא שם שמים עליו, ולמדו מבועז {יג} שאמר לקוצרים ה' עמכם, וכי תימא בעז מדעתיה דנפשיה קעבד ולא גמרינן מיניה, תא שמע מן המלאך שאמר לגדעון ה' עמך גבור החיל, וכי תימא לא שאל המלאך בשלום גדעון, ולא ברכו, אלא בשליחותו של מקום הודיעו שהשכינה עמו, ולא גמרינן מיניה, תא שמע ואומר אל תבוז כי זקנה אמך, אל תבוז את בעז לומר שמדעתו עשה אלא למוד מזקני אומתך כי יש לו על מי להסמך שנאמר עת לעשות לה' הפרו תורתך:<B> רבי נתן אומר הפרו תורתד</B>. פעמים שמבטלים {טו} דברי תורה כדי לעשות לה', אף זה המתכוין לשאול בשלום חברו, וזהו רצונו של מקום שנאמר (תהלים לד) בקש שלום ורדפהו, מותר להפר תורה ולעשות דבר הנראה אסור:<B>
</B>

</t><t i="15"> {ט} <B>לפי</B> שיש דברים רבים נראים בתחלתם טובה ויהיה אחריתם רעה וע''כ אין ראוי למשכיל להשתומם כשתבוא עליו צרה גדולה מפני שאין יודע סופה הר''מ. והר''י כתב שיחשוב כי הכל כפרת עונותיו: {י} <B>וביצר</B> רע. לשון הר''מ אפילו בשעת העברה והכעס והאף שכל זה הוא יצר רע: {יא} <B>לא</B> יקל. הואיל והזכיר אהבת הש''י עד היכן תגיע בא להזכיר כמו כן עד היכן תגיע יראתו שזה לא יקל וכו' הוא לירא אותו יתברך השוכן בבית הזה כדאמרינן ביבמות ד''ו לא מן המקדש אתה ירא אלא ממי שהזהיר על המקדש. תוי''ט: {יב} <B>רש''י</B> ומסיים שהיא אמה טרקסין. שפירושו ל' טרוקי גלי כלומר שסוגר. הלוחות שניתנו בסיני ואותה אמה חומה היתה בבית ראשון ובה פתח או שער. אבל בבית שני לא היתה חומה רק שתי פרוכות זה לפנים מזה כדתנן בפ''ה דיומא והלכך אסברו לה אבית ראשון: {יג} <B>גמרא</B> ופירש הר''מ שנעשה לשמירת הרגלים: [יד] שזה שאמר ואומר אל תבוז אינה ראיה על שישאל בשם אבל ראיה שלא יבוז וילעיג לתקנת חכמים אע''פ שהם ישנות וקדמוניות וע''ז הזהיר שלמה בזה המשל. הר''מ: {טו} <B>והר''מ</B> כתב שהביא ראיה על כל העוברים על התקנות ההם כי יבא זמן להפרע מהם ולענוש אותם כי הם הפרו תורה (אבל כפשוטו הפירוש כשיבא העת להפרע מהם יזדמן להם סבות להפר התורה כדי שיחול עליהם העונש וזה ענין עמוק וכבר העיר הכתוב כי משפטיו ישרים כי כל דרכיו משפט):<B>
</B>


</t></p>
</chap>
</book>