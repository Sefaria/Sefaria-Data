<?xml version="1.0" ?>
<book n="בראשית">
<chap n="בראשית - הלכות ציצית">
<p n="">
<d><![CDATA[<b>פתיחה  </b><p>
ויעש ה' אלהים לאדם ולאשתו כתנות עור וילבשם, הנה ידוע מ"ש רבינו האר"י ז"ל בענין הלבושים דאדה"ר קודם החטא היו כתנות אור מן החשמ"ל וכשחטא הפסיד אותם הלבושים דחשמ"ל שהם שע"ח נהורין כמנין חשמ"ל, ועשה לו מלבוש אחד מקליפת נגה והם כתנת עור וכנז' בעץ חיים שער ק"ן ע"ד יע"ש, גם כתב האריז"ל בשער הכונות בכונת מלביש ערומים, דמלבוש האדם הוא מן הקדושה וע"י עבירות שעושה גורם שיתאחזו הקליפות במלבושיו, והנה המלבושים יש בהם אור המקיף מחוץ להם כנודע כי יש אור פנימי בפנים ונכלל בתוך הגוף, והמלבוש סובב את הגוף ועל המלבוש הם האורות המקיפים ועומדים מחוץ המלבושים, ולכל לבוש ולבוש יש בחינת אור מקיף כפי ערכו, ואין לך דבר שדוחה את הקליפות כמו אור מקיף, לפי שאין יכולת בקליפות לינק ולהתאחז באור המקיף, ולכן הוא עומד בחוץ ואין לו פחד מהקליפות וכו' יע"ש:</ps>
 והנה בזה מובן קנאת הנחש שנתקנא באדה"ר קודם החטא ונתגרה בו להחטיאו, כי נתקנא מכתונת אור שלו שראה שיש עליו אור מקיף גדול כפי ערך הכתונת אור, והוא אין לו אחיזה באור מקיף בסוד והנחש היה ערום כנודע, ולכן נתגרה בו והחטיאו וגרם להעביר מעליו כתונת אור והיה עור במקום אור, כמ"ש ויעש ה' אלהים לאדם ולאשתו כתנות עור וילבשם, ואמרו בזוה"ק שדבק בו משכא דחווייא, ובזה פרשתי רמז הכתוב בתיבת וילבשם קרי בה וי לבשם, הוא משכא דחווייא וי היה שדבק בם שכל זה היה מחמת החטא, ונ"ל בס"ד ההפרש בין אור לעור הוא מספר ס"ט כמנין יגון, וידוע כי יגון הוא מצד סט"א כידוע בכונת והסר ממנו יגון ואנחה שהוא יגון פלוני, אנחה פלונית, כנז' בסידור רבינו הרש"ש ז"ל, ולכן תמצא כי אביון ויגון מספר אחד כי הנעשה אביון מן המצות דבק בו יגון דשני אותיות א"ב יהיו ג' ואז אותיות אביון נעשו אותיות יגון, אבל לעתיד בשלימות התיקון יוסר היגון לגמרי ואז יחסר מספר יגון מן אות ע' דעור וישאר אות א' ואז יהיה צירוף אור שתחזור עטרה ליושנה: ולפי האמור דאין אחיזה לחיצונים באור המקיף, דלכך נתקנא הנחש באדה"ר בעבור אוה"מ שהוא היה ערום ממנו שאין לו אחיזה בו, הנה בזה מובן בס"ד הטעם שמצות ציצית מסוגלת לזכור את מצות ה' כדכתיב וראיתם אותו וזכרתם את כל מצות ה' והוא כי הציצית הוא בחינת אור מקיף כמ"ש רבינו האר"י ז"ל, ולכך יש בו כח לדחות את הקליפות וכיון דדוחה את הקליפות לכך מועיל לזכירה, דידוע מ"ש רז"ל בשער הכונות בסוד המלבושים שלובש האדם שצריך להזהר שלא ילבש ב' מלבושים בבת אחת והעושה כן קשה לשכחה, וסוד הדבר כי לכל לבוש יש בחינת או"מ, ואין דבר שדוחה הקליפות כמו אוה"מ, לפי שאין להם יכולת לינק ולהתאחז בו, ונמצא כי המחבר שני לבושיו ולובשם ביחד אינו מניח מקום לאוה"מ ליכנס תוך שני המלבושים ולהקיף בין כל לבוש ולבוש ועי"כ אין הקליפות נדחות משם, ונודע שאין השכחה מצויה אלא מחמת הקליפות כי הזכירה היא מצד הקדושה בסוד ואין שכחה לפני כסא כבודך עכ"ל יע"ש, ובזה מובן הטעם שפיר דהציצית כיון דהוא בחי' או"מ יש בו כח לדחות הקליפות וממילא תדחה השכחה ותתגבר הזכירה, בראייתו לזכור מצות ה' כי בראייתו ע"י הכונות השייכים לזה תתעורר הארת אוה"מ שה"ס הציצית: ולכן תמצא ציצית מספר בית יעקב, ולז"א בית יעקב לכו ונלכה באור ה' כי אחיזה באוה"מ שה"ס הציצית אינו אלא לישראל שהם בית יעקב, ולז"א ואשא אתכם על כנפי נשרים והוא כי נשרים מספר ציצית, וכל זה לעת עתה שאין לנו השגה בטלית עצמו אלא רק בציציות שהם הכנפים, אבל בגמר התיקון אביא אתכם אלי שתשיגו הכל גם בבחינת הטלית, גם אלי אל יו"ד שה"ס חכמה: <p>
<p>
<ps>אות א</ps>
קודם שיברך ויתעטף יכוין לקיים מ"ע ללבוש ציצית מצויצת כהלכתו שנאמר ועשו להם ציצית על כנפי בגדיהם והיא מ"ע שהז"ג, וע"י כונת הכנה זו אז יהיה כח בהכנתו בברכה להעלות מ"ן ולהמשיך המוחין כמ"ש רבינו הרש"ש בנה"ש, ולכן טוב לומר בפיו קודם הברכה ליקבה"ו וכו' הריני מוכן ללבוש ציצית מצויצת כהלכה כמו שצונו ה' אלהינו ועשו להם ציצית על כנפי בגדיהם כדי לעשות נ"ר ליוצרינו וכו', וגם צריך לכוין בעת שמתעטף בו שצונו הקב"ה להתעטף בו כדי שנזכור כל מצותיו לעשותם, וכתבו האחרונים ז"ל מי שאינו עושה כך עליו נאמר ותהי יראתם אותי מצות אנשים מלומדה:<p>
<ps>אות ב </ps>
יברך להתעטף בציצית בשב"א תחת בי"ת ולא בפת"ח, וצריך לכוין בברכת הטלית גדול לפטור טלית קטן שעליו שלא פשטו בלילה, משום דאיכא דס"ל שצריך לברך על ט"ק בבוקר, ומשום ספק ברכות להקל אין מברכים, וכתבתי בסה"ק מקבציאל דאם יכוין בכך סגי בהכי ואין צריך למשמש בט"ק בשעת ברכה גם לדעת מרן ז"ל, ועל כן כיון שהשכחה מצויה באדם ומשתלי ולא מכוין לפעמים, לכך נכון שירגיל עצמו להוסיף בנוסח ליקבה"ו הנז"ל עוד דברים אלו והריני מוכן לברך על עטיפת הטלית כתיקון חז"ל, והריני מכוין לפטור בברכה זו גם הטלית קטן שעלי:<p>
<ps>אות ג </ps>
קודם שיברך יעיין ויבדוק בחוטי הציצית שלא יהיה בהם חסרון הפוסל, וגם יפריד הציציות בידיו שלא יהיו החוטין מסובכין זב"ז, ורק בשבת לא יפריד אלא יבדקם בלבד, וגם עוד יזהר בכל יום לבדוק ולעיין החוטים למעלה בקרן במקום הנקב, שאם נפסק שם אפילו חוט אחד פסול, ובשעת הדחק שאיחר לבא או שהציבור ממתינין עליו לעשות פתיחת ההיכל או לקרא בתורה יוכל לסמוך אחזקה ולא יבדוק באותה הפעם, וכן מי שהולך בדרך ואין בידו לתקן, כתבו האחרונים שיש לסמוך על החזקה ולא יבדוק:<p>
<ps>אות ד </ps>
גם טלית קטן יזהר לבדקו קודם, ובזה תהיה גם אשתו מסייעת במצוה שתהיה זהירה לבדוק טלית קטן בעת שמזמנת הבגדים לבעלה להחליפם, ותזהר ג"כ להפריד החוטין כי מחמת כבוס ודאי יהיו מסובכים זב"ז, ואז תטול שכר בזו המצוה להציל בעלה מן האיסור, שלפעמים האיש בהול ללבוש בגדיו ואינו בודק, אך עכ"ז הוא לא יסמוך על אשתו אלא יבדוק ואח"כ יברך:<p>
<ps>אות ה </ps>
סדר עטיפת הטלית גדול הוא כך, אחר סיום הברכה תעטף בו ראשך בלבד, ולא כאותם המתחכמים לעטף בו כל גופם מתחלה דאין לנו אלא דברי רבינו האר"י ז"ל, ואחר שעטפת בו ראשך יהיו הד' כנפות יורדין על הכתפיים לצד פנים, שנים על צד ימין, ושנים על צד שמאל, אז תאחז תחלה בשנים שלצד ימין ותשליכם לאחוריך לצד שמאל, שיהיו כרוכים סביב צואריך על כתף השמאלי לאחור ושתיים השמאליים ישארו תלויים נגד פניך, ותמתין מעט שעור מהלך ד' אומות או פחות מעט, ותחזור ותשליך אותם השנים השמאליים ג"כ לאחוריך לצד שמאל, באופן שעתה נעשו כל הד' כנפות תלויים לאחוריך ביחד בצד שמאל, ותמתין שיעור מהלך ד' אמות ואז תוריד הטלית הכרוך בצוארך על כל גופך, ועתה תהיה מעוטף בו ראשך וגופך ביחד, כן מפורש בספר הכוונות דרוש הציצית פרק א' וכמו שדקדק יפה הרב אל"י ז"ל דף ק"ז ע"ד וכן מפורש להדיא בסידור רבינו הרש"ש ז"ל, ומ"ש שישהה בין השלכת שתים הימניים להשלכת שתיים השמאליים שיעור הלוך ד' אמות, זה לא נתפרש להדיא בדברי רז"ל ובדבר הרש"ש ז"ל, אך הואיל ונתפרש שם שצריך לכוין בזה כונות בפ"ע, ובזה כונות בפ"ע דהשלכת השתים תחלה בעוד שהשתים השמאלים עודם תלוים לצד פנים יש בזה ענין בפ"ע, ואנחנו אין אנחנו מכוונים בכונות האלו, לכך די לנו שנשהה הילוך ד' אמות, כדי לקיים ההוראה של מעשה זו, וכמ"ש עדר עדר לבדו וריוח תשימו בין עדר ובין עדר:<p>
<ps>אות ו </ps>
בין בט"ג ובין בט"ק יברך מעומד, ומנהג רבינו האר"י ז"ל שגם ט"ק היה תחלה מעטף בו ראשו, ואח"כ מוריד אותו על גופו, ולפיכך היה מברך על ט"ק להתעטף, וכל אדם אם יעשה כן הנה מה טוב, אך מי שאינו מעטף בו ראשו אלא תכף מורידו על גופו ולובשו, יברך על מצות ציצית ולא יברך להתעטף:<p>
<ps>אות ז </ps>
הלובש טלית חדש יברך שהחיינו אחר ברכת להתעטף, וטלית קטן אין מברכין שהחיינו דאין דרך לעשותו מדבר חשוב שיהיה שמח בו, ואם עשאו מדבר חשוב שהוא שמח בו יברך שהחיינו:<p>
<ps>אות ח </ps>
אין להקפיד להניח סימן בטלית לשים תמיד צד אחד של הטלית על הראש ולא יהפך, כמו שיש נוהגים להקפיד בכך ולעשות סימן, כי מפורש בדברי רבינו האר"י ז"ל דאין להקפיד על כך וילבוש כאשר יזדמן לו: <p>
<ps>אות ט </ps>
יזהר שלא יסיר הט"ק מעליו בשום זמן, הן בעת שינה. הן בעת תשמיש המטה, ורק כשיכנס למרחץ יסירנו ואם נכנס לבית הכסא ואין עליו בגד עליון המכסה את ט"ק, אז יכסה ויצניע הציציות שבו שלא יהיו תלויים להדיא בגילוי:<p>
<ps>אות י </ps>
אם פשט ט"ג כדי ליכנס לבית הכסא, או בשביל עסק אחר על דעת לחזור וללבשו מיד, אין צריך לברך עליו שנית ואע"ג דמרן ז"ל ס"ל לברך, קי"ל ספק ברכות להקל ואפילו נגד סברת מרן ז"ל, וכן ה"ה בט"ק אם פושטו להכנס לטבילה לא יברך כשלובשו בעת שיצא, משום ספק ברכות ואע"ג דמפורש בספר הכונות דרבינו האר"י ז"ל היה מנהגו לברך על ט"ק אחר טבילה, ואין אומרים ספק ברכות כנגד רבינו האר"י ז"ל, מ"מ י"ל שאני רבינו האר"י ז"ל שהיה מתעכב בטבילה ועושה בה כונות הרבה, ונעשה הסח דעת טפי, מיהו אם פושטו כדי ליכנס למרחץ דשוהה שם הרבה יש לברך ע"פ מנהג האר"י ז"ל. כך העלתי בסה"ק מקבצאל, מיהו אם החליף בגדיו ולובש ט"ק אחר, אפי' שהוא לובשו תיכף ומיד אחר שפשט הראשון יברך על זה החדש, וכן ה"ה בט"ג אם פושט זה שעליו ולובש ט"ג אחר יברך על השני:</ps>
 ובסה"ק רב פעלים כתבתי בתשובה בס"ד, במי שדרכו ללבוש ציצית ותפילין בכל יום בביתו, כדי שיכנס לבית הכנסת בציצית ותפילין, אך מחמת שהולך במבואות ששם עוברים ושבים בני אדם הרבה בני ברית ואינם בני ברית, אינו לובש ט"ג שיש לו בבית הכנסת כי ניכר לעיני בני אדם, אלא יש לו טלית דק מאד שיש בו שיעור ט"ג אך אינו גדול הרבה ולובשו בבית תחת הגלימא שלו, ולרוב דקותו וגם אינו ארוך הרבה אינו ניכר לעיני בני אדם העוברים ושבים, וכשיבא לבית הכנסת ישאר זה עליו תחת גלימתו, ולובש טלית הגדול שיש לו, והעלתי בס"ד דיכול לברך בבית הכנסת על טלית השני, אע"פ שעדיין הראשון עליו שבירך עליו בביתו, כיון דאיכא הפסק מביתו לבית הכנסת, וגם איכא הסח הדעת שהוא אומר פסוקים על המזוזה, ועוד שוהה הרבה בדרך הילוכו, ושם בבית הכנסת לובש טלית אחר גדול כראוי בעטיפת הראש והגוף, והטלית שעליו הוא מונח על כתפיו תחת רגליו, ועוד צדדתי טעמים אחרים בדבר זה לברך, ואין לחוש בזה משום ספק ברכות:  
]]></d>
</p>
</chap>
<chap n="נח - המשך הלכות ציצית">
<p n="">
<d><![CDATA[<ps>פתיחה</ps>
 
ואתם פרו ורבו שרצו בארץ ורבו בה, י"ל מאחר שאמר פרו ורבו למה הוצרך לומר עוד שרצו ורבו, ועוד למה נקיט לשון שרצו שהוא לשון האמור בשרצים, ועוד תיבת בה לשון יתר דודאי הוא בה ולא בשמים, ונ"ל בס"ד דידוע שכל עולם יש לו שם משמות הקודש המאיר בו, וזה השם הוא נקרא שר לאותו עולם, והיינו שם א"ל אדנ"י מאיר בעשיה, ושם אל הוי"ה מאיר ביצירה, ושם אל שד"י מאיר בבריאה, נמצא שר העשיה הוא שם אל אדנ"י שעולה מספר צ"ו, והכתוב אמר עולם חסד יבנה דקיום העולם הוא על חסד אל, וכמ"ש חסד אל כל היום, אך העולם צריך לשמירה מחסד אל בשש קצוות שלו, שהם ארבע רוחות ומעלה ומטה, שצריך להיות חסד יסובבנו בשש קצוותיו, וגם בזמן שנות העולם שהם ששה אלפים שנה, ג"כ מתפשט ששה פעמים חסד אל, וז"ש ואתם פרו ורבו, ובשכר פריה ורביה שלכם אז שרצו בארץ, חלק תיבת שרצו לשתים וקרי בה שר צ"ו, הוא שם אל אדנ"י המאיר בעשיה שעולה מספר צ"ו שנקרא שר העשיה הנה הארתו תתפשט עד הארץ הלזו התחתונה שהיא בכלל העשיה, יען כי היא סיום העשיה ושיורין שלה כנודע, וז"ש שר צ"ו תהיה הארתו נמשכת בארץ הלזו, וגם עוד ורבו בה, כלומר ורב וא"ו בה שתתפשט הארת וא"ו פעמים חסד אל בששה קצוות שלה, וגם בזמן השנים שלה: והנה ששה פעמים חסד אל המאירים בששה קצוות העולם, עולים מספר תרי"ח, לכן הטלית שהוא מגין על האדם כמ"ש בצל כנפיך תסתירנו, מצותו מן התורה הוא שיהיה מצמר רחלים, שעולה מספר תרי"ח, לרמוז שבזכות מצות הטלית הנעשה מן צמר רחלים, נזכה לשמירה מששה פעמים חסד אל בשש קצוות שלנו, ועוד נרמז מספר צמר רחלים במספר הציצית, דאותיות ציצית עולים ת"ר ועם ב' נקודות שבו שהם ב' חיר"ק נעשה מספרו תר"ך, כמנין צמר רחלים עם כולל ב' תיבות, ולכן בציצית שהוא מספר כתר יהיה זכירה לתר"ך מצות שהם תרי"ג דאורייתא ושבע דרבנן:<p><p>
<ps>אות א</ps>
 
שלשה מיני טלית הם, הא' של צמר רחלים ואלים, ובטלית זה יעשה גם הציציות שלו מצמר הנז' וזה הוא החיוב מן התורה לכ"ע, ולובשו מקיים מ"ע מן התורה אליבא דכולי עלמא: והב' טלית של צמר גפן או טלית של משי, ובזה יש פלוגתא די"א חייב מן התורה, וי"א חייב מדרבנן, וגם למ"ד חיובו מדרבנן יוכל לברך עליו כמו דמברכין על מצוה דרבנן, ובענין הציציות אע"ג דלדעת מרן ז"ל ודעמיה יוכל להניח ציציות של צמר רחלים גם בבגדים של שאר מינים, עכ"ז אם הטלית הוא של צמר טוב שיניח בו ציציות ממין שלו שהוא צמר גפן, יען דלדעת מהר"מ מרוטנבורג ז"ל ודעמיה אין פוטרים ציצית של צמר בבגדים של שאר מינים, לכך לצאת י"ח פלוגתא הנז', יניח הציציות ממין הבגד עצמו, מיהו כל זה דוקא בהיכא דהטלית הוא צ"ג דאז יניח הציציות צ"ג, אבל אם הטלית של משי קשה למצוא ציציות של משי מתוקנים לשמה כהלכתם אליבא דכולי עלמא, יען דס"ל לגדול אחד שהביאו ברכ"י ז"ל סק"ב דבמשי צריך שתהיה זריקתו ומשיכתו לשמה כי הזריקה וההמשכה במשי היא כטוויה בצמר ע"ש ולפ"ז קשה הדבר למצוא ציציות של משי מתוקנים לסברא זו, ואע"ג דתה"ד ז"ל נראה דלא סבר זה כאותו גדול הנז', עכ"ז הא נמצא פלוגתא ואולי גם מרן ז"ל ס"ל כאותו גדול, לכך טלית של משי אם לא מצא לו ציציות של משי מתוקנים כהלכה ע"פ סברת אותו גדול הנז', אז יניח בזה הטלית של משי חוטין של צמר רחלים, נמצאת אתה למד טלית של משי מלבד שהוא מדרבנן, הנה הוא גרוע יותר מטלית צמר גפן מכח החוטין שצריך לתלות בו, ובכל הני איכא עוד גרעות מטלית של צמר רחלים דהתם הוא אליבא דכ"ע, אבל באלו הא איכא סברת בעל העטור והב"ח ז"ל דס"ל דאין לברך אלא על טלית צמר רחלים וחוטיו צמר, אבל על טלית של שאר מינים אין לברך אך לא קי"ל להלכה כוותייהו בזה: והג' הוא טלית ששתי שלו צמר רחלים, והערב של מין אחר או להפך, וזה גרוע ביותר דלדעת מהרמ"מ ודעמיה אין תקנה לטלית זה מצד החוטין, ורק לדעת מרן ז"ל יש לו תקנה לתלות בו חוטין של צמר רחלים וכן צריך לעשות: ולכן ראוי לכל יר"ש להזהר בין בט"ג בין בט"ק ללבוש של צמר רחלים, ויהיו החוטין ג"כ מצמר רחלים, ובזה נמצא מקיים מ"ע מן התורה ויוצא י"ח בציציות אלדכ"ע בלי שום פקפוק:<p>
<ps>אות ב </ps>
יש מיני בגדים שקורין אותם כרמא"ן, ועוד מה שקורין אותם שא"ל כשמי"ר, והם נעשים מצמר עזים הנקרא בלשון הקודש נוצה של עזים, הנה אלו דינם כמו שאר מינים שהם צמר גפן או משי או קנבוס, כי בכל התורה אינו נקרא צמר בסתם אלא רק צמר רחלים שהם הנקבות, או צמר אלים שהם הזכרים, אבל של עזים נקרא נוצה של עזים ולכן יר"ש יעשה חקירה בטליתות שקונה שיש נראין של צמר רחלים ואלים, אך באמת הם צמר גמלים או של עזים, ויש שהשתי צמר והערב מין אחר, דאלו גרועים טפי כאמור לעיל: <p>
<ps>אות ג </ps>
בגד של עור פטור לכ"ע, דלא מקרי בגד להתחייב בציצית אלא דבר שנארג:<p>
<ps>אות ד </ps>
חוטין של פשתים אע"ג דפוטרין בבגד של שאר מינים, אסור לתלותן בבגד צמר משום כלאים, דלא התירה תורה כלאים בציצית אלא היכא דאיכא תכלת, ובזה"ז לית לן תכלת, מיהו יש אומרים דאין לתלות חוטי פשתים אפילו בבגד של שאר מינים שאינם צמר, מפני שיש צמר שנראה כעין משי ויבואו להטיל ציצית פשתים בבגד של צמר, שיסברו שהוא משי, והכי נהוג שלא להטיל חוטין של פשתים בשאר מינים שאינם צמר: <p>
<ps>אות ה </ps>
אין ללבוש טלית פשתן אע"פ שהוא מטל בו חוטין של פשתן משום גזרה, ורק בשעת הדחק דאין לו בגד אחר כי אם של פשתן יטיל בו חוטין של פשתן דוקא, ולא מין אחר, והתירהו לו בזה בשעת הדחק דוקא דאין לו טלית אחר: <p>
<ps>אות ו</ps>
 
טלית שאין לה ד' כנפות פטורה מן הציצית, ואם היא בעלת חמש כנפות או יותר חייבת, אך לא יטיל ציצית לכל כנפותיה כי אם יטיל לארבע כנפות בלבד, ויזהר להניח החוטין בארבע כנפות המרוחקות זו מזו, כי המרוחקים נופל עליהם שם כנפות טפי, ואם עבר והטליל יותר מן ד' כנפות עבר על בל תוסיף כשילבשם, ומ"מ יזהר להתרחק מטלית כזו ולא ילבש טלית שיש לה יותר מארבע כנפות, אע"פ שמטיל חוטין בארבע בלבד מפני שיש חולקין ופוטרין טלית כזו מן הציצית וכנז' בפוסקים:<p>
<ps>אות ז </ps>
כנפות הטלית שהם הקרנות שמטילין בהם ציצית, צריך להיות מרובעים דוקא ולא עגולים, שאין עיגול נקרא כנף, וצריך לדקדק בזה בט"ק מכח שעושין בהם תפירה ובנקל יהיו נראין עגולין מכח התפירה: <p>
<ps>אות ח </ps>
אם נקרע טליתו יזהר לתפרו תכף שלא יהא בת ששה כנפות, דאיכא מ"ד פטורה מן הציצית כמ"ש לעיל, ואם נקרע רובה ובא לתפרה, צריך להתיר הציציות ויחזור ויתלם אחר התפירה, כך העלו האחרונים ז"ל, והטעם משום תעשה ולא מן העשוי אליבא דמ"ד פטרוה, ואע"ג דלא קי"ל כסברה זו כי מרן ז"ל פסק דחייבת, עכ"ז יש ליזהר בזה לכתחילה, ודבר זה ימצא הרבה בטלית גדול שעושין אותו משתי חתיכות שתופרים אותם ביחד, ולפעמים יבלו חוטי התפירה ויהיו נחלקים זה מזה:<p>
<ps>אות ט </ps>
סודר שנותנין על הצואר אע"פ שיש לו ד' כנפות ויש בו שיעור ציצית פטור, וכן ה"ה המלבושים כגון גלימא וכיוצא שיש להם ב' כנפות למעלה סמוך לצואר, וב' כנפות למטה פטורים ומ"מ יר"ש יזהר לעשות קרן אחת מהם עגולה דאז בזה יהיה פטור לכ"ע, ואע"פ שלא נהגו העולם לחוש על זה המחמיר תע"ב ועיין אחרונים יע"ש:<p>
<ps>אות י </ps>
מצוה מן המובחר לעשות חוטי הציצית שזורין משמונה חוטין, שיהיו כל חוט משמונה כפול לשמונה, שאז בזה יהיו כל חוטין של ד' כנפפות רנ"ו חוטין, רמז לכנפי החיות וכשר הדבר לעשות כן, כמ"ש השיו"ב ז"ל בשם אחד קדוש ע"ש, ובספר לב חיים סי' פ"ו הביא כמה ספרים דכתבו כן, ולכך כל אדם יזהר לכתחילה בזה, ונ"ל בס"ד לעשות רמז בזה במספר מובחר שעולה רנ"ו, כלומר דבר זהו הוא מצוה מן המובחר, וז"ש רנ"ו ליעקב שמחה, וידוע שצריך להעביר ארבע כנפות אלו שהם רנ"ו ע"ג עיניו בשעת ק"ש, ואותיות עין מלאים עולים רנ"ו רמז חוטין אלו שהם רנ"ו יועילו לעין שהוא מספר רנ"ו, ונמצא כל כנף הוא ס"ד חוטין כמנין נוגה, שבזכות זה אנחנו מתקנין קליפת נוגה, ונעביר כתונת עור ויהיה כתונת אור מארבע עולמות שהם כנגד ארבע כנפות: <p>
<ps>אות יא </ps>
יזהר לעשות הטליות וחוטין של הציציות הכל לבן בין בט"ג בין בט"ק, רמז לדבר והיו העטפים ללבן, וטליתות שיש בהן צבע מצדדין לנוי לא איכפת, כי הצבע הוא מעט מן המעט בגוף הטלית דרובו לבן:<p>
<ps>אות יב </ps>
ארבע חוטין של הציצית יתנם בכף הטלית תוך הנקב, כדי שיהיו שם ח' חוטין תלויים מכאן ומכאן, וצריך שיהיה כל חוט משמונה אלו ארכו י"ב גודלים ומודדים במקום הרחב שבגודל, ומתחילין למדוד אותם משפת הכנף אחר הקשר, אבל כל מה שמונח על הכנף, אין למדוד בכלל החשבון של י"ב גודלים הנז' ואם ירצה לעשותם יותר מן י"ב גודלים הרשות בידו, ובדיעבד אם הם פחות מי"ב גודלים כשרים, וכ"ש אם היה בהם תחלה שיעור י"ב אלא דנתמעטו ע"י רחיצה שנתכווצו דכשרים בדיעבד: <p>
<ps>אות יג </ps>
אלו הי"ב גודלים יזהר לעשותם ארבעה גודלים גדיל, ושמונה גודלים ענף, ואם מוסיף על הגדיל יוסיף ג"כ בענף, באופן שידקדק שיהיו הציציות שליש גדיל, ושני שלישין ענף, כי יש טעם בזה ע"פ הסוד:<p>
<ps>אות יד </ps>
יקשור ראשי כל חוט וחוט של הציציות כדי שלא יתפרדו משזירתן, כן העיד רבינו מהרח"ו ז"ל על רבינו האר"י ז"ל שהיה עושה כן, וכן העיד מהרש"ו ז"ל על רבינו מהרח"ו אביו ז"ל: <p>
<ps>אות טו </ps>
העיד רבינו מהרח"ו ז"ל על רבינו האר"י ז"ל שהיה נוהג לעשות בט"ק דוקא ב' נקבים סמוכים זל"ז כעין נקודת צר"י בכל כנף מארבע כנפות, והיה מוציא חוטי הציצית דרך שני הנקבים ההם, באופן שיהיו שני קצוות חוטי הציצית מתגלים בצד אחר החיצון, וסברה זו הביאה בס' האגור אך רבינו האר"י ז"ל לא היה עושה כן בטלית גדול רק בט"ק, ומהרש"ו ז"ל העיד על אביו מהרח"ו שלא היה עושה כן אפילו בט"ק, ובודאי רבינו מהרח"ו ז"ל הבין מרבינו האר"י ז"ל שאין דבר מעכב, ורק רבינו האר"י ז"ל אחר שנהג בכך בילדותו כמנהג האשכנזים לא שינה, ולכך גם רבינו מהרח"ו לא שינה מנהגו, ואנחנו מנהגינו לעשות נקב אחד אפילו בט"ק, ושמעתי שגם אצל החסידים בירושלים ת"ו המנהג פשוט לעשות נקב אחד בין בט"ג בין בט"ק ומסתמא כך היה מנהגו של רבינו הרש"ש ז"ל:<p>
<ps>אות טז</ps>
 
אין נכון להניח הטלית בלא קפול בלילה, ואם שכח ולא קפלו ועבר עליו הלילה אז כשילבשנו למחר ינערינו תחלה וכנז' באחרונים, גם כתוב באחרונים שכל אדם יקפל טליתו כל יום אחר תפלה בידו ולא יתננו לשמש לקפלו דקשה למזל, גם יזהר כשיחלוץ הטלית וכן התפילין יחלוץ ביד שמאל שהיא יד כהה, להראות שקשה עליו פרידתו: <p>
<ps>אות יז </ps>
נכון להסתכל בציצית, ויכוין ויצייר במחשבתו כאלו יש בהם חוט מראה תכלת שהוא דומה לרקיע, מפני דאותה הארה לא נפסקה וכמ"ש מהרח"ו ז"ל וימצא טוב בכונה זו:  
]]></d>
</p>
</chap>
<chap n="לך לך - המשך הלכות ציצית">
<p n="">
<d><![CDATA[<ps>פתיחה</ps>
 
אני אל שדי התהלך לפני והיה תמים, נ"ל בס"ד דידוע שם אל שדי מאיר בעולם הבריאה, והטעם כי עולם הבריאה הוא עולם השלישי ששם קדושה משולשת, ולכן מאיר שם אל שדי דחשבונו משולש, כל שליש הוא קט"ו כמנין חסד גדול, ולכן מרע"ה שזכה אל הנשמות דבינה דבריאה כמ"ש בשער הפסוקים בפרשת בראשית, נקרא משה שהוא מספר אל שדי, שכל שליש הוא מספר חסד גדול שהוא היה בסוד החסדים בנר"ן שלו, כמ"ש ותרא אותו כי טוב הוא, ולכן נתנה תורה על ידו דהתורה נתנה לנו מעולם הבריאה: והנה ידוע שישראל נשמתם חצובה מתחת כסא הכבוד שהוא עולם הבריאה, בסוד ברוך אלהינו שבראנו לכבודו, ששם מאיר שם אל שדי שהוא משולש כל שליש מספר חסד גדול, ולכן אם ישראל יהיו שלמים בעבודה באהבה משולשת, שיהיה להם בעבודת השי"ת אהבה בכונה, אהבה בדבור, אהבה במעשה אז יאיר בהם שם אל שדי שהוא חשבון משולש, כל שליש מספר חסד גדול, כי האהבה היא מצד החסד בסוד זרע אברהם אוהבי, וגם שם ה"ס הגדולה, לכך יאיר בהם אל שדי שהוא ג"פ חסד גדול בנר"ן שלהם, ועל שילוש זה רמז להם במ"ש והייתם לי סגולה, דוגמת הסגו"ל שהוא נקודת החסד והוא משולש בשלש נקודות: וידוע הוא דשלימות העבודה בשלשה פעמים אהבה הנז', רמוזה באותיות שלפני שם הוי"ה שהם כוז"ו שמספרם ג"פ אהבה, ובזה פרשתי הפסוק אחרי ה' אלהיכם תלכו, כי כוז"ו שהם מספר ג"פ אהבה, אחרי אותיות שם הוי"ה באלפ"א בית"א, ובזה יובן בס"ד הרמז כאן אני אל שדי, שהוא שם המאיר בבריאה שהוא משולש בג"פ חסד גדול, לכן התהלך לפני כלומר באותיות שהם לפני שמי שהם מספר ג"פ אהבה, שהוא בסוד החסד הגדול, ובזה תהיה תמים בהארת אל שדי, ומאחר שאנחנו צריכין לעבוד את השי"ת ולקיים מצותיו בשלשה פעמים אהבה שהם בכונה ובדבור ובמעשה, לכן הציצית שהוא זכר לכל מצות ה' עושין בו ט"ל כריכות, לרמוז שאנחנו צריכין לראותו לזכור בו מצות ה' באהבהה משולשת בכונה ובדבור ובמעשה, ולכך נקרא טלית שהוא ט"ל ת"י, והיינו ט"ל רמז לט"ל הנז', ות"י הוא מספר קדוש שימשך לנו קדושה ממצוה זו של ט"ל כריכות הציציות, כי אין לנו השגה אלא בציציות שבטלית ולא בגוף הטלית עצמו: <p>
<p>
<ps>אות א </ps>
הגדיל יעשהו חוליות חוליות, כל חוליה משלשה כריכות, ובתחלה יקשור ב' קשרים סמוך לכנף, ויכרוך ז' כריכות, ויקשור ב' קשרים אחרים, ויכרוך ח' כריכות, ויקשור ב' קשרים אחרים, ויכרוך י"א כריכות, ויקשור ב' קשרים, ויכרוך י"ג כריכות, ואח"כ יקשור עוד ב' קשרים, והרי סך הכל ט"ל כריכות כמנין הוי"ה אח"ד, וכמ"ש רז"ל בס' הכונות, ועשיתי סימן לדבר זה תן חלק לשבעה, וגם לשמונה, נמצא תחלה שבעה כריכות, ואח"כ שמונה כריכות, ואח"כ תעשה י"א כמנין אותיות לשבעה לשמונה שהם י"א אותיות, ואח"כ תעשה י"ג כמנין אותיות "תן חלק לשבעה וגם" שהם י"ג אותיות:<p>
<ps>אות ב </ps>
גוי שתלה החוטין של ציצית בטלית, או שעשה החליות והקשרים פסולה, אבל האשה כשרה להטיל הציצית בטלית ולעשות החוליות והקשרים, ויש מחמירין שלא לעשות ע"י נשים, ולכן לכתחלה צריך להזההר שלא לעשות תליית החוטין וכריכתן וקשירתן ע"י נשים אלא ע"י אנשים, אבל טויה ושזירה עושין גם לכתחלה ע"י הנשים, והקטן דינו כאשה לענין זה, ולכן לכתחלה אין לעשות תליית החוטין והכריכות והקשרים ע"י קטן אלא ע"י גדול, ומיהו כל שהוא בן י"ג שנה ויום אחד יעשה לכתחלה, ואין צריך לבדוק אם יש לו ב' שערות:<p>
<ps>אות ג </ps>
אם הטיל ישראל ציצית בבגד שלא בכונה, כלומר שלא נתכוון לשם מצות ציצית יש פוסלין ויש מכשירין והלכה כסברת הפוסלין, ולכן צריך להתירם ויחזור ויתלם לשם מצות ציצית, ואם הוא שבת שא"א לו להתירם ולקשרם, ואין לו טלית אחרת כשרה יש לסמוך על המתירים באותו היום דוקא, ואחר שבת יתקננה אך לא יברך דספק ברכות להקל וברכות אינם מעכבות, ולכן כל אדם יזהר שלא לסמוך בתליית החוטין ותיקונם אלא על אדם יר"ש ומוחזק בכשרות ובקי ויודע לכוין לשם מצוה ולעשות כל הדברים כתיקונם, ועל כן יזהר לומר בפיו מקודם הריני מטיל ציציות אלו לשם מצות ציצית, יען די"א כל דבר הצריך כונה לשמה צריך להוציא הכונה בשפתיו. וכמ"ש האחרונים בדין הטווייה ושזירה, וטוב לומר ליקבה"ו וכו' הריני מוכן להטיל ציציות בארבע כנפות הבגד הזה כמו שצונו ה' אלהינו בתורתו ועשו להם ציצית על כנפי בגדיהם, ונאמר גדילים תעשה לך על ארבע כנפות כסותך אשר תכסה בה, ויהר"מ ה' או"א כשם שאנחנו מקיימים מצוה זו בחוטי לבן כך תזכינו לקיים אותה כתקנה בחוטי תכלת ככתוב בתורה ונתנו על ציצי הכנף פתיל תכלת ויהי נועם וכו': <p>
<ps>אות ד </ps>
טוב להזהר שלא לחתוך חוטי הציצית בסכין, ע"ד שנאמר לא תניף עליהם ברזל אלא יחתכם בשיניו כשצריך לחתכם: <p>
<ps>אות ה </ps>
אם שאל טלית מצויצת אם שאל אותה ללבשה כדי לעלות לדוכן או לעלות לס"ת וכיוצא ה"ז לא יברך עליו, אבל אם שאל בעבור לקיים מצות עיטוף בציצית, הנה אם שאלו מן השמש שלא מדעת בעלים לא יברך עליו דברכות אינם מעכבות וכיון דאיכא פלוגתא ספק ברכות להקל, אבל אם שאלו מדעת בעלים להתעטף בו לקיים מצות ציצית יוכל לברך, דאמרינן מסתמא נתנו לו במתנה ע"מ להחזיר והרי הוא שלו, ואע"ג דגם בזה יש אומרים דאין לברך על טלית שאולה כלל, מ"מ בכה"ג יש לסמוך על המנהג ואין למחות ביד המברך, ומיהו יר"ש יתרחק מטלית שאולה היכא דאפשר לו, וטליתות של הקדש שמונחים בבית הכנסת בתורת צדקה ללבשם אותם שאין להם טליתות לכ"ע יברך עליהם, ואפילו אם לובשן כדי לעלות לס"ת וכמ"ש האחרונים ז"ל בזה: <p>
<ps>אות ו </ps>
בזה"ז חזינן רובא דעלמא קפדי שלא ילבשו אחרים ציצית ותפילין שלהם, ולכן אין ליקח מן השמש ציצית ותפילין של אחרים שלא מדעת בעלים, אא"כ יודע השמש בבירור שהבעלים לא קפדי, ואין כל הדעות שוות בדברים אלו הלא גם אנכי מכיר בעצמי דאנא מאינשי דקפדי בזה ובטעמים שונים:<p>
<ps>אות ז </ps>
מותר להתיר הציציות מן הטלית בין גדול בין קטן בשביל הידור מצוה לשום במקומן ציציות חדשים ונאים יותר, אע"פ דאלו הציציות שנוטלם הוא משליכם וגונזם ואין מניחם בטלית אחרת שרי משום נוי מצוה, וכן אם נפסק כנף אחד ורוצה לחדש ארבעתם בשביל נוי שיהיו שווים ודומין זל"ז, מותר להסיר כל השלשה אחרות ולעשות הארבע כנפות חדשים שיהיו שוים יחד בשביל נוי מצוה: <p>
<ps>אות ח </ps>
אע"פ שהכריכות של הציצית עשאם כמספר שם הוי"ה, כי יש שמנהגם בכך ואין נוהגין בכריכות של ט"ל הרי זה מותר להתירם, ואין בזה חשש מוחק את השם כמ"ש האחרונים ז"ל: <p>
<ps>אות ט </ps>
כשרוצה להתיר הציצית כדי להניח יותר יפים וקשה עליו הטרחא להתירן מותר לחתכם אע"פ שהם נפסדים בזה לגמרי, מיהו יש מחמירין בזה ואוסרים לחתכם וצריך לחוש לדבריהם, ורק בשעת הדחק וצורך גדול יש לסמוך על המתירים כך העלו האחרונים ז"ל: <p>
<ps>אות י </ps>
טלית מצויצת שנחלקה לשני חלקים אסור לחזור לתפרה עם הציציות שבה משום תעשה ולא מן העשוי, כיצד יעשה יתיר הציציות של חלק אחד מהם דוקא, ואח"כ יתפור החלקים יחד ונמצא הוי זה החלק שאין בו ציצית כמו תוספת על חלק הראשון, ואח"כ יעשה ציצית מחדש בחלק הזה שהוא תוספת לראשון, כן העלתי בסה"ק מקבציאל מספרי האחרונים ז"ל:<p>
<ps>אות יא </ps>
שיעור הטלית גדול הוא כדי שיקיף כל ראשו וכל גופו עד החזה פנים ואחור כמ"ש רבינו האר"י ז"ל בספר הכונות, וחז"ל אמרו כדי שיכסה ראשו ורובו של קטן, ובסה"ק מקבציאל הבאתי דברי רבינו האר"י ז"ל מ"ש בס' הכונות ומ"ש בעולת תמיד ומ"ש בנהר שלום לרבינו הרש"ש ז"ל, והשויתי דברי רבינו האר"י ז"ל עם דברי חז"ל כי שיעור זה דנקטי חז"ל בקטן דבעי רוב גופו הוא שוה עם שיעור דנקיט רבינו האר"י ז"ל בגדול עד החזה ולא נקיט רוב גופו, ושם נסתפקתי אם זה השיעור דבעינן בגדול עד החזה ולא נקיט רוב גופו, ושם נסתפקתי אם זה השיעור דבעינן בגדול עד החזה אם אדם ארוך הרבה יוכל ללבוש טלית המגיע באדם בינוני עד החזה, כי מסתימות דברי רבינו האר"י ז"ל נראה יותר שצריך לשער כל אחד כפי מידתו, מיהו לקולא לא עבדינן שאם יש קצר קומה הרבה שהוא גדול בשנים ורק קומו קצרה כמדת קטן בן ט' שנים אינו יכול ללבוש טלית שיגיע אליו עד החזה כיון שזה הטלית אינו מגיע בגדול עד החזה: <p>
<ps>אות יב </ps>
בשיעור טלית קטן שלובשין תחת הבגדים, בסה"ק מקבציאל הבאתי דברי האחרונים ז"ל בזה ושם הבאתי מה שהעלה הרה"ג הרח"ף ז"ל בלב חיים סי' צ"ט דהנכון לצאת י"ח לכ"ע לשער בטלית קטן שיהיה אמה וחצי שהם ל"ו גודלים באורך, ואמה וחצי ברוחב. ומה גם לסברת רבינו האר"י ז"ל דצריך לכסות גופו פנים ואחרו עכ"ד ע"ש, והרואה יראה בדברי רבינו האר"י ז"ל שלא אמר על ט"ק שיכסה פנים ואחור, אלא אמר שיעור שיעטף את הגוף מלבד הזרועות, ובזה נראה דאין צריך שיהיה הרוחב אמה וחצי שהוא ל"ו גודלים, אך באורך מודינא ליה דשפיר הורה כן לסברת הטור ודעימיה דצריך לעשות אורכו אמה וחצי שהוא ל"ו גדולים, והנה פה עירנו בגדא"ד יע"א מנהגם לעשות הטלית קטן ארכו אמה ורביע באמת המדינה, שעולה האורך בזה יותר מארבעים גודלים, אך הרוחב עושים אוו שלשה רביעי אמה שעולה יותר מכ"ד גודלים ובתשובה לעיר אחרת הוריתי לשואל לעשות הרוחב כ"ד גודלים והאורך ל"ו גודלים:<p>
<ps>אות יג </ps>
נשים ועבדים פטורים ממצות ציצית דאפילו אם לובשים טלית בת ד' כנפות אין צריכים להטיל בה ציצית מפני דמ"ע שהז"ג היא וכל מ"ע שהז"ג נשים ועבדים פטורים, ואע"ג דקי"ל בשופר וסוכה וכיוצא אם רצו לקיים הרשות בידם ויש להם שכר כמי שאינו מצוה ועושה, וליכא משום כל הפטור מן הדבור ועושהו נקרא הדיוט מ"מ במצוה זו מחזי כיוהרא, ועוד יש חשש נמי משום לא תלבש אשה כלי גבר, על כן בציצית צריך למנוע אותם וכנז' בפוסקים, ובספר הכונות מפורש טעם פרטי במצוה זו ע"פ הסוד דלא שייכה מצוה זו בנשים: <p>
<ps>אות יד </ps>
קטן היודע להתעטף צריך אביו ליקח לו ציצית לחנכו, והאי קטן י"א בן תשעה שנים, וי"א הפקח בן שש ואינו פקח בן שבע שנים צריך אביו ליקח לו ציצית לחנכו:<p>
<ps>אות טו </ps>
לילה לאו זמן ציצית הוא שנאמר וראיתם אותו פרט לכסות לילה, אבל כסות סומא חייב בציצית מפני שישנו בראיה אצל אחרים, ולכן אפילו אם ילבשנו ההסומא חייב להטיל בו ציצית, ובסה"ק רב פעלים הבאתי בתשובתי שם דברי הרה"ג הרח"ף ז"ל בלב חיים ס' ק' שכתב אע"ג דקי"ל סומא חייב ציצית מ"מ מאחר דאיכא מ"ד הסומא פטור יקיים מצות ציצית בלא ברכה משום ספב"ל, ושם העלתי בראיות מאחר דפשט המנהג שהסומא מברך יש לו לברך ואין לחוש לספב"ל, וגם הרח"ף, ז"ל עצמו כ"כ בספר מל"ח סי' יו"ד אות מ"ח במקום יש מנהג לא אמרינן ספב"ל, וזהו מנהג פשוט שהסומא מברך על הטלית, ואם יבא להתחסד לשמוע ברכה מאחרים ד"ז קשה לעשותו בכל יום, ועוד נפק מזה פקפוק מצד אחר: <p>
<ps>אות טז </ps>
מחמת דאיכא פלוגתא בין הרמב"ם והרא"ש בכסות המיוחד ליום ולילה, ומרן ז"ל לא גילה דעתו בכסות המיוחד ליום ולילה. אף אם לובשו בלילה, וכן יטיל לכסות המיוחד ללילה אם לובשו ביום, אבל לענין הברכה כיון ספב"ל לא יברך אלא עם לובש ביום כסות המיוחד ליום, או ככשלובש ביום כסות המיוחד ליום ולילה וכנז' באחרונים ז"ל:<p>
<ps>אות יז </ps>
סדינים וכרים אע"פ שאדם ישן בהם לפעמים ביום, נקראים כסות לילה דעקרם נעשו בשביל לילה, ולמ"ד כסות לילה חייב בציצית אם לובשו ביום, צריך להטיל בהם ציצית שההרי ישן בההם בבוקר, ואעפ"כ המנהג פשוט שלא להטיל בהם ציצית אפילו שם של צמר, מפני די"א לא חייבה תורה אלא בגדים שאדם מתכסה בהם דרך לבישה, אבל דרך הצעה כגון סדינים וכרי לא מקרי כסות, ומ"מ כיון דיש חולקין יעשה קרן אחת מן ד' קרנות עגולה כדי לפטרם לכ"ע, בד"א בסדינים של צמר אבל צמר גפן או משי וכיוצא אי צריך לעשות בהם קרן אחת עגולה, דיש בזה ס"ס שמא פטורים מן התורה, ושמא הלכה כמ"ד כסות המיוחד ללילה פטור ביום, וכל שיש ב' ספיקות מן התורה אע"פ שמדרבנן הוא ספק אחר שפיר דמי כ"כ הגאון א"א סי' י"ח סק"ג, ונ"ל דיש בזה שלשה ספיקות והוא שמא הלכה כמ"ד כל שהיא דרך הצעה ואינו דרך לבישה אין נקרא כסות ופטור, ועל כן אין להקפיד בסדינים של שאר מינים, אבל בשל צמר אע"ג דיש בזה ג"כ ס"ס כיון דאפשר לתקן בנקל בקרן אחת עגולה לא סמכינן באיסור תורה על ס"ס זה:<p>
<ps>אות יח </ps>
מותר להטיל הציציות בטלית ולקשרם בלילה בטלית המיוחד ליום, אע"ג דלהרמב"ם ודעמיה כסות יום בלילה פטורה ליכא בזה משום תעשה ולא מן העשוי, משום דזמן ממילא קאתי, ולא דמי לבעלת שלש דאינה חייבת ואין ראוי לציצית כלל וכנז' במש"ז סי' י"ח סק"א:<p>
<ps>אות יט </ps>
הציציות תשמישי מצוה הם ואין בגופן קדושה, לפיכך בזמן שקבועין בטלית אסור להשתמש בהם תשמיש של חול כגון לקשור בהם איזה דבר וכיוצא, גם יזהר שלא יהיו נגררין ע"ג קרקע משום בזיון מצוה, ואחר שנפסקו מן הטלית יכול לזרקן ורק שלא יזרקם לאשפה או למקום מגונה, ויש מחמירין לגנזן ותבא עליהם ברכה:<p>
<ps>אות כ </ps>
טליתות של מצוה שבלו אסור לקנח בהם או להשתמש בהם תשמיש מגונה אלא זורקן והם כלים מאליהם, ואותם שנוהגין לזרקן בבית הכנסת והשמשים מקנחין בהם לנרות בית הכנסת, וגם ידיהם המלוכלכים בשמן זה נקרא תשמיש מגונה ואסור: אות כא 
מותר לעשות מטלית גדול טלית קטן, כן העלה הרב בית יהודה סי' כ"ט, אבל הרב לב חיים ז"ל סי' צ"ב פקפק בזה, משום דע"פ הסוד ט"ג יש בו מעלה רבה על ט"ק והאמת אתו בזה, מיהו אם נתבלה מקצתו ואין ראוי ללבשו יוכל לעשות מחלק החזק שבו ט"ק ואין חשש בזה לכ"ע:  
]]></d>
</p>
</chap>
<chap n="וירא - הלכות תפילין">
<p n="">
<d><![CDATA[<ps>פתיחה</ps>
ויקומו וילכו יחדיו אל באר שבע וישב אברהם בבאר שבע, י"ל למאי אצטריך למימר וישב אברהם בבאר שבע כיון דאמר דהלך לשם מסתמא ישב שם, ועוד למה פרט בזה שם אברהם בלבד והול"ל וישבו לשון רבים כדנקיט ויקומו וילכו, ונ"ל בס"ד דארז"ל שמים וארץ קימים ע"י מצות המילה, ואמרתי בס"ד לכך נתנה בשמיני דקודם מספר שמונה יש שבעה, ושמים וארץ הם שבעה רקיעים ושבעה ארצות, לרמוז השמים והארץ שהם מספר שבעה ושבעה הם קיימים על מצות המילה שהיא במספר השמונה הבא אחריהם, ולז"א ברוך אברם לאל עליון קונה שמים וארץ שהקנה לו הקב"ה השמים והארץ, מטעם כי הוא הראשון שנתנה לו מצות המילה אשר בעבורה מתקיימים השמים והארץ, ולפ"ז המילה נקראת באר שבע, כי היא הבאר המשקה ומחיה בזכותה את השבע שהם שבעה רקיעים ושבעה ארצות, כי מזכותה שותים חיות שלהם, וז"ש וישב אברהם אל נעריו ויקומו וילכו יחדיו אל באר שבע, ומה שזכה לשוב בשלום שלא נשחט יצחק ונתרצה להיות האיל תמורתו, בזכות מצות המילה וזהו וישב אברהם בבאר שבע היא מצות המילה בה היה מושבו ואחיזתו, ולכך הצליח וישב עם יצחק בנו ועם נעריו לשלום אל באר שבע: נמצא במצות המילה שהיא בשמיני מתקיימים שמים וארץ, וידוע כי מצות התפילין היא דומה למצות המילה, לפי ששניהם נקראים אות שהם שני עדים של ישראל שהם חלק ונחלת ה' ומשועבדים אליו, לכך גם במצות תפילין יש מספר שמונה כמ"ש במנחות דף מ"ד כל שאינו מניח תפילין עובר בשמונה עשה, והמקיים ה"ז קיים שמונה עשה, וגם בה יש קיום שמים וארץ דכתב בספר אספקלריה המאירה דארבע פרשיות שבתפילין הם כנגד ד' אותיות שם הוי"ה, וארבע בתים כנגד ד' אותיות שם אדנ"י, וידוע כי מן אותיות שם הוי"ה נמשך חיות וקיום לשמים, ומאותיות שם אדנ"י נמשך חית וקיום לארץ, ולז"א עזרנו בשם ה' עושה שמים וארץ, דהיינו ככתיבתו שהוא שם הוי"ה, וכקריאתו שהוא שם אדנ"י עושה ר"ל מתקן: ובזה יובן אם לא בריתי יומם ולילה חוקות שמים וארץ לא שמתי, והוא דידוע דהתפילין נקראו חוק, דדריש רבי יוסי הגלילי בעירובין דף צ"ו ושמרת את החוקה הזאת על מצות התפילין, ולז"א אם לא בריתי יומם ולילה זו המילה שקבועה באדם בימים ובלילות, וגם חוקות הם תש"ר ותש"י שנקראו חוק אז שמים וארץ לא שמתי: <p>
<p>
<ps>אות א </ps>
מצות תפילין חמורה מאד, ומי שאינו מניח תפילין מחמת שהמצוה אינה חשובה בעיניו, נקרא עם פושעי ישראל בגופן דאתמר עלייהו בגמרא דבר קשה ומר מאד, ועוד א"ר ששת כל שאינו מניח תפילין עובר בשמונה עשה, והמה אות לישראל, וצריך שיכוין האדם בהנחתם שצונו הקב"ה בארבע פרשיות אלו שיש בהם יחוד שמו ויציאת מצרים, להניחם על הזרוע כנגד הלב ועל הראש כנגד המוח, כדי שנזכור נסים ונפלאות שעשה עמנו שהם מורים על יחודו ואשר לו הכח והממשלה בעליונים ובתחתונים לעשות בהם כרצונו, וישעבד להקב"ה הנשמה שהיא במוח, וגם את הלב שהוא עיקר התאוות המחשבות, ובזה יזכור את הבורא וימעיט הנאותיו: <p>
<ps>אות ב</ps>
 
אחר שלבש הטלית יניח תפילין מיד, קודם פרשת עקידה כדי שיהיו עליו בשעת ק"ש דקרבנות שהיא חיוב, וארז"ל כל הקורא ק"ש בלא תפילין כאלו מעיד עדות שקר על עצמו: <p>
<ps>אות ג </ps>
כפי סדר הבחינות העליונות שרומזים להם הציצית והתפילין, צריך להניח הציצית קודם התפילין, והמניח תפילין וקדם טועה, ועליו נאמר בתר דקשישנא לדרדקי, והפוסקים עשו סימן לסדר זה והיו העטופים ללבן והקשורים ליעקב, עוד אמרו סוף ציצית תי"ו שהוא ר"ת תפילין, וע"כ ציצית ר"ת צוה ה' ציצית יניחו תחלה, ובסה"ק רב פעלים כתבתי בתשובה דאם היה לובש תפילין בלי ט"ג דלא היה לו, ואח"כ הביאו לו את הטלית, צריך שיחלוץ התפילין, וילבש ציצית, ויניח התפילין אחריו בלא ברכה:<p>
<ps>אות ד </ps>
המניחין הטלית וכיס התפילין לתוך כיס אחד, יזהר להניח כיס התפילין מן הצד של הטלית דאם יניחנו למעלה מן הטלית, נמצא פוגע בתפילין תחלה קודם הטלית, ואם יניחנו למטה מן הטלית אין זה כבוד לתפילין דקדושתו חמורה מן הטלית, דאע"ג שהוא מונך תוך הכיס ואינו בגלוי, עכ"ז יש להקפיד שלא להניחו תחת הטלית, לכך יניחנו מן הצד כדי שלא יפגע בו תחלה, ואם נזדמן שפגע בתפילין תחלה, לא מני כך יצטרך להניח התפילין קודם שיתעטף בציצית, אלא גם בכה"ג שפגע בתפילין תחלה יזהר ללבוש הטלית קודם התפילין:<p>
<ps>אות ה </ps>
בזוה"ק הפליג מאד בשבח המגיע ליוצא מביתו מעוטף בציצית ומוכתר בתפילין והולך לבית הכנסת ואומר בפתח פסוק ואני ברוב חסדך וכו', ומצוה זו קודמת למצות עשרה ראשונים כמ"ש בשער הכונות לרבינו האר"י ז"ל, ובעיר שמצויים עוברים ושבים גוים במבאות, וקשה לעשות דבר זה בגלוי, יש חכמים מתחכמים ללבוש טלית דק ותפילין קטן הרבה כדי שיתכסה בכובע ואינו ניכר לעיני הרואין, ומורידין הטלית על כתפיהן ולובשים עליו הגלימא, ובבואם לבית הכנסת מסירין התפילין הקטן הנז' ולובשים תפילין רש"י ור"ת שיש להם שם ומתפללין בהם, וראיתי להרב חיי אדם כלל י"ג אות יו"ד שעשה אופן אחר בדבר זה שילבש תפילין הגדולים בביתו ויברך כו' יע"ש, ובסה"ק רב פעלים כתבתי בס"ד בתשובה לפקפק בדבריו בזה, וסוף דבר העליתי שם שילבש בביתו תפילין של ר"ת שיעשהו קטן, וזה התפילין בלא"ה אינו מברך עליו דאין מברכין על תפילין דר"ת כאשר נבאר לקמן, וכתבתי שם דאין לפקפק בזה ממ"ש רז"ל בשער הכונות שצריך להניח של רש"י קודם ר"ת, משום דבתחילה קודמין ליכנס מוחין דתפילין דרש"י ואח"כ מוחין דר"ת, די"ל דלא קפיד רבינו ז"ל אלא בהיכא שבא להניחם לקיים עיקר מצותן בק"ש ותפלה, דאז צריך להקדים של רש"י, ועוד דהוא איירי כאשר בא להניח שתיהם ביחד דתפילין של רש"י ג"כ מונח לפניו, דאז צריך להקדים של רש"י, משא"כ הכא דלובש ר"ת לבדו, ועוד שאינו מניחו בשביל עיקר מצו אלא רק כדי ליכנס בו בפתח בית הכנסת ולומר פסוק ואני וכו' לית לן בה. וכאשר כתבתי ד"ז שם בתשובה בס"ד וכתבנו דאחר שיכנס לבהכ"נ יסיר של ר"ת ויניח שם תפילין רש"י ור"ת העיקרים שיש לו שם כסדרו ויברך עליהם וזה יותר נכון: <p>
<ps>אות ו </ps>
על ידי עטיפת הטלית נתקן חיצוניות דעולם היצירה, וע"י הברכה של הטלית נעשה אור מקיף דעולם היצירה, ועל ידי התפילין של יד נתקן עולם הבריאה, וע"י הברכה נעשה או"מ דעולם הבריאה, וע"י תש"ר נתקן עולם האצילות, והנה בתש"ר י"א שצריך לברך ברכה בפ"ע כדי לעשות או"מ דעולם האצילות, וי"א דאו"מ דעולם האצילות אין בנו כח לעשותו על ידינו אלא נעשה מאיליו, ולכן ס"ל דאין לברך על תש"ר, והאשכנזים מברכים על תש"ר כסברת הגאונים, ואנחנו בני הספרדים מברכים אחת על תש"י דוקא כסברת הרי"ף ז"ל, אך נכוין בברכה זו על תש"ר ג"כ שהוא לפנינו בשעת הרכה על תש"י, מיהו אם הפסיק בין תש"י לתש"ר בדבר דחשיב הפסק, אז יברך על תש"ר אקב"ו על מצות תפילין, וכן אם אין לאדם תש"י כי אם רק תש"ר יברך עליו על מצות תפילין, וידוע הוא כי מן השמים השיבו לרבינו יעקב ממרויש ז"ל ואת בריתי אקים את יצחק הוא הרי"ף ז"ל וגם לרבינו האר"י ז"ל לא מצינו שהכריע בפירוש על הסברות הנז' של הרי"ף ז"ל והגאונים ז"ל, ורק זכר שתי הסברות ופירש טעמם ונימקם, מיהו בספר פע"ח וגם בעולת תמיד מצינו סתם דבריו בברכה אחת, וממרוצת לשונו משמע דנוטה אחר שיטת הספרדים לברך אחת: <p>
<ps>אות ז </ps>
אסור להפסיק בדבור בין תש"י לתש"ר, לפיכך לדידן בני הספרדים דאזלינן בתר מ"ד דאין לברך על תש"ר ברכה בפ"ע, אם טעה ובא לברך על תש"ר, וכיון שהתחיל לומר ברוך אתה ה' נזכר לא יסיים למדני חוקיך כדי שנראה כקורא פסוק, דא"כ הו"ל הפסק בדיבור בין תש"י לתש"ר, אלא יסיים הברכה לברך על מצות תפילין כמ"ד דמברכין על תש"ר בפ"ע, וכאשר העלתי בסה"ק מקבצאל:<p>
<ps>אות ח </ps>
רוב הפוסקים הפשטנים ס"ל יברך על תש"י מעומד, ומעוטא דס"ל מיושב והמקובלים ז"ל ס"ל לברך מיושב, ובספרי רבינו האר"י ז"ל לא נמצא גילוי לדבר זה, ואנחנו פה עירינו בגדאד נוהגים לברך מיושב כסברת המקובלים ז"ל וכן עיקר:<p>
<ps>אות ט </ps>
יברך להניח בקמץ תחת הה"א, והוא מלשון להניח ברכה, דפירושו התפלה נחה ומונחת במקום הקשר שלא תנוד כה וכה, כמ"ש הרמ"ז ז"ל והביא דבריו במחב"ר סי' כ"ה יע"ש, והברכה יברך אחר שהניח התש"י על הקיבורת, ואז תכף אחר הברכה יעשה הקשירה וההידוק, יען כי הקשירה היא התחלת המצוה, ולא יברך קודם ההנחה על הקיבורת:<p>
<ps>אות י </ps>
אסור להפסיק בדיבור בין תש"י לתש"ר, ואם הפסיק אין הברכה שבירך על תש"י עולה לתש"ר, וצריך לברך אז על תש"ר אקב"ו על מצות תפילין, בד"א כשהפסיק בדברים חיצונים שאינם לצורך הנחת תפילין, אבל הפסיק בדברים השייכים להנחת תפילין אין צריך לחזור ולברך על תש"ר, ומ"מ לכתחילה יזהר שלא יפסיק כלל אפילו לרמוז ולקרוץ בעיניו ולרמוז באצבעותיו סור בין תש"י לתש"ר, ואפילו אם שמע קדיש וברכו וקדושה לא יפסיק לענות אלא שותק ושומע ומכוין למה שהציבור אומרים, ואם שכח וענה אפ"ה לא יברך על תש"רף<p>
<ps>אות יא </ps>
זמן הנחתם בבוקר משיראה את חבירו הרגיל עמו קצת ברחוק ד' אמו ויכירנו, וטוב לאחר ולא להקדים, ואם טעה והניח תפילין בעוד לילה ובירך עליהם אין צריך לחזור ולברך כשיאיר היוםם כנז' באחרונים ז"ל: <p>
<ps>אות יב </ps>
בשבת ויו"ט אסור להניחם, מפני שימים אלו עצמן אות, ואם מניח בהם אות אחר נמצא מזלזל בהם, וגם בחול המועד אסור לנו לבני הספרדים להניחם. משום דקי"ל גם ימי חוה"מ הם אות, אבל האשכנזים מנהגם להניח בחוה"מ:<p>
<ps>אות יג </ps>
מי שחלץ תפליו ע"ד לחזור להניחם מיד לא יחזור לברך ואם חלצן להכנס לבית הכסא אפילו דעתו ללבשן מיד צריך לחזור ולברך, משום דאסור לכנוס בהם לבה"כ, ויש חולקין בזה ומאחר דספק ברכות להקל גם בזה לא יברך, אלא יברך בלי שם ומלכות ויהרהר שם ומלכות במחשבה, ואם נשמטו התפילין ממקום הנחתן שלא בכונה וממשמש בהם להחזירם למקומן לא יברךף<p>
<ps>אות יד </ps>
מותר לברך על תפילין שאולין, מפני שאדם יוצא י"ח בתפילין של חבירו, אבל אסור לברך על תפילין גזולין דהוי מצוה הבאה בעבירה, ועז"א ובוצע ברך נאץ ה', על כן לא ילבש אדם תפילין של חבירו שלא מדעת בעלים דשואל שלא מדעת גזלן הוא, ובשעת הדחק דלא אפשר לו ללבשם מדעת בעלים דאינם מצויים לפניו, ואם ימתין יעבור הזמן אז יש לסמוך על נדבת לבם של ישראל דניחא להו למעבד מצוה בממונם, וטוב שאח"כ יגיד לבעלים ויבקש מהם רצון על מה שעשה למפרע אם אפשר לו למצוא אותם: <p>
<ps>אות טו</ps>
 
סדר הנחת תפילין, בתחלה יקשור תש"י בזרוע השמאלי על הקיבורת שהוא מקום בשר הגבוה התופח הנקרא קיבורת, ויכסה זרועו בטלית כדי שתהיה הנחת תש"י בהצנע, ויש סוד בדבר על כן אפילו יושב לבדו ואפילו בבית אפל ג"כ יכסה הזרוע בטלית, סימן לדבר כי יד על כס, ומהריק"ש ז"ל טעמא טעים והיה לך לאות על ידך לך לאות ולא לאחרים, ולא יעשה כריכה בקבורת, אלא אחר שיהדק היטב יקשור היו"ד ברצועה עם התפילין, ואע"פ שבלא"ה היו"ד קשורה בחוט של גיד עם הבית משום דאין להפריד התיתורא לעולם, כנז' בזוהר פינחס דף קל"ו, עכ"ז יש סוד בדבר לקשור היו"ד ברצועה לכוין להמשיך להיו"ד ש"ע נהורין כמנין רצועה שהיא מספר ש"ע עם הכולל, ומ"ש הרב ש"ץ ז"ל דף מ' הלכה י"א, כבר הבאתי דבריו בסה"ק מקבצאל והקשתי על דבריו יע"ש, ואחר שקשר היו"ד ימשוך הרצועה לזרוע ויכרוך אותה סביב הזרוע שבעה כריכות שלימות, ומה שנמשכת הרצועה בתחלת הזרוע מצד אחד של הזרוע אין זה נחשב כריכה ואין זה בכלל הכריכות, ודלא כמ"ש שם חדש דף קכ"ו לכך יכרוך ז' כריכות ממש שלימות, ואחר שיכרוך השבע כריכות, יעמוד ויניח תש"ר מעומד, דאין להניח תש"ר אלא רק אחר שבע הכריכות:<p>
<ps>אות טז </ps>
אחר שהניח תש"ר, אז תכף ומיד יגמור הנחת תש"י בשלש כריכות כורך באצבע האמצעי הנקרא אמה, ויעשה כריכה אחת ברק האמצעי של האצבע ושתי כריכות בפרק התחתון, ולפי דברי הרב מצת שמורים ז"ל יאמר בעת שעושה הכריכות הנז' פסוק וארשתיך לי לעולם, וארשתי לי בצדק ובמשפט ובחסד וברחמים וארשתיך לי באמונה וידעת את ה' <p>
<ps>אות יז </ps>
אחר שעשה שלשה כריכות הנז' על האצבע וגמר תש"י, אז יכניס הרצועות של תש"ר באבנטו, בסדר זה דהיינו רצועה של שמאל יכניסנה בקצה העליון של האבנט כנגד החזה שלו, ורצועת הימין יכניסנה באבנט למטה בקצה התחתון של האבנט כדי שתהיה כנגד הטבור שלו, בסוד והאחת גבוהה מחברתה, וידוע דחסד נקרא אריך וגבורה קצר וכמ"ש בפ"א חד אריך וחד קצר, וכל זה יעשה כולם שלא יהיו משולשלים לארץ וכנז' במ"ש ובמ"ח, ומה שכתבתי לעשות הכנסת הרצועות באבנט אחר שלשה כריכות של אצבע, כן נראה מלשון מהרח"ו ז"ל בעולת תמיד דף מ"ד יע"ש, וכן מפורש בספר מ"ח וכן העיתי בסה"ק מקבציאל אע"ג דדבר זה אינו מפורש בס' הכונות לרבינו האר"י ז"ל:<p>
<ps>אות יח </ps>
קודם הנחת תש"ר בראשו, יסתכל בשבעה זייני"ן שיש בשני שיני"ן דאית בהו רזין סתימין עמיקין כמ"ש בזוה"ק, והובא זה בדברי האחרונים ז"ל, ודע כי אע"ג דמרן ז"ל בס"ס כ"ז כתב תש"ר טוב להניחם גלויים, הנה המקובללים ז"ל ס"ל לכסות בטלית שיוריד הטלית עד סוף המצח. וטעמם ונימוקם עמם ע"פ הסוד וזה עיקר:<p>
<ps>אות יט </ps>
יזהר שלא יוציא תש"ר מן הכיס אלא עד שיניח תש"י ויקשרנו במקום הקיבורת, ואם יש שמש לפניו ורוצה להכין לו את תש"ר ולהוציאו מן כיס קודם שכרך שבעה כריכות על הזרוע לית לה בה, ורק יזהר שלא יוציאנו מן הכיס אלא עד שיקשור התש"י במקום הקיבורת, ויש בני אדם נכבדים שהשמש מכין להם במקומם בבית הכנסת הציצית והתפילין שיוציאם מן הכיסים קודם שיבואו וצריך למחות בידם שלא יעשו כן:<p>
<ps>אות כ </ps>
מי שלא היה לובש אלא רק תפילין ש"ר מפני שלא היה לו תש"י, ואחר שלבש תש"ר הביאו לו תש"י העלתי בתשובה בס"ד בסה"ק רב פעלים שצריך להסיר תש"ר מעליו כדי שילבש תש"י תחלה, ואח"כ יניח תש"ר, ועוד העלתי שם בס"ד שאם היה לובש תפילין בלא טלית גדול, מפני שלא היה לו ט"ג, ואח"כ הביאו לו ט"ג שצריך להסיר התפילין וילבש הטלית ואח"כ ילבש התפילין בלא ברכה דכם מוכרח להיות ע"פ דברי רבינו האר"י ז"ל:<p>
<ps>אות כא </ps>
ארבע פרשיות יש בתפילין קדש והיה כי יביאך שמע והיה אם שמוע, וזה סדר הנחתן לסברת רש"י ז"ל, אך לסברת ר"ת ז"ל סדרן קדש והיה כי יביאך והיה אם שמוע שמע, והמנהג כסברת רש"י ז"ל, וכתב הלבוש ז"ל דפ"א נפלה בימה שעל קבר יחזקאל הע"ה ומצאו שם תפילין ישנים מאד והיו כסדר רש"י, והנה בתחלה היו חושבין מחלוקת זו כשאר מחלוקת שסברה אחת בטלה, אך בא רבינו האר"י ז"ל והגיד בקבלה מפי אליהו זכור לטוב ששני הסברות אמת, וצריך למעבד תרווייהו, ומימות מרע"ה ועד הגאונים היו מניחים ב' זוגות, וכן איתא בגמרא מקום יש בראש להניח בו ב' זוגות, ובז"ח איתא קצת בני אדם דמניחים ב' זוגות מספק דלא ידעין ברזא דא דתרוויהו אצטריכו על כן יר"ש יעשה ב' זוגות תפילין א' כסברת רש"י וא' כסברת ר"ת ויאחז שתיהם בידו ויכניסם בזרועו ויקשרם זהה למעלה מזה, דצריך שיניח שניהם יחד ולא כאותם שמניחין של רש"י לחוד ושל ר"ת לחוד, גם צריך שיניח תפילין של ר"ת למעלה משל רש"י, בין בראש בין ביד כי מעלת בחינת תפילין של ר"ת גדולהה מבחינת תפילין של רש"י, והצד המחובר בזרוע הוא העליון, לכך יכניס תחלה של רש"י ויברך עליו אחר שיקשור אותו על הקבורת, ואח"כ יכניס של ר"ת ונמצא בזה של ר"ת מונחין למעלה משל רש"י, וכל זהה בבתים אבל הרצועות יניח רצועה של תפילין דר"ת תחת רצועה של רש"י, לכך יעשה רוחב רוצעה של ר"ת קצר משל רש"י כדי שתתכסה בה, וכן בשל ראש יניח של ר"ת למעלה משל רש"י וגם הקשר דתילין דר"ת יהיה בעורף גבוה מעט משל רש"י, ורק הרצועות היורדים מן הקשר שבעורף ולמטה, תעביר רצועת ר"ת תחת רצועת של רש"י שתתכסה בה, רמז לדבר שמור ת"ם וראה יש"ר, ולכל דברים אלו יש טעם ע"פ הסוד ואין לשנות מה, גם יזהר שלא יתן הקציצה של ההאחד על המעברתא של האחר אלא יהיו סמוכים ה תחת ומונחים כולם על הבשר, וכאשר כתבתי בס"ד בסה"ק מקבציאל:<p>
<ps>אות כב </ps>
אין לברך על תפילין דר"ת אפילו אם לובשו לבדו, והטעם משום דמדרגת תפילין דר"ת גבוה משל רש"י עד"ה, וידוע כי רבינו האר"י ז"ל נתן טעם שלא יברך על של ראש, מפני שאין בכוחינו להמשיך האור הנשפע ממדרגה שרומזת לה תש"ר דרש"י, וכל שכן של ר"ת, וכ"כ הרמ"ע שלא לברך, וכן נהגו רבנן קשישי דא"י, אלו הן דברי הרמ"ז ז"ל שהביאם הגאון חיד"א במחב"ר סי' ל"ד אות ג':<p>
<ps>אות כג </ps>
רבינו האר"י ז"ל בתחלה היה מנהגו ללבוש בשחרית של רש"י ושל ר"ת, ובמנחה של ר"ת לבדו, ואח"כ עשה תפילין דרש"י כסברת שמושא רבא שהם אצבעים על אצבעים, והיה לובש בשחרית של רש"י ור"ת, ובמנחה היה לובש של שמושא רבא הנז', והיה אומר תפילין זה דשמושא רבא עולה במקום שני הסברות ההנז', וזהו טעם היותם אצבעיים כנגד שתי הבחינות הנז' וכמפורש כל הה בשער הכונות יע"ש, ומ"ש עולה במקום שני ההסברות היינו לצורך זמן תפלת המנחה, אבל לא לצורך זמן תפלת שחרית דא"כ היה לובשו גם בשחרית, ואשרי הזוכה ונזהר להתפלל מנחה בתפילין שמושא ועי"ת, ודע כי הנוהגין להתפלל מנחה בתפילין לא יניחום במנחת ערב שבת כי כבר נתנוצץ קדושת שבת שהוא עצמו אות וכמש" רבינו חיד"א במחב"ר סי' כ"ה בשם המקובל מהר"ם פאפיר"ש ז"ל ושומר אמונים ע"ש: <p>
<ps>אות כד </ps>
מי שדרכו ללבוש של רש"י ור"ת ביחד, וטעה ולקח תחלה של ר"ת והניחו ובירך עליו, וכשבא ליטול השני הרגיש שטעה ובריך על של ר"ת יקשור תפילין של רש"י בלא ברכה על סמך הברכה שבירך על ר"ת, מפני שההוא דרכו כל יום ללבוש שניהם יחד ודעתו בברכה על שניהם, שהיה גם של רש"י מונח לפניו בשעת הברכה ודעתו ללבשו, כ"כ בשו"ת דברי חיים ביו"ד בסוף תשובתו בסי' פ"ב יע"ש ונכון הוא, מיהו אם זה דרכו ללבוש תפילין של רש"י בלבד, ולקח תפילין של ר"ת בטעות בחשבו שהוא של רש"י ובירך עליו, ואח"כ נודע לו שלקח ר"ת ובירך עליו, הנה זה צריך לברך עוד הפעם כשלובש של רש"י, וזה הענין יזדמן כשאדם שואל תפלין מחבירו שיש לו ב' זוגות רש"י ור"ת, והוא אינו רוצה ללבוש אלא של רש"י, ובטעות לקח של ר"ת ובירך עליו והגיד לו חבירו ורוצה ללבוש של רש"י אחר אותה הברכה: <p>
<ps>אות כה </ps>
אחר שיניח התפילין יאמר פרשת קדש והיה כי יביאך כדי להשלים ד' פרשיות בכל יום כמ"ש הרמב"ן ומהרח"ו ז"ל, ואם אינו יכול לאומרם קודם תפלה יאמר אותם אחר תפלה וכנז' במחב"ר:<p>
<ps>אות כו </ps>
אחר שהניח תפלין של יד קודם שהניח תש"ר לא יפסיק אפילו לקדיש וקדושה, ובתשובתי בס"ד בסה"ק רב פעלים העלתי במי שלובש ר"ת לבדו ונזדמן לו קדיש וקדושה בין ש"י ובין ש"ר, אע"ג דבזה לא יש ברכה ואין כאן הפסק, עכ"ז לפי טעם הר"ן והלבוש דס"ל הא דאין פוסקין בין ש"י ובין ש"ר, משום שכתיב והיו שצריך להית הוויה אחת לשתיהם ועיין במנחת אהרן דף ל" שכתב בזה עם ע"פ הסוד, ועל כן צריך ליהרגם בשל ר"ת אע"ג דליכא דאין כאן ברכה יענה קדיש וקדושה ואחר שיענה יפשוט תש"י ויחור ויניחנו מחדש ואחריו תש"ר בלי הפסק, לקיים מש"ה והיו הוייה אחת לשתיהם, וגם ע"פ סוד דרך זהה יבא נכון:  
]]></d>
</p>
</chap>
<chap n="חיי שרה - המשך הלכות תפילין">
<p n="">
<d><![CDATA[<ps>פתיחה</ps>
אחותינו את היי לאלפי רבבה, נ"ל בס"ד דידוע שיש ארבע עולמות שהם אבי"ע, וכנגדן ד' מדרגות המספר שהם אחדים עשיהה, עשרות יצירה, מאות בריאה, אלפים אצילות, וידוע דבאצילות אין רע ועליו נאמר לא יגורך רע, וכתוב ג"כ בע"ח על אצילות נאמר אני ה' הוא שמי וכבודי לאחר לא אתן, ולז"א אחותינו את דוקא היי לאלפי רבבה שתניקי גם מן האצילות שה"ז אלפים וגם מן בחי' הרבבה שהוא למעלה יותר שה"ס הכתר, ונרמזה בקוצו של יו"ד, יען דאת מסטרא דקדושה משא"כ הם מסט"א אין להם מגע ויניקה מבחי' האלפים, וכ"ש מבחי' הרבבות, דעל אצילות נאמר וכבודי לאחר לא אתן: ובזה יובן בס"ד מ"ש רז"ל וראו על עמי הארץ כי שם ה' נקרא עליך ויראו ממך, תנא דבי ר"א גדול אלו תילין שבראש, והיינו כי תפילין ש"ר הוא סוד האצילות, דעלה אתמר וכבודי לאחר לא אתן שאין מגע לקליה שם, ולכך הם נכנעים יותר, מתש"ר שלובשים ישראל, ועל כן מקום תש"ר הוא מקום שער ששם סוף הגלגולת שהוא עיקר חלק הראש הנגלה:<p>
<p>
<ps>אות א </ps>
איתא במד' פליאה אין מניחין תפילין אלא בשבת, והוא פלא והרב מהרש"ם ז"ל פירש בזה בלקוטי שושנים שלו שבסוף ס' קרנים יע"ש, אך שמעתי בשם הגאון רבי עקיבא איגר ז"ל שפירש בשב"ת ר"ת במקום שער במקום תפוח כי תש"ר דינו להניחו במקום שער ותש"י צריך להניחו בפרק התחתון הסמוך לכתף בבשר הגבוה והתפוח הנקרא קיבורת לשוןן קבורי דאהיני דפירושו קבוצת התמרים, וכן ר"ל קבוצת הבשר וההיינו בשר התופח על כן צריך להזהיר את העם בזה, בפרט בתש"ר יש הרבה נכשלים ואין מדקדקים בכך, וצריכין להזהר שתהא הקצה התחתון של התיתורא מונח על מקום התחלת עיקרי השער שגם התיתורא היא מכלל התילין, ואדם שיש לו שערות ארוכות ושוכבות עד חצי המצח אע"פ שמניח התפילין על השער לא מהני דבעינן מהתחלת עקרי השער ולמעלה, ושיעור מקום זה הוא עד שמוחו של התינוק רופס, ואם הניחו למטה במקום שכלו עיקרי השער ה"ז מדרך הקראים ולא קיים המצוה וגם נענש על כך, ומיהו איש זקן שנשרו שערות ראשו וכן הקרח אע"פ שאין להם עתה שער ראשם יניחו הפילין במקום שהיה בו מקודם שער וזה ניכר בחוש הראות שיש הפרש בין עור הקרחה לעור שאין צומח שם שער אצל כל אדם ודע כי בסה"ק מקבציאל הבאתי דברי הרב חיי אדם שכתב אם רובו של בית מונח במקום שער ורק מיעוטו על המצח במקום שכלו עיקרי השערות לא יצא י"ח דבעינן כולו ממש במקום שער, והאתי דברי רב נחל אשכול בספר האשכול סוף הלכות תפלין שהביא דברי הרב ח"א הנז' והעלה כן, גם זכרתי שם מה שכתבתי בס"ד בסה"ק רב ברכות דף קפ"ז בדין הפרשיות היוצאות חוץ לבית, ופלפלתי בדברים אלו וסו"ד העליתי כסברת הרב ח"א ז"ל דבעינן כל הבית כולו במקום שער<p>
<ps>אות ב </ps>
גם הקשר של הראש יהיה מונח במקום שער, בגובהה העורף שהוא סוף עצם הגולגולת והוא כנגד הפנים, ואם מניח הקשר על הצואר לא עשה כלום שאין זה נקרא עורף:<p>
<ps>אות ג </ps>
צריך לכוין התפילין של ראש שתהא הקציצה באמצע רוחב הראש כדי שתהא בין העינים, וכן צריך שיהא הקשר ג"כ באמצע העורף לא יטה לכאן או לכאן, גם המקום שבקשר שנראה כעין דל"ת יהיה לצד חוץ, ולא כלפי העורף, וה"ה בקשר תש"י יזהר שלא יתהפך, ואם נתהפך נכון להתענות, ואם קשה עליו התענית ידהו בצדקה: <p>
<ps>אות ד </ps>
הבתים והרצועות תש"ר ותש"י צריך שיהיו שחורות הל"מ, ולכן אם נתלבנו מחמת ישנן צריך להשחירם, ואם השחירם גוי פסולים, וצריך שיהיה צד השחור שברצועות לצד חוץ ואם נתהפכה הרצועה שסביב הראש, וכן הרצועה שקושר בה הקציצה, יתענה יום אחד והא דרב הונא התענה בעבור זה מ' יום זו מדת חסידות יתירה הוית ביה, וטוב ליזהר גם ברצועות תש"ר המשולשלות עד החזה והטבור, וכן רצועה של תש"י שכורך על הזרוע שלא יתהפכו, ואע"ג דע"פ הסוד משחירין הרצועות פנים ואחור שחורות כעורב כנז' בשער הכונות לרבינו האר"י ז"ל, לא נהגנו בכך ושאלתי על מנהג החסידים בעה"ק תוב"ב וא"ל שיש נזהרין להשחיר פנים ואחור, ויש שאין מדקדקין בזה:<p>
<ps>אות ה </ps>
לא יהיה דבר חוצץ בין תפילין לבשרו הן בבתים הן ברצועות, ואם יש לכלוך צריך לרחצו, והלובש בתי עינים יזהר שלא יתחוב אותה בין ההרצועהובין בשרו, אלא יתחכם בין הרצועה ובין הכובע, ואם א"א לו בלא"ה צריך שיזהר בזה לפחות בק"ש וברכותיה ובתפלת העמידה, והאחרונים ז"ל פקפקו במגדלי שער הרבה בראשם דכיון דגדלים הרבה ליכא למימר היינו רבותייהו לדעת הרא"ש ז"ל, וגם לדעת הרשב"א ז"ל הני שערות מרובים הוי כתחבשת מכה וחייצי כשלובש התפילין עליהם, וכן פקפקו בשער הראש היורד למטה דלאו מקום רביתיה הוא וחוצץ, וצריך להזהיר המון העם בדברים כאלו בכל מה דאפשר במצוה רבה ויקרה זו:<p>
<ps>אות ו </ps>
כבר אמרנו לעיל דהנחת תש"י בזרוע בפרק התחתון הסמוך לכתף בבשר הגבוה הנקרא קיבורת, ולא יניחנו למטה מהקיבורת דבעינן שימה כנגד הלב והקיבורת מכוון כנגד הלב, ולכן צריך שיטה התש"י לצד הגוף מעט, בענין דכאשר יכוף הזרוע למטה יהא התש"י מכוון כנגד לבו ממש, ואפילו בפרק התחתון הנז' יזהר שלא יניחנו בחצי העליון של הפרק הנז' סמוך לבית השחי, אע"פ שנמשך שם בשר הגבוה, אלא יניחו בחצי הסמוך לפרק האמצעי במקום בשר הגבוה שבו, ולדעת הגאון רבינו אליהו מווילנא ז"ל כל מקום בשר הגבוה כשר גם אותו החלק הנמשך בחצי הסמוך לבית השחי, ועיין ח"א כלל י"ד אות יו"ד ושאר אחרונים ז"ל, ובסה"ק מקבציאל העלתי בס"ד דלכתחלה צריך לחוש לסברת הפוסקים דס"ל בחצי השני לא יניח תפילין אפילו על בשר הגבוה המגיע שם, ולכן הלובש רש"י ור"ת ביחד יזהר לעשותם קטנים כדי שיוכל להניחם על בשר תפוח שבחצי הראשון של הפרק, והיכא דלא אפשר בהכי יש לסמוך על סברת הגאון רא"מ ז"ל הנז' דס"ל כל בשר הקיבורת ראוי להניח בו תפילין: <p>
<ps>אות ז </ps>
הנחת תש"י בשמאל, שהיא יד כהה ותש כחה, ואיטר יד ימינו אם עושה כל מלאכתו בשמאלו יניח תש"י בשמאלו שהוא ימין כל אדם, ואם שולט בשתי ידיו יניח בשמאל כל אדם, ואם כותב בימינו ושאר כל מעשיו עושה בשמאלו, או כותב בשמאל ושאר מעשיו עושה בימין, יש אומרים שיניח ביד שתש כחה דבעעינן יד כהה, ויש אומרים שהיד שכותב בה היא חשיבה יין לענין זה, ומניח תפילין ביד שכנגדה, משום דסמך הכתוב וקשרתם לוכתבתם מה כתיבה בימין אף קשירה בימין, ומדקשירה בימין מכלל דהנחה על השמאל, דביד שהוא כותב בה צריך לקשור התפילין על יד שכנגדה וכל זה כתוב ומפורש בדברי מרן ז"ל סי' כ"ז סעיף וא"ו יע"ש, אך הרב ש"ץ דף מ' ע"ג כתב שהרב המקובל מהר"י צמח ז"ל בספר זר זהב האריך והרבה בראיות דאיטר יד ימינו אינו רשאי לשנות משאר כל אדם שלא לשנות הסדר העליון ע"ש, והביא דבריו בפ"ת וגם בס' מאיר לארץ ובאמת דברי הרב מהרי"ץ ז"ל נכונים בטעמים ע"פ הסוד וגברא רבא אמר מילתא דמיסתבר טעמיה, על כן העלתי בס"ד בסה"ק מקבציאל דלעולם איטר יד יעשה כסברת מרן ז"ל וכל הפוסקים הפשטנים דס"ל אם עושה כל מלאכתו בשמאל יניח תש"י בשמאלו שהוא ימין כל אדם, ויתפלל בתפילין זה אך אחר התפלה ילבש תפילין בשמאל כל אדם ולא יברך עליהם בשם ומלכות אלא יהרהר שם ומלכות בלבו ויקרא ק"ש בלא ברכות ויכוין לצאת י"ח סברת מהרי"ץ ז"ל, אך זה צריך לעשות שתי תש"י אחד כפי הנחת יד ימין ואחד כפי הנחת יד שמאל דא"א להשתמש באחד לשתי ידים מפני הקשר של היו"ד שלא יצא לחוץ אם יתהפך, ואע"פ ששאלתי על מנהג עה"ק תוב"ב וא"ל שאין מנהגם לחוש לסברת מהרי"ץ ז"ל הנז', עכ"ז אני אומר יר"ש יצא י"ח מצוה זו אליבא דכ"ע כי היא מצוה יקרה, ומה גם דסברה זו מסתבר טעמה ע"פ הסוד, ושם הבאתי דברי הרב חס"ל ז"ל באופן שכתב בסי' כ"ז אות ה' ופקפקתי בדבריו והוא פשוט: ברם אם זה כתוב בימין כל אדם, יש להורות לו בפשיטות שיסמוך בזהה על סברת האומר שהיד הכותב בה היא חשיבה ימין, אע"פ שכל מעשיו עושה באותה שככנגדהה ויניח תפילין בשמאל שהוא שמאל כל אדם, ולה אין צריך להטריחו להניח פעם שנית כפי סברת מאן דפליג, מפני כי בכהאי גוונא שהוא כותב בימין כל אדם גם הפוסקים הפשטנים איכא דס"ל דמהני בהכי דאזלינן בתר הכתיבה, דהיד שכותב בה חשיבה ימין אע"פ שכל מעשיו עושה באותה שכנגדה, ואם גם בזה ירצה להניח פעם שנית לעשות אליבא דכ"ע תבא עליו ברכה:<p>
<ps>אות ח </ps>
זמן הנחת תפילין בבוקר משיראה את חבירו הרגיל עמו קצת ברחוק ד' אמות ויכירנו, וטוב לאחר ולא להקדים, ואם טעה והניח תפילין בעוד לילה ובירך עליהם אין צריך לחזור ולברך כשיאיר היום, וכנז' באליה רבא סק"ג ושאר אחרונים ז"ל: <p>
<ps>אות ט </ps>
לא יחלוץ של יד לגמרי עד שיחלוץ של ראש, דקי"ל כל זמן שבין עיניך יהיו שתים וזה הוא סדר חליצתם, תחלה יסיר הכריכות של האצבע, ויסיר ג"כ ב' וג' כריכות מעל זרועו, כדי לעשות החליצה כמו ההנחה שהניח את תש"י תחלה רמז לדבר כאשר יחנו כן יסעו, אך לא יסיר את תש"י לגמרי מפני שצריך לקיים מש"ה ולטוטפות בין עיניך, שההוא ר"ל כל זמן שבין עיניך יהיו שתים, לכך אחר שהסיר ב' וג' כריכות דתש"י מעל הזרוע, אז יסיר את תש"ר מעומד ואח"כ ישב ומסיר את תש"י לגמרי מיושב וכאשר הניחו מיושב, ואע"ג דהסרת הכירכות קודם הסרת תש"ר ולא נתפרשה להדיא בדברי רבינו האר"י ז"ל, עכ"ז מהרש"ו ז"ל הכריח כן כדי להשוות דברי רבינו האר"י ז"ל עם דברי הגמרא, וכתב כמדומה שכן ראה את אביו רבינו מהרח"ו ז"ל שכך נוהג וכמ"ש בהגהתו בשער הכונות וגם בספרו חמדת ישראל יע"ש, ואני אומר שיש הכרח לזה מדברי רבינו ז"ל עצמו בשעער הכונות בסוף נוסח התפלה דף נ"א ע"ד שכתב שהיה מורי ז"ל מסיר תש"ר מעל ראשו וכו' ואח"כ מסיר תש"י וכו' יע"ש: אמנם הסברה מחייבת כפי סודן של דברים שצריך שתהיה הסברה כמו ההנחה שצריך להסיר הכריכות שעל ההאצבע מעומד, וישב ויסיר השלשה כריכות מן כריכות הזרוע מיושב כאשר כרכם מיושב, ואח"כ יעמוד ויסיר תש"ר מעומד, ובספר חסד לאלפים סי' כ"ח אות ג' משמע שיסיר גם השלש הכריכות של הזרוע מעומד יע"ש, ורבינו חיד"א ז"ל בצפורן שמיר כתב יסיר כריכות האצבע מעומד ולא זכר כריכות הזרוע ע"ש, ונראה דצריך לדקדק להסיר השלש כריכות של הזרוע מיושב כאשר הניחם מיושב וכאשר כתבנו:<p>
<ps>אות י </ps>
נכון לחלוץ תש"ר והטלית בשמאלו שהיא יד כהה להראות דקשה פרידתם וכמ"ש האחרונים ז"ל, ואין חלוץ התפילין אלא עד אחר עלינו לשבח ועל כן נקוה לך, ומנהג החכמים לנשק התפילין בשעת הנחתן, ובשעת חליצתן, ובשעה שיניחם תוך הכיס לחבוב מצוה: <p>אות יא 
</ps>
אין לחלוץ התפילין עד שילמוד בהם תחלה, אחד המרבה ואחד הממעיט, כי לא יזכה האדם לקנות ג' חלקי נר"ן אא"כ לומד בתפילין, וביותר אם לומד בתפילין דר"ת, וכמ"ש מחב"ר משם מהר"ם פירש ז"ל ע"ש: <p>
<ps>אות יב </ps>
אבל ביום ראשון אסור להניח תפילין, אבל ביום שני חייב אחר הנץ החמה מיד, ואם מת לו מת ביום אחד ונקבר ביום אחר אסור להניח תפילין ביום קבורה, וכן אסור להניח תפילין ביום שמועה קרובה אמנם אם מת לו מת ברגל דמתחיל למנות שבעה אחר הרגל ה"ז חייב להניח תפילין ביום ראשון, ונתפשט המנהג בעה"ק ירושלים ת"ו וגם פה עיר בגדא"ד להניח האבל תפילין דר"ת כהוראת רבינו הרש"ש, ודלא כרבינו חיד"א ז"ל שכתב שם ואל תעשה עדיף:<p>
<ps>אות יג </ps>
אסור לתלות תפילין בין הבתים בין הרצועות, ואפילו בשעת הנחתם יש להחמיר שלא לאחוז בקשר בלבד ויהיה הבית תלוי עד שמניחו בראשו, אלא יקח בידו הקשר עם הבי ביחד ויניח הבית במקומו ואח"כ הקשר במקומו:<p>
<ps>אות יד </ps>
כשמניח התפילין בתוך הכיס שלהם, או כשכורך החוט שבפי הכיס לא יגלול הכיס שבו התפילין סביב החוט, אלא יגלול החוט סביב הכיס וכנז' באחרונים ויש מדקדקין גם בכיס החיצון שבו מונח הט"ג וכיס התפילין, גם יהר בכיס החיצון שבו מונח הט"ג וכיס תפילין שלא יניח הט"ג והסידור למעלה מן התילין, אלא יניח התפילין מן הצד גם יזהר בהיכא דתש"ר ותש"י שניהם מונחים בכיס אחד למשמש בהם בעודם בתוך הכיס כדי שידע את תש"י להוציאו תחלה, ולא יטעה להוציא תש"ר תחלה, ואם הוא לובש רש"י ור"ת ביחד דאז מוכרח שיעשה כיס לתש"ר וכיס תש"ר יזהר לעשות להם סימן בכיסים כדי שיצא של תש"י תחלה: <p>
<ps>אות טו </ps>
מי שמנהגו ללבוש רש"י ור"ת ביחד, והוא כורכן יחד להניחם בכיס יזהר שלא ישים הקציצה על מעברתא של השני אלא יניח הקציצות כולם על הרצועות זה אצל זה<p>
<ps>אות טז </ps>
צריך להזהר שלא יפיח בהם ומי שיש לו מיחוש שמסבב לו הפחה יניח תפילין בק"ש וברכותיה ותפלת העמידה בלבד, וישתדל להעמיד עצמו בזמן מועט זה שלא יפיח וכנז' באחרונים ז"ל:<p>
<ps>אות יז </ps>
לא יסיח דעתו מהתפלין, ורק בשעת עסק התורה ושעת תפלת העמידה פטור, ויש מחכמים לכתוב בגליון הסידור בכלל דף למעלה ומן ההצד אותיות תילין גדולות להיות להם סיוע להסח הדעת, ואלו אין צריכין לכתוב בתוך הסידור עצמו אלא יכתבו על נייר בפ"ע בראש ובצדדין, ויהיה מידת הנייר גדול מעט מדף הסידור באופן שאם יניח הנייר בתוך הסידור בין הדפים יהיו נראין לעיניו תיבות תפילין ותהיה לו למזכרת: <p>
<ps>אות יח </ps>
מי שנפלו לו תפיליו מידו, נכון שיתענה יום אחד באותו היום, ואם א"א לו להתענות יפדה התענית בצדקה, ואם נפלו בהיותם תוך כיסם אין צריך להתענות אלא די לתת פרוטה אחת לצדקה ובסה"ק רב פעלים כתבתי בס"ד בתשובה דאפילו אם נפלו בגובה פחות מעשרה טפים יתענה יום אחד, ולא כמ"ש העולם דבעינן גובה עשרה טפחים: <p>
<ps>אות יט </ps>
כשחולץ תפליו טוב שהוא בעצמו יקפלם ויניחם בכיס לחבוב מצוה, ולא כאותם שנותנים התפילין לשמש שלהם לקפלו, ודוגמא לזה מצינו דארז"ל גבי ס"ת הגולל נוטל שכר כנגד כולן, גם יזהר לקפלו ולהניחו בכיס תכף ומיד אחר שיחלוץ אותו, ולא כאותם שחולצים ומניחים אותו מצידם, ואחר איזה רגעים מקפלים אותו, כי אין זה כבוד לתפילין שיהא מונח כך, ובזמן שיש לו הכרח לכך כגון שחולצון קודם תפלת מוסף בר"ח דאינו יכול לקפלו תכף מפני שרוצה להתפלל מוסף עם הציבור, יזהר שלא יניח הקציצה בהיפוך דהיינו צד המעברתא למעלה וגופו של בית למטה, אלא יניחנו ביושר ותכף יקפלו אחר תפלת מוסף:  
]]></d>
</p>
</chap>
<chap n="תולדות - הלכות נטילת ידיים שחרית">
<p n="">
<d><![CDATA[<ps>פתיחה</ps>
ויתן לך את ברכת אברהם לך ולזרעך אתך, נ"ל בס"ד דידוע אברהם הוא סוד החסדים ויצחק סוד הגבורות, וידוע כי אוה"ע אין להם יניקה והשפעה מן החסדים אלא רק מן הגבורות מפני כי החיצונים שהם שורש האומות אין להם אחיזה בחסדים, נמצא אין יניקה ושפע מן החסדים שה"ס אברהם אלא רק לישראל דוקא, ולז"א ויתן לך את ברכת אברם סוד החסדים, לך ולזרעך אתן ולא עשה כן לכל גוי: ונ"ל בס"ד דלכן תמצא בזה חשבון מכוון ביעקב וזרעו כנגד מספר אברהם שה"ס החסדים, כיצד שם העקרי של יעקב אע"ה הוא שם יעקב, אבל ישראל וישורון באו לו בבוספת וכמ"ש שמאהבתך שאהבת אותו ומשמחתך ששמחת בו קראת את שמו ישראל וישורון, והנה שם יעקוב מלא בוא"ו עולה קפ"ח צרף עם זה י"א אותיות של ישראל ישורון שהם תוספרת הרי קצ"ט, צרף עם זה מ"ט אותיות של השבטים שהם זרעו, הרי רמ"ח מספר אברהם שה"ס החסדים, ולז"א ויתן לך את ברכת אברהם לך ולזרעך אתך, לך ולזרעך דייקא שיש בכם חשבון מכוון למספר אברהם: ומאחר שאין לחיצונים אחיזה בחסדים לכן תמצא שככל העברת הטומאה היא על ידי המים שהאדם טובל במים ונטהר מטואתו, ולא עוד אלא שיש כח ברביעית מים בלבד להעביר ולדחות את רוח רעה מעל הידים הבאה לו ע"י השינה בלילה, כי מי החסד דוחים את הטומאה בכ"מ, ולכן צריך תחלה תתן הימין את הכלי של המים ליד שמאל כאדון הגוזר על עבדו לשמשו, כדי להגביר החסד על הדין, שאז יכנעו החיצונים ותיעקר רוח רעה לגמרי ע"י מי החסד: <p>
<p>
<ps>אות א </ps>
סדר נט"י דשחרית בתחילה יטול כלי המים בידו הימנית ותמסרנו לידו השמאלית, ואח"כ שופך מים מכלי שבידו השמאלית על ידו הימנית, ואח"ז יאחז הכלי בידו הימנית וישפוך על ידו השמאלית, הרי פעם אחת, וחוזר כסדר הזה פעם שנית ופעם שלישית באופן שתרחוץ על כל יד ויד ג"פ, ולא תרחצם לכל יד בפ"ע ג"פ בזא"ז כי לא תיעקר רוח רעה אלא דוקא ברחיצה של סירוגין כאשר כתבנו, וכאשר מפורש כל זה בשער הכונות לרבינו האר"י ז"ל, ויש מדקדקים שלא תקבל יד הימנית את הכלי מיד השמאלית בשום פעם אלא יד השמאלית אחר שתשפוך על הימנית תניח את הכלי בארץ ואז הימנית תקחהו מן הארץ ותשפוך על השמאלית, אבל הימנית בכל פעם היא תתן את הכלי לשמאלית כדי שתשפוך בו עליה להראות הכנעה לשמאלית כנגד הימנית שהוא כאדון הגוזר על עבדו לשמשו: והטעם שהנטילה היא רק על הידים מפני כי הידים והרגלים הם סוף וסיום הגוף, ובאדם מתפשטין חמשה גבורות מנצפ"ך שהם אותיות כפולות חמש וחמש, וכנגדן הם חמש אצבעות בימין וחמש בשמאל, וזהו בין בידים בין ברגלים, וידוע כי אין אחיזה לחיצונים אלא בסיומי הגבורות והדינין ובקצותיהן, כי אין להם כח לינק מן הקדושה מלמעלה אלא רק בסיום שלה למטה, ולכן בלילה בעת שינה שורה רוח רעה על הידים ששם הוא סיום, ויש יכולת לחיצונים להתאחז שם, ולכן צריך שיטול ידיו במים שהם בחינת החסד הכולל חמשה חסדים, וע"י מתמתקים ה"ג מנצפ"ך הכפולות שהם בחמש אצבעות ימין וחמש אצבעות שמאל ואז הקליפות שהיו נאחזים שם המה נדחים ומסתלקים משם ע"י החסדים, כי לעולם החסד דוחה את הקליפות, ודע כי לולא הצפורנים שהושמו בראשי האצבעות היו הידים טמאות אפילו ביום ואפילו בלא שינה אך עתה ע"י הצפרנים אין רוח רעה שורה אלא בלילה בעת שינה או בכל עת שנכנס לבה"כ: ואם תאמר א"כ למה אין עושין נטילה לרגלים כיון דחד טעמא להם, על זה תירץ הרב יפה שעה ז"ל דברגלים נאחזים יותר מן הידים ולכן לתוקף אחיזתם אין לנו כח לדחותם משם בנטיל"י, ורק הכהני' בזכות המקדש והעבודה היה להם כח לדחות' גם מן הרגלי' ולכך כתיב בהו ורחצו אהרן ובניו ממנו את ידיהם ואת רגליהם, ובזה תבין טעם חיוב רחיצת ערב שבת פניו ידיו ורגליו, כי זכות שבת יכולה היא שתגין עכ"ד:<p>
<ps>אות ב</ps>
 
צריך ליטול כל האצבעות והכף עד פרק הזרוע, והא דמועיל ביוה"ככ וביום ט"ב עד קשרי אצבעות, כתב מהר"י צמח ז"ל ביום כפור אינה שולטת כ"כ, וביום ט"ב אינה מקפדת על דבר מועט כזה כי כל היום הוא שלה בעוה"ר עכ"ד:<p>
<ps>אות ג </ps>
אחר הנטילה ג"פ בסירוגין כאמור, תעשה שפשוף לשפשף הידים זב"ז וכמפורש בדברי רבינו האר"י ז"ל, ואע"ג כי מסתמות דבריו נראה דסגי בשפשוף פעם אחת בלבד, הנה מצינו לרבינו הרש"ש ז"ל דמצריך שפשוף ג"פ, וסידר כוונות לכל פעם מן השלשה פעמים ולכן צריך להזהר לעשות שפשוף ג"פ, ונ"ל דבעת השפשוף יזהר שיהיו האצבעות זקופים לצד מעלה ולא יהיו כפופים: <p>
<ps>אות ד </ps>
אחר השפשוף לא תניח אצבעותיך כפופים למטה אלא תכף ומיד תזקיף ידיך ואצבעותיך למעלה ותגביהם עד הראש, ולפפחות תגביהם עד כנגד הפנים, כי הפנים גם הם מכלל הראש, ותברך ענט"י תכף ומיד כאשר תרים ותזקיף ידיך כדי שלא תהיה הגבהת ידיך לבטלה, כנז' בזוה"ק שאסור להגביה ידיו ברקנייא, ותהיינה ידיך גבוהות וזקופות עד שתסיים הברכה, דלכך מברכים על נטילת ידים שהוא לשון התנשאות כמו וינטלם וינשאם ואין מברכין על רחית ידים, ותזהר כשתגביה שתי ידיך כנגד הראש שתכניס קשרי הזרועות שהם אצילי הזרועו הנקראים בלע"ז קובד"ו ולבשון ערבי עיכ"ס לפנים מן הגוף בסוד וכל אחוריהם ביתה, גם צריך לפשוט שתי כפות הידים בעת הברכה כמי שרוצה לקבל בהם איזה דבר והוא לרמוז על קבלת הטהרה בהם, הידים בעת הברכה כמי שרוצה לקבל בהם איזה דבר והוא לרמוז על קבלת הטהרה בהם, וכמ"ש רבינו ז"ל בשער הכונות ועולת תמיד:<p>
<ps>אות ה </ps>
לפ"ד רבינו האר"י ז"ל אחר הנטילה כהלכתה ג"פ בסירוגין נעקרת רוח רעה לגמרי, לכך צריך לברך תכף קודם הניגוב, ודלא כאחרונים ז"ל דכתבו דאינה נעקרת אלא עד אחר ניגוב דלכך ס"ל לברך אחר ניגוב, וכן מפורש בסידור רבינו הרש"ש ז"ל לברך קודם ניגוב:<p>
<ps>אות ו </ps>
כתב רבינו ז"ל בעולת תמיד דף טו"ב כאשר מתעורר האדם משנתו תכף צריך ליטול ידיו קודם שיגע במלבושיו כלל, וגם אסור לילך ארבע אמות בלא נטילה זו של שחרית, כמ"ש בזוהר על פ' לאשר הביא אלוה בידו, לכן יזהר כל אדם להכין הכלים סמוך למטתו באופן שלא יצטרך לילך ד' אמות, ויש בני אדם אשר בזמן הקור לובשים האנלאות ברגליהם בעודם על מטתם קודם שיקומו לעשות נט"י ולא יפה עושים וצריך להזהירם על זאת:<p>
<ps>אות ז </ps>
אם קם משנתו ולא מצא כלי הנטילה סמוך לו, אלא מונח רחוק הרבה ואין יכול לומר לאדם אחר שיביאנו אליו, אז ילך פחות פחות מארבע אמות, ואם קם ממטתו והלך אצל כלי הנטילה הקרוב לו ולא מצא בכלי שיעור הראוי ליטול ג"פ על כל ידיו דהיינו עם הכף, ומוכרח לילך רחוק להביא מים, אז יראה אם יש במים מועטין אלו כדי ספוק נטילה עד קשרי אצבעותיו כמו נטילה דיוה", יטול עד קשרי אצבעותיו, ואח"כ יוליך הכלי וימלאנו מים ויטול כראוי, ועכ"ז ילך פחות פחות מארבע אמות:<p>
<ps>אות ח </ps>
נט"י של שחרית אין נוטלין ע"ג קרקע אלא בכלי, ואסור לשפוך מי הנטילה במקום שעוברין בני אדם כי רוח רעה שורה עליהן, ולכן ישפכם בנקב של בית הכסא או בנקב שעושין בחצירות בקרקע שקורין בלוע"א. גם ריך להזהירם דלפעמים יתמלא הכלי שנוטלין לתוכו על גדותיו מחמת ריבוי בני הבית, ואז כשנוטלין בו עוד מוכרח שישפך ממנו על הקרקע ואם נזדמן שנשפכו מי הנטילה בקרקע אז ישפוך על הקרקע ההיא מים טהורים הרבה כדי לבטל מי הנטילה שנשפך שם: <p>
<ps>אות ט </ps>
לא יברך ולא ילמוד כנגד כלי הנטילה שבו מי הנטילה עד יוציאנו או יכסנו כדין מי רגלים מפני שהם טמאים יותר מן מי רגלים: <p>
<ps>אות י </ps>
יזהר כל אדם לצוות את אשתו שתעשה כל יום נט"י לילדים הקטנים אפילו שהם יונקי שדים, מפני שלפעמים פושטים ידם ונוגעים במאכלים ויטמאום שתשרה סט"א על המאכל ההוא, וגם מנהג זה הוא סגולה טובה לקטנים כדי שיגדלו בטהרה ויהיו גדולי הקדש כנז' בחס"ל:<p>
<ps>אות יא </ps>
יזהר לרחוץ פניו בכל יום, וגם ידיח פיו להעביר הרירין שבפיו, דמלבד דד"ז הוא טוב בשביל רפואת הגוף, יש בזה מצוה לכבוד קונו: <p>
<ps>אות יב </ps>
לא יטול ממי שלא נטל ידיו עדיין, דכתיב והזה הטהור על הטמא, וכן לא יטול משרתת נדה, ולא ממשרת גוי או גויה וכנז' באחרונים, וכתב בלב חיים סי' ס"ה מי שנטל ידיו ואח"כ נגע בידיו של אחר שלא נטל ידיו, צריך לחזור ליטול פעם שנית, ועיין כף החיים סי' ח' אות ד':<p>
<ps>אות יג </ps>
אם ישן האדם ביום וכן אם ישן אחר חצות לילה צריך נט"י לשפוך ג"פ בסירוגין, אך אין צריך ליטול לתוך כלי, אלא יכול ליטול על הקרקע אם אין כלי לפניו, וגם נמי דאין צריך לברך ענט"י, ואע"ג דהרב מהר"א שרעב"י ז"ל בד"ש כתב בזה דאין צריך נט"י וכן הביא מן מקדש מלך, כבר כתב הרב אל"י ז"ל דלא נאמר כן אלא בשעת הדחק, אך הטוב והישר הוא דצריך נט"י ג"פ בסירוגין אבל בלא ברכה: ואם ישן בחצות הראשון של הלילה שינת קבע שלו על מטתו, והקיץ קודם חצות יעשה נט"י גמורה כדת וכהלכה ויברך ענט"י, ואם הוא היה ניעור עד אחר חצות לילה הן במשתה הן במלאכה ולא ישן אלא עד שעבר חצות, גם זה כשנעור יעשה נט"י גמורה כהלכתה ויברך ענט"י. ואע"ג דרבינו הרש"ש ז"ל כתב בנהר שלום אם ישן אחר חצות לא שליט עליה רוח מסאבא ואין צריך נט"י, הנה הוא סמך דבריו בזה על סניף אחר שכתב מפני שנתעורר בחצות והמשיך המוחין ע"י הברכות, וכן נכדו מהר"א שרעבי ז"ל סמך ג"כ על הברכות ועסק התורה, על כן זה שהיה ניעור עד אחר חצות ולא בירך הברכות וישן אז גם לפ"ד רבינו הרש"ש ז"ל צריך נט"י בברכה, ורק אם אחר חצות קודם שישן בירך ברכות השחר ולמד תיקון חצות ועסק בתורה אז כשיקיץ משנתו בבוקר יעשה נט"י ג"פ, אבל לא יברך ענט"י, ומיהו אם לא ברך ברכות השחר ורק עסק בתורה אני מסתפק בזה אם יברך ענט"י או לאו ומנהג העולם לברך: <p>
<ps>אות יד </ps>
אם לא ישן אלא עד אחר חצות, אע"ד דלפ"ד רבינו הרש"ש ז"ל יכול הוא לברך ברכות השחר אחר חצות מ"מ כיון שדעתו לישן אחר חצות מנהגנו הוא שלא לברך ברכות השחר אלא רק בזמן שאנו נעורים כל הלילה כמו ליל הוש"ר וליל חג שבועות וכיוצא דאז אנו מברכין ברכות השחר וכן ראוי לנהוג כאשר כתבתי בסה"ק מקבציאל: <p>
<ps>אות טו </ps>
לא יגע בידיו קודם נטילה לא לפה ולא לחוטם ולא לאזנים ולא לעינים אפילו שהם סגורות ונוגע מבחוץ, ואם בא לו חכוך בכל הנז"ל בתוך שינה יחכך ע"י בגד, וגם לא ישאף אבק נחיריים קודם נטילה, ואם התאוה מאד יקום ויטול ידיו ואח"כ ישאף האבק, אבל בשינה של היום או שינה אחר חצות לילה אין צריך להזהר בכל הנז"ל, אע"ג דכתבנו דיטול ידיו ג"פ:<p>
<ps>אות טז</ps>
 אלו דברים שצריכין נטילה ג"פ בסירוגין משום רוח רעה, הקם מן המטה מן השינה, והיוצא מבית הכסא אע"פ שלא עשה צרכיו, אלא שנכנס שם בשביל עסק אחר, מיהו אם לא נכנס שם כולו אלא רק הושיט ידיו שם כדי ליתן כלי של מים להיושב שם לרחוץ בו, כיון דלא נכנס גופו אלא במקצת שהם ידיו בלבד אין שורה עליו רוח רעה כאשר נכנס כל גופו, אלא רק קצת מן הקצת ולכך סגי ליה בפעם אחת, והמחמיר לרחוץ גם בכהאי גונא ג"פ תבא עליו ברכה וכמ"ש בסה"ק מקבציאל, וכן המשמש מטתו יטול אח"כ ג"פ, וכן האשה תטול אח"כ ג"פ, וכן ההולך בבית הקברות, וההולך בתוך ד"א של מת, וכ"ש נוגע במת עצמו ג"כ יטול ג"פ, ומה שנוהגין העולם כשיטלו ידיהם משום מת, ובחזרתם מבית הקברות, לבלתי יקנחו ידיהם במפה אלא יניחום עד שיתנגבו ברוח מאליהם, אין זה משורת הדין אלא עושין כן כדי שלא יסיחו דעתם מן זכרון המות, ולכן אם הוא בחורץ שיש קור גדול וקשה עליו הדבר מאד שיניח ידו בלי ניגוב במטפחת ומצטער הרבה מחמת צינה אז ינגבם המטפחת ולית לן בה: </ps>
ודע כי אפילו בנכנס לבית הכסא, אין שורה עליו רוח רעה כמו כוח רוח רעה ששורה עליו בשינה דטעים טעמא דמותא, לכך אין צריך להזהר בכל הנך לבלתי ילך ארבע אמות בלא נט"י דאין צורך להזהר בזה אלא רק בשינה, וכן נמי אין צריך להזהר בכל הנך ליטול לתוך כלי דוקא כמ"ש בנט"י דשינה, אבל צריך להזהר שיטול ג"פ בסירוגין, וגם שיטול שיעור רביעית: <p>
<ps>אות יז </ps>
ואלו דברים שצריכין נטילה מפני נדנוד רוח רעה, דדי להם בפעם אחת ואין צריך ג"פ בסירוגין, ואלו הן היוצא מבית המרחץ, והנוטל צפרניו ואפילו לא נטלן כולן, ויש מחמירין בנוטל צפרניו והנוטל ג"פ בסירוגין היכא דצפרניו עודפין על הבשר ומסתבר טעמייהו ע"פ הסוד והמחמיר גם במרחץליטול ג"פ תבא עליו ברכה: </ps>
ואלו דברים שאין צריכין נטילה כי אם רחיצה כל דהו, דהיינו שיטול ידיו פעם אחת משום נקיות, ואלו הן החולץ או נועל מנעליו בידיו שנגע בהם, וה"ה אם נוגע בהם אחר שלבשם, או אחר שחלץ אותם, מיהו אם נגע במנעלים שעדיין לא לבשם אדם מעולם אילו פעם אחת לית לן בה ואין צריך רחיצה כלל, וכן עוד נמי צריך רחיצה פעם אחת משום נקיות אם נגע ברגליו או בשאר מקומות המכוסים שבגופו, אבל במקומות המגולים כגון פנים ועורף וצואר וכן הידים עד סוף הזרוע אין צריך רחיצה, ויד שמאל אפילו אם נוגע בפרק הסמוך לזרוע שמניח שם תפילין עד אחר שני שלישי הפרק ההוא חשיב בכלל מקומות המגולים, ואין צריך רחיצה כלל, אבל יד ימין שאין מניחין בה תפילין ש"י, אם נגע באותו פרק שאחר פרק הזרוע צריך רחיצה דחשיב ממקומות המכוסין כיון דאין דרך למשמש שם, וכן האשה ג"כ חשיב הפרק ההוא בשתי ידיה בכלל המכוסים, ואם נגעה צריכה רחיצה. ובמקום שדרך הנשמים לכסות פרקי זרועותיהם הסמוכים לכף שדרכם להניח לולאות סמוך לכף בראש הכתונות שתהיה הכתונת מכסה כל הזרוע, אז גם אם נגעה בזרוע צריכה רחיצה משום נקיות, וכן הדין בזמן שמנקת את בנה שדרכן להיות מגולין תמיד אם נגעה בהם אין צריכה רחיצה, אבל אם אינה מנקת שדרכן להיות מכסות אותם לגמרי אז הם בכלל מקומות המכוסים, וצריכה רחיצה אם נגעה בהם, וכן החופף בראשו והמפלא כליו אפילו לא מצא בהם כינה וכן הנוגע בכינה צריך רחיצה פעם אחת משום נקיות:  
]]></d>
</p>
</chap>
<chap n="ויצא - הלכות בית-הכסא">
<p n="">
<d><![CDATA[<ps>פתיחה</ps>
ועתה לכה נכרתה ברית אני ואתה והיה לעד ביני וביניך, הנה הראוה יראה דמשונה ברית זה מכל הבריתות שבעולם, דכל ברית שכורת האדם עם חבירו הוא כענין התקשרות ודבקות ואחוה וריעות זע"ז, משא"כ ברית זה הוא מיוסד על הפירד להפרד זה מזה, שלא יתגלה אחד לחבירו ולא ידבק בו אלא יסתרו איש מרעהו, וצריך להבין מה זה ועל מה זה עשו את הברית באופן זה שיסתרו איש מרעהו, והענין יובן בס"ד דידוע כל תחתון צריך להתדמות לשרשו העליון, והנה יעקב אע"ה שורשו בקדושה, ולבן שורשו בקליפה, וידוע שהקליפה אין לה יכולת להתאחז בצד הפנים של אור הקדושה אינו רואה את הקליפה, וכן נמי הקליפה אינה רואה את הפנים של אור הקדושה, ודוגמת זאת ממש נעשה למטה שכרתו ברית בזה שאמר יצף ה' ביני וביניך כי נסתר איש מרעהו, והטעם מובן שכל אחד צריך להתדמות לשרשו, לכן ארז"ל ע"פ ויקבור אותו בגי מול בית פעור, דכל זמן שפעור עולה ומקטרג רואה את משה קבור שם ונרתע ושב לאחוריו מפני שהסט"א מוכרח שתתעלם ולא תתראה לפני הקדושה: וזהו הטעם שהאדם פי הטבעת שלו באחוריו ולא בצד הפנים, דמפורש בדברי רבינו האר"י ז"ל בשער מאמרי רשב"י פ' תצוה וז"ל עתה נבאר ענין נקודת האחור מה עניינה, ואמנם הוא סוד גדול וראוי להעלימו, הנה ידעת כי הקליפות נקראים צואה בלי מקום, דמזונם והשפעתם מן המותרות היוצאים דרך נקודת האחור, ולכן הושם נקודה זו באחור לפי שאינם יכולים לקבל מצד הפנים. כי אינם רואים אור פני שכינה דכתיב לא יתייצבו הוללים לנגד עיניך, והנה זה הנקב של האחור נקראה בתורה בית פעור, וזה סוד ע"ז של פעור שעבודתה בכך לפעור עצמו על פניה כנודע, כי זו היא קבלת השפע שלה והבן זה עכ"ל, נמצא מקום שיוצא ממנו הפסולת ושמרי המאכל שבאדם, הנה הוא דוגמה למקום יניקת הקליפות, ולכך הושם מקום זה באחורי האדם כי עמידת הקליפה באחור: ובזה יובן הטעם ששורה על האדם רוח רעה בכניסתו לבית הכסא, ששם נאחזים כוחות הסט"א אשר הזוהמה הוא מזונם, ולכן צריך להיות האדם נזהר מאד שלא ישהה נקביו וישקץ עצמו, אלא כל עת אשר ירגיש שהגיע זמן הפסולת לצאת, יוציאנה תכף בלי איחור ועיכוב כלל, ואזהרה זו צריכה מאד ע"פ הסוד, ובפרט קודם תפלה וברכה ועסק התורה, וכמ"ש בס' חסידים סי' תתי"ח וז"ל אדם צריך להיות נקי מבפנים כבחוץ, שנאמר וכל קרבי את שם קדשו שלא יהיה בקרביו טנופת, לכן קודם שיתפלל וקודם אכילה ושתיה שהוא צריך לברך יעשה צרכיו וכו' ע"ש, ובגמרא אמרו הרוצה שיקבל עליו עול מלכות שמים שלימה יפנה ויטול ידיו, ויניח תפילין ויקרא ק"ש ויתפלל: וכתב רבינו ז"ל בשער המצות פ' שמיני, וז"ל שקוץ הנפש כתיב אל תשקצו את נפשותיכם, וארז"ל מכאן שהמשהה נקביו עובר על לא תשקצו, והטעם יובן כי ענין אכילה הוא לברר האוכל מתוך הפסולת והאוכל שהוא המון נבלע באיברים, והפסולת נעשה מותר ונדחה למטה, ומזה נעשו הקליפות וכתיב וטמאתם את צפוי פסילי כספך וכו' תזרם כמו דוה צא תאמר לו, כי הם בחי' היציאה של נקב האחור וכמ"ש בענין פעור, ולכן המשהה נקביו שמשהה המותר והקליפה ההיא מלדחותה אחר שנגמר בירורה ועיכולה. הנה הוא משקץ נפשו ממש יותר ממה שמשקץ גופו ונודע בכל דרכיך דעהו ולכן צריך שיכוין האדם כונה זו בלכתו לבהכ"ס קודם הכנסו שם כי אסור להרהר שם עכ"ל: <p>
<p>
<ps>אות א </ps>
המשהה נקביו עובר משום בל תשקצו בין בגדולים בין בקטנים, אך בקטנים יש בזה עוד חשש סכנה, וגם עקרות שיהיה עקר אם משהה, ויש בני אדם נכשלים בדבר זה ואם יבא לו התעוררות והוא לומד או עוסק בעניניו אינו קם במהירות וחושב עד שיגמור העסק עוד מעט או עד שיגמור דף הזוהר או המזמור, וזו שטות גדולה דה"ז מצוה הבאה בעבירה, לכך צריך להזהר מאד, וכתב חס"ל ז"ל בשם המקובלים דהמקל בזה מונע ממנו טהרת המחשבה, ומי שהוא בעל נפש ורוצה להדבק בקונו צריך להזהר שיהא גופו נקי בכל שעה, וזה מועיל גם כן לבריאות הגוף ונעשה בריה חדשה:<p>
<ps>אות ב </ps>
גם בהיותו שוכב על מטתו בלילה, אם הרגיש שצריך לשות צרכיו יתאזר לקום ולא יתעצל ולא יתרשל הן מחמת קור הן ממת גשם הן מחמת חושך וכיוצא, אך צריך לעשות תחלה נט"י כהלכה, כי א"א לו לילך ד"א ולשפשף או לקנח בעוד רוח רעה שורה על ידיו, אך מאחר שהוא עתה צריך לנקביו א"א לברך ענט"י אלא יעשה צרכיו תחלה, ואח"כ יברך נט"י ואשר יצר, ולכן צריך ליזהר שלא יפסיק בדברים מעת שנטל ידיו עד שיכנס לבית הכסא ויטול שנית ויברך, ועיין ש"ע ר"ז סי' וא"ו סעיף ג':<p>
<ps>אות ג </ps>
כל שיוכל להעמיד עצמו עד כדי שיעור הילוך פרסה אין בו משום בל תשקצו, ולא משום סכנה בין בגדולים בין בקטנים, ויש אומרים שאפילו אינו יכול להעמיד את עצמו כשיעור זה אם כח הדוחה אינו יכול להיות גובר על כח המחזיק, אלא רק ע"י סיוע שידחוק האדם את עצמו מעט כדי להוציא הפסולת, אין נקרא זה משהה נקביו בידים כדי שיעבור על בל תשקצו, כיון שכח הדוחה צריך לסיוע שלו שידחוק את עצמו מעט, וזה שאינו דוחה אינו אלא שב ואל תעשה הוא, אבל אם נתגבר תאותו מאד עד שכח הדוחה גובר על כח המחזיק להוציא הפסולת מבלתי שיצטרך לסיוע הדוחק שידחוק האדם את עצמו אפילו מעט ה"ז עובר על בל תשקצו אם משהה נקביו וכמ"ש בזה גאון ר"ז ז"ל בש"ע סי' ג' סעיף י"א:<p>
<ps>אות ד </ps>
יזהר לסגור הדלת של בית הכסא אפילו בלילה בחושך ואפילה משום צניעות, כי הסמ"ק ז"ל ועוד יש פוסקים ראשונים מנו את הצניעות מכלל המצות של תורה, ואע"ג דיש חולקים וס"ל דבר זה הוא אזהרת חז"ל במדה טובה שנשתבחו בה ישראל עכ"ז צריך להזהר בה טפי כיון דאיכא דס"ל דהוא מן התורה, ומ"מ אם יש בית הכסא ריח רע קשה לו מאד והוא פותח הדלת לאצולי פורתא, יש להקל בחושך לילה ואין רואהו: ודע כי אזהרת הצניעות בבית הכסא אין עיקרה משום הפירוע, דהא לא מצינו שהחמירו בפירוע הגוף כולו כשיורד לטבול או בבית המרחץ וכיוצא, אלא הטעם כאן הוא בנוי ע"פ הקדמה שכתבתי לעיל בשם רבינו האר"י ז"ל בשער מאמרי רשב"י פ' תצוה בענין נקודת האחור וכנז"ל, ועוד שים עיני במ"ש בשם רבינו ז"ל בשער המצות פ' שמיני וכנז"ל, ובין תבין דהני עכברי דשכיחי בבית הכסא ההם דוגמא לקליפות, ובזה תבין הטעם שהקפידו על הצניעות בבית הכסא שבזה יהיו נכנעים רוחות הרעות: <p>
<ps>אות ה </ps>
לא יגלה עצמו עד שישב, והנכון שלא לגלות אלא מלפניו טפחיים ולאחריו טפח, אך אם המקום מטונף ויש חשש שיטנפו בגדיו אין צריך להזהר בזה אלא יגלה כפי הצורך לפי המקום, וכל מה שאפשר למעט בגלוי ימעט וכמ"ש הרב חס"ל ז"ל, וכן נמי כל דאיכא חשש טינוף יש להקל בבית הכסא שיש בו מחיצות ודלת סגור, ולכן בזה"ז דעל הרוב כלל בתי כסאות יש בהם מחיצות ודלת סגור אין מקפידין בענין הגילוי כ"כ: <p>
<ps>אות ו </ps>
לא יכלו שנים ביחד לבית הכסא, ולא מבעיא שני אנשים אלא אפילו שי נשים לא יכנסו ביחד, אלא יכנס אחד לבדו ויסגור הדלת בעדו וכתב בחס"ל ז"ל יש להזהיר בזה גם על הקטנים, אי משום שירגילו במילי דצניעותא, ואי משום שלא ירגילו במילי דפריצותא ואפילו בקטנים שאין יודעים עשות רע, דהא אמרו בגמרא דאתתא לא תיקום להשתין בפני תינוק יונק, וכ"ש בגדולים קצת: <p>
<ps>אות ז </ps>
כשנפנה בשדה במקום מגולה יתרחק עד שלא יוכל חבירו לראות פירועו מה שמגלה מבשרו מלפניו ומאחריו, ואין צריך להתרחק הרבה עד כדי שלא יראה את גופו כלל, אלא הוא רק שלא יראה פירועו אבל אחורי הגדר נפנה אפילו שהוא קרוב ששומע חברו קול עטושו של מטה, דשמיעות קול עטוש של מטה אין בזה איסור משום צניעות, אלא שהוא ענין חרפה ובושה לרוב בני אדם, ומי שאינו מקפיד אינו מקפיד, וכן בימי חכמי התלמוד לא היו מקפידין על זה וכמ"ש הגאון ר"ז בש"ע:<p>
<ps>אות ח</ps>
 
וכל זה הצניעות לא נאמר אלא בעושה צרכיו בגדולים, אבל להטיל מים התירו אפילו בפני רבים וביום משום חשש סכנה שלא יהא עקר, ולכן אסור לנהוג צניעות ולהמתין אם צריך לכך, ומ"ש יש לו להסתלק לצדדין, ואפילו אשה מבנה הקטן ועיין בש"ע ר"ז: <p>
<ps>אות ט </ps>
במקום שאין מוקף מחיצות אסור לפנות גדולים בין מזרח למערב, אלא יפנה בין צפון לדרום, ובמקום שיש מחיצות שרי אפילו שהוא חצר גדול, ואפילו אין שם אלא מחיצה אחת במערב, יושב בצד המחיצה בסמוך לה ונפנה ואחוריו למערב כלפי המחיצה, ואם היא במזרח יושב בצידה ואחוריו למזרח ושיעור המחיצה בזה אין צריך שתהיה גובה עשרה אלא כל שאין פירועו מגולה שרי, ולכן אם היא קטנה יפנה סמוך לה ממש באופן שתגין שלא יתגלה פירועו, ויש אומרים דאפילו במקום מחיצות צריך לדקדק בזה שלא לפנות בין מזרח למערב אלא בין צפון לדרום, ונכון לחוש לדבריהם, ופה עירינו בגדאד יע"א המנהג פשוט שלא לבנות בית הכסא בבית ובחצר שיש מחיצות אלא רק באופן שיפנו בו בין צפון לדרום<p>
<ps>אות י </ps>
לא ידבר שום דיבור בבית הכסא אפילו דברי חול ואפילו תיבה אחת כי יתאחזו החיצונים באותיות הדיבור שלו שמדבר שם אך מותר לנחור דאינו מוציא אותיות מפיו:<p>
<ps>אות יא </ps>
יזהר לקנח היטב, דצואה בפי הטבעת מעכבת התפלה, ועיקר הרחיצה במים, כמ"ש ומצואתו לא רוחץ, ומנהג ערי אדום לקנח בנייר או מטלית אין נקי בזה:<p>
<ps>אות יב </ps>
אם הטיל מים או עשה צרכיו ושכח ולא בירך, אם עבר יותר מחצי שעה לא יברך אשר יצר בשם ומלכות, אבל תוך חצי שעה יברך, ואם נסתפק אם בירך או לאו לא יברך בשם ומלכות, ויהרהר שם ומלכות בלבו, ואם הטיל מים או עשה צרכיו ב"פ בזא"ז לא יברך אלא רק פעם אחת <p>
<ps>אות יג </ps>
מי שאכל דבר שיש לו ברכה אחרונה, וקודם שבירך הטיל מים או עשה צרכיו יברך אשר יצר תחלה, ואח"כ ברכה אחרונה דברכת אשר יצר תדיר טפי:<p>
<ps>אות יד </ps>
אע"פ דמותר להרוג כינה באצבעות ימין, וכן מותר לשפשף בהם ניצוצות של מי רגלים, עכ"ז אסור לקנח באצבעות ימין מפני שקושר בהם תפילן אלא יקנח באצבעות שמאל כי שם אינו כורך התפילין על אצבעותיו אלא על זרועו ולכן יזהר שלא יקנח באצבע שכורך עליה שלש הכריכות והיא נקראת אמה, אלא ישמיט אצבע זו ויקנח בשתים האחרונות, ואם א"א לו בכך מחמת רוב הלכלוך שאינו מתקנח בשתים לבדם היטב, אז יקנח גם בכל אצבעותיו גם בזו, וגם הנשים שאין להם תפילין ירגילו עצמן לקנח בשמאל ולא ביין כי יש עוד טעמים לגבר זה דשייכי גם בהם: <p>
<ps>אות טו </ps>
גם הנשים צריכין לברך אשר יצר ויתאזרו ללמוד אותה בע"פ, כי היא צריכה מאד ונעשה בה תיקון גדול, ויש בה מ"ה תיבות כמנין אדם ורבו סודותיה, וכל אדם צריך להבין פירוש הפשטי של נוסח הברכה שידע מה הוא אומר:<p>
<ps>אות טז </ps>
אסור להרהר בד"ת בבית הכסא, ומבואות המטונפות, וכן בבית המרחץ הפנימי, וה"ה דאסור להרהר בצרכי מצוה, הן בענין צדקה, הן בצרכי שבת, הן בצרכי סוכה ולולב ומצה וכיוצא, ויזהר במרחץ שלא יזכיר שם אדם הנקרא שלום או אדם הנקרא עבד אלה"ה שהוא שם שמים בלשון ערבי, וכן לא יזכיר שם שבת, דאיתא בזוה"ק שבת שמא דקב"ה וכן נקרא שלום:  
]]></d>
</p>
</chap>
<chap n="וישלח - בריאות הגוף והנפש">
<p n="">
<d><![CDATA[<ps>פתיחה</ps>
ויאמר לו אלהים שמך יעקב, לא יקרא שמך עוד יעקב כי אם ישראל יהיה שמך, ויקרא את שמו ישראל, נ"ל בס"ד טעם ליתרון שם ישראל אשר נתן לו, והוא כי ישראל הוא מספר יעקב, משה דוד דשלשה צדיקים אלו צריכין להיות בחיבור אחד, כי הם בחינת ו"ה שבשם ב"ה, והיינו יעקב באות וא"ו כון מרע"ה, אלא שיעקב מלבר ומשה מלגאו כנז' בזוה"ק ובדברי רבינו האר"י ז"ל, ודוד הוא בחי' ה"א אחרונה, ולכן אמר לו השי"ת ומלכים מחלציך יצאו רמז לו על מרע"ה דכתיב ביה ויהי בישורון מלך, ועל דוד הע"ה שהוא ראש המלכים שזכה ונטל המלכות, ונרמזו שלשתם בשם ישראל כי צריך לחבר אותיות ו"ה תמיד ביחד שלא יתפרדו ח"ו, ולכן ישראל שיצאו נשמותיהם מן חיבור בחי' ו"ה, ג"כ זכו לשם זה של ישראל שנקראו בו, וגם להורות כי צריכין תמיד לעסוק בתורה לחבר אותיות ו"ה, ולכן צריך לעסוק בתורה ביום ובלילה כמ"ש והגית בו יומם ולילה, כי היום הוא סוד וא"ו והלילה היא סוד ה"א, ולכך צריך להשתדל ג"כ לחבר היום והלילה בעסק התורה על כן מלבד שצריך לקום באשמורת כדי לעסוק בתורה בלילה, עוד צריך להזהר שיחבר סוף הלילה עם תחלת היום בעסק התורה כדי לעשות בזה חיבור ו"ה בשלימות: ולכן ארז"ל הבא להרגך השכם להרגו, וכתבו חכמי המוסר דקאי על יצה"ר שצריך האדם לקום באשמורת להרגו בעסק התורה שבחצות הנקרא לילה, שהוא מעולה יותר מעסק התורה בחצות הראשון הנקרא ליל, ואמרתי בזה ליל"ה למפרע הוא ר"ת הבא להרוג ישכימו להרגו, ואשרי אנוש יעשה זאת ובן אדם יחזיק בה שיהיה ניעור באשמורת בכל לילה בחצות השני לעסוק בתורה, כי מועיל לימוד תורה בעת זה לכמה דברים צא ולמד בזוה"ק כמה הפליג בשבח ותועלת לימוד זה<p>
<p>
<ps>אות א </ps>
אל יחשוב האדם על השינה כל מה שתהיה ברבוי יותר יש בה תועלת לגוף, דהא הסכימו כל הרופאים המובהקים דאל ישן האדם בלילה פחות משש שעות, ולא יותר על שמונה שעות שתזיק לו רבוי השינה, נמא דבר זה מוסכם אצל כל הרופאים דשינה יותר משמונה תזיק לגוף, והישן שש שעות ה"ז יצא י"ח בבריאות גופו, על כן איש יהודי מחויב להשתדל ג"כ בבריאות נפשו הקדושה אין לו לישון יותר משש שעות, מאחר כי הוא יוצא י"ח בבריאות גופו בכך, ושאר שעות הלילה יעסוק בהם בבריאות נפשו ע"י עסק התורה, מיהו אם יזדמן באיזה לילה שהוא פוחת משיעור זה של שש שהוא בריאות גופו ומוסיף על שעות של בריאות נפשו בטוח שלא יגיע לו נזק וחזרון מצד בריאות גופו, וכלן ליל שישי וליל ער"ח וכן לילות של חודש אלול ועי"ת וכיוצא, אם האדם פוחת משיעור שש בשינה נכון לבו בטוח שלא יחסר כלום בזה מבריאות גופו: ואע"פ שכל הלילה הוא מזן השינה, מ"מ יותר טוב שתהיה הלילה בחצי הראשון של הלילה ולא בחי השני, ויש בזהתועלת הן מצד הגשמיות בבריאות הגוף, והן מצד הרוחניות בתיקון הנפש ותיקון העולמות, ורופא אחד מובהק כתב משעה שביעית מן הלילה עד צהרים ידמה לימי העליה ומן הצהרים עד הערב ידמה לימי העמידה, ומן הערב עד סוף שעה ששית מן הלילה ידמה לימי הירידה, על כן הנעור בתחל הלילה שהוא חצי הראשון וישן בחצי השניה דומה למי שעוסק בימי הירידה ונח בימי העליה ובס' רוח חיים דף צ' כתב בשם חכם אחד מפורסם קדימת השכיבה בערב והשכמת היקיצה בבוקר מסבבים לאדם בריאות חכמה ועוז, וגם הנשים העוסקים תמיד במלאכה איזה שעות בלילה, טוב שירגילו עצמן לישן בתחלת הלילה, ויקומו באשמורת למלאכתם, וכן כתיב ותקם בעוד לילה ותתן טרף לביתה:<p>
<ps>אות ב </ps>
הקם בחצות לילה ולמד תורה ולא היה יכול ללמוד עד אור הבוקר דמוכרח לישן, מ"מ ישתדל לקום אחר שינתן מעט קודם עמוד השחר לעסוק בתו', כדי לחבר הלילה עם היום בעסק התורה, וכאשר מפורש בדברי רבינו האר"י ז"ל בשער הכונות שצריך האדם להיות ניעור בחצות לילה ויקרא תיקון חצות ויעסוק בתורה, ואם אינו יכול להיות ניעור כל חצות אחרונה של הלילה אה"ן יחזור לקו כמו חצי שעה קודם עלות השחר לעסוק בתורה, וז"ש אעירה שחר אני מעורר השחר דהעיקר הוא שיהא נעור בעת עמוד השחר, וחבור זה של לילה ויום יזהר בו גםבערב בסוף היום עם הלילה בעסק התורה: <p>
<ps>אות ג </ps>
יר"ש יהא זריז ונשכר שיקדים לבדוק נקביו קודם עלות השחר, באופן שלא יחבר לילה ויום בהיותו בבית הכסא, וצריך שישים עין השגחתו בדבר זה להזהר בו, ומי שהוא ניעור כל הלילה שעשה תיקון כרת או ליל שבועות והו"ר שכתבנו שיברך ברכות השחר אחר חצות לילה, ורק ברכת התורה יברך אחר עלות השחר ואם הוא מסופק בעליית השחר שאינו יודע אם עלה או לאו, יזהר באותם רגעים שהוא מסתפק בהם לומר בהם פיוטים שירות ותשבחות ולא יהיה יושב ושותק:<p>
<ps>אות ד </ps>
זמן תיקון חצות המוסכם ע"פ הקבלה האמיתית, הוא אחר י"ב שעות מחצות היום כשהחמה בראש כל אדם שאז הוא חצות היום בודאי, וכמ"ש רבינו הרש"ש ז"ל בנהר שלום, והנה נודע מ"ש הרב ב"ד ז"ל בסי' ל"ו דהנץ החמה דארז"ל בכמה דברים של מצות ק"ש ותפלה אינו כשנראה לנו זריחת חמה בארץ, אלא הוא שעה אחת קודם שתעלה השמש על הארץ ותראה לנו, והביא ראיות על זה יע"ש, והנה מקדם קדמתא היו נוהגים פה עירינו בגדא"ד לענין נטילת לולב שלא לברך אלא עד שתעלה השמש ותראה לנו. וכן ה"ה לענין ק"ש ותפלה, אך משנת כת"ר נהגו בלולב ע"פ סברת ב"ד ז"ל מחמת דוחק ציבור, ומזה נתפשט המנהג גם תק"ש ותפלה לעשות ע"פ סברת הרב ב"ד ז"ל, אמנם עכ"ז בענין תיקון חצות אין הולכים כאשר תתראה לנו זריחתה באץ והמדקדק על עצמו להיות ניעור בנקודת חצות יזהר גם לפי סברת ב"ד ז"ל וכן המדקדק בעונה אחר חצות די לנו ללכת אחר סברת ב"ד ז"ל, ושמעתי שגם החסידים בעה"ק ירושלים תוב"ב אין הולכים בתיקון חצות אחר סברת ב"ד, אלא חושבין מזריחת השמש על הארץ:<p>
<ps>אות ה</ps>
 
אין אומרים תיקון רחל בימי העומר, וכן בעי"ת בחול ומנהג החסידים בעה"ק ת"ו דאין אומרים תיקון חצות אחר המולד קודם ר"ח ואע"פ שמתוודים בו ביום וכן עשינו המנהג פה עירינו יע"א. וכתוב בכף החיים אות ל"ה דאין אומרים תיקון רחל בבית האבל ולא בבית החתן ע"ש, ובתשובתי בסה"ק רב פעלים עשיתי בס"ד מטעמים לזה ע"פ הסוד, והעלתי דגם היחיד בינו לבין עצמו לא יאמר תיקון רחל בבית החתן, מיהו בליל המילה היחיד יאמר בצנעא ובלחש, אבל אבי הבן עצמו לא יאמר דיו"ט שלו הוא: <p>
<ps>אות ו </ps>
אין הנשים אומרים תיקון חצות, ובסה"ק רב פעלים כתבתי בס"ד טעמים נכונים שלא יאמרו הנשים תיקון חצות, גם לא יאמרו התנ"ך בליל חג השבועות, ומנהג הנשים בביתנו שאין אומרים תיקון חצות, גם אין אומרים לימוד של ליל חג השבועות אבל לימוד של משנה תורה ותהלים בליל הו"ר מנהגם ללמוד, ושאלתי את ידידנו הרה"ג החסיד מהר"א על מנהג הנשים בעה"ק ת"ו בענין תיקון חצות, והשיב לא ראינו ולא שמענו שאשה אומרת תיקון חצות:<p>
<ps>אות ז </ps>
תיקון לאה אין אומרים בליל שבת, ור"ה, וכפור, ופסח, דשבועות, וסוכות, וש"ע, וכן אין אומרים בחול המועד של פסח, אבל בחול המועד של סוכות אומרים תיקון לאה:<p>
<ps>אות ח </ps>
כיון שעלה עמוד השחר לא יאמר תיקון חצות, בין תיקון רחל בין תיקון לאה כמ"ש בשם הרמ"ז ז"ל, ומ"ש בל"ח ח"א סי' וא"ו דגם אחר עמוד השחר כיון דלא הגיע זמן ציצית ותפילין יכולים לומר ת"ח, אין לסמוך על זה כי דברים אלה לא נתנו לאמר אלא רק ע"פ הקבלה, ומסתמות דברי רבינו האר"י ז"ל נראה דאין מציאות לתיקון זה אלא רק בעוד לילה:<p>
<ps>אות ט </ps>
אם אין שהות קודם עלות השחר לומר תיקון חצות וגם לעסוק בתורה, התיקון חצות עדיף, וכן בחודש אלול שאומרים סליחות אמירת ת"ח קדים לסליחות: <p>
<ps>אות י </ps>
בעת שיאמר ת"ח ישנה מקומו מתחלת תיקון רחל עד אחר שיגמו רתיקון לאה, בין שהוא אומר בביתו בין שהוא אומר בבית הכנסת וקודם שיאמר פתיחת אליהו זכור לטוב אז ישב במקומו העקרי שרוצה ללמוד, מיהו בזמן שאין אומרים תיקון רחל אלא רק תיקון לאה בלבד אין צריך לשנות מקומו, ואותם הנוהגים ליתן עפר במקום הנחת תפילין כשאומרים תיקון רחל וכמ"ש רבינו האר"י ז"ל מנהגם להניחו עד גמר תיקון לאה והכי מסתברא:<p>
<ps>אות יא </ps>
זהו סדר אמירת תיקון חצות ע"פ דברי רבינו האר"י ז"ל, תשב בתחלת תיקון רחל אצל הפתח סמוך למזוזה, וטוב שיהיה הפתח של החדר שאתה אומר בו פתוח אם אין שם קרירות, וקודם שתאמר תיקון רחל תפרוש מטפחת או בגד אחר קל על הקרקע כדי שיעור מושבך, דאין לישב על הקרקע ממש, ותסיר מנעליך ותשב שם יחף, ותכסה ראשך בגלימא או בגד אחר, ותקח אפר מקלה ותשים במקום הנחת תפילין ש"ר, ותכוף ראשך ותחבק פניך בקרקע ממש, ותכוון בזה להצטער על שריפת התורה שנעשית אפר, גם תכוין להצטער שבעוה"ר משנחרב בהמ"ק נמסרו סודות התורה ורזיה לחיצונים שזה נקרא גלות התורה בעוה"ר, ואז תתחיל לומר על נהרות בבל, ותכוון לבכות במזמור זה על חרבן בהמ"ק, ואח"כ מזמור לאסף ותכוון לבכות בזה על הריגת הצדיקים, ואח"כ זכור ה' מה היה, עד הסוף ותכפול פסוק השיבנו ואח"כ פסוקים הבט וכו'. אתה וכו' למה וכו, למצער וכו', ועתה וכו' אל תקצוף וכו' ערי וכו' העל אלה וכו', ולא תאמר פסוקים יותר מזה, ואח"כ פסוקי נחמה על חומותיך וכו', ואל תתנו דמי לו וכו', נשבע ה' וכו', כי מאספיו וכו', אתה תקום תרחם ציון וכו', כי רצו עבדיך וכו', בונה ירושלים וכו', הרי נשלם תיקון רחל: </ps>
ואח"כ תתחיל בתיקון לאה ותאמר מזמור כאיל, ומזמור שפטני, ומזמור יענך, ומזמור לה' הארץ, ומזמור יחננו ויברכנו, ומזמור אודה ה' בכל לבב, ומזמור בבוא אליו נתן הנביא, ותאמר מזמור זה בקול בכיה ותחינה ובקשה שתבקש מחילה מלפניו יתברך על עונותיך, ואח"כ תאמר עד אנה בכיה בציון ומספד בירושלים, תקום תרחם ציון ותבנה חומות ירושלים, ותכוין ציון כנגד רחל וירושלים כנגד לאה, ואח"כ תשב במקומך העיקרי ותעסוק בתורה, ויש נוהגים לור אחר תיקון לאה הנז' מזמור בשוב ה' את שיבת ציון ובקשת מל רחמן רחם עלינו וכו' ויהא רעוא וכו', ואע"פ שלא נזכרו בדברי רבינו האר"י ז"ל אין חשש לאומרם מאחר דאומרם בסוף תיקון לאה המסודר מרבינו האר"י ז"ל לית להן בה, וכן אנחנו נוהגים לאומרם, מיהו יש מקומות שאומרים אחר תיקון רחל נוסח אוי לי על גלות השכינה וכו' ככתוב בסידורים ודבר זה לא נזכר בדברי רבינו האר"י ז"ל, ואע"פ דמן הסברה נראה דאין חשש לאומרו, עכ"ז לא נהגנו לאומרו, ושאלתי על מנהג החסידים בעה"ק תוב"ב והשיבו לי דאין מנהגם לומר אוי לי הנז', אבל מנהגם ומר אחר סיום תיקון לאה מלך רחמן וכו' ומזמור בשוב וכו' די לפסוק בנחמה, ואומרים קדיש יהא שלמא:</ps>
 גם שאלתי לידידנו הרה"ג החסיד מהר"א מני נר"ו על מנהג החסידים בעה"ק תוב"ב אם אומרים מזמור בבא אליו נתן הנביא, ופסוק עד אנה בכיה בציון, גם בימים שאין אומרים בהם ודוי, והשיב דהמנהג פשוט לומר מזמור בבא אליו אפילו בזמן שאין אומרים ודוי, וכתב עוד בשנת השמיטה בא"י תוב"ב דאין אומרים תיקון רחל, לפק"ד גם פסוק עד אנה בכיה בציון אין לאומרו, כי בפסוק זה נרמזה רחל, וכן אין לאומרו כל הימים שאין אומרים תיקון רחל ושמעתי שגם בקהל חסידים בבית אל יכב"ץ אין אומרים אותו, ואח"כ ראיתי במנחת אהרן כלל וא"ו ס"ג דביום שאין אומרים תחנונים לא יאמר פסוק זה ולפק"ד דאין תלוי בתחנונים אלא תלוי באמירת תיקון רחל עכ"ל נר"ו: ואחר הממזמורים של תיקון לאה המנהג לומר פתיחת אליהו זכור לטוב, בשביל שצרי לסמוך עסק תורה לשמה לתיקון לאה ששם הוא סוד תורה לשמה שההוא לשם ה"א כנודע, ומצאתי כתוב דאחר תיחת אליהו זכור לטוב יאמרו מאמר רשב"י הכתוב בזוה"ק פרשת נח דף ס"ה ופקודי דף רס"ה אר"ש ארימית ידאי בצלותין לעילא דכד רעותא עלאה לעילא וכו' עד זכאה חולקהון דצדיקייאבעלמא דין ובעלמא דאתי וכאשר אכתוב זה לקמן בפרשת מקץ יע"ש:</ps>
 ודע כי כתוב בשער המצות לרבינו האר"י ז"ל בענין איסור להגות את השם ככתבו שגם אם יקראנו במילוי כזה יו"ד ה"א וא"ו ה"א, ליזהר האדם בפתיחת אליהו זכור לטוב הנז', לומר כך מלגאו איהו אות יו"ד ואות ה"א ואות וא"ו אוות ה"א, דמאחר שאומר תיבת אות עם כולם אין זה בכלל הוגה את השם, וכן נמי יזהר באומרו אח"ז קם ר"ש וכו' לומר ודא איהו אות יו"ד ואות ה"א ואות וא"ו, אבל אות ה"א איהי שכינתא דלא מחושבן ט"ל, אלא אות יו"ד ואות ה"א ואות וא"ו דסליקו אתוון לחושבן ט"ל וכו' וכן יעשה בשאר לשונות בזוה"ק ותיקונים:<p>
<ps>אות יב </ps>
מנהג עירינו יע"א לומר מזמור על נהרות בבל, ופסוקי איכה דזכור ה' מה היה לנו, ופסוקי ישעיה, הכל בניגון קינה דמעורר הבכיה ומשבר הלב, ואין אומרים אותם בטעמים שלהם, ושאלתי על מנהג החסידים בעה"ק תוב"ב והשיבו דמנהגם לומר פסוקים הנז' בניגון קינות, ואין אומרים אותם בטעמים שלהם: <p>
<ps>אות יג </ps>
בכמה מקומות נוהגים לומר ודוי קודם אמידת תיקון חצות, וכן מנהג עירינו, על כן בחודש אלול ועי"ת שאומרים בהם סליחות שאז אומרים ודוי בתוך הסליחות, לא יאמרו הודוי קודם תיקון חצות:<p>
<ps>אות יד </ps>
מנהג החסידים בעה"ק ירושלים לומר קדיש יהא שלמא אחר תיקון לאה מפני שהם אומרים הקדיש אחר המקרא, אבל מנהג עירינו לומר פתיחת אליהו זכור לטוב אחר המקרא, ואז אומרים קדיש על ישראל ואין בה קפידא, וכל אחד יעשה כמנהגו: <p>
<ps>אות טו </ps>
מ"ש דוד הע"ה שויתי ה' לנגדי תמיד, זה כלל גדול בתורה שלא יסיח האדם דעתו מפחד השי"ת ומהדר גאונו, שישים אל לבו תמיד שהוא יתברך מלא כל הארץ כבודו, לכך חייב להתנהג בדרכי הצניעות אפילו בחדר לבדו והדלת סגור שלא יעמוד ערום לגמרי, אלא בעת הצורך במרחץ וכיוצא, אבל כשמחליף שמלותיו לא יפשוט המכנסיים אלא עד שילבש החלוק, או יחליף המכנסיים בעוד שהחלוק הישן עלו, ואח"כ יחליף החלוק וזה האופן יותר נכון להקדים המכנסיים, ואל יאמר מי רואני ערום, כי יזכור שהשי"ת מלא כל הארץ כבודו והוא נזהר לכבוד השי"ת:<p>
<ps>אות טז </ps>
יזהר שלא ילבוש ב' מלבושים בהיותם זה בתוך זה ביחד דקשה לשכחה, גם ידקדק בחלוקו ללבשו כדרכו, ואם לבש חלוקו הפוך יפשטנו וילבשנו כראוי, ולא ילך בקומה זקופה ואל ילך בגילוי הראש ויזהר שלא ישב ג"כ בגילוי הראש אפילו רגע אם לא לעת הצורך ואילו במרחץ בבית החיצון יכסה ראשו עד שיכנס לבית הפנימי ואסור להזכיר את השם בגילוי הראש, וכסוי בידו לא מהני אלא רק ביד חבירו מהני:<p>
<ps>אות יז </ps>
כשרוחץ ידיו ירחץ ימין תחלה, וכשרוחץ כל גופו ירחץ בראשו תחלה, וכשלובש מלבושיו ילבש על ראשו תחלה, אך סגי בכובע הקטן הדק שלובש בראשו תחת כובע הגדול או המצנפת, ובני אדם שאין להם כובע תחתון כי אם כובע אחד האדום שקורין פי"ס ילבש תחלה קודם החלוק:<p>
<ps>אות יח </ps>
לא ילך יחף, דארז"ל לעולם ימכור אדם כל מה שיש לו ויקנה מנעלים לרגליו, כי המונע מנעלים מרגליו הוא מנודה מקום, ויזהר שלא ילך בלי אנפילאות שקורין ערבי ג'ורא"ב בין בקיץ בין בחורף, ובפרט בעת התפלה נאמר עעל זה הכון לקראת אלהיך ישראל:  
]]></d>
</p>
</chap>
<chap n="וישב - הלכות ברכת השחר">
<p n="">
<d><![CDATA[<ps>פתיחה</ps>
ויהי ה' את יוסף ויט אליו חסד, נ"ל בס"ד דידוע שיש לאדם ד' כחות קדושה שהם נר"ן ונשמה לנשמה שהיא הנקראת חיה, ואע"פ שיש עוד בחי' חמישית הנקראת יחידה, הנה מחמת ההעלם שלה לפעמים אין מזכירים אותה בחשבון וכמ"ש רבינו ז"ל בשער הכונות דרוש ק"ש דף ל"ג וז"ל ודע כי יש לאדם התחתו ד' בחינות, והם נשמה לנשמה מצד חכמה, ונשמה מצד בינה, ורוח מצד תפארת, ונפש מצד מלכות ע"ש, וידוע כי ד' חינות הנז' רמוזי בארבע אותיות שם הוי"ה ב"ה, והיינו נשמה לנשמה ביו"ד, ונשמה בהה"א ראשונה ורוח בוא"ו, ונפש בה"א אחרונה, ולכן הצדיק ממשיך ע"י מעשיו הטובים חיות והארה לד' בחינות הנז' מן ד' אותיות שם הוי"ה, והרשע להפך פוסק חיותם מאותיות השם, ולז"א ואתם הדבקים בה' אלוהיכם, דבקים ב' דייקא ר"ל באותיות השם, ובזה חיים כולכם דייקא היום שימשך חיות לכל ד' בחינות שבכם, שכל בחי' יונקת חיות מאות אחד ונקרא חי עי"כ, וכמ"ש רז"ל חי דבק בחי וא"ככ נמצא ד' בחי' הנז' שכל א' חי מאות אחד, הרי ד"פ חי שהוא מספר חסד, ו"ש ויהי ה' את יוסף שדבק בו ארבע אותיות שם, ובזה ויט אליו חסד, שנמשך לו ד"פ חי לארבע בחינות שבו שהוא מספר חסד: והנה ידוע דאין כל אדם זוכה לארבע בחינות הנז' שהם נר"ן ונשמה לנשמה דיש אינו זוכה אלא לנפש ויש רק לרוח, ועל הזוכין לנשמה דנשמה אתמר ראיתי בני עליה והם מועטים, ומפורש בדברי רבינו האר"י ז"ל דאע"פ שאין כל אדם זוכה לנשמה וכ"ש לנשמה דנשמה, עכ"ז כל אדם יש לו חלק באדה"ר שהיה כולל כל נשמות הנבראים, ולכן אם עושה האדם עבודת הבורא כראוי שזוכה לקשר נפשו עם שרשה העליון, ה"ז נחשב לו כאלו זכה לכל התחינות הנ' כולם, ואמרתי דמיון לה לחבל גדול תלוי בלב השמים שהוא כמה אלפים ורבבות אמות, ויש לאדם חבל קטן ואם קשרו בסוף החבל ההוא היורד לארץ ותופס הוא בחבל הקטן ה"ז נחשב כאלו תופס בראש החבל הגדול אשר ראשו מגיע השמימה מאחר שזה קטן קשור הוא בחבל הגדול, ובה פרשתי מאמר התנא באבות איזוהי דרך ישרה שיבור לו האדם כל שהיא תפארת לעושיה ותפארת לו מן האדם, ר"ל שלימה במעשה ודבור וכונה ומחשבה שהם כנגד נר"ן ונשמה לנשמה שזהו תפארת לעושיה, ואז ותפארת לו מן האדם הוא אדה"ר דנחשב שכל בחינות שהשיגם אדה"ר ישנם בו ג"כ: ולכן אנחנו מודים להשי"ת בכל יום על ארבע בחינות קדושה הנז' בברכת השחר באומרינו אלהי נשמה שנתת בי, אתה בראתה אתה יצרתה אתה נפחתה בי כמ"ש רבינו האר"י ז"ל בשער הכונות דף ב' ע"ד וז"ל אע"פ שלא ככל אדם זוכה לחלק הנקרא נשמה עכ"ז יש לו חלק בנשמת אדה"ר שהיה כולל כל הנבראים אע"פ שהאדם הזה עדיין לא זכה אליה הוא בעצמו, ואומרו טהורה היא כנגד עולם האצילות אשר משם נשמה לנשמה, אתה בראתה כנגד חלק הנש' הבאה מן הבריאה אתה יצרתה הוא סוד הרוח הבא מן היצירה, אתה נפחתה בי הוא נפש שבעשיה ונמצא כי באומרו נשמה שנתת בי כולל כל הד' חלקים הנז' וקראם כולם בשם נשמה עכ"ל ע"ש, ומ"ש ואתה משמרה בקרבי הכונה כי מלך ב"ו שנותן מרגלית יקרה במתנה לעבדו אינו נעשה עליה שומר אפילו שעה אחת, אך אנחנו נתן לנו חלקים יקרים של קדושה אלו במתנה והוא השומר אותם בקרבינו בתוך חומר עכור:<p>
<p>
<ps>אות א</ps>
 
מה שאומרים ואתה עתיד ליטלה וכו' הכונה הוא כמ"ש רבינו ז"ל בספר פרי עץ חיים דף ט' כי מדת המלכות נוטלת נשמות ישראל בלילה בעת השינה ומחזרת אותם בבוקר בסוד חודשים לבקרים ודבר זה הוא טובה גדולה לנשמה כנודע ולכן כאשר מקיץ האדם מודה ומשבח על הטובה הזאת אשר ישיג בלילה הבאה, והוא מודה על העתיד ואומר ואתה עתיד ליטלה ממני בלילה דהיינו שעלה הנשמה בסוד מ"ן אל מלכות, ולהחזירה בי בבוקר בסוד חדישם לבקרים, וכמ"ש בס' הכונות עוד בדבר זה בדרושי הלילה דף ע"ז ע"ד, בסוד הפסוק הזה של חדשים לבקרים דנשמות התחתונים עולים בכל לילה להיכל ולהתעבר בתוך המלכות ואח"כ בבוקר יוצאות משם מחודשות ע"ש, וכן מפורש ג"כ בדברי רבינו האר"י ז"ל בשער מאמרי רשב"י בביאור אד"ז דף נ"א שכתב שם וז"ל בכל לילה ולילה עולין נשמות התחתונים בסוד בידך אפקיד רוחי בעת השכיבה ומתעברת מהם המלכות העליונה בסוד חדשים לבקרים רבה אמונתך, ותועלת עליה ההיא עניינה הוא כדי לחדש את הנשמות ההם ולתת כח בהם ולהאיר בהם וכענין החידוש הזה הוא מה שמחדש ומתקן המוחין של האדם שהוא בחי' הנשמה של היושבת במוח כנודע עכ"ל הרי נתבאר לך ענין זה היטב: ודע דאע"פ שככתב רבינו זלה"ה שם דנשמות התחתונים אין יכולין לעלות בסוד מ"ן בלילה כנז"ל אלא עד שיהיה בן י"ג שנה ויום אחד אבל בפחות מכך אין שום נשמה יכולה לעלות בסוד מ"ן כלל וא"כ לפ"ז י"ל איך הקטנים מן י"ג שנה אומרים הודאה זו דברכת השחר הנז' דלא שייכה בהם, הנה על זה י"ל דקטנים כיון דנכללים בגדולים יכולים לברך ברכה זו, וקרוב לזה איתא בדברי ר"ל שיוכל אדם לברך ברכת השחר אע"פ שלא נתחייב בהם דעל מנהגו של עולם נתקנו, ואע"ג דבברכה זו הוא מודה על עצמו ואינו אומר בלשון נסתר, הא איכא ברכות דמברך על עצמו ואע"ג דלא הוה ביה כגון ברכות המעביר אע"ג דלא ישן כלל, וכן ברכת שעשה לי כל צרכי באבל, וה"ה גבי ברכה של הקטנים: ונחזור לענין ראשון לבאר עוד מה שאומרי הודאה ובלשון עתיד ואין אומרים בלשון עבר, דמן הראוי שיתן האדם הודאה על העבר מה עשה הקב"ה חסד עמו בלילה הזו של אותו היום שעומד בו עתה בעומדו משינתו שהחזיר אליו נשמתו וחידש אותה במוח שלו, הנה באמת נתקנה הודאה זו בלשון עתיד כדי לכלול בה עוד כונה אחרת והוא כי לעתיד לבא ג"כ יהיה ככזאת שתקח המלכות את נשמות הצדיקים בסוד מ"ן ויחזרו להתחדש בשלימות המעולה מאד שאין כמוהו, ולכן נוסף בהודאה זו מילות אלו של לעתיד לבא דהיה די לומר ליטלה ממני ולהחזירה בי, אך הוסיף מילות לעתיד לבא כדי לכלול בה הכונה השנית הנ' שאנחנו מכוונים בהודאתינו זו להודות להשי"ת גם על הטובה הנשגבה אשר יעשה לנו לעת"ל היא דוגמת הטובה הזאת שעושה אתנו בזה"ז בכל לילה ויום, ועיין בספר פרי עץ חיים שכתב בביאור ברכה זו וז"ל וגם לעתיד יהיה כן ע"ש, וכן בסידור רבינו הרש"ש ז"ל כתוב כך עתיד ליטלה ממני למ"ן ולהחירה בי בכל בוקר וגם לעת"ל ע"כ ע"ש:<p>
<ps>אות ב </ps>
יסמוך ברכה זו של אלהי וכו' לברכת אשר יצר, כי ברכה זו צריכה להיות סמוכה לחברתה ויש סוד בדבר נז' בשער הכונות, וצריך להפסיק מעט בין תיבת אלהי לתיבת נשמה כדי שלא יובן שהנשמה היא אלהיו ח"ו, ואין לומר טהורה היא אלא יאמר טהורה, אתה בראתה וכנז' כל זה באחרונים, ומה שחותם לפגרים מתים כך נקראים הגופים הבטלים ממלאכתם ושובתין מתנועתם, דפגר לשון ביטול הוא כמו אשר פגרו מעבור, וכן בלשון חז"ל דפגרי רבנן, ומ"ש מתים דהשינה אחד מששים ממיתה והוא סימן לתחיית המתים לעתיד וכנז' בסידור רב יעבץ ז"ל: ודע כי בברכה זו יש שבעה וארבעים תיבות כמנין הוי"ה אהי"ה כמ"ש רבינו הרש"ש ז"ל, ולכן לא יאמר שתי תיבות שאתה הוא קודם רבון כל המעשים, ככתוב בסידורים אלא יאמר ואלהי אבותי רבון כל המעשים:<p>
<ps>אות ג</ps>
 
יזהר לכוין בברכה בהזכרת שם הוי"ה שמזכירו בשם אדני שיצייר בחשבתו אותיות שם הוי"ה ובתוך אות ה"א אחרונה יצייר שם אדני, וגם יצייר בשם השילוב של הוי"ה אדנ"י, ומה טוב ומה נעים להזהר בזה בכל פעם שמזכיר השם הן בפסוקים הן בתפלה, וגם צריך להזהר כשיזכיר שם הוי"ה יצייר במחשבתו אותיות השם בנקודות, ובסידורים וחומשים נהגו לנקדו בנקוד לם, וכל המתפלל ולומד מקראות מתוך הספר אז יהיה זה אצלו בנקל בלא טורח, ויזהר שלא יתחיל לומר ברוך עד שיחשבו בלבו וידע על מה מברך וכנז' באחרונים ז"ל:<p>
<ps>אות ד </ps>
ברכת הנותן לשכוי בינה לפי פשוטה שכוי הוא התרנגול היודע בינה זו להבחין בין יום ובין לילה, ר"ל בין אמצע היום לאמצע הלילה דאל"כ מאי אולמיה על שאר בע"ח וכנז' בש"ץ, אך כפי דברי רבינו האר"י ז"ל בשער הכונות שכוי הוא סוד הגבורה שנקרא שכוי ובחצי הלילה נמשכ הארת הבינה על הגבורה ואז היא מתמתקת וידוע כי ליל נקרא קודם חצות ולילה אחר חצות, על כן מברכין ברכה זו אחר חצות לילה ואילך ע"ש, ובכונות רבינו הרש"ש ז"ל סיים להבחין בין מדת יום שהוא סוד הדכורא הנקרא מדת יום, שעתה מתחיל זמן תקונם שהוא מחצות הלילה עד חצי היום, ובין מדת לילה שהיא הנוקבא הנקראת מדת לילה שכבר נשלם תיקונם שהוא מחצות היום עד חצי הלילה ע"כ ע"ש. והדבר ברור דגם החרש שאינו שומע כלל מברך ברכה זו ועיין מנחת אהרן כלל ה' אות י"ב:<p>
<ps>אות ה </ps>
ברכת פוקח עורים הודאה לחסדו יתברך דעיני האדם היו סגורות וסתומות בשינה וכשניעור נפקחו עיניו, והנה בסומא איכא פלוגתא בפוסקים אם יברך ברכה זו או לאו, והגאון חיד"א בשיו"ב הסכים דנקטינן לברך, וכ"כ הרב המגיה בש"ץ ע"ש, ובאמת אע"ג דקי"ל ספק ברכות להקל, בהא נקטינן לברך, משום דלפ"ד רבינו האר"י ז"ל בשער הכונות דכל ברכות אלו על מנהגו של עולם נתקנו ואע"פ שלא נתחייב בהם האדם צריך לברך, א"כ ה"ה בסומא דצריך לברך, וכנגד סברת רבינו האר"י ז"ל אין לומר ספק ברכות להקל, ועיין מ"ש לקמן בברכת שעשה לי כל צרכי: <p>
<ps>אות ו </ps>
אם בירך זוקף כפופים קודם מתיר אסורים לא יברך מתיר אסורים, משום דכפות קשה מאסור, וכיון דבירך זוקף הרי בכלל מאתים מנה, מיהו טוב לברך מתיר אסורים בלי שם ומלכות אלא יהרהר שם ומלכות בלבבו כדי שלא יחסר לו מספר האורות הרומזים ברכות אלו עליהם, ועוד הא איכא רש"ל וב"ח דפסקו לברך, לכן לצאת י"ח כ"ע יברך בלא שם ומלכות ורק יהרהר שם ומלכות בתוך הברכה, ואפילו אדם כפות בלא"ה מחמת חולי שאינו יכול לזוז ממטתו, ג"כ מברך ברכה זו דעל מנהגו של עולם נתקנו ברכות אלו ועיין מנחת אהרן כלל ה' אות י"ד:<p>
<ps>אות ז </ps>
אם בשעה שאמר בא"י היתה כונתו לברך זוקף כפופים יסיים זוקף כפופים, אע"ג דאז לא יוכל לברך מתיר אסורים כ"כ הרב חיי אדם כלל ח' אות ה' יע"ש, ובסה"ק מקבציאל העלתי דאין לסמוך עליו בזה לאבד הברכה השנית ורק לכתחילה ודאי צריך להזהר שלא יאמר בא"י אלא על סיום הברכה העקרית שצריך לברך אותה בדעתו בהזכרת השם: <p>
<ps>אות ח </ps>
אחר מלביש ערומים יברך הנותן ליעף כח ושתי ברכות אלו נתקנו על מלבושי הנפש שיש אדם מאבד לבוש נפשו לגמרי והקב"ה בחסדו נותן לו לבוש חדש כי ערומה היא ויש אינו חוטא כ"כ לאבד הלבוש לגמרי אלא רק מחלישו והקב"ה בחסדו נותן לו כח לחזקו בכל יום כאשר מחזיר לו נשמתו בבקר:<p>
<ps>אות ט </ps>
ברכת שעשה לי כל צרכי תקנוה על נעילת מנעלים דהיחף אינו יכול לעשות צרכיו וצרכי ביתו וכיון דלבש מנעליו כאלו נעשו לו כל צרכיו דאז הוא מוכן ללכת לכל אשר ירצה וכנז' בש"ץ וכתב רבינו ז"ל בשער הכונות דף ב' ע"ד כל הח"י ברכות שיש מן ענט"י עד סוף ברכת התורה חייב אדם לסדרם ולברכם בכל יום אע"פ שלא נתחייב הוא בהם לפי שכולם הם רמזים נפלאים על אורות עליונים ואין לבטלם אפילו אם האדם לא ישן בלילה או אם לא הסיר מצנפתו או בגדיו או סודרו או מנעליו וכיוצא בזה צריך לברכן בכל יום כולן אע"פ שלא נתחייב בהם לפי שעל מנהגו של עולם נתקנו חוץ מברכת שעשה לי כל צרכי ביום ט"ב וביוה"כ שאז כל העולם יחפים וגם חוץ מברכת ענט"י ואשר יצר דשתים אלו אם לא נתחייב בהן אין לברך עליהם עכ"ל מוכח להדיא מדבריו דהאבל יברך שעשה לי כל צרכי מאחר דכל העולם לובשים מנעלים ורק בט"ב ויוה"כ אע"פ דחולה וחיה לובשים בטלי במעוטייהו ואין כל העולם יכולים למשוך אורות בברכה זו בעבור דאלו המעוטים לובשים מנעלים וכן בש"ץ הכריח מדברי רבינו ז"ל דאבל מברך יע"ש אמנם הרב החסיד מהר"א שרעב"י ז"ל בספר דברי שלום דף ס"ד פירש כונות רבינו ז"ל דבעי שיהיה אותו אדם נהנה עכ"פ באותו דבר שהוא מברך עליו ולכן פסיק ותני דאבל לא יברך כיון דאינו נהנה ובסה"ק מקבציאל הבאתי דבריו וישבתי דקדוק דברי רבינו ז"ל על נכון ופקפקתי בדברי הרב ד"ש הנז' וטענתי עליו דגם לפי הבנתו הנה האבל ג"כ נהנה מזה דאחרים לובשין מנעלים ועושין לו צרכיו משא"כ אם יהיו יחפים וכן הסומא מברך פוקח עורים מפני שנהנה מפתיחת עינים של אחרים והעלתי עיקר דהאבל מברך וכן עמא דבר:<p>
<ps>אות י </ps>
אע"ג דהעלו האחרונים אם בירך שלא עשני אשה לא יברך על גוי ועבד, וכן אם בירך על עבד לא יברך על גוי עכ"ז יברך בלי שם ומלכות ויהרהר שם ומלכות בתוך הברכה, והנשים יברכו שעשני כרצונו בלי שם ומלכות דאיכא פלוגתא בזה וספק ברכות להקל וטוב להרהר שם ומלכות בתוך הברכה:<p>
<ps>אות יא </ps>
ברכת המעביר מסתיימת בברוך גומל חסדים טובים וכו' ולכן אין עונין אמן אחר ותנומה מעפעפי וצ"ל ויהי רצון בוא"ו גם יאמר המעביר וכו' בלשון יחיד שאומר מעיני ומעפעפי וכן תרגילני תדביקני וכן השאר בנוסח ויהי רצון וכו' דכן הוא נוסחת רז"ל בש"ס וכן הוא בסידור רבינו הרש"ש ז"ל ועיין דברי שלום דף ס"ה מ"ש בזה יע"ש:<p>
<ps>אות יב </ps>
אע"פ דצ"ל והערב בוא"ו עכ"ז שתי ברכות הן ועונים אמן אחר ברכה הא' וקודם והערב לא ילמוד לא בתורה שבכתב ולא בתורה שבע"פ בלתי ברכת התורה ולפסוק דיןבלא טעם שרי אבל אם יאמר טעם אסור וכן לכתוב ד"ת או לשמוע נמי אסור בלא ברכת התורה אבל הרהור מותר ויש אומרים הא דהרהור מותר היינו אם יהרהר בלבו בלבד בלתי עיון בספר. ונשים נמי מברכים ברכת התורה ואם ישן ביום על מטתו שינת קבע איכא פלוגתא אי חשיבה הפסק וצריך לברך או לאו ומשום דספק ברכות להקל יברך בלי שם ומלכות ויהרהר שם ומלכות בלבו ומי שחטפתו שינה בתוך ברכות השחר אז כל ברכה שהוא מסופק בה אם בירך או לאו לא יברך מספק, ואפילו אם הוא מסופק בברכת התורה ועכ"פ יברך בלי שם ומלכות ויהרהר שם ומלכות בתוך הברכה, ואם שכח ולא בירך ברכות השחר קודם תפלה יברך אחר התפלה חוץ מברכת המחזיר נשמות דנפטר בברכת מחיה המתים, וחוץ מברכת התורה שנפטר באהבת עולם: <p>
<ps>אות יג </ps>
מי שישן בלילה על מטתו שינת קבע וניעור קודם חצות לא יברך ברכות השחר, כן נראה מסתימות דברי המקובלים וכן נראה מדברי זוה"ק בראשית דף יו"ד ע"ב ועיין מקדש מלך שם. אך ברכת התורה יוכל לברך קודם חצות מאחר שכבר ישן שינת קבע וכנראה מזוה"ק שם ועיין אחרונים ז"ל, מיהו אם הוא ניעור קרוב לחצות נכון להמתין עד אחר חצות כדי לברך ברכות השחר עם ברכות התורה כסדר התקון בכל יום ויהיו קשר אחד, ואם ירצה בזמן מועט זה דביני וביני יאמר פסוקים של שירות ותשבחות, ושאלתי לידידנו הרה"ג החסיד מהר"א מני נר"ו על מנהג החסידים בעה"ק תוב"ב, והשיב וז"ל בין הפשטנים בין המקובלים כ"ע מודו שאם ישן שינת קבע חייב לברך ויכול לברך וכנראה מלשון זוה"ק ח"א דף יו"ד ע"ב ועיין מק"מ, אמנם יש ב' כונות בברכת התורה אחת פרטית והיא הנז' בנהר שלם דף צ"ב ע"א וזו שייכה גם קודם חצות, ואחת כללית בכלל הי"ח ברכות והיא הנז' בשער הכונות דפוס ירושלים דף א' ע"ג. ועיין נהר שלום דף ט"ל ע"ב ודף פ"ז ע"ב ביאורם, ובודאי המברך קודם חצות לא יתקן זה התיקון, כיון שהעליונים לא נתקנו היאך יתוקנו התחתונים, ומ"מ המנהג בבית אל יכב"ץ בזמן שהוא קרוב לחצות יש מברכין ברכת התורה ולומדים, ובחצות יברכו שאר הברכות, ויש חסידים שאעפ"כ ממתינים עד חצות בעבור תיקון סדר הי"ח ברכות עכ"ל נר"ו:<p>
<ps>אות יד </ps>
חייב האדם לברך מאה ברכות בכל יום, ובשבת ויו"ט יחסרון מחמת ברכות העמידה ואז ישים אותם במיני פירות וריח טוב, והנה מפורש בדברי רבינו ז"ל בשער רוח הקודש דף ד' ע"א ו"ל דע כי כ"ב אותיות אלפ"א בית"א הם תלויות במאה ברכות שהאדם מברך בכל יום, וכאשר אין האדם מברך כלל איזו ברכה מהם תחסר ממנו אותה האות שאותה ברכה תלויה בה, ואם בירך אות אלא שטעה בה אז תהיה האות ההיא מצויה אמנם תהיה חסירה בעצמה, ואם בירך אותה כתקונה אלא שלא נתכוון בה אז תהיה האות ההיא חשוכה ובלתי מאירה עכ"ל, ומזה תבין כמה צריך האדם להשתדל במאה ברכות: <p>
<ps>אות טו </ps>
מצאתי כתוב טוב שהאדם ירגיל עצמו לומר בכל יום ג' פסוקים אלו כתובים בד"ה א' סי' כ"ט ויברך דוד את ה' לעיני כל הקהל, ויאמר דוד ברוך אתה ה' וכו', לך ה' הגדולה והגבורה וכו' והעושר והכבוד מלפניך וכו' וכאשר תיקנום חז"ל במירות בכל יום, והאדם יאמר ואתם בפ"ע בכל יום יו"ד או ז' פעמים, ובכל פעם יאמר אחריהם פסוק ברוך אתה ה' למדני חוקיך ומלבד תועלת סודית שיש באמירתם עוד תועיל לו להשלים לו מספר מאה ברכות בשעת הדחק עכ"מ, ונ"ל שהוא מנהג יפה ונכון ועיין פתחי תשובה יו"ד סי' שכ"ח סק"א מ"ש בשם הרב פרי תבואה מה שקיבל מרבותיו יע"ש עוד מצאתי כתוב בכ"מ כ"י מנהג יפה לומר האדם בכל יום פסוק ברוך ה' לעולם אמן ואמן חמשה וארבעים פעמים, ובאומרו אמן ואמן יכוין בשם השלוב של הוי"ה אדנ"י, וזה הפסוק יועיל לו במקום תשעים אמנים שחייב אדם לומר בכל יום בעת שהוא אנוס ואינו יכול לענות כגון שהוא יושב בבית לבדו ואין הולך לבית הכנסת מחמת אונס ע"כ. ונ"ל דמנהג יפה הוא זה, וכן אני נהגתי לומר פסוק זה כמספר הנז' בכל יום אחר פרשה של ברכת כהנים שאנחנו אומרים אחר ברכת השחר בכל יום, ועשיתי כן כדי שלא תשכח אמירתם ממני מאחר שעשיתי לה זמן קבוע, ואחר פסוק זה אני אומר טו"ב פעמים פסוק אור זרוע לצדיק כמ"ש הרה"ג הרח"ף ז"ל דנכון לאורו טו"ב פעמים בכל יום:  
]]></d>
</p>
</chap>
<chap n="חנוכה - הלכות חנוכה">
<p n="">
<d><![CDATA[<ps>פתיחה</ps>
אמר המחבר יצ"ו אזכיר עוד בפרשה זו הלכות חנוכה אשר רוב השנים אני דורש אותם בעזה"י בפרשת וישב:<p>
 ובגפן שלשה שריגים והיא כפורחת עלתה נצה הבשילו אשכלותיה ענבים, נ"ל בס"ד גפן אלו ישראל שנמשלו לגפן, שהוא עץ חלש ורך אך פירותיו טובים מאד שיש בהם אכילה ושתיה, כן ישרא אע"פ שהם רכים וחלשים עושים פירות טטובים בתורה ומצות, גם הגפן אינה מקבלת נטיעה אחרת שלא תתערב בשאר אילנות, כן ישרא כתוב בההם הן עם לבדד ישכן וא"א שיטמע איש ישראל בסט"א ויתערב בה לגמרי, אלא סופו לצאת ממנה ויתוקן ע"י כמה גלגולים כי השי"ת חושב מחשבות לבלתי ידח ממנו נדח, ואמר שלשה שריגים כנגד נר"ן שנמצאים בישראל דוקא דאוה"ע אין להם אלא נפש מן קליפה דעשיה ותיקון של ישראל הוא שלשה מדרגות, ותחלה היא כפורחת בתשובה שבהרהור הלב, ואח"כ עלתה נצה תשובה במעשה, אך היא מיראה ואח"כ הבשילו אשכלותיה ענבים תשובה מאהבה שהזדונות יתהפכו לזכיות, ואפקה בלשון בישול לרמוז על הצניעות של התשובה כמ"ש והצנע לכת עם אלהיך שאם יעשה תשובה בצניעות יצליח בה יותר, וידוע שכל דבר ההמתבשל בקדרה אם יכסו הקדרה יתבשל בטוב וגם במהרה, או יובן אומרו שלשה שריגים כנגד מחשבה ודבור ומעשה, שרציך שיהיו התורה והמצו בשלשתם וישראל לא יהיו שלמים אלא בשלשה אלו ביחד:<p>
 נמצא שלימות התורה והמצות הוא רק בשלשה אלו, לכן התורה נקראת אור והמצוה נר דכתיב כי נר מצוה ותורה אור, והיינו כי הנר כולל שלשה דברים ביחד הוא עצמו והפתילה והשמן שבתוך הנר, ואם יחסר אחד מהם לא יעשה הנר פעולתו, וכן נמי האור יש בו שלשה גוונים כנגד שלשה הנז', ולכן בחנוכה נעשה להם הנס באור המנורה שהיא משולשת בכללי ושמן ופתילה, וגם האור שלה משולש בשלש גוונים לרמוז שזכו לנס זה על אשר היתה עבודת הקודש אצלם שלימה במחשבה ודיבור ומעשה, ולכן גם יוסף הע"ה מפני שעבד את השי"ת עבודה תמה בשלשה הנז', נעשה לו נס בדיבת אשת פוטיפר מחמת האש שרמוז בו שלשהה הנז', דידוע מ"ש בתרגום יונתן בן עוזיאל שהיא הביאה חלבון ביצה והניחה על המטה לחזק הדיבה, וכמ"ש יונתן בפסוק ראו הביא לנו איש עברי לצחק בנו, ראו דייקא ואח"כ נבדק זה ע"י האור ונתבררו שקרים שלה ולא נהרג, וז"ש אור זרוע לצדיק זרו"ע עוז"ר לצדיק הוא יוסף שנקרא צדיק בסתם, ולכן נקראת חנו כ"ה היא תיבת אור, שהיא תיבה של חמש ועשרים שבתורה, כי מן בראשית עד יהי אור תמצא תיבת אור היא תיבה של כ"ה, ולכן הנס התחיל בכ"ה לחודש, לז"א יהי אור ויהי אור, יהי עולה כ"ה יהי בו נס של אור, ולכן בזכות שלימות העבודה בשלשה הנז' ניצולו מן שלשה גזירות שגזרו היונים לבטל שבת וחדש ומילה, וגם זכות התורה שהיא חמש ספרים הגין לבטל שלשה גזירות דר"ת שלהם חמש שהוא ר"ת חדש מילה שבת, גם הנס היה בשמן שתרגומו מש"ח ר"ת הנז', ולכן הנס נעשה בסוף החדש ונמשך שמונה ימים, כדי שיזדמן באלו הימין שבת וגם ר"ח, ולכן בלילה הראשונה נתקן שלשה ברכות:<p>
<p>
<ps>אות א </ps>
בליל ראשון מברכים שלשה ברכות להדליק ושעשה נסים ושהחיינו, ונתנו הפוסקים ז"ל סימן עשה לך שרף ושים אותו על נס וראה אותו וחי, גם נרמזו באותיות מספרם שהוא אותיות שלשה שגם בם סימנם שלש"ה ר"ת שעשה להדליק שהחיינו הנרות הללו וכו', ואחר שהדליק נר א' יאמר הנרות הללו וכו', בנוסח המתוקן יפה שיש בו ל"ו תיבות כמנין הנרות של כל שמונת הימים, ויעמדו אשתו ובניו בשעת הברכה ובשעת הדלקת כל הנרות: <p>
<ps>אות ב </ps>
אע"ג דבנרות שבת נוסח הברכה הוא להדליק נר של שבת, בנרות של חנוכה מברכין להדליק נר חנוכה ואין אומרים של כדי שיכוין המברך בר"ת נח"ל שהוא שם קדוש הרמוז בר"ת נוצר חסד לאלפים ובר"ת פסוק נפשינו חכתה לה', שגם הם ניצלו בשביל שבטחו בהשי"ת וציפו לישועתו, ואמרתי בס"ד דלכן היה הנס בחודש כסליו דראשו וסופו כ"ו מספר שם הוי"ה, ואותיות הנשארים באמצע הם ר"ת לפורקנך סברית יהו"ה, שהוא תרגום של פסוק לישועתך קויתי ה': <p>
<ps>אות ג </ps>
אם לא בירך שהחיינו בליל ראשון יברך בליל שני, וגם האבל יברך שהחיינו, אבל אונן ידליק בלא ברכה ואם אפשר בשליח נכון ועדיף יותרף<p>
<ps>אות ד </ps>
מצוה להניחה בטפח הסמוך לפתח אפילו בזה"ז שמדליקין בפנים, ואם אין מזוזה בימין יניחה בימין, ואם יש מזוזה יניחנה בשמאל הנכנס, והרי שלשה מצוות ביחד כי האדם הנכנס ולובש ציצית שהוא טלית קטן שעליו ור"ת שלהם צמ"ח ציצית מזוזה חנוכה, ובזכות זה יבא משיח צדקינו צמ"ח שמו, ויתקיים פתחו שערים ויבא גוי צדיק כי ימין ושמאל תפרוצי, וכשיניח החנוכה על מזוזת הפתח בשמאל יניח בלילה הראשונה את הנר בקצה השני של מנורת החנוכה שהוא הרחוק מן הפתח, ובליל שני יניח נר השני בצידו שיהיה קרוב לפתח יותר מן הראשון, ובן מתחיל להדליק עד שנמצא בליל שמיני אותו נר הנוסף יהיה סמוך לפתח ממש, ובו מתחיל להדליק כדי שיפנה לצד ימין בהדלקה בכל לילה, אבל אם אין מזוזה בימין דאז מניח החנוכה בימין יעשה להפך דמניח בליל ראשון הנר קרוב לפתח, ובליל שני מניחו בצידו וכעזה"ד כדי שיהיה בכל לילה פונה לצד ימין כשהוא מתחיל להדליק נר הנוסף <p>
<ps>אות ה </ps>
מניחה למעלה משלשה טפחים, ומצוה להניחה למטה מעשרה טפחים, ובדיעבד אם הניחה למעלה מעשרה יצא, וע"פ הסוד טוב להניחה מעט למעלה משבעה, ואם הניחה למעלה מעשרים אמה לא יצא י"ח: <p>
<ps>אות ו </ps>
צריך להדליקה במקום ההנחתה, ואפילו אם בעה"ב חולה ושוכב על מטתו אין מביאין לו נרו חנוכה להדליקה אצל מטתו ויניחו אותה אח"כ במקומה, כי צריך להדליקה במקום הנחתה, ולכן אם אינו יכול לקום להדליק במקום הנחתה יעשה שלי להדליקה במקום הנחתה, ויכול החולה לברך והשליח ידליק בחדר ההוא לפניו תכף ומיד וכאשר העלתי בס"ד בתשובה בסה"ק רב פעלים:<p>
<ps>אות ז </ps>
זמן ההדלקה הוא בצאת הכוכבים, וכשהגיע הזמן לא יאכל ולא ילמוד עד שידליק, ואם התחיל לאכול או ללמוד פוסק ומדליק אם לא הדליק בצאת הכוכבים ידליק ויברך כל זמן שבני הבית נעורים, אבל אם ישנים ידליק בלא ברכה, מיהו די בשנים נעורים:<p>
<ps>אות ח </ps>
צריך שיתן בה שמן שידליק לפחות חצי שעה, ואם לא היה בה שמן שיעור הדלקה חצי שעה בשעה שהדליקה, אפילו אם הוסיף בה שמן אחר ההדלקה לא יצא י"ח, ואם בירך והדליק ואח"כ הרגיש שלא היה בה שמן יכבנה ויוסיף בה שמן ויחזור וידליקנה אך לא יברך פעם שנית, על כן כל אדם יתן עיניו קודם ברכה לראות אם יש בה שמן כשיעור, כי יזדמן שאשה הניחה שמן כשיעור ונשפך מן הנר ע"י איזה מקרה לכך יראה תחלה ואח"כ יברך וידליק:<p>
<ps>אות ט </ps>
אם הדליקה וכיבה הרוח אם הניחה במקום שליטת הרוח שאינה יכולה לעמוד בו לא יצא י"ח, וצריך שיניחנה במקום הראוי וידליקנה בלא ברכה, אבל אם הניחה במקום שאינו שולט הרוח וקרה לה מקרה וכבתה אינו זקוק מן הדין להדליקה, ואם החמיר להדליקה ברוך יהיה:<p>
<ps>אות י </ps>
הדליק נ"ח ושכח ולא בירך אם עדיין לא גמר הנרות יברך ברכת להדליק וידליק הנשארים, אע"פ דאלו הנשארים הן מן ההידור אבל אם גמר הדלקת כל הנרות ואח"כ נזכר אפילו שנזכר תוך כדי דיבור לא יברך ברכת להדליק, משום דאיכא פלוגתא בזה וסב"ל, אבל ברכת שעשה נסים וכן ברכת שהחיינו יברך אותם אפילו שלא נזכר אלא עד שגמר הדלקת כולם כן העליתי בס"ד בתשובה בסה"ק רב פעלים: ואם הדליק נר אחד וקודם שהדליק השאר נשפכו, או אם טעו ואל הזמינו נרות הצריכים לאותה לילה ששכחו מהם נר א' ולא הרגיש בזה אלא עד שבירך, לא ישיח אלא ימתין עד שיביאו לו האחד המשלים המנין וידליקנו, ואם שח לא יברך:<p>
<ps>אות יא </ps>
מדליקין בבית הכנסת ומברכים, אך צריך זה המדליק להדליק בביתו ג"כ, אם הוא אכסנאי אינו מברך בביתו שהחיינו מפני שכבר בירך בבית הכנסת דקי"ל סב"ל, וכן אם חל ליל א' של חנוכה בליל שבת סמברכין בו שהחיינו וכבר הדליק בביתו ובירך שהחיינו, ובא להדליק בבית הכנסת וכל הקהל שהיו בבית הכנסת כדי להתפלל ערבית כבר הדליקו בביתם ובירכו שהחיינו בביתם, לא יברך שהחיינו בהדלקת בית הכנסת מפני שכבר הוא וכל הקהל בירכו שהחיינו בביתם, דמספקא לן בדבר זה בסה"ק מקבציאל ולא איפשיט לן וסב"ל ועיין להרב זרע אמת סי' צ"ו והביאו הרב מחב"ר ז"ל: <p>
<ps>אות יב </ps>
שמן זית מצוה מן המובחר, ואם הניח השמן תחת המטה לא ידליקו בו נר חנוכה ולא נר שבת, משום דכל מידי דאכילה שורה עליו רוח רעה תחת המטה, וכיון דנמאס לאכילה נמאס למצוה, משום הקריבוהו נא לפחתיך, אבל אם השמן הוא מר דאינו בר אכילה אינה שורה עליו רוח רעה ושרי:<p>
<ps>אות יג </ps>
אין להדליק קצת נרות משמן וקצת משעוה, כדי שלא יאמרו שני אנשים הדליקו ועוד אין בזה הידור מצוה, ולכן טוב שגם גוף הנרות יהיו שוין בגודלן ומראיהם ומינם משום הידור מצוה, וטוב שזה נר הנוסף שקורין שמש יעשהו משונה מנרות חנוכה, כדי שיהא ניכר שאין זה בכלל נ"ח וכן אני נוהג:<p>
<ps>אות יד </ps>
אסור להשתמש לאורה בין תשמיש קדושה בין תשמיש חול, אבל לנר הנוסף מותר ויש מחמירין גם בנר הנוסף, וכפי הסוד אם נהנה מאורה עושה פגם גדול שיתאחזו החיצונים באור העליון וכנז' בדברי רבינו האר"י ז"ל, וכל זה הוא רק בזמן שיעור המצוה:<p>
<ps>אות טו</ps>
 סומא אשתו מדלקת, ואם אין לו אשה ישתתף בפריטי, ואם יש לו בית בפ"ע ידליק ע"י סיוע של אדם אחר אך לא יברך: <p>
<ps>אות טז</ps>
 
המנהג פה עירינו יע"א הבן אע"פ שהוא גדול, לא ידליק בעודו בחור אלא יסמוך על אביו, ואם נשא אשה ידליק בחדר שלו שהוא ישן שם, אך לא יברך אלא יעמוד אצל אביו כשהוא מברך ויכוין לברכות של אביו ואח"כ הולך ומדליק בחדרו<p>
<ps>אות יז </ps>
ב' או ג' בעלי בתים שאוכלין כל א' בפ"ע ודרים יחד ישתתפו בפריטי כדין אכסנאי, וידליקו כל אחד לילה אחת בידיו:<p>
<ps>אות יח </ps>
טוב ליתן לאחד מבניו הקטנים להדליק בידם נר הנוסף כדי לחנכם במצות, שגם בזה הנר הנוסף יש קצת מצוה, וכן אני נוהג וראוי לעשות כך, אבל לא יתן להם להדליק מנרות של חיוב ודלא כמאן דהתיר בזה:<p>
<ps>אות יט</ps>
 
קטן שהגיע לחינוך לא ידליק בשביל אחרים, ואין מדליקין נר חנוכה מנר חנוכה על ידי אמצעי: <p>
<ps>אות כ </ps>
נר חנוכה מדליק קודם נר שבת, ואע"פ שהאיש הוא המדליק נר חנוכה והאשה מדלקת נר שבת, תמתין אשתו שלא תדליק נר שבת עד שידליק הבעל נר חנוכה, ויש בדבר זה טעם ע"פ הסוד כנז' בדברי רבינו האר"י ז"ל שאם ידליקו נר שבת קודם, עושה פגם ח"ו, מיהו אם השבת הוא בליל ז' או ח' שיש נרות הרבה והאשה רוצה למהר מחמת הזמן שלא נשאר עת מרווח, אז תוכל להדליק נר שבת אחר שהדליק הבעל נר אחד בלבד ולא תמתין עד שידליק הכל, וצריכין להזהר בערב שבת שיתפלל מנחה ואח"כ מדליקין, ולא יעשה מנהג בורים שמדליקין נ"ח ואח"כ מתפללים דהוי תרתי דסתרי:<p>
<ps>אות כא </ps>
במוצאי שבת בבית הכנסת מדליקין נ"ח ואח"כ מבדילין, אבל בבית מבדיל ואח"כ מדליק נ"ח וזו הדרך הנכונה יותר: <p>
<ps>אות כב </ps>
בחנוכה אין הולכים לבית הקברות ביום יארציי"ט כנהוג , ומי שיש לו יארציי"ט בתוך ימי חנוכה ילך קודם חנוכה, אבל הולכין להשתטח על קברות הצדיקים זיע"א, וכן המנהג פה עירינו שהולכין על מצבת אדונינו יהושע כה"ג בתוך ימי חנוכה בער"ח:<p>
<ps>אות כג</ps>
 
ביום כ"ד כסליו ילמדו בספר חגי סי' ב' בעשרים וארבע וכו' עד סוף הספר, ויש סגולה לשמירה לומר כל לילה אחר הדלקת נר חנוכה שבעה פעמים ויהי נועם וכו', ומזמור יושב בסתר וכנז' בספר מל"ח יע"ש:<p>
<ps>אות כד </ps>
אוכלין מאכלי חלב בחנוכה זכר לנס שנעשה בחלב שהאכילה יהודית את האויב שהיה ממלכי יון והמעשה הובא בספר חמדת ימים, ונס זה נעשה קודם נס העקרי של חנוכה בכמה שנים, אך הואיל ואותו אויב היה ממלכי יון וגם הוא היה רוצה להעבירם על דת לכך עושין לנס זה ג"כ זכר בימי חנוכה, ע"ד שאמרו לאכול זרעונים בפורים זכר לנס של דניאל ע"ה וחביריו ע"ה, ונ"ל בס"ד לרמוז טעם בחלב לשלשה מצות שגזרו לבטלם שהם חודש שבית מילה ומסרו ישראל עצמן עליהם, דאות ח' דחלב הוא אות ראשונה של חודש, ואות ב' דחלב הוא אות שנית של שבת, ואות ל' דחלב הוא אות שלישי של מילה: <p>
<ps>אות כה</ps>
 
במזמור ארומממך ה' כי דליתני שאומרים קודם ה' מלך בשחרית אין צריך להתחיל לומר מזמור שיר חנוכת הבית לדוד ככתוב בסידורים, ובנוסח על הנסים יאמר חשמונאי בחיר"ק כמ"ש הפר"ח ז"ל, גם יאמר לשכחם תורתך ולהעבירם מחוקי רצונך, גם יאמר וקבעו שמונת ימי חנוכה אלו:<p>
<ps>אות כו </ps>
בכל שמונת ימי חנוכה יאמרו בית יעקב ומזמור היום, ואחריו מזמור שיר חנוכת הבית, וקודם מזמור היום יאמר היום יום פ' בשבת, ולא יסיים לומר שיר שהיו הלוים אומרים על הדוכן כדרכו בשאר ימים, ופה עירינו בגדאד יע"א היה מנהגם שלא לומר בחנוכה בית יעקב ולא מזמור של היום אלא אומרים מזמור חנוכה דוקא, ומזה כמה שנים תהילות לאל עשיתי המנהג לומר בית יעקב ומזמור היום ג"כ כנז"ל ונתיישב זה המנהג בעזה"י: <p>
<ps>אות כז </ps>
צריכין הנשים להזהר שלא יעשו מלאכה בעוד שהנרות של חנוכה דולקות כי כן קבלו עליהם מזמן קדמון ומפרוש בבית יוסף ובלבוש טעמים על מנהג זה, ואנא עבדא אמרתי טעם ע"פ הסוד כי מצינו מפורש בדברי רבינו האר"י ז"ל בשער הכינור שיש תוספת קדושה אל המלכות העליונה בחנוכה כמו ענין ר"ח, דבחנוכה מקבלת הארותיה מן ההוד ע"י עצמה שלא ע"י בחי' התפארת, שאינה טפילה אל בחי' התפארת כמו בימי החול, ולכן מאחר שהנשים מושרשים הם במלכות שיש לה תוספת בחנוכה, על כן עשו תוספת לעצמן באיסור עשיית מלאכה להתקדש בכך בשעת הדלקת הנרות דוקא והוא טעם נכון בעזה"י: וכתב בשו"ג ראוי שיזהרו הנשים שלא לעשות כבוד ומעשה מחט וכן שאר מלאכות ביום ראשון וביום אחרון של חנוכה וכ"ש בר"ח יעו"ש, ועיין מל"ח סי' ז"ך אות ס"ה יע"ש וכך אני דורש בציבור שטוב להזהר בזהה, ורק לאותם הנשים שפרנסתם ע"י מלאכה אין להחמיר בזה, ושאלתי להרה"ג החסיד מהר"א מני נר"ו להודיעני מנהג עה"ק תוב"ב בדבר זה וכתב לי שמנהגם לעשות מלאכה בכלל מימי חנוכה, אמנם יש להם קבלה שאם אשה נפלה בסכנה תדור נדר לא לעשות מלאכה בחנוכה ותנצל, ויש נודרים יום אחד ויש נודרים שני ימים כפי מה שירצו אך הנשים הבאים מחו"ל כל אשה אינה משנה מנהג שהיה לה בחו"ל עכ"ד נר"ו: <p>
<ps>אות כח </ps>
ירבה בסעודת שבת של חנוכה יותר משאר שבתות, וכ"ש אם חל בו ר"ח ג"כ, וכן ירבה בר"ח טבת שהוא בתוך ימי חנוכה בשביל פרסום הנס, ומנהגינו להדליק שמן למאור לכבוד נשמת רבי מאיר בעל הנס זיע"א ביום ר"ח טבת, ויזהר בהלל של חנוכה כי אפילו בחג המצות אין אומרים הלל גמור וכאן אומרים הלל גמור שמונה ימים, על כן יאמר אותו בכונה ובשמחה רבה:  
]]></d>
</p>
</chap>
<chap n="מקץ - הלכות בית הכנסת ותפילה">
<p n="">
<d><![CDATA[<ps>פתיחה</ps>
ויאמר אליהם ישראל אביהם אם כן אפוא זאת עשו קחו מזמרת הארץ בכליכם והורידו לאיש מנחה וכו', נ"ל בס"ד דידוע ה"א ראשונה דשם הוי"ה נקראת אם העליונה, וגם ה"א אחרונה נקראת אם, שהיא אימא תתאה, אלא שזו נקראת בשם כן דהיא כ ן ומושב לכל העולמות שהיא סופא דכל דרגין כידוע, וז"ש אם ככן קרי בהה אם בצר"י ר"ל אם שהיא כן, אפוא זאת עשו זאת ז' אות רמז לאותיות השם והכסא, או רמז לאותיות שדי ואותיות אדני שנפגמו בחטא אדם וחוה, עשו ר"ל תקנו כמו ובן הבקר אשר עשה, או זאת כינוי לתורה כמ"ש רז"ל במדרש רבא פרשת אחרי זאת כינוי לתורה כמד"א וזאת התורה, עוד ארז"ל זאת כינוי לתפלה כמ"ש ויהי ככלות שלמה להתפלל אל ה' את כל התפלה והתחנה הזאת, וכן בדוד הוא אומר על כן מצא עבדך להתפלל לפניך את התפלה הזאת, והיינו ר"ל ע"י עסק התורה והתפלה תתקנו את ה"א אחרונה הנקראת אם ונקראת כ ן, ופירש הדבר קחו מזמרת הארץ הם התפילות שיש בהם שבח וזמרה גם בהם יהיה זמר עריצים ע"י הברור של נ"ק הנעשה על ידם, בכליכם רמז לניצוצות הקדושה שנקראים כלים כנודע סוד שבירת הכלים שאנחנו צריכין לבררם ולתקנם דבר יום ביומו ע"י התפילות עד גמירה, כי הקב"ה עשה זאת לזכותינו בשכל טוב לעוה"ב במה שמסר בירורם ותיקונם בידינו, וכמ"ש בס"ד על מאמר רבי יוסי בסוף מסכת כלים אשריך כלים שנכנסת בטומאה ויצאת בטהרה, ולכן אמר בכליכם שייחס אותם להם, והורידו לאיש מנחה, לאיש רמז לאות וא"ו דשם הוי"ה שנקראת בשם איש, מנחה מן הבירורים האלה, או מנחה ח"ן מ"ה שיתמלא בשם הוי"ה דאלפין דהוא מספר מ"ה וידוע כי תשלום מספר שם מ"ה ע"י אות אלף דמלוי וא"ו כמ"ש רבינו האר"י ז"ל בדרוש יצ"מ, והתחיל להזכיר ששה מינים מעט צרי וכו', כנגד ששת ימי החול שבהם תהיה מלאכת הבירור, ולכן ר"ת ששה מינים אלו הוא שם קדוש צדנלב"ש, והיינו צדן לשון צידה שהבירור נקרא בשם צידה, שנ"ק נצודין ויוצאין מתוך הסיגים והקליפות, ואותיות לב"ש שיהיו לבושין לאות וא"ו דשם הוי"ה ולאות ה"א אחרונה ולכן קראו רז"ל את התפילות דברים העומדין ברומו של עולם: ומאחר שהתפילות עניינם נורא ונשגב שנעשה בהם בירורים גדולים אשר העולמות העליונים תלויים בהם, וגם הגאולה העתידה להיות בב"א תלויה בהם, לכך נכון להשתדל ולהזהר להתפלל בבית הכנסת שהיא דוגמת בהמ"ק ונקראת מקדש מעט ששם השראת שכינה, ויצליח האדם בתיקון התפילות שם עשר ידות על מה שהיה מתפלל בביתו, ששם בבה"כ ימצא תרתי לטיבותא הן מצד קדושת המקום והן מצד ברוב עם הנמצאים שם: <p>
<p>
<ps>אות א </ps>
מצוה על האדם להיות מעשרה ראשונים בבית הכנסת, ועיקר המצוה שישאר שם להתפלל שם, ולא כאותם שיהיו מעשרה ראשונים בבית הכנסת ואח"כ הולכים להתפלל בבית כנסת אחרת ששם אינם מעשרה הראשונים וכנז' בשער הכונות לרז"ל, וכשם שמצוה להיות מיו"ד ראשונים בשחרית כן מצוה ג"כ במנחה ומעריב, וכל המקדים יותר הוא קרוב אל הקדושה יותר ושכרו יותר, וכשם שמצוה להיות מעשרה ראשונים כך מצוה להתעכב עד שלא ישארו עשרה בבית הכנסת, ומכ"ש שצריך להזהר שלא יצא ראשון מעשרה האחרונים שהראשון לעשרה האחרונים כשיצא מבית הכנסת הוא העיקר הגורם סילוק אור השכינה מבית הכנסת, ועיין אליהו רבא סי' צ"ג אות א' וחס"ל שם ועוד אחרונים: <p>
<ps>אות ב </ps>
מצוה לרוץ כשהולך לבית הכנסת, וכן לכל דבר מצוה, אך יעשה באופן שלא ילעיגו הרואין עליו, אלא ילך כאיש מהיר במלאכתו, וארז"ל ע"פ מלך אסור ברהטים שהשכינה קשורה עם ישראל בגלות בשביל שני ריצות שרץ אברהם אע"ה בשביל מצוה דכתיב וימהר אברהם האהלה אל שרה ואל הבקר רץ אברהם, ואמרו ג"כ בזוה"ק כשישראל רצים לדבר מצוה, כנגד זה רצים מלאכי סנגורייא ומקדימין ללמד זכות על ישראל, ומיהו לא ירוץ אלא עד פתח בית הכנסת, אבל בבית הכנסת עצמה אסור לרוץ אלא ילך באימה ויראה, כי היכל מלך הכבוד היא וכנז' בחס"ל: <p>
<ps>אות ג </ps>
הנכנס לבית הכנסת יזהר להתעכב מעט בפתח קודם שיכנס, ולהראות עצמו ירא וחרד ומזדעזע ליכנס בהיכל מלכו של עולם, וענין זה מועיל מאד אל השלימות של האדם ואל ההשגה, ו"ס הפסוק ומקדשי תיראו, גם זמ"ש בגמרא בענין אחיתופל שלימדו לדוד הע"ה פסוק בבית אלהים נהלך ברגש, שרמזו ג"כ ענין ברגש שיתרגש האדם ויזדעזע בעת כניסתו בבית אלהים שהוא בית הכנסת עכ"ל רבינו ז"ל בשער הכונות יע"ש: ובספר כ"מ כ"י כתוב בכל יום כשיכנס לבית הכנסת יעמוד בפתח ויאמר פסוק ואני ברוב חסדך וכו' ויכנס, וכשהוא נכנס והולך שם יאמר אחר הפסוק הנז' ה' צבאות עמנו משגב לנו אלהי יעקב סלה והוא פסוק של אברהם אע"ה, ואחריו פסוק ה' צבאות אשרי אדם בוטח בך והוא של יצחק אע"ה, ואחריו פסוק ה' הושיעה המלך יעננו ביום קראנו והוא של יעקב אע"ה, ואם אפשר לאומרם כולם בעמדו בפתח הנה מה טוב, ואם לא אפשר יאמר ג"פ אלו כשהוא נכנס והולך ובחול לא יאמר פסוק ואני ברוב חסדך אא"כ לובש תפילין, אבל בשבת ויו"ט דאין מניחין תפילין יאמר פסוק ואני ברוב חסדך, ולא בעינן שיהיה מעוטף בציצית דדי בזה בטלית קטן שעליו: <p>
<ps>אות ד </ps>
יקבע מקום לתפלתו שלא ישנהו, ולאו דוקא בקבע של בית הכנסת, אלא גם בבית הכנסת שקבוע בה יקבע שם מקום, וכן כשיתפלל בביתו לפרקים ג"כ יקבע מקום להתפלל בו בכל פעם, ועיקר קביעות מקום הוא בתפילת העמידה: <p>
<ps>אות ה </ps>
אסור להתפלל בעצבון, דאם יתפלל בעצבון אין נפשו יכולה לקבל אור העליון הנמשך עליו בעת התפילה, ורק בשעת וידוי יתעצב על עונותיו, וקודם תפלה יקבל מצות ואהבת לרעך כמוך, ולכן אם יש אדם מישראל בצרה יתפלל עליו כל יום בפירוש, ועי"ז תכלל תפלתו בכלל תפלות כל ישראל ותעשה פרי למעלה: <p>
<ps>אות ו </ps>
אפילו הזמירות לא היה אומר רבינו האר"י ז"ל בקול רם, כדי להראות הכנעה, ורק ביום שבת היה מרים קולו בנעימה מעט יותר ממנהגו בחול לכבוד שבת, וכשהיה קורא איזה פסוק מתנ"ך בתוך התפילות דמיושב היה קוראו בטעמים שלו, והיה מזהיר את רבינו מהרח"ו ז"ל שלא יכניס האצבע תוך אזניו כדי לנקותם מזוהמא מתחלת התפלה דמיושב עד גמר עלינו לשבח, ועל ידי מטפחת לית לן בה, כתוב בספר כ"מ כ"י כשאומר שלשה פסוקים מי אל כמוך וגו' שהם, י"ג מכילן דרחמי ימנה את הי"ג הנז' באצבעות הימין כדרך שעושין באמירת י"א סמני הקטורת ע"כ, ויפה כתב חדא כי המנין ירוה על חשיבות ומעלה של אותו דבר וכיון דהם דבר שבמנין ודאי טוב למנותם באצבעות לפרסם מניינם, ועוד יועיל זה לעורר הכונה בלב וכן אני נוהג:<p>
<ps>אות ז </ps>
כשיגיע לק"ש קודם פרשת התמיד יזהר לומר פסוקים שמע ישראל ובשכמל"ו בכונה גדולה כמו ק"ש דיוצר, הן בסגירות עיניו, וכן במסירת נפשו בתיבת אחד, כי זו היא חיוב מדרבנן, ויכוין לקיים מצות ק"ש מדרבנן ויש בה צורך גדול בתיקון התפלה דאין אנחנו יכולים להשלים תיקון הנעשה בק"ש דיוצר אלא בצירוף ק"ש זו, אך סגי לומר פסוק שמע ישראל ובשכמל"ו, ואין אומרים ואהבת וגו' וכנז' בספ' הכונות: והנה בסידורים כתוב קודם ק"ש זו אשרינו שאנחנו משכימים ומעריבים בבתי כנסיות בבתי מדרשות ומיחדים שמך בכל יום וכו', ואין זו נוסחה אמיתית דמחזי כמשקר דרוב אין משכימים ומעריבים בבתי כנסיות ובבתי מדרשות, אך נוסחה העקרית הוא להוסיף אות כ"ף בתיבת שאנחנו ולומר כשאנחנו משכימין ומעריבין, ולי אנא עבדא נראה דעדיף טפי לבלתי נאמר משכימים ומעריבים בבתי כנסיות ובבתי מדרשות דקמי שמיא גלייא ומה הכרח יש לנו בדברים אלו, אלא יאמר אשרינו שאנחנו מיחדים שמך בכל יום וכו' כן נ"ל והבוחר יבחר <p>
<ps>אות ח </ps>
פרשת התמיד והקטורת יאמר בכונה גדולה דרבו מספר מעלותיה, והקריאה במקום הקרבה ומינה באצבעותיו הסממנין של הצרי והצפורן וכו', וכתבתי בסה"ק מקבציאל בס"ד דהמנין מורה על חשיבות ומעלה, דלהכי קי"ל כל דבר שבמנין אפילו באלף לא בטיל ועוד בזה תתעורר הכונה יותר, ועוד איכא טעמא במנין האצבעות דאע"ג דקריאתינו היא העולה במקום הקטרה, עכ"ז לרוב יקר תפארת המצוה הזאת נצרף עם שיח שפתותינו איזה תנועה של מעשה, ולכן נמנה באצבעות כדי לעשות קצת פעולה בידינו בדבר זה ואז יצטרפו הדיבור והמעשה כאלו הקטרנו ממש, ולכן נ"ל דטוב למנות באצבעות הימין דוקא ודלא כמ"ש דימנה בשתיהן כדי לזכות שתי ידות כאחד, חדא דמעשה הימין מסוגלת יותר בכ"מ, ועוד כי הכהן מקטיר בבהמ"ק היה מקטיר בימין, ועוד כתבתי שם טעם למנות האצבעות כי הי"א סמנים הם בירורים של ז' מכלים שהם ז"ס חג"ת נהי"ם, וידוע דחמש אצבעות הם חג"ת ונצח והוד כמ"ש בשער הכונות בדרוש הציצית, ונמצא רוב ז"ס נרמזים באצבעות היד לכן מונה בהם: ובספר כ"מ כ"י איתא דגם י"א סמנים שנרמזו במקרא של קח לך סמים וגו' ג"כ ימנה אותם באצבעות, דהיינו קח לך סמים ימנה שתים, ובנטף ושחלת וחלבנה ימנה עוד שלש, ובסמים השנית ימנה עוד חמש, ובלבונה זכה ימנה עוד אחת, ויפה כתב בזה ומסתבר טעמיה וכן אני נוהג:<p>
<ps>אות ט </ps>
יש מדקדקין לומר אביי הוא הוה מסדר, כדי שלא תדבק יו"ד של אביי עם הוה דאז נראה כקורא השם ככתבו וכן ראוי לעשות, ופסוקי אנא בכח יאמר כל שתי תיבות ביחד אנא בכח ויפסיק, ואח"כ גדולת ימינך ויפסיק, וכן עזה"ד ויכוין בר"ת בשמות הקודש כנז' בסידורים, וכתב מנחת אהרן כלל יו"ד אות ק' וז"ל והשיורי כנה"ג כתב לעמוד בעת אומרו אנא בכח, וכבר כתבתי לעיל דאין חיוב לעמוד על רגליו אלא במקום שאנחנו עסוקים בשלשה ראשונות וא"כ אין לעמוד כשאומר אנא בכח דענין זה אינו לא בכתב ולא באו"א עכ"ל ויפה כתב, ושאלתי על מנהג החסידים בבית אל יכב"ץ ואמרו שאין מנהגם לעמוד:<p>
<ps>אות י </ps>
ברייתא דרבי ישמעאל יש בה סודות גדולים ובסידור רבינו הרש"ש מסודרים לנכון, על כן צ"ל בנחת ומתון, ובספר כ"מ כ"י גם על ברייתא זו כתב טוב למנות י"ג מידות שבה באצבעות וטעמו ונימוקו עמו, וכתבו בשער הכונות לומר וכן בפת"ח יע"ש, ויש מקשים והלא מצינו כן בצר"י במלכים א' סי' ז' ועל השלבים כן ממעל, ועוד שם עגול מעשה כן כל זה הוא מלשון אותי השיב על כני, ואין זו קושיא כלל דאה"ן יש כן בצר"י שהוא ממשמעות זו אך כן בפת"ח הוא לשון מבורר יותר במשמעות זו, ועוד נראה ודאי שיש ע"פ הסוד טעם אצל רבינו האר"י ז"ל שצריך לומר כן בפת"ח:<p>
<ps>אות יא </ps>
טוב לסמוך אמירת פסוקים של הודו לפרשת התמיד ואיזהו מקומן בכל מה דאפשר יען כי בתמיד של שחר היו אורים מהודו לה' עד ובנביאי אל תרעו, ובתמיד של בין הערבים היו אומרים משירו לה' כל הארץ עד והלל לה', וע"פ הסוד יש טעם בפסוקים אלו כדי להפריד הקליפות מעל הקדושה, ומי שיש לו איזה סיבה שלא יוכל להקדים לבא לבית הכנסת להתחיל התפלה מפרשת העקידה עם הציבור שהוא מוכרח להתחיל בביתו לבדו עד ה' מלך, יחזור ויאמר פעם שנית פסוקים של הודו כדי להסמיכם לזמירות ע"פ הסוד, ובביתו ג"כ מוכרח היה לאומרם כדי לסומכם עם פרשת התמיד, ושאר קרבנות, והנה נודע מנהג האשכנזים לומר פסוקים של הודו אחר ברוך שאמר, ומנהג הספרדים קודם ושני מנהגים אלו יש בהם טעם ע"פ הסוד, וידוע מ"ש בס' הכונות דרבינו האר"י ז"ל היה עושה בדר זה כמנהג הספרדים ופסוק הודו לה' כי טוב כי לעולם חסדו אשר בתוך פסוקי הודו הנז' אין כופלין אותו, אלא אומרים אותו פעם אחת, וגם החסידים בבת אל יכב"ץ אין מנהגם לכפול:<p>
<ps>אות יב </ps>
יזהר כל אדם לומר קודם פרשת העקידה נוסח זה, רבון עלמא יהא רעוא קמך למיהב לן חילא לאתערא ביקרך, ולמעבד רעותך, ולסדרא כולא כדקא יאות, ואע"ג דלי אנן ידעין לשוואה רעותא ולבא לתקנא כולא, יהא רעוא קמך דתתרעי במילין וצלותא דילן, לתקנא תיקונא דלעילא דקא יאות, ולהוו היכלין עלאין, ורוחין עלאין עיילי היכלא בהיכלא, ורוחא ברוחא, כד דמחברן בדוכתייהו כדקא חזי, שייפא בשייפפא, ואשתלימו דא בדא, ואתייחדו דא בדא עד אינון חד, ונהרין דא בדא, וכדין נשמתא עלאה דכלא אתייא מלעילא ונהיר לון, ולהוי נהירין כולהו בוצינין בשלימו כדקא חזי, עד דההוא נהורא עלאה אתער, וכלא אעיל לגבי קודש קודשים, ואתברכא ואתמלייא כבירא דמיין נבעין ולא פסקיןן, וכלהו מתברכאן לעילא ותתא, וההוא דלא אתיידע ולא אעיל בחושבנא רעותא דלא אתפס לעלמין בסים לגו לגו בגוייהו ולא אתידע ההוא רעותא ולא אתפס למנדע, וכדין כלא רעותא חדא עד אין סוף וכלא יהו בשלימו מלתתא ומגו לגו עד דאתעביד כלא חד, ואתמליאת כלא ואשתלים כלא ואתנהיר ואתבסם כלא כדקא יאות: רבון עלמא יהא רעותך עם עמך ישראל לעלם, ופורקן ימינך אחזי לעמך בבית מקדשך, ולאמטויי לנא מטוב נהורך, ולקבל צלותנא ברחמי, יהא רעוא קמך דתהוי סעיד וסמיך לן, דנימא מילין באורח מישור, בתיקונא דלעילא, בתיקונין דמלכא קדישא ומטרוניתא קדישא, ולמעבר יחודא שלים, לאשלפא לההיא נשמה דכל חיי מדרגא לגרגא עד סופא דכל דרגין, בגין דיהוי ההיא נשמתא משתכחא בכלא ומתפשט בכלא, דהא עילא ותתא תין בהאי נשמתא ומתקיימי בה ע"כ, ובזה הנוסח שאומר האדם בכל יום קודם תפלה יהיה מוצל מלטותא דרשב"י דלייט באדרא רבא דף קמ"א ע"ב, וה' לא ימנע טוב להולכים בתמים, עוד מצאתי כתוב מה טוב ומה נעים שיאמר האדם בכל יום אחר תיקון חצות דהיינו אחר שיאמר פתיחת אליהו זכור לטוב, לשון רשב"י בזוה"ק פרשת נח דף ס"ה ע"א ובפרשת פקודי דף רס"ח ע"ב א"ר שמעון ארימית ודאי בצלותין לעילא, דכד רעותא עלאה לעילא וכו' וכו', עד ועל דא כולם קאים זכאה חולקיהון דצדיקייא בעלמא דין ובעלמא דאתי, ואם לא היה יכול לאומרם אחר חצות לילה יאמר אותם בשחרית קודם תפלה, וכן יעשה גם בשבתות וימים טובים כי דברים אלו הם עמוקים מאד מאד, והמבין סודן של דברים אלו ידע כמה תועלת נעשה באמירתם לתיקון אותו היום בין בפרצוף הימים בין בפרצוף הזמנים: <p>
<ps>אות יג </ps>
ענין גדול ונורא ועצה טובה ויקרה, גילה לנו רבינו האר"י ז"ל בשער רוה"ק יחוד כ"א, והוא ראוי לאדם תמיד לכוין ולהעריך את עצמו כאלו ההוא מדור וכסא אל האצילות הקדוש, ובפרט בזמן שהאדם מתפלל הוא יותר ראוי ומוכרח שיכוין בכך, ועי"כ תשרה ותחול עליו קדושה עליונה, וזהו מה שיכוין חלה יחשוב שהוא מכין גולגולת ראשו שה"ס כתר להיות כסא אל שם הוי"ב בנקוד קמ"ץ כולה, ועוד מכין מוח חכמה שבו להיות כסא לשם הוי"ה בנקוד פת"ח, ומכין מוח בינה שבו להיות כסא לשם הוי"ה בנקוד צירי, ומכין עין ימין שבו להיות כסא אל חמשה הויו"ת בנקוד צירי, ומכין עין ימין שבו להיות כסא אל חמשה הויו"ת שהם מספר עי"ן ומכין עין שמאל שבו להיות כסא לחמשה הויו"ת שהם מספר עי"ן, ויכין אוזן ימין שבו להיות כסא לשם הוי"ה במילואה כזה יו"ד ה"י וא"ו ה"ה שהוא מספר אז"ן, ויכין אוזן שמאל שבו להיות כסא לשם הוי"ה במלוי זה יו"ד ה"י וא"ו ה"ה שהוא מספר אז"ן, ויכין נחיר ימין דחוטם שבו להיות כסא לשם הוי"ה במלוי זה יו"ד ה"י וא"ו ה"י שעולה מספר חוט"ם, ויכין נחיר שמאל דחוטם שבו להיות סא לשם הוי"ה במלוי זה יו"ד ה"י שעולה מספר חוט"ם, ויכין פה שבו להיות ככסא לשם הוי"ה במלוי זה יו"ד ה"י וא"ו ה"י, וכ"כ אותיות של חמשה מוצאות הפה, שהם אחה"ע גיכ"ק דטלנ"ת זסשר"ץ בומ"ף שעולה סך הכל פה, ויכין זרוע ימין שבו כסא לשם הוי"ה בנקוד סגו"ל, ויכין זרוע שמאל שבו כסא לשם הוי"ה בנקוד שב"א, ויכין גופו כסא לשם הוי"ה בנקוד חול"ם, ויכין ירך ימין שבו כסא לשם הוי"ה בנקוד חיר"ק, ויכין ירך שמאל שבו כסא לשם הוי"ה בנקוד קיבוץ, ויכין הברית שהוא יסוד שבו כסא לשם הוי"ה בנקוד שור"ק בוא"ו, ויכין העטרה שבו להיות כסא לשם הוי"ה בלתי נקוד עכ"ד, ומצאתי כתוב כשיכוין בהוי"ה זו בלתי נקוד צריך לצייר בתוך אות ה' אחרונה שם אדנ"י עכ"ד והוא כפתור ופרח: ודע כי בסידור רבינו הרש"ש ז"ל הוסיף עוד כונות בסדר המרכבה הנז' לכוין בדעת עליון ובדעת תחתון, ועוד בהכנת הפה הוסיף לכוין בשם אהיה, ואני לא זכרתי פה אלא מה שמפורש להדיא בדברי רבינו האר"י ז"ל בשער רוה"ק, וזה שכתבנו כל אדם יכול לכוון בזה, ותחלה ירשום השמות עם נקודיהם בספר, ואחר שירגיל בהם אז יוכל לכוין הכל בע"פ ולא יצטרך לראות את הרשום בכתב, וע"כ טוב שיגיל לעשות כונות הנז' כל לילה על מטתו קודם שיקרא ק"ש על המטה, גם נכון לומר אח"כ טו"ב פעמים פסוק עיני תמיד אלל ה' כי הוא יוציא מרשת רגלי, ובכל פעם יכוין בשם הוי"ה כונה אחת מ"ז כונות הנז' כי הכונות של הכונות הנז' הם מספר טוב, ומשכיל על דבר ימצא טוב:  
]]></d>
</p>
</chap>
<chap n="ויגש - הלכות תפילה מהודו עד ברכו">
<p n="">
<d><![CDATA[<ps>פתיחה</ps>
ויאמר אלהים לישראל במראות הלילה ויאמר יעקב יעקב ויאמר הנני, י"ל מאחר שהזכירו בשם ישראל למה לא קראו עתה בשם ישראל אלא קראו בשם יעקב, גם למה כפפל שמו, ונ"ל בס"ד דמפורש בכתוב שהיו דברים אלו אליו במראות הלילה, וידוע שהלילה הוא בחי' שם ב"ן וה"ס בת שבע, וב"פ יעקב עולה שס"ד כמנין ז"פ ב"ן לכן כיון שאמר לו במראות הלילה שהוא בחי' שם ב"ן, לכך ויאמר יעקב יעקב שהוא מספר ז"פ ב"ן בסוד בת שבע, או יובן בס"ד קראו יעקב יעקב כי בככל שם יש מספר שנישלובים הוי"ה אדנ"י ואדנ"י הוי"ה ומספר הכל עולה שס"ד, כדי לשמור אותו בד' שלובים אלו שבשם יעקב יעקב מן השטן שהוא מספר שס"ד, כי דרך השטן לקטרג בשעת סכנה ביציאת האדם לדרך ובפרט בירידתו למצרים: ועוד נ"ל בס"ד מה שבחר עתה לקראו בשם יעקב, דידוע מ"ש המקובלים בפסוק ויפגע במקום דיעק"ב ע"ה האותיות קפ"ו כמנין מקום עכ"ד, והנה ישראל משולשים בשלשה מדרגות של קדושה שהם כהנים לוים ישראלים, ושילוב זה הוא שלימות שלהם כמ"ש רז"ל בריך רחמנא דיהב אוריין תליתאי לעם תליתאי וידוע שישראל נקראו גוי גדול כמו שאמר השי"ת לאברהם אבינו ואעשך לגוי גדול, וכתיב ויהי שם לגוי גדול, וכתיב כי מי גוי גדול אשר לו אלהים קרובים אליו וגו', והנה ג"פ גוי גדול כנגד כהנים לוים ישראלים עולה מספר קפ"ו כמנין יעקב שהה"ס קפ"ו מספר מקום כמ"ש המקובלים ז"ל, ולכן אע"פ שקראו בשם ישראל לא נתבטל שם יעקב דחביב הוא שוב נרמז שלימות ישראל בשלשה מדרגות של כהנים לוים ישראלים שהם ג"פ גוי גדול, ועל כן עתה שבא לבשרו אל תירא מרדהה מצרימה כי לגוי גדול אשימך שם, לכך קראו בשם יעקב שהוא מספר ג"פ גוי גדול שיש לזרעו, שהם מספר שמו של הקב"ה הנקרא מקום כמנין ג"פ גוי גדול: לכן ישראל הם עם תליתאי שמשולשים בג"פ גוי גדול, שהם כנגד כהנים לוים ישראלים, וגם התורה היא אוריין תליתאי שמשולשת בתנ"ך, ולכן התורה נקראת אמת שהם אותיות משולשים א' בראש ומ"ם באמצע ותי"ו בסוף, וגם ישראל נקראו בשם אמת בעבור שילוש הקדושה הנמצא בם, ועוד גם הקב"ה נקרא אמת דכתיב וה' אלהים אמת, דמלכותו משולשת בהיה הוה ויהיה דקב"ה ואורייתא וישראל כולא חד, ולכך אנחנו מזכירים בכל יום מלכותו בשילוש כי נאמר ה' מלך ה' מלך ה' ימלוך, וידוע דשבח זה הוא נורא ונשגב דהוא כולל כל תיקון היו"ד ספירות מחסד עד מלכות וכנז' בשער הכונות: <p>
<p>
<ps>אות א </ps>
פסוק ה' מלך וכו' צריך לכפול אותו ע"ד שכפלו ישראל לומר ה' הוא האלהים ה' הוא האלהים, והטעם הוא להמליכו בגופים ובנשמות, ומפרש ג"כ בתיקונים בסוד זה הפסוק שאמר בג"ד כפל לון תרין זמנין, וצריך לאומרו מעומד עם פסוק והיה ה' למלך וכו', ואפילו אם היחיד אינו מתפלל עם הציבור אלא קורא ק"ש וברכותיה, כשאומרים הציבור ה' מלך וכו' צריך לעמוד, ואין צריך להפסיק לעענות עמהם אפילו שהוא עומד בקרבנות שמור להפסיק בהם, וכמפורש בדברי רז"ל בשער הכונות, מיהו ודאי אם אינו עוסק בתיקון התפילות אלא שותק, או עוסק בתורה נכון שגם הוא יתערב עם הציור ויענה עמהם, ופסוק ה' מלך אשר בתוך פסוקים של יהי כבוד אין צרי לאומרו מעומד, וגם אין צריך לכופלו:<p>
<ps>אות ב </ps>
פסוקי ה' מלך וכו' שאומרים בסליחות העלתי בס"ד בסה"ק מקבציאל דצריך לאומרם מעומד, וגם השומע צריך לעמוד כדין האמור לעעיל בפסוק ה' מלך אשר אומרים קודם ב"ש, משום דהאר"י ז"ל בשער הכונות נתן טעם לעמידה בפסוק זה משום דפסוק זה הוא סוד הי"ס של עולם העשיה הכוללת א"א ואו"א וזו"ן ע"ש, ובסידור רבינו הרש"ש ז"ל של הסליחות סידר כונות אלו בסליחות בפסוק זה, נמצא שוים הם במקומותם למושבותם מיהו נסתפקתי שם בפסוק ה' מלך וכו' שאומרים בהקפות הו"ר ושמחת תורה אם צריך לעמוד, והציבור בלא"ה הם עומדין, אך הספק ההוא אם יש אדם יושב בבית הכנסת ואינו מקיף אם צריך לעמוד, כשאומרים ה' מלך, ונטה דעתי דאין חייב לעמוד, משום דבהקפות אומרים זה מתורת מנהג בעלמא, ואין שם כונות השייכים בפסוק וכיון דאין כאן כונה זו גם עמידה לא צריך לעמוד אדם אחר היושב בביהכ"נ:<p>
<ps>אות ג </ps>
בשבת ויו"ט מנהג כמה מקומות שיעמדו ילדים על התיבה והם יאמרו הזמירות בקול רם מתחלת הודו ע"ס השירה , מ"מ צריכין להזהר דאמירת ה' מלך וכו' יאמר הש"ץ בקו"ר כמו ברוך שאמר ועונים הציבור אחריו, וכן המנהג בעירינו בגדאד ועיין מנחת אהרן דף ט"ז ע"ב ולכך אותם שנהגו לאומרו קטנים צריך לשנות מנהגם לאומרו הש"ץ ואם עדיין לא בא הש"ץ יאמר אותו אחר שהוא גדול: <p>
<ps>אות ד </ps>
טוב לומר מזמור אלהים יחננו ויברכנו בצורת המנורה, ובציור השכל בלבד סגי אם אין ציור מונח לפניו, ובשבת ויו"ט אומרים מזמור השמים מספרים ויש סוד בדבר, והחסידים בעה"ק תוב"ב במדרש בית אל יכב"ץ נוהגים לור גם בחוה"מ מזמור השמים וכנז' בריש ספר דברי שלום במנהגים שלהם, ופה עירנו בגדאד אומרים בחוה"מ יחננו ואין אומרים מזמור השמים, ואנא עבדא לא הצרכתי אותם לשנות מנהגם בזה, מפני כי לא מצאתי דבר זה מפורש בדברי רבינו האר"י ז"ל על חוה"מ, רק על שבת ויו"ט, והגם דמסתברא מילתא כמנהג החסידים הנז' עכ"ז הנחתי אותם במנהגם, אך אני בעצמי אומרם עמהם מזמור יחננו וגם אומר מזמור השמים כמנהג החסידים הנז', וכן ראוי לכל משכיל לעשות כן:<p>
<ps>אות ה </ps>
מזמורים אלו של רננו שמוסיפים בשבת ויו"ט יש בהם סודות גדולים וצריך להזהר באמירתם כי נשגבה מעלתם. וב' מזמורים ראשונים רננו ובשנותו כל אחד מהם יש בו כ"ב פסוקים כנגד כ"ב אותיות ההתורה וקס"א תיבות כמנין אהי"ה במלוי יודי"ן, וגם ברננו יש י"ג הויו"ת כנגד י"ג מידות וכנז' בסידור רבינו הרש"ש ז"ל, וא"כ פקח עיניך וראה לדקדק באמירתם שאם חסר תיבה אחת אובד טובה הרבה ח"ו, והא דנחסר מן לדוד בשנותו אות וא"ו חזר והשלימו דוד הע"ה בפסוק פודה ה', מפני כי וא"ו בא"ת ב"ש יתחלף בפ"ה, ובתשובתי בסה"ק רב פעלים ביארתי טעמים לזה ע"פ הזוה"ק תרומה דף קל"ז ודברי רז"ל בספר פרי עץ חיים:<p>
<ps>אות ו </ps>
פסוק ויהי נועם יש בו כונות עמוקות ונשגבות. וצריך שתכוין לפחות בפשוטן של דברים, דכונתו ע"פ הזוהר הוא אע"פ שאין אנחנו יודעים לכוין בסוד המצות והתפפילות, השי"ת הוא ישלים כונתינו ויעעלה עעלינו כאלו כוננו בכל כונות הראויות לכוין. ועעי"כ מעשינו במצות, ועקימת שפתינו בתילות, תהיה כוננה לעעלות למעלה לעשות פעולתה, ובסידור רבינו הרש"ש ז"ל מבואר שצריך לכוין בפסוק זה שאם חטאנו וגרמנו לסלק אור הקדושה שנמשכה עלינו ע"י מע"ט, הנה אתה האל ברחמיך תכונן ותתקן לאותם מע"ט ותחזור להמשיך עלינו אור אותה הקדושה, שתי כונות פשוטות אלו יכוין האדם בכל פעם שיאמר סוק זה קודם כל מצוה ועסק התורה, ויש מדקדקים לכפול בכל פעם פסוק ה כדי לכוין כונה א' באמירה ראשונה, וכונה אחת באמירה שניה והוא מנהג יפה משום דבלא"ה יש טעם בפעמים, ובכל קהילות ישראל נוהגים להוסיף ביו"ט מזמור של אותו יו"ט, אך החסידים בבית אל לא נהגו לאומרו: <p>
<ps>אות ז </ps>
יאמר ברוך שאמר נוסח של פ"ז תיבות מעומד, והוא שבח רם ונשא ותקנוהו אנשי כנה"ג ע"פ פתקא דנפל מרקיע, וכיון שהתחליל לומר ב"ש יאחוז הציציות של שתי הכנפות שכנגד פניו, וישארו בידו ע"ס ב"ש ואז ינשקם ויניחם, וצ"ל על הבריות הבי"ת בשב"א והרי"ש בחיר"ק והיו"ד בחול"ם גם יאמר בפה עמו. ולא יאמר בפי וכנז' בספר הכונות:<p>
<ps>אות ח </ps>
אם סיים האדם ברוך שאמר קודם שסיים החזן. יזדרז לומר תיכף מזמור לתודה ויענה אמן על ברכת החזן. אבל אם סיין עם החזן עצמו לא יענה אמן, דהוי כעונה אמן אחר ברכותיו וכנז' באחרונים ז"ל: <p>
<ps>אות ט </ps>
אם אומר ב"ש והתחיל ג"כ לומר הברכה בא"יאמ"ה ושמע קדיש וקדושה וברכו יפסיק לענות הקדיש כולו מן איש"ר עד בעלמא, ואע"ג דמרן ז"ל פסק לענות עד יתברך, הנה בסה"ק מקבציאל הוכחתי מדברי רבינו האר"י ז"ל בשער הכונות שיענה כולו עד בעלמא וזה עיקר, וכן יענה חמשה אמנים ראשונים של קדיש, אבל אמנים של על ישראל ויהא שלמא, ואמנים דברכות לא יפסיק לענות בפיו אלא יהרהר בלבו, וכן יענה קדושה ב' פסוקים של קודוש ושל ברוך בלבד, אבל פסוק ימלוך לא יענה אלא יהרהר בלבו, וכן יענה ברוך ה' וכו' בקדיש ברכו, וכן במודים ישחה ויענה ג' תיבות מודים אנחנו לך בלבד, וי"א תיבת מודים בלבד, ואנא עבדא הסכמתי בסה"ק לענות שלשה תיבות אלו מודים אנחנו לך ועיין לקמן פרשת שמות אות וא"ו: וכל זה הוא אם התחיל בברכה אשר באצע ברוך שאמר וכמ"ש להדיה בכף החיים סי' ח"י אות ה', אבל אם עדיין לא התחיל בברכה אלא עודנו בי"ב ברוך הראשונים, אע"פ שכבר התחיל בהם פוסק לענות לכל דבר שבקדושה, מיהו חוזר ואומר ברוך שאמר מתחילתו עד סופו כדי שיאמר פ"ז תיבות אלו בלתי יתרון תיבה אחרת עמהם מפני שיש במנין זה סוד, וכן ה"ה אם בשבת ויו"ט טעה והתחיל ב"ש קודם רננו, אם עדיין לא אמר הברכות באמצע יאמר רננו, ואז יאמר אחריהם ברוך שאמר על הסדר כראוי:<p>
<ps>אות י </ps>
בתוך פסוקי דזמרה יענה אפילו אמנים דברכות, כי כן העיד רבינו מהרח"ו ז"ל על רבינו האר"י ז"ל דהיה עונה אמן דברכות אפילו היה באמצע הזמירות, אך לא פירש לנו על אמנים של תתקבל ועל ישראל ויהא שלמא, ובסה"ק מקבציאל נסתפקתי בזה, ומדברי הרב שלמי ציבור דף פ"ה ע"א משמע דגריעי אמנים אלו מן אמנים דברכות, אך לא פורש שם על דבר זה, ומדברי ס' הכונות י"ל קצת דדוקא באמנים דברכות קאמר, וסו"ד העלתי מחמת ספק שב ואל תעשה עדיף, דאמנים אלו יהרהר בלבו, וכל שכן על ברוך הוא וברוך שמו דיהרהר ולא יענה:<p>
<ps>אות יא </ps>
ח"י פסוקים של יהי כבוד כנגד ח"י אותיות של ששה צרופי שדי, ויש בסוקים אלו ח"י אזכרות הרומזים לח"י עלמין, ואחר שיאמר ח"י פסוקים אלו יאמר תכף ב' פסוקים אשרי יושבי אשרי העם, ואחריהם יאמר תכף ומיד תהלה לדוד ארוממך וגו', ויזהר מאד שלא יפסיק בין פסוקים אלו לבית תהלה לדוד ארוממך בשום פסוק אחר כלל, כי פוגם בכתר הנעשה על ידם לבחינת המלכות, על כן אם רואה שמתחילים לומר קדיש או קדושה וכיוצא, ישתוק קודם סיום י"ח פסוקים כדי שיענה, ואם נזדמן לו עניית דבר שבקדושה פתאום שמוכרח להפסיק כתבתי בסה"ק מקבציאל דיענה הקדיש וקדושה וכיוצא אפילו בין אשרי לתהלה לדוד, אלא שיזהר אחר שיענה יחזור ג"פ אחרונים של יהי כבוד, ואז יסמוך כל הפסוקים אחריהם בלי ההפסק:<p>
<ps>אות יב </ps>
פסוק את ידיך יכוין האדם לפי פשוטו שהוא יתברך המשגיח וזן ומפרנס לכל, וגם יכוין שמות הקודש הנרמזים בו כאשר נרשמו בסידורים, ואם לא כיון בפסוק ה אפילו לפי פשוטן של דברים לא יצא י"ח, וצריך לחזור ולאומרו פעם אחרת במקום שנזכר שם בתוך פסוקי דזמרה קודם ברכת ישתבח, ואם לא נזכר אלא עד שאמר ברכת ישתבח אז יאמר אותו אחר סיום העמידה ויחיל מן פסוק סומך ה' וגו', ובזה מעוות יוכל לתקון כנז' בחס"ל יע"ש, והמנהג פה עירינו יע"א כשאומרים פסוק פותח הנז' פורשים כפיהם לעיני השמים, והוא מנהג יפה לעשות בזה פועל דמיוני לקבלת מזלם את השפע מלמעלה, וכיוצא בזה כתב בחומת אנך בדברי הימים בפפסוק ויפרוש כיו השמים גבי שלמה הע"ה יע"ש, ומ"ש מהר"י צרתי ז"ל ביד יוסף דף ט"ו בשם המקובלים כשאומר פסוק פותח וכו' צרי להרים ידיו למעלה וכו', פקפקתי בזה בסה"ק מקבציאל עפ"י זוה"ק דאין להגביה ידיו אלא בנט"י ונ"כ והיכא דאתמר אתמר, אך פתיחת כפיו בלתי הגבהה זה הנכון, ובספר כ"מ כ"י כתוב יזהר מאד בשני מזמורים של הללו את ה' מן השמים, והללויה הללו אל בקדשו לאומרם במתון וכונה, דעליהם ארז"ל בגמרא יהא חלקי מגומרי הלל בכל יום ועיין רש"י ז"ל: <p>
<ps>אות יג </ps>
כשיגיע לפסוקים דויברך דוד, ואומר ואתה מושל בכל יתן צדקה שלשה פרוטות, וימסור השתים בבת אחת ואחריהם השלישית ויש סוד בדבר, ויש נוהגים ליתן עוד שלש פרוטות עד"ז כשאו' כי כל בשמים ובארץ, כדי לצאת י"ח שתי השמועות שכתב רבינו מהרח"ו ז"ל ותע"ב,ותמדי ישתדל האדם לתת את הצדקה שלו בד"ז שתהיה שני שלישים ושליש, וגם יזהר בכל פעם שיתן צדקה יתן מעומד ויש סוד בדבר להקים סוכת דוד הנופלת, וצדקה המעולה ביותר הוא שיתן הצדקה ליד הגבאי והגבאי יתן לעני, שבזה תהיה דומה לענין של מעלה שהתפארת נותן ליסוד והיסוד למלכות, יען שהאדם הוא דוגמת התפארת. והגבאי דוגמת היסוד, והעני דוגמת המלכות. לכן כשיבא עני לביתו לקבל צדקה יתן אותה ליד אחד מבני ביתו והוא ימסרה לעני כדי שתהיה מכוונת כדוגמה של מעלה, גם יכוון שיהיה בה יחוד שם הוי"ה הפרוטה היא כנגד יו"ד, וחמש אצבעותיו וזרועו כנגד ה"ו, וחמש אצבעות הגבאי או העני כנגד ה"א אחרונה שבשם, וכשאומר ואתה מושל בכל אם אין גבאי או עני מזומן לפניו ככה יעשה יזמין בחיקו כיס זה של צדקה כשאוחז ביד שמאל שהוא במקום הגבאי או העני, וזכור לטוב עט"ר הרב אבא מארי זלה"ה שהיה מונח תמיד בחיקו כיס אחד שבו מפריש צדקה כמה פעמים ביום במטבעות של כסף גדולים, לקיים ברי הרמב"ם ז"ל מ"ש בביאור המשנה דאבות והכל לפי רוב המעשה, ואח"כ מחלק לעניים ולשאר מצות מן המעות אלו שהוא מפריש בכל יום תמיד כמה פעמים, לקיים מ"ש רבינו מהר"ם אלשיך ז"ל בריש פ' תרומה והיה קורא קורא על כל הפרשה ליקבה"ו וכו' ליחד השם ולעשות נחת רוח ליוצרו והכל בשמחה וברצון לב זיע"א: <p>
<ps>אות יד </ps>
שירת הים יאמר בשמחה ובנעימה כאלו עומד בתוך הים בשעת הנס, ובזה תהיה מסוגלת לכפרת עונותיו, ויאמר מי כמוך הא' הכ"ף רפויה ומי כמוך הב' הכ"ף דגושה, וכן ידמו כאבן הכ"ף דגושה, שלא יהיה נראה כאומר ידמוך אבן ח"ו, גם יפסיק בין במים ובין אדירים דתיבת אדירים קאי על המצריים, גם עם גאלת הגימ"ל דגושה, ואע"פ שאין כן משפט הדקדוק לפי שהרפויה משתמש לשון צואה כמו לחם מגואל וכן יזהר ג"כ באומרו כי גאה גאה דהגימ"ל תהיה דגושה וכנז' בש"ץ, ופסוק ה' ימלוך יאמר ב"פ מקרא ואחד תרגום כנז' בס' הכונות: <p>
<ps>אות טו</ps>
 
שבח ברכת ישתבח הוא עצום ונורא, וי"א דתקן אותו אברהם אע"ה, וי"א תחלתו תקנו שלמה הע"ה והברכה עצמה תיקן אברהם אע"ה, ואלו י"ג שבחים של שיר ושבחה הם כנגד י"ג מידות אל רחום, וצריך לאומרם בנעימה כמסדר שבחו של מלך, לכך לא יאמר אותם בנשימה אחת כמנהג קצת בני אדם, ומצאתי כתוב שימנה אותם באצבעותיו והוא דבר נכון ויציב וכך אני נוהג, ולענין עניית קדיש וקדושה וכיוצא באמצע ברכת ישתבח דינו כאשר כתבתי לעיל בברכה של ברוך שאמר, מיהו צריך ליזהר שלא יביא עצמו לידי הפסק בקדיש וקדושה וכיוצא בתוך י"ג שבחים של שיר ושבחה, אלא אם רואה שהצבור מגיעים לומר כך ימתין עד שיענה עמהם ואח"כ יתחיל בי"ג שבחים, ואם בא לו הדבר פתאום בתוך י"ג שבחים שמוכרח להפסיק אז אחר שיענה הקדיש וכיוצא יחזור ויתחיל מתחילתם שיחזור לומר כי לך נאה ה' או"א שיר ושבחה וכו' כדי שיאמר הי"ג שבחים בלי הפסק בינתיים: <p>
<ps>אות טז </ps>
פה עירנו יע"א מנהגם לומר כל הקדישים שבתפילה וגם קדיש ברכו שאחר ישתבח האנשים שאומרים קדיש בעד המתים שלהם, וכמה צער יש בזה על קלקולים המתהוים מד"ז כי יש בההם בורים ועמי ארצות הרבה אשר אין מבינים להוציא י"ח את הציבור, ועוד ממהרים הרבה בקריאת הקדיש ומדלגים תיבות ממש, מה אענה ומה אומר על קלקולים המתהוים מד"ז שלא נתנו להכתב, ותהילות לאל קודם כמה שנים עשיתי מנהג חדש פה עירנו שבשבת ויו"ט אומר החזן את קדיש ברכו, כי מקדמת דנא המנהג היה לומר החזן את קדיש זה רק בר"ה וביוה"כ, ותהילות לאל נתיישב המנהג הזה בשבתות וימים טובים ואע"פ שהקהל היה קשה עליהם הדבר הזה בלבבם כי חושבים באמירתם הקדיש הזה מחים את המתים עכ"ז שתקו וקבלו הדבר הזה בעזה"י והוייא הצלה פורתא, אבל בקדיש ברכו שבחול לא שיניתי כלום ונשארו עד עתה אומרים זה הקדיש אותם שאומרים הקדישים על המתח שלהם בתוך שנתם ושבוע יארצייט: והנה מזדמן שאללו האומרים קדיש זה עודם בתוך הזמירות והש"ץ סיים ברכת ישבתח הוא והציבור ואלו עומדים לומר קדיש ברכו, ובדבר זה הארכתי הרבה בסה"ק רב פעלים ושם העלתי בס"ד כיון דקדיש ה הוא נתקן לצורך תפילת הציבור שצריך להם הקדיש אחר שגמרו תלת היצירה שהם הזמירות, וזה האומר קדיש כבר הוא עומד בתוך הזמירות והוא אומר בעד הציבור במקום הש"ץ, אין לנו למחות ביד אלו האומרים קדיש זה בהיותם בתוך הזמירות שעדיין לא גמרו, ומשום הפסק ג"כ העלתי שם דאין חשש, ואע"פ שכתבתי שלא למחות מכל מקום ודאי המדקדקים לא נכון להם לעשות כן ולא יאמרו קדיש זה אא"כ הם ג"כ גמרו ישתבח: <p>
<ps>אות יז </ps>
זה האומר קדיש ברכו גם הוא יאמר ברוך ה' המבורך לעולם ועד, ולא יהפוך פניו עד שיסיים לומר ברוך ה' וכו', ואם האדם לא שמע ברכו שאומר בעל הקדיש ורק שמע הקהל עונים ברוך ה' וכו', י"א דעונה אחריהם אמן, וי"א עונה הוא ג"כ עמהם ברוך ה' וכו', ובסה"ק מקבציאל הסכמתי בס"ד שיענה עמהם ברוך ה' וכו': אות יח 
כתבו האחרונים כשמתפלל ביחיד יאמר ברייתא זו אחר ישבתח אמר רבי עקיבא חיה אחת עומדת ברקיע ושמה ישראל וחקוק על מצחה ישראל עומדת באמצע הרקיע ואומרת ברכו את ה' המבורך וכל גדודי מעלה עונים ואומרים ברוך ה' המבורך לעולם ועד, ובסה"ק מקבציאל כתבתי דיאן להפסיק באגדה זו בין ישתבח ליוצא אפילו באונס גדול, ודלא כמ"ש בחס"ל אלא יאמר אגדה זו קודם עלינו לשבח, וכן בריש תפלת ערבית קודם הברכה:  
]]></d>
</p>
</chap>
<chap n="ויחי - הלכות קדיש">
<p n="">
<d><![CDATA[<ps>פתיחה</ps>
בנימין זאב יטרף בבוקר יאכל עד ולערב יחלק שלל, נ"ל בס"ד ידוע כל מגמתינו הוא להשלים השם והכסא בשלשה אותיות שתים בהשם ואחד בכסא דככתיב כי יד על כס יה ושלימותם ותיקונם תלוי בגמר בירור נצוצי הקדושה וכל מה שאנו מבררים נ"ק מן הקלי' עושים בהם עילוי ומעלה ותיקון וידוע כי הצדיק יתייחס לימין וז"ש בן ימין הוא הצדיק זאב יטרף ז' אב כי שלשה אותיות שהם א"ב הנז' שצריך לתקנם הנה הם שבעה כנגד שבעת ימי הבנין כי לכן כל תיקון מורכב ועשוי במספר שבעה, וזהו ז' פעמים אב בעבורם יטרף נ"ק, ואז בגמר התיקון שכבר טרף הכל אז בבקר הוא זמן הגאולה הנקרא בשם בקר יאכל עד, ולערב קרי ביה ערב הוא מלך המשיח יחלק שלל, או יובן בבוקר יאכל עד ד' עי"ן שעולה מספרם פ"ר, רמז לחמשה חסדים שהם פר כמנין ורב חסד כמ"ש רבינו ז"ל בשער מאמרי רשב"י בביאור האד"ר דף ט"ל, ולערב ולעי"ן ר"ב רמז לעי"ן רבתי דשמע ישראל שה"ס ז' תחתונות דבינה, והיא מאותיות גדולות שה"ס ע' שמהן עלאין דאילנא דחיי שהיא בינה, כמ"ש בשער הכונות דף כ"א ע"ד תחלק שלל מ"ן מנ"ק: ומאחר דכל מגמתינו לתקן השם והכסא לכן אומרים בקדיש יתגדל ויתקדש שמיה רבה, ופירש רבינו האר"יז"ל הכונה שבעוה"ר אין השם שלם וכמש"ה כי יד על כס יה, והטעם לפי שאין אחיזה לקליפות בשני אותיות י"ה אלא רק בשני אותיות ו"ה, ועל כן יש להם אותו הרוחניות שה"ס י"א סמני הקטורת שנמשך להם משם וכונתינו בקדיש להסיר ולסלק מהם אותו הרוניות שה"ס י"א סימנים, וזהו ע"י העלאתת ו"ה לבחינת י"ה וכשיתחברו יתבטלו הקליפות, ולז"א יתגדל ויתקדש שמיה רבה פירוש שם י"ה יהיה רבה בהתחברותו עם ו"ה, לכן יש י"א אותיות בשני תיבות אלו יתגדל ויתקדש וכנז' בשער הכונות: <p>
<p>
<ps>אות א </ps>
מה שתיקנו חז"ל קדישים בשחרית עניינם הוא כך דהתפלה היא לצורך תיקון ועילוי עולמות אבי"ע, והוא כי מן התחלת התפלה עד ברוך שאמר הוא בעולם העשיה, ומשם עד יוצר אור בעולם היצירה, ומשם עד תפילת י"ח בעולם הבריאה, ותפלת י"ח היא באצילות, ואח"כ יורדים מעילא לתתא, לפי שבימי החול אין בנו כח להעמידם בעילוי הנעשה להם אלא רק לפי שעה ותכף חוזרים למקומן, והנה מן אשרי עד תפלה לדוד בבריאה, ומשם עד אין קדוש כה' ביצירה, ומשם עד עלינו לשבח בעשיה, ולכן תיקנו קדיש בין כל עולם ועולם דע"י הקדיש ההמוקן ע"פ הסוד במספר התיבות והאותיות שבו תהיה שלימות עליית העולמות למעלה ממדרגתם ולזה באו כל תיבותיו וכן החמשה אמנים הראשונים שבו כמספר ידוע ומככוון לצורך עליית העולמות ולכך נתקן הקדיש בלשון תרגום כדי שלא יעלו הקליפות ג"כ בעליית העולמות להתאחז בהם ולינק שפע מהם לעת עתה והוא כי הם מכירים ומבינים לשון התרגום וכאשר שומעין השבח הגדול והנורא והקדוש הזה של הקדיש הם נכנעים ואין עולים וגם עוד ע"י כונתינו בקדיש יסתלק הניצוץ של הקדושה שהוא החיות שבתוך הקליפות ויעלה למעלה ויתחבר עם הקדושה ובזה יהיה הכנעה גדולה מאד להקליפות ויתפרדו כל פועלי און ולכן אמרו בהו"ק על הקדיש דאיהו מתבר שלשלאין דפרזלא וכנז' כל זה בס' הכונות לרבינו האר"י ז"ל ובספר רדס לרש"י ז"ל סי' ו' נתן טעם אחר מה שנתקן בתרגום והעיקר טעם האר"י ז"ל ומה שלא אומרים קדיש קודם תפילת י"ח נבאר לקמן בע"ה: <p>
<ps>אות ב </ps>
מן יהא שמיה רבא מברך עד בעלמא צריך להיות כ"ח תיבות ע"פ הסוד ואם נאמר מכל ברכתא אין כאן אלא כ"ז תיבות ולכך כתב רבינו הרש"ש ז"ל שצריך לומר מן כל להשלים כ"ח ואשר פקפק רבינו מהרש"ו ז"ל בהגהתו בשער הכונות על אמירת מן כל הנה בסה"ק רב פעלים טענתי טענות גדולות על דבריו ושם הבאתי פסוק נחמיה ט' ויברכו שם כבודיך ומרומם על כל ברכה ותהלה ולפ"ד מהרש"ו ז"ל היה צריך לומר כאן מכל גם שם הבאתי דמיון לאמירת מן כל במקרא בדניאל א' ובריאי בשר מן כל הילדים, וגם בלשו תרגום נמצא שם בס' ב' בחכמה די איתי בי מן כל חייא, וכן בסי' ז' די תשגא מן כל מלכיותא: <p>
<ps>אות ג </ps>
מצות עניית הקדיש של יהשר"מ הוא שישמע העונה תחלת הקדיש שהוא ב' תיבות יתגדל ויתקדש, כי יש"ר מברך הוא עניה על יתגדל, לכך לכתחלה ישימו כל הציבור לבם לשמוע כל הקדיש מן תיבת יתגדל כדי לכוין על מה הם עונין, מיהו ייד שנכנס לבית הכנסת, או, שסיים תפילתי"ח וצא הציבור עונין קדיש יענה עמהם, ורק באמירת אמן דקודם יש"ר איכא פלוגתא די"א שיתחיל לענותמן יש"ר מברך ולא יאמר אמן דחשיב אמן יתומה, וי"א שיוכל לענות אמן ג"כ ולא הוי אמן יתומה ובסה"ק מקבציאל העלתי מאן דעבד כמר עבד ומאן דעבד כמר עבד, דהעונין אמן יש להם סמיכה לסמוך וכן ראוי להורות:<p>
<ps>אות ד </ps>
אם התחיל לומר קדיש בעשרה ויצאו מקצם גורין אוו הקדיש, והוא שנשתייר רובן אבל אם לא נשתייר רובן לא, ובין הכי ובין הכי אותם שיצאו עלליהם נאמר ועוזבי ה' יכלו, ואם נשאר עשרה לית לן בה, ואם היו עשרה באמירת פרשת התמיד והקרבנות וברייתא דר"י ויצאו מהם לא יוכל לומר קדיש אם לא יש עשרה, וכן ה"ה אם יו עשרה במירות ושירת הים ויצאו מהם קודם שיתחיל הקדיש לא יאמר קדיש בפחות מעשרה, וכן ה"ה אם היו עשרה באמירת אשרי דקודם מנחה ויצאו מקצתן קודם שהתחיל הקדיש לא יאמר בפחות מעשרה אע"פ דקדישים אלו חובה הן, וכנז' הטעם בש"ע לר"ז ז"ל סי' נ"ח סעיף ד':<p>
<ps>אות ה </ps>
אם הם עשרה בצמצום ואחד מהם מתפלל תפלת י"ח שאינו יכול לענות עמהם קדיש אעפ"כ מצטרף עמהם, וה"ה אפילו אם היו ב' או ג' או ד' מתפללין כל שנשאר רוב שעונין קדיש ואמנים מותר לומר קדיש, דכל שיש שם עשרה שכינה שורה עליהם ויכולים לומר דבר שבקדושה, משא"כ בחזרה שאני וכאשר נבאר קמן בעז"ה, מיהו אם היה אחד מהעשרה ישן יש אומרים דבאחד בלבד שוא ישן יכולים לומר קדיש אבל בשנים לא דאין כבוד שמים לצרף שנים ישנים, וי"א שאין לדמות ישן למתפלל לפי שהישן יש בו הסתלקות נשמה קצת ואין קדושה שורה עליו אלא אדרבא קצת טומאה שורה עליו אפילו ישן ביום, לכן אין לצרף אפילו באחד וכן רואי להורות דאפילו באחד ישן לא יאמרו קדיש אלא עד שיקיצו אותו, ואם א"כ להקיצו לא יאמרו: <p>
<ps>אות ו </ps>
חרש המדבר ואינו שומע, או שומע ואינו מדבר הרי כן כפקחים ומצטרפים לכל דבר שבקדושה אע"פ שאין עונין עמהם, ואפילו אם יש שלש וארבע מאלו כל שיש רוב עונים מצטרפים, חוץ מן החזרה של תפלת י"ח דבעינן תשעה שומעין חזרת ש"ץ ועונין אמן וכאשר יתבאר לקמן, אבל מי שאינו שומע ולא מדבר הרי הוא כשוטה וקטן דאינו מצטרף וזה חרש שדברו בו חכמים בכ"מ, וכן מנודה ואונן אין מצטרפים לכל דבר שבקדושה, אבל עבריין שעבר על גזרת ציבור שגזרו בחרם מאחר שלא נידוהו בפירוש מצרף, והשיכור אם אינו יכול לדבר בפני המלך אינו מצטרף: <p>
<ps>אות ז </ps>
צריך שיהיו כל העשרה במקום אחד וש"ץ הוא מכללם ג"כ הוא עמהם, אבל מקצתם בחדר זה ומקצתם בחדר זה אינם מצטרפים אע"פ שפתח פתוח ביניהם, ותיבה או בימה שבבית הכנסת שעומד עליה הש"ץ אע"פ שהיא גבוה עשרה טפחים ורחבה הרבה ויש לה מחיצות גבוהים עשרה, והש"ץ מצטרף עמהם ומויאם י"ח, מפני כי התיבה הזאת בטלה לגבי בית הכנסת דעשויה לצורך בית הכנסת היא, והא דבעינן שיהיו כל העשרה במקום אחד כ"ז לענין צירוף, אבל אם יש עשרה במקום אחד שאומרים קדיש או קדושה כל השומע קולם אפילו עומד בבית אחר ואפילו יש בינו לבינם כמה בתים ה"ז עונה עמהם קדיש, ורק שלא יהיה מפסיק בינו לבינם טינוף או עכו"ם, והא דאמרנו דטינוף או עכו"ם מפסיק ואינו עונה היינו אם זה עומד בבית אחר שדינו הוא שאינו מצטרף עמהם, אבל עם עומד במקום אחר אפילו שיש באותו מקום עכו"ם אחד עומד שם ה"ז עונה עם הציבור קדיש וקדושה וכל דבר שבקדושה, וצריך להזהיר העם בזה הדבר שתמיד ימצא עכו"ם עומדין בפתח בית הכנסת למכור שם איזה דבר ובני אדם הולכים במבוי חוץ לפתח אחר העכו"ם ושומעין קדיש וכיוצא דאין לענות, ורק אם נכנס העכו"ם בתוך בית הכנסת לא אכפת לן בזה וכל הציבור שהם בתוך ביהכנ"ס עונין כל דבר שבקדושה אפילו אותם העודים אחרי העכו"ם:<p>
<ps>אות ח </ps>
קדיש שתפסו מעומד כגון קדיש שאחר העמידה, ואחר ההלל, שהיה עומד בתחילתו ישאר עומד עד אחר עניית איש"ר כולה, וכן יש ליזהר בכל הקדישים שמזדמן שהוא היה יושב כשהתחילו בקדיש ועבר זקן או ת"ח וקם מפניהם שישאר עומד עד אחר עניית איש"ר, מאחר שכבר עמד חשיב תפסו מעומד:<p>
<ps>אות ט </ps>
כשם שצריך להזהר מברכה שאינה צריכה כך יזהר שלא להרבות בקדישים, מיהו אם למד תורה שבכתב ורוצה לומר קדיש יהא שלמא, ואח"כ למד תורה שבע"פ ואומר קדיש על ישראל או להפך לית לן בה שאין בזה מרבה בקדישים, ולכך נוהגים פה עירינו לומר כל יום אחר קביעות תורה שבע"פ קדיש על ישראל ואח"כ לומדים תהלים ואומרים קדיש יהא שלמא, וכן עושים בליל חג השבועות והו"ר, ושמעתי שגם בעה"ק מנהגם לומר בשתי לילות הנז' קדיש אחר תורה שבכתב, וקדיש אחר תורה שבע"פ: <p>
<ps>אות י </ps>
כשם שאסור לעבור לפני המתפלל כך אסור לעבור לפני האומר קדיש כמ"ש בברכ"י ועיין מנחת אהרן דף ס"א ע"ג, מיהו נראה אם הגיע האומר קדיש לעל ישראל ויש לזה צורך לעבור לפניו שרי, וכן אנחנו נוהגים:<p>
<ps>אות יא </ps>
יהא שמיה רבה מברך הוא תרגום של יהי שמו הגדול מבורך, לכן ימשוך מלת מברך עם מלת רבה ויאמר מברך הבי"ת בקמ"ץ והרי"ש בפתח, שאז פירושו כאלו מבורך וכנז' באחרונים, ויאמר תי"ו ראשונה של תשבחתא בחיר"ק, גם כשיאמר לעלם לעלמי עלמיא ימשוך מלת יתברך עם מלת עלמייא שלא יפסיק בין עלמייא למלת יתברך, ועיין מג"א סי ס"ו סק"ו שלא יפסיק בין עלמייא למלת יתברך, ועיין מג"א סי' ס"ו סק"ו ומאמר מרדכי סי' נ"ו סק" ו וש"ץ דף פ"ד ע"ד, גם יזהר העונה קדיש להפסיק מעט בין אמן ובין יהא שמיה רבה כי אמן זה קאי אדלעיל, ומתחיל השבח מן יהא שמיה, ויזהר העונה קדיש לענות בכל כוחו ר"ל בכל כונתו, וגם ירים קולו מעט, אבל לא ירים יותר מקול האומר קדיש, כדין העונה אמן שאינו רשאי להגביה קולו יותר מן המברך וכנז' בחס"ל, ועניית קדיש קודמת לעניית קדושה אם באים לשומע ביחד, אבל אם כבר התחיל לענות קדושה לא יפסיק לענות קדיש, וכן אם כבר שמע קדישש אחד וענה, אבל קדושה עדיין לא שמע באותו היום דבזה עניית קדושה קדים כדי שיצא י"ח קדיש וקדושה וכנז' בחס"ל, ואם שנים אומרים קדיש וזה מקדים וזה מאחר יענה אחר המקדים:<p>
<ps>אות יב </ps>
כפי דברי רבינו האר"י ז"ל קדיש דקודם הודו וקודם יוצר, ושל אחר העמידה קודם אשרי, ושל קודם תפלה לדוד, ושל קודם פטום הקטורת, וכל חמשה אלו חובה הם ואין הקטן יוכל לאומרם לבדו אלא צריך גדול להוציא הציבור י"ח, וקדיש שקודם עלינו לשבח שאומרים אחר תנא דבי אליהו זה נקרא קדיש יתום שחז"ל תקנו זה לאומרו היתומים, ואינו מכלל חמשה קדישים הנז' שנתקנו לצורך העולמות, אלא זה הקדיש הוא בעולם העשיה שיש תועלת לנפטר אם יאמר אותו בנו תוך י"ב חודש, וגם בכל יום יארציט, ויש בו ב' תועליות הא' להצילו מדין גיהנם, והב' להכניסו לג"ע ולהעלותו ממדרגה למדרגה, לכך אומרים אותו היתומים תוך י"ב חודש, וגם ביום יארצייט בכל שנה ושנה, וכך היה נוהג רבינו האר"י זיע"א לומר קדיש בתרא זה בכל שנה שנפטר בו אביו בין בשחרית בין בערבית וכנז' בס' הכונות ע"ש, ומצאתי כתוב בספר כ"מ כ"י שיאמר היתום בלחש הן בתוך י"ב חודש הן ביום יארצייט בכל שנה קודם קדיש זה פסוקים מאלפ"א בית"א המתחילים באותיות שם אביו או אמו שאומר קדיש זה בעדם, וכנגד כל אות משמותם יאמר פסוק אחד דוקא בלחש וערב לי טעמו, וכן ראוי לעשות דמסתברא מלתא ואין בזה הפסד:<p>
<ps>אות יג </ps>
פה עירנו יע"א נהגו לומר בקדיש בתרא זה הן בשחרית הן בערבית רבנן ברכו את ה' המבורך, אך בעה"ק תוב"ב לא נהגו לומר רבנן, והקהילות כל א' יעשה כמנהגו בזה, ובסה"ק רב פעלים עשיתי בס"ד טעם לאמירת רבנן הן כאן, הן קודם ברכת התורה בעליית ס"ת: <p>
<ps>אות יד </ps>
כתב הגאון חיד"א בשיו"ב סי' שע"ו סק"ח לפי מ"ש רבינו האר"י זצ"ל דהקדיש מועיל ג"כ להעלות נשמתו נראה שיאמר קדיש כל י"ב חודש, אלא מפני ההמון יפחית שבוע אחרון כמ"ש הרב כנה"ג סי' ת"ג דכיון דחשו שלא יאמרו משפט רשעים בגיהנם י"ב חודש כל שמחסר מן י"ב חודש סגי עכ"ל, ופה עירינו בגדאד נהגו בכך ובסיום י"א חודש עושים לימוד יותר והולכים על הקבר וקורין יום זה שנה החסרה ופוסקין אח"ז שבוע אחד בתחלת חודש הי"ב והגם דהרב ז"ל כתב דפוסקין בשבוע אחרון של חודש י"א, לא אכפת שזה הכל שוה, וכל זה הוא לפסוק מן הקדישים שאומרים היתומים, אבל קדיש שאחר הלימוד שאומר כל אדם גם הם יאמרו: גם יש מנהג פה עינינו שאם חל יום יארצייט באמצע השבוע, מתחילין היתומים לומר הקדישים מליל שבת הקודם דהיינו מתפילת ערבית של שבת עד סוף מנחה של יום יארצייט ואם חל יום יארצייט ביום שבת מתחילין מערבית של שבת הקודם, ואומרים כל השבוע עד סוף שבת שניה שהוא יום יארצייט, ומנהג זה הובא בשלמי ציבור דף ק"ץ ע"ב אבל מספר הכונות נראה להדיא שלא היה רבינו האר"י ז"ל אומר קדיש על אביו אלא רק ביום אחד של יארצייט בלילה וביום, ודע כי משמעות יארצייט הוא יום הפטירה בלשון אשכנז, וגם הספרדים הורגלו לקרוא אותו בשם זה בספריהם, ואין בזה ר"ת או רמז אחר כמו שחושבין העולם:<p>
<ps>אות טו </ps>
בענין הנפטר בלא זרע או שבנו קטן ושוכרים אחד שיאמר בעבורו קדיש נשאלתי בסה"ק רב פעלים אי מהני בכה"ג וכתבתי בס"ד שם כי כן מצאתי כתוב שהובא בית יוסף בסוף חלק יו"ד משמע שהיה להם מנהג קדמון לשכור אדם לומר קדישבשביל נפש הנפטר, וכן מוכח נמי מתשובת מהריק"ו ז"ל שורש מ"ד יע"ש, ועיין ס' חיים ביד סי' קי"ד מ"ש טעם למנהג עוב"י אמיר יע"א ליתן קדיש בתרא שאומרים קודם עלינו לשבח להרב המורה שבעיר ע"ש, ובספר כסא אליהו דפוס ק"ק ירושלים ת"ו כתב בתיקון של תענית יביא אחרים להתענות עמו ע"ש, וכתבתי שעכ"פ זה האומר קדיש בעד מתים זרים ממנו, יאמר כל יום בסוף היום בקשה זו יהר"מ וכו' שתחוס ותחמול ותרחם ברוב רחמיך וחסדיך על נר"ן של פב"פ, ולמען הקדישים שאמרתי אני עבדך היום הזה תבטל כל המקטרגים והמשטינים, ויעמדו מליצי יושר להמליץ טוב על נפשו רוחו ונשמתו, ותלוה אליהם השלום וישבו במנוחת שלום השקט ובטח ותגביר חסדיך על מדת הדין ויתמתקו הגבורות הקשות על ידי פלא העליון שהוא חסדים גדולים ורחמים גמורים יהו לרצון וגו': אות טז 
בסה"ק רב פעלים נשאלתי בארבעה או חמשה שאומרים קדיש ביחד ואחד מהם קולו נמוך ששום אחד מן הציבור אינו שומע קולו אי צריך למימר קדיש עם אותם האומרים קדיש שהציבור שומעין קולם בלבד והבאתי שם דברי הרב אמת ליעקב במשפט הברכות לעולין לס"ת דף כ"ד אות ס' גם הבאתי דברי הרב בנין ציון ס' קכ"ב שפקפק בזה והבאתי עוד עדות הרה"ג חסיד מהר"א מני נר"ו במנהג החסידים בבית אל יכב"ץ שהחזן הוא האומר את הקדיש בכונות ואם יש אחד מן הציבור שיש לו יארצייט ורוצה לומר קדיש יאמר בלחש כדי שלא יערבב הכונה של החזן גם העיד שבספר בפתח הדביר סי' קכ"ה [אינו מצוי אצלינו] ג"כ כתב דלא אכפת בכך ועכ"ז העלתי דלכתחלה לא יעשו כן ומנהג החסידים הנ' שאני משום דלא אפשר בלא"ה: עוד נשאלתי שם בעשרה שלמדו תהלים ורוצים כלם לומר קדיש שאין שום אחד עונה והבאתי דברי הרב בני יאודה עייאש ז"ל סי' ג' והארכתי קצת בזה והעלתי דלכתחילה יזהרו להיות אחד עונה להם הקדיש:  
]]></d>
</p>
</chap>
</book>
