<?xml version="1.0" encoding="utf-8"?>
<book n="משנה - ביכורים">
<pid n="14"/>
<pid n="15"/>
<chap n="פרק א">
<p n="פרק א - משנה א">
<d>יֵש מְבִיאִין בִּכּוּרִים וְקוֹרִין, מְבִיאִין וְלֹא קוֹרִין, וְיֵשׁ שֶׁאֵינָן מְבִיאִין. אֵלּוּ שֶׁאֵינָן מְבִיאִין, הַנּוֹטֵעַ לְתוֹךְ שֶׁלוֹ וְהִבְרִיךְ לְתוֹךְ שֶׁל יָחִיד אוֹ שֶׁל רַבִּים, וְכֵן הַמַּבְרִיךְ מִתּוֹךְ שֶׁל יָחִיד אוֹ מִתּוֹךְ שֶׁל רַבִּים לְתוֹךְ שֶׁלּוֹ. הַנּוֹטֵעַ לְתוֹךְ שֶׁלּוֹ וְהִבְרִיךְ לְתוֹךְ שֶׁלּוֹ, וְדֶרֶךְ הַיָּחִיד וְדֶרֶךְ הָרַבִּים בָּאֶמְצַע, הֲרֵי זֶה אֵינוֹ מֵבִיא. רַבִּי יְהוּדָה אוֹמֵר, כָּזֶה מֵבִיא:

</d>
<t i="14"><B>יש מביאין בכורים וקורין</B>. מקרא בכורים, מארמי אובד אבי עד סוף הפרשה:<B> והבריך לתוך של יחיד</B>. שחפר גומא והטמין יחור של אילן בתוכה וכסהו בעפר, והוציא ראש היחור לתוך שדה חבירו או ברשות הרבים. וכן אם הנטיעה עומדת בתוך של חברו או ברשות הרבים, והוציא ראש היחור בתוך שלו אינו מביא כדמפרש בסמוך לפי שאין כל הגידולים מאדמתו:<B> ודרך היחיד או דרך הרבים באמצע</B>. כגון שיש לו שתי גנות משני צדי הדרכים, אינו מביא, שאין כל הגידולים מאדמתו:<B> כזה מביא</B>. כיון שיש לו רשות לעשות כן, שמותר לעשות חלל תחת רשות הרבים {א} כשאינו מזיק לרבים כלום, אדמתך קרינן ביה. ומכל מקום סבר רבי יהודה שאע''פ שמביא אינו קורא. ואין הלכה כרבי יהודה:

</t><t i="15">
{א} ומפרש הר''ש בשם הירושלמי דר''י אתיא כר''א דס''פ חזקת הבתים. דמתיר לעשות חלל תחת רשות הרבים כדי שתהיה עגלה טעונה אבנים מהלכת. ומסיק דמתיר לעשות אבל אינו שלו לעולם. ואם בא אחר להשתמש באותו חלל שתחת רשות הרבים כל הקודם זכה הלכך מביא ואינו קורא. ונשמע דר''י לא פליג אלא בדרך הרבים אבל לא בדרך היחיד. תוי''ט:

</t></p>
<p n="פרק א - משנה ב">
<d>מֵאֵיזֶה טַעַם אֵינוֹ מֵבִיא, מִשּׁוּם שֶׁנֶּאֱמַר (שמות כג) רֵאשִׁית בִּכּוּרֵי אַדְמָתְךָ, עַד שֶׁיְּהוּ כָל הַגִּדּוּלִין מֵאַדְמָתְךָ. הָאֲרִיסִין וְהֶחָכוֹרוֹת וְהַסִּקְרִיקוֹן וְהַגַּזְלָן, אֵין מְבִיאִין מֵאוֹתוֹ הַטַעַם, מִשּׁוּם שֶׁנֶּאֱמַר, רֵאשִׁית בִּכּוּרֵי אַדְמָתְךְ:

</d>
<t i="14"><B>האריסין</B>. מקבלין את השדה למחצה לשליש ולרביע:<B> חכירות</B>. מקבל את השדה בדבר קצוב כך וכך כורים לשנה בין שהיא עושה הרבה בין שהיא עושה מעט:<B> סקריקון</B>. הורג נפשות ונותן לו קרקע כדי שלא יהרגנו. ולשון סקריקון שא קרקע והניחני. ואע''ג דיהיב ליה לפי שעה לא מחיל ליה דסבר האידנא לשקול ולמחר תבענא ליה בדינא:

</t><t i="15"><B>.אין</B> פירוש למשנה זו

</t></p>
<p n="פרק א - משנה ג">
<d>אֵין מְבִיאִין בִּכּוּרִים חוּץ מִשִּׁבְעַת הַמִּינִים. לֹא מִתְּמָרִים שֶׁבֶּהָרִים, וְלֹא מִפֵּרוֹת שֶׁבָּעֲמָקִים, וְלֹא מִזֵּיתֵי שֶׁמֶן שֶׁאֵינָם מִן הַמֻּבְחָר. אֵין מְבִיאִין בִּכּוּרִים קֹדֶם לָעֲצֶרֶת. אַנְשֵׁי הַר צְבוֹעִים הֵבִיאוּ בִכּוּרֵיהֶם קֹדֶם לָעֲצֶרֶת, וְלֹא קִבְּלוּ מֵהֶם, מִפְּנֵי הַכָּתוּב שֶׁבַּתּוֹרָה (שמות כג) וְחַג הַקָּצִיר בִּכּוּרֵי מַעֲשֶׂיךָ אֲשֶׁר תִּזְרַע בַּשָּׂדֶה:

</d>
<t i="14"><B>אלא משבעת המינין</B>. דכתיב (דברים כו) מראשית, ולא כל ראשית, שאין כל הפירות חייבים בבכורים אלא שבעת המינין שנשתבחה בהן א''י חטה ושעורה וגו', ודבש הוא דבש תמרים:<B> מתמרים שבהרים ופירות שבעמקים</B>. לפי שהן גרועין:<B> ולא מזיתי שמן שאינם מן המובחר</B>. דכתיב (שם ט) זית שמן, זית אגורי, שבאים עליו גשמים והוא אוגר שמנו לתוכו, והוא מובחר ומשובח {ב}:<B> אין מביאין בכורים קודם לעצרת</B>. דשתי הלחם שמביאין בעצרת אקרו בכורים והם מתירין החדש במקדש:

</t><t i="15">
{ב} לאפוקי הזתים שבאים עליהם גשמים והם פולטים שמנם. הר''ש מירושלמי:

</t></p>
<p n="פרק א - משנה ד">
<d>אֵלּוּ מְבִיאִין וְלֹא קוֹרִין, הַגֵּר מֵבִיא וְאֵינוֹ קוֹרֵא, שֶׁאֵינוֹ יָכוֹל לוֹמַר אֲשֶׁר נִשְׁבַּע ה' לַאֲבוֹתֵינוּ לָתֵת לָנוּ. וְאִם הָיְתָה אִמּוֹ מִיִּשְׂרָאֵל {ד}, מֵבִיא וְקוֹרֵא. וּכְשֶׁהוּא מִתְפַּלֵּל בֵּינוֹ לְבֵין עַצְמוֹ, אוֹמֵר, אֱלֹהֵי אֲבוֹת יִשְׂרָאֵל. וּכְשֶׁהוּא בְבֵית הַכְּנֶסֶת, אוֹמֵר אֱלֹהֵי אֲבוֹתֵיכֶם. וְאִם הָיְתָה אִמּוֹ מִיִּשְׂרָאֵל, אוֹמֵר אֱלֹהֵי אֲבוֹתֵינוּ:

</d>
<t i="14"><B>שאינו יכול לומר אשר נשבע לאבותינו לתת לנו</B>. שאין אבותיו מישראל והגרים לא נטלו חלק בארץ. ורמב''ם כתב שאין הלכה כמשנה זו, אלא הגר מביא וקורא ומצי למימר לאבותינו לתת לנו, מפני שהארץ ניתנה לאברהם והוא אב לגרים כמו לישראל דכתיב (בראשית יז) כי אב המון גוים נתתיך, ודרשינן ביה [ברכות יג.] לשעבר היית אב לארם עכשיו אתה אב לכל העולם {ג}. וכן כשהוא מתפלל, בין בינו לבין עצמו בין בבית הכנסת, אומר אלהי אבותינו, אפילו אין אמו מישראל:

</t><t i="15">
{ג} <B>לפי</B> שהוא למדם אמונה הר''מ. אבל כולי עלמא מודו דלא נתחלקה הארץ לגרים. וביאר בחבורו מטעם דשבועה שנשבע לאברהם היתה קודם שנקרא אברהם: {ד} <B>אמו</B> מישראל. בירושלמי פריך כלום נשבע לנקבות ותירץ דאע''ג דלאמו לא נשבע, לאבי אמו שהוא מישראל נשבע. תוי''ט וע''ע:

</t></p>
<p n="פרק א - משנה ה">
<d>רַבִּי אֱלִיעֶזֶר בֶּן יַעֲקֹב אוֹמֵר, אִשָּׁה בַת גֵּרִים לֹא תִנָּשֵׂא לַכְּהֻנָּה, עַד שֶׁתְּהֵא אִמָּהּ מִיִּשְׂרָאֵל. אֶחָד גֵּרִים וְאֶחָד עֲבָדִים מְשֻׁחְרָרִים וַאֲפִלּוּ עַד עֲשָׂרָה דוֹרוֹת {ה}, עַד שֶׁתְּהֵא אִמָּן מִיִּשְׂרָאֵל. הָאַפּוֹטְרוֹפּוֹס וְהַשָּׁלִיחַ וְהָעֶבֶד וְהָאִשָּׁה וְטוּמְטוּם וְאַנְדְּרוֹגִינוֹס, מְבִיאִין וְלֹא קוֹרִין, שֶׁאֵינָן יְכוֹלִין לוֹמַר אֲשֶׁר נָתַתָּה לִּי ה':

</d>
<t i="14"><B>לא תנשא לכהונה</B>. דכתיב (ביחזקאל מד) מזרע בית ישראל יקחו להם נשים, [וכשאמה] מישראל קרינא בה מזרע ישראל דמשמע ואפילו מקצת זרע. והלכה כר' אליעזר בן יעקב לכתחלה, אבל בדיעבד אם נשא אין מוציאין אותה ממנו, ובניה כשרים אפילו להיות כהנים גדולים:<B>האפטרופוס</B>. הממונה על היתומים, בין שמנוהו בית דין בין שמנהו אבי יתומים. אפטרופוס אבי הקטנים, בלשון רומי קורין לאב פאטי''ר ולקטנים פוס:<B> והשליח</B>. שלקטן מתחלה לשלחן ביד אחר אז מצי למשלחינהו אבל לקטן להביאן הוא עצמו לא מצי למשלחינהו, שכל בכורים שנראו לקריאה אינן נתנים אלא בקריאה:<B> והאשה</B>. אבל אם יש לה בעל בעלה מביא וקורא, דכתיב (דברים כו) אשר נתן לך ה' אלהיך ולביתך, מלמד שאדם מביא בכורי אשתו וקורא:<B> שאין יכולין לומר אשר נתת לי</B>. שלא נתחלקה הארץ לנקבות {ו}. וכתיב (במדבר כו) איש לפי פקודיו עד שיהיה ודאי איש {ז}:

</t><t i="15">
{ה} <B>עד</B> עשרה דורות. לאו דוקא דכמו שנא' בממזר עד דור עשירי ופירושו עד עולם ה''נ דכותיה וכ''כ הר''מ אפילו לאחר כמה דורות: {ו} <B>ובנות</B> צלפחד לאו בתורת חלוקה לקחו אלא בתורת ירושה כמו שעי''ז צוה לדורות והעברתם את נחלתו וגו': {ז} <B>תמיהני</B> דבכל דוכתי אימעטו מכח ספק ובמתני' דלקמן נמי ממעטין קונה שני אילנות מכח ספק. תוי''ט:

</t></p>
<p n="פרק א - משנה ו">
<d>הַקּוֹנֶה שְׁנֵי אִילָנוֹת בְּתוֹךְ שֶׁל חֲבֵרוֹ, מֵבִיא וְאֵינוֹ קוֹרֵא. רַבִּי מֵאִיר אוֹמֵר, מֵבִיא וְקוֹרֵא. יָבַשׁ הַמַּעְיָן, נִקְצַץ הָאִילָן, מֵבִיא וְאֵינוֹ קוֹרֵא. רַבִּי יְהוּדָה אוֹמֵר, מֵבִיא וְקוֹרֵא. מֵעֲצֶרֶת וְעַד הֶחָג, מֵבִיא וְקוֹרֵא. מִן הֶחָג וְעַד חֲנֻכָּה, מֵבִיא וְאֵינוֹ קוֹרֵא. רַבִּי יְהוּדָה בֶן בְּתֵרָא אוֹמֵר, מֵבִיא וְקוֹרֵא:

</d>
<t i="14"><B>מביא ואינו קורא</B>. מספקא ליה לתנא קמא אי קנה קרקע אי לא, הלכך מביא מספק ואינו קורא מספק. ודוקא שתי אילנות אבל שלשה אילנות כולי עלמא מודו דקנה קרקע ומביא וקורא, כדתנן בסוף פרקין:<B> רבי מאיר אומר מביא וקורא</B>. דסבר הקונה שני אילנות נמי קנה קרקע שתחתיהם וחוצה להם כמלא אורה וסלו {ח}. ואין הלכה כרבי. מאיר:<B> יבש המעין</B>. שהאילן חי וגדל ממנו:<B> ונקצץ האילן</B>. והוא שיבש ונקצץ קודם שהפריש בכורים אבל אם הפריש קודם, הואיל ונראו לקריאה ונדחו, ירקבו:<B> ר' יהודה אומר מביא וקורא</B>. כיון שהקרקע קיים לא חייש לאילן. ואין הלכה כרבי יהודה:<B> מן החג ועד חנוכה מביא ואינו קורא</B>. דכתיב בפרשת ביכורים (דברים כו) ושמחת בכל הטוב, אין קריאה אלא בזמן שמחה מעצרת ועד החג שאדם מלקט תבואתו ופירותיו ושמח בהם. ומהחג ואילך, אף על פי שהרבה פירות נלקטים עד חנוכה, מכל מקום שמחת אותה שנה כבר נגמרה בחג, הלכך מביא ואינו קורא. ומחנוכה ואילך אינו מביא כלל דכתיב (שם) אשר תביא מארצך, כל זמן שמצויין בארצך, ועד חנוכה הן מצויין:<B> רבי יהודה אומר מביא וקורא</B>. דלא דריש ושמחת בזמן שמחה. ואין הלכה כרבי יהודה:

</t><t i="15">
{ח} <B>ופירוש</B> מלת אורה כתבתי במ''ד פ''ה דב''ב:

</t></p>
<p n="פרק א - משנה ז">
<d>הִפְרִישׁ בִּכּוּרָיו וּמָכַר שָׂדֵהוּ, מֵבִיא וְאֵינוֹ קוֹרֵא {ט}. וְהַשֵּׁנִי, מֵאוֹתוֹ הַמִּין אֵינוֹ מֵבִיא. מִמִּין אַחֵר, מֵבִיא וְקוֹרֵא. רַבִּי יְהוּדָה אוֹמֵר, אַף מֵאוֹתוֹ הַמִּין מֵבִיא וְקוֹרֵא:

</d>
<t i="14"><B>והשני מאותו המין אינו מביא</B>. הקונה את השדה אינו מביא ביכורים מאותה שדה מאותו המין שהביא המוכר, דכתיב (שם) הגדתי היום, פעם אחת מגיד ואינו מגיד שתי פעמים {י}:<B> רבי יהודה אומר אף מאותו המין מביא וקורא</B>. דהא דאמרן פעם אחת מגיד ואינו מגיד שתי פעמים, הני מילי באדם אחד, אבל בשני בני אדם מגיד וחוזר ומגיד. ואין הלכה כרבי יהודה:

</t><t i="15">
{ט} <B>הפריש</B>. א''ל הרי נראו ונדחו ולעיל כתב הר''ב והר''ש דירקבו. ובירושלמי מוקים למתניתין שנתן דעתו משעה ראשונה למוכרה: {י} <B>וצ''ל</B> דאע''ג דמוכר נמי אינו קורא. כל שהביא הוא בכלל הגדתי היום. תוי''ט:

</t></p>
<p n="פרק א - משנה ח">
<d>הִפְרִישׁ בִּכּוּרָיו, נִבְזְזוּ, נָמַקּוּ, נִגְנְבוּ, אָבְדוּ, אוֹ שֶׁנִּטְמְאוּ, מֵבִיא אֲחֵרִים תַּחְתֵּיהֶם וְאֵינוֹ קוֹרֵא. וְהַשְּׁנִיִּים אֵינָם חַיָּבִים עֲלֵיהֶם חֹמֶשׁ. נִטְמְאוּ בָעֲזָרָה {יא}, נוֹפֵץ וְאֵינוֹ קוֹרֵא {יב}:

</d>
<t i="14"><B>נמקו</B>. נרקבו ונמסו, כמו אתם ימקו (ויקרא כו):<B> נבזזו</B>. נגזלו ממנו כמו בזזנו לנו (דברים ב):<B> אין חייבין עליהם חומש</B>. זר שאכלן אינו משלם את החומש. והך מתניתין יחידאה היא ואינה הלכה, אלא הלכה שחייבים עליהם חומש: נטמאו בעזרה נופץ ואינו קורא גרסינן, כלומר מנער ומריק הסל מן הפירות כיון שנטמאו והסל ניתן לכהנים דכתיב (שם כו) ולקח הכהן הטנא מידך פעמים שאין הכהן לוקח אלא הטנא. ואינו חייב להביא ביכורים אחרים תחתיהן. דכיון שבאו להר הבית לא מתחייב תו באחריותן:

</t><t i="15">
{יא} <B>נופץ</B>. וקשה דהואיל ואינו חייב באחריותן אלא עד הר הבית כדתנן בסמוך ליתני נטמאו בהר הבית וי''ל דמשום ואינו קורא הוי רבותא. דאפי' הביאם טהורים עד לעזרה אינו קורא (ועיין מ''ח פ''ו דשבת). תוי''ט: {יב} <B>ואין</B> קורא. כתב הר''ש לחד פירוש בירושלמי דטעמא משום דאם נטמאו ליכא שמחה. וכתיב ואמרת ושמחת:

</t></p>
<p n="פרק א - משנה ט">
<d>וּמִנַּיִן שֶׁהוּא חַיָּב בְּאַחֲרָיוּתָן עַד שֶׁיָּבִיא לְהַר הַבַּיִת, שֶׁנֶּאֱמַר (שמות כג) רֵאשִׁית בִּכּוּרֵי אַדְמָתְךָ תָּבִיא בֵּית יְיָ אֱלֹהֶיךָ, מְלַמֵּד שֶׁחַיָּב בְּאַחֲרָיוּתָם עַד שֶׁיָּבִיא לְהַר הַבָּיִת. הֲרֵי שֶׁהֵבִיא מִמִּין אֶחָד וְקָרָא, וְחָזַר וְהֵבִיא מִמִּין אַחֵר, אֵינוֹ קוֹרֵא:

</d>
<t i="14"><B>הרי שהביא ממין אחד וקרא</B>. לא נצרכה אלא לר' יהודה, דאמר לעיל מגיד וחוזר ומגיד, קא משמע לן דמודה רבי יהודה דאדם אחד אינו מגיד וחוזר ומגיד:

</t><t i="15"><B>.אין</B> פירוש למשנה זו

</t></p>
<p n="פרק א - משנה י">
<d>וְאֵלּוּ מְבִיאִין וְקוֹרִין, מִן הָעֲצֶרֶת וְעַד הֶחָג, מִשִּׁבְעַת הַמִּינִים, מִפֵּרוֹת שֶׁבֶּהָרִים, מִתְּמָרוֹת שֶׁבָּעֲמָקִים, וּמִזֵּיתֵי שֶׁמֶן, מֵעֵבֶר הַיַּרְדֵּן. רַבִּי יוֹסֵי הַגְּלִילִי אוֹמֵר, אֵין מְבִיאִין בִּכּוּרִים מֵעֵבֶר הַיַּרְדֵּן, שֶׁאֵינָהּ אֶרֶץ זָבַת חָלָב וּדְבָשׁ:

</d>
<t i="14"><B>הכי גרסינן מפירות שבהרים ומתמרות שבעמקים ומזיתי שמן מעבר הירדן, ר''י הגלילי אומר אין מביאין בכורים מעבר הירדן שאינה ארץ זבת חלב ודבש</B>. והכי פירושו, פירות שבהרים הם מוטעמים יותר מפירות שבעמקים, הלכך מביאים בכורים מפירות שבהרים. אבל התמרים הם הפך זה שהתמרים שבעמקים הם יותר מלאים מדבש והנרצה מהתמרים הוא הדבש שבהם, שהרי התורה קראה לתמרים דבש הלכך מביאין בכורים מתמרות שבעמקים ולא משל הרים. ומזיתי שמן מזיתים העושים שמן. מעבר הירדן מפירות של עבר הירדן נמי מביאים בכורים, אף על פי שאינה ארץ זבת חלב ודבש, שכיון שנתנה הקב''ה לישראל קרינא בה פרי האדמה אשר נתת לי. ופליג ר''י הגלילי ואמר אין מביאין בכורים מעבר הירדן ואין הלכה כר' יוסי הגלילי:

</t><t i="15">.אין פירוש למשנה זו

</t></p>
<p n="פרק א - משנה יא">
<d>הַקּוֹנֶה שְׁלשָׁה אִילָנוֹת בְּתוֹךְ שֶׁל חֲבֵרוֹ, מֵבִיא וְקוֹרֵא. רַבִּי מֵאִיר אוֹמֵר, אֲפִלּוּ שְׁנָיִם. קָנָה אִילָן וְקַרְקָעוֹ, מֵבִיא וְקוֹרֵא. רַבִּי יְהוּדָה אוֹמֵר, אַף בַּעֲלֵי אֲרִיסוּת וְחָכוֹרוֹת {יד} מְבִיאִין וְקוֹרִין:

</d>
<t i="14"><B>הקונה שלשה אילנות</B>. בסתם, ולא פירש אם קנה קרקע אם לאו מביא וקורא דבסתם, קנה קרקע שתחתיהן וחוצה להן {יג}. אבל פחות משלשה אילנות בסתם לא קנה קרקע. ור' מאיר פליג ואמר דאף שני אילנות נמי קנה קרקע, ואין הלכה כר' מאיר:<B> אף בעלי אריסות וחכירות מביאים וקוראים</B>. דסבר רבי יהודה אריס וחוכר יש לו קנין בארץ כאילו יש לו חלק בה. ואין הלכה כר' יהודה:<B>
</B>
</t><t i="15">
{יג} לשון הגמרא ב''ב דפ''ב תחתיהן וביניהם כו' כמלא אורה וסלו. ופירש הרשב''ם תחתיהן, תחת עיקר האילנות והנופות. וביניהם, קרקע מגולה שבין נופות אילן זה לנופות אילן זה. וחוצה להן סביב האילנות מקום שעלין נופותיהן ולחוץ: {יד} <B>וחכירות</B>. בחכירי בתי אבות הוא. ירושלמי. והשתא אתי שפיר דר''י לא פליג במ''ב. תוי''ט:<B>
</B>
</t></p>
</chap>
<chap n="פרק ב">
<p n="פרק ב - משנה א">
<d>הַתְּרוּמָה וְהַבִּכּוּרִים, חַיָּבִים עֲלֵיהֶן מִיתָה וָחֹמֶשׁ, וַאֲסוּרִים לַזָּרִים, וְהֵם נִכְסֵי כֹהֵן, וְעוֹלִין בְּאֶחָד וּמֵאָה, וּטְעוּנִין רְחִיצַת יָדַיִם וְהַעֲרֵב שֶׁמֶשׁ, הֲרֵי אֵלּוּ בִתְרוּמָה וּבִכּוּרִים, מַה שֶׁאֵין כֵּן בַּמַּעֲשֵׂר:

</d>
<t i="14"><B>התרומה והבכורים חייבין עליהן מיתה</B>. זר האוכלן במזיד חייב מיתה בידי שמים, דכתיב בתרומה (ויקרא כב) ומתו בו כי יחללוהו ובכורים אקרו תרומה, דאמר מר ותרומת ידך אלו בכורים, שנאמר בהן (דברים כו) ולקח הכהן הטנא מידך:<B> וחומש</B>. האוכלן שוגג משלם קרן לבעלים וחומש לכל כהן שירצה:<B> ואסורים לזרים</B>. בחנם היא שנויה, דכיון שחייבין עליהם מיתה וחומש פשיטא שאסורים לזרים. ולר' יוחנן דאמר חצי שיעור אסור מן התורה, מצינן למימר דתנן אסורים לזרים לחצי שיעור, שהוא אסור מן התורה, ואין בו לא מיתה ולא חומש:<B> והן נכסי כהן</B>. שיכול למכרן וליקח בהן עבדים וקרקעות ובהמה טמאה:<B> ועולים באחד ומאה</B>. אם נתערבו במאה של חולין:<B> וטעונים רחיצת ידים</B>. הבא ליגע בהן צריך ליטול ידיו תחלה, שסתם ידים פוסלות את התרומה ובכורים נמי אקרו תרומה:<B> והערב שמש</B>. טמא שטבל אינו אוכל בתרומה עד שיעריב שמשו, דכתיב (ויקרא כב) ובא השמש וטהר ואחר יאכל מן הקדשים, וה''ה לבכורים:<B> משא''כ במעשר</B>. דשרי לזרים, ואסור לקנות בדמי מעשר שני בהמה טמאה ועבדים וקרקעות, ובטל ברוב היכא דאין לו מתירין, והנוגע בו אין טעון רחיצת ידים, ואין צריך הערב שמש דאמרינן טבל ועלה אוכל במעשר:

</t><t i="15"><B>.אין</B> פירוש למשנה זו

</t></p>
<p n="פרק ב - משנה ב">
<d>יֵשׁ בְּמַעֲשֵׂר וּבִכּוּרִים מַה שֶּׁאֵין כֵּן בַּתְּרוּמָה, שֶׁהַמַּעֲשֵׂר וְהַבִּכּוּרִים טְעוּנִים הֲבָאַת מָקוֹם, וּטְעוּנִים וִדּוּי, וַאֲסוּרִין לָאוֹנֵן. רַבִּי שִׁמְעוֹן מַתִּיר. וְחַיָּבִין בַּבִּעוּר. וְרַבִּי שִׁמְעוֹן פּוֹטֵר. וַאֲסוּרִין כָּל שֶׁהֵן מִלֶּאֱכוֹל בִּירוּשָׁלַיִם. וְגִדּוּלֵיהֶן אֲסוּרִים מִלֶּאֱכוֹל בִּירוּשָׁלַיִם אַף לַזָּרִים וְלַבְּהֵמָה. וְרַבִּי שִׁמְעוֹן מַתִּיר. הֲרֵי אֵלּוּ בַּמַּעֲשֵׂר וּבַבִּכּוּרִים, מַה שֶּׁאֵין כֵּן בַּתְּרוּמָה {א}:

</d>
<t i="14"><B>הבאת מקום</B>. להעלותן לירושלים, דכתיב (דברים יב) והבאתם שמה עולותיכם וזבחיכם מעשרותיכם ותרומת ידכם, ודרשינן תרומת ידכם אלו הבכורים:<B> וטעונים וידוי</B>. במעשר כתיב (שם כו) ואמרת לפני ה' אלקיך בערתי הקדש מן הבית, ובבכורים כתיב (שם) וענית ואמרת לפני ה' אלהיך ארמי אובד אבי. ואע''ג דתרומה נמי בעיא וידוי כדאמרינן וגם נתתיו ללוי זו תרומה ותרומת מעשר. מיהו מעשר ובכורים מעשר לבדו או בכורים לבדן טעונים וידוי, ותרומה אי לית ליה אלא תרומה לבדה אינו טעון וידוי:<B> ואסורין לאונן</B>. במעשר כתיב (שם) לא אכלתי באוני ממנו. ובבכורים נאמר (שם) ושמחת בכל הטוב מלמד שאסורים לאונן:<B> ורבי שמעון מתיר</B>. בכורים לאונן דתרומה קרינהו רחמנא ותרומה שריא לאונן:<B> וחייבים בביעור</B>. לבערן מן העולם לסוף שלש שנים כדכתיב בפרשת מעשר (שם) בערתי הקדש מן הבית ומשמע נמי בכיורים מדכתיב הקודש, הקודש האמור למעלה אלו בכורים שנאמרו בפרשה שלמעלה:<B> ורבי שמעון פוטר</B>. בכורים מן הביעור, אלא ינתנו לכהן, דתרומה קרינהו רחמנא ותרומה א''צ לבערה מן העולם:<B> ואסורים</B>. מעשר שני ובכורים שנתערבו בחולין אוסרים תערובתן בכל שהו, ואין עולים באחד ומאה:<B> מלאכול בירושלים</B>. כלומר אם נתערבו המעשר שני או הבכורים בעוד שהן בתוך ירושלים, אז אוסרים תערובתן בכל שהוא מלאכול בתורת חולין, משום דהוי דבר שיש לו מתירין הואיל ויכול לאכול התערובת כולה במקומה. אבל מעשר שני ובכורים נתערבו בחולין חוץ לירושלים אינן אוסרין בכל שהוא הואיל ויש טורח להעלותן, לא מקרי דבר שיש לו מתירין:<B> וגדוליהם אסורים</B>. תערובת של מעשר ובכורים שזרעם וצמחו וגדלו אותן הגדולים נמי אסורים לאכול בתורת חולין אם זרען וגדלו בירושלים. ואוסרין תערובתן בכל שהוא כיון שיכולים ליאכל במקומם:<B> אף לזרים ולבהמה</B>. מעשר שני ובכורים שאוסרין תערובתן בכל שהוא וגדוליהן נמי דאסורין, אף לזרים ולבהמה אסורים אם בכורים הם אוסרין התערובת לזרים ואם מעשר הוא אוסר [את] התערובת לבהמה, דלא תימא דוקא לענין ליאכל חוץ לירושלים הוא דאוסרים בכל שהוא, דלהאי מלתא חשיבי דבר שיש לו מתירין כיון שיכול לאכלן במקומם בירושלים ואפילו באלף לא בטלי אבל לאסור התערובת לזרים ולבהמה דאיסור זרות ובהמה אין לו מתירין, סלקא דעתך אמינא דלא יאסרו תערובתן בכל שהוא, קמשמע לן דכיון דחל על התערובת שם בכורים ומעשר ליאסר לאכלן חוץ לירושלים, חל נמי לענין זה ליאסר לאכול לזרים אם הן בכורים או לבהמה אם הוא מעשר:<B> ור' שמעון מתיר</B>. אגדוליהן בלבד קאי, דסבר כבר בטלים הם אבל בתערובת עצמה מודה רבי שמעון. ואין הלכה כר' שמעון בכולה מתניתין:<B> מה שאין כן בתרומה</B>. שכל הדינים הללו אין נוהגים בתרומה:

</t><t i="15">
{א} וגדוליהן אסורין כו'. עד ס''ה ותימא דבמ''ד פ''ט דתרומות תנן גדולי תרומה תרומה. וע''ע שהניח בצ''ע. ואיש אחד העיר לבבו בדברי הרב דמישב קושיא הזאת שכתב ד''ה וגדוליהם תערובות של כו' שזרעם וצמחו אותן הגדולים נמי אסורים כו'. א''כ הוא הדבר החמור דהרי שם נשנה המדומע גדוליהן חולין וחבלים נפלו בנעימים:

</t></p>
<p n="פרק ב - משנה ג">
<d>יֵשׁ בַּתְּרוּמָה וּמַעֲשֵׂר מַה שֶּׁאֵין כֵּן בַּבִּכּוּרִים, שֶׁהַתְּרוּמָה וְהַמַּעֲשֵׂר אוֹסְרִין אֶת הַגֹּרֶן, וְיֵשׁ לָהֶם שִׁעוּר, וְנוֹהֲגִים בְּכָל הַפֵּרוֹת, בִּפְנֵי הַבַּיִת וְשֶׁלֹּא בִפְנֵי הַבַּיִת {ג}, וּבָאֲרִיסִין וּבֶחָכוֹרוֹת וּבַסִּקְרִיקוֹן וּבַגַּזְלָן. הֲרֵי אֵלּוּ בַתְּרוּמָה וּבַמַּעֲשֵׂר, מַה שֶּׁאֵין כֵּן בַּבִּכּוּרִים:

</d>
<t i="14"><B>אוסרין את הגורן</B>. אסור לאכול מתבואה שבגורן עד שיפריש תרומות ומעשרות, אבל בכורים אינן אוסרין:<B> ויש להן שיעור</B>. תרומה יש לה שיעור מדרבנן אחד מחמשים אבל בכורים אין להם שיעור אפילו מדרבנן {ב}:<B> ונוהגים בכל הפירות</B>. מדרבנן ובכורים אינן באין אלא משבעת המינין:<B> בפני הבית ושלא בפני הבית</B>. ובכורים אינן אלא בפני הבית בלבד, דכתיב בהו (דברים כו) והניחו לפני מזבח ה' אלהיך, אם אין מזבח אין בכורים:<B> ובאריסות ובחכירות וכו'</B>. מפורש לעיל בריש פרק קמא ובכורים אינן באין אלא ממי שהקרקע שלו מן הדין דכתיב (שמות כג) בכורי אדמתך:

</t><t i="15">
{ב} <B>ובפ''ק</B> דפאה משמע דאלו מדרבנן יש להם שיעור וכ''כ הר'מ דצריך להפריש אחד משישים. ולמ''ש בריש פאה בשם רש''י דשעור תרומה רמוזה בפסוקים. י, 'ל דה''ק דהתרומה יש להם שיעור מדרבנן בדרך אסמכתא אבל בכורים אין להם שיעור מדרבנן בדרך אסמכתא: {ג} <B>ושלא</B> בפני הבית. כ''ז נלמד בספרי פרשת קרח ופרשת ראה ועיין סוף שקלים (ולענין מע''ש בזה''ז עיין יו''ד סי' של''א. ב''ד):

</t></p>
<p n="פרק ב - משנה ד">
<d>וְיֵשׁ בַּבִּכּוּרִים מַה שֶּׁאֵין כֵּן בַּתְּרוּמָה וּבַמַּעֲשֵׂר, שֶׁהַבִּכּוּרִים נִקְנִין בִּמְחוּבָּר לַקַּרְקַע, וְעוֹשֶׂה אָדָם כָּל שָׂדֵהוּ בִּכּוּרִים, וְחַיָּב בְּאַחֲרָיוּתָם, וּטְעוּנִים קָרְבָּן וְשִׁיר וּתְנוּפָה וְלִינָה:

</d>
<t i="14"><B>נקנים במחובר לקרקע</B>. דכתיב (במדבר יח) בכורי כל אשר בארצם, בשעה שהם מחוברים בארצם בכורים הם, והכי תנן לקמן יורד אדם לתוך שדהו וכו' קושרו בגמי ואומר הרי אלו בכורים:<B> ועושה אדם כל שדהו בכורים</B>. דכתיב בכורי כל מראשית כל {ד}:<B> וטעונים קרבן</B>. נאמר בבכורים שמחה ושמחת בכל הטוב ונאמר להלן (דברים כז) וזבחת שלמים ואכלת שם ושמחת מה להלן שלמים אף כאן שלמים:<B> ושיר</B>. נאמר כאן בכל הטוב, ונאמר להלן (יחזקאל לג) כשיר עגבים יפה קול ומטיב נגן:<B> ותנופה</B>. כתיב הכא ולקח הכהן הטנא מידך, וכתיב התם (ויקרא ז) ידיו תביאינה את אשי ה', מה להלן תנופה אף כאן תנופה:<B> ולינה</B>. שילין בירושלים כל הלילה של אחר היום שהביא הבכורים, דכתיב (דברים טז) ופנית בבקר והלכת לאהליך הא כל פינות לא יהיו אלא בבקר {ה}:

</t><t i="15">
{ד} <B>ובירושלמי</B> דכתיב וראשית כל בכורי כל וכ''ה (ביחזקאל מ''ד): {ה} <B>וקרא</B> גבי פסח כתיב ויליף לה כל פינות כו'. ותו בירושלמי הא דתימא כשאין עמהן קרבן אבל יש עמהן קרבן בלא כך טעון לינה מחמת הקרבן:

</t></p>
<p n="פרק ב - משנה ה">
<d>תְּרוּמַת מַעֲשֵׂר שָׁוָה לַבִּכּוּרִים בִּשְׁתֵּי דְרָכִים, וְלַתְּרוּמָה בִּשְׁתֵּי דְרָכִים, נִטֶלֶת מִן הַטָהוֹר עַל הַטָמֵא, וְשֶׁלֹּא מִן הַמֻּקָּף {ו}, כַּבִּכּוּרִים {ז}. וְאוֹסֶרֶת אֶת הַגֹּרֶן, וְיֶשׁ לָהּ שִׁעוּר, כַּתְּרוּמָה:

</d>
<t i="14"><B>נטלת מן הטהור על הטמא</B>. דהא דאין תרומה נטלת מן הטהור על הטמא היינו, טעמא משום דבעינן מוקף וחיישינן דלמא לא מקיף דמסתפי דלמא נגע הטהור בטמא. והאי טעמא ליכא למימר הכא דהא נתרמת שלא מן המוקף:<B> ויש לה שיעור כתרומה</B>. שהתרומה נתנו בה חכמים שיעור תרי ממאה:

</t><t i="15">
{ו} <B>ושלא</B> כו'. בירושלמי פ''ב דתרומות מנין שתרומת מעשר נטלת שלא מן המוקף. מכל מעשרותיכם אחד ביהודה אחד בגליל: {ז} <B>כבכורים</B>. כי, מאחר שהוא מפריש הבכורים ממקצת האילנות מספיק לו על שאר אילנות וזה ענין שלא מן המוקף. ואפשר בבכורים להפריש מן הטהור על הטמא אחר לקיטתן לפי שאינם מקבלים טומאה בעודם מחוברים לקרקע. הר''מ:

</t></p>
<p n="פרק ב - משנה ו">
<d>אֶתְרוֹג שָׁוֶה לָאִילָן בִּשְׁלשָׁה דְרָכִים, וְלַיָּרָק בְּדֶרֶךְ אֶחָד {ח}. שָׁוֶה לָאִילָן בָּעָרְלָה וּבָרְבָעִי {י}, וּבַשְּׁבִיעִית. וְלַיָּרָק בְּדֶרֶךְ אֶחָד, שֶׁבִּשְׁעַת לְקִיטָתוֹ עִשּׂוּרוֹ, דִּבְרֵי רַבָּן גַּמְלִיאֵל. רַבִּי אֱלִיעֶזֶר אוֹמֵר, שָׁוֶה לָאִילָן בְּכָל דָּבָר:

</d>
<t i="14"><B>שוה לאילן</B>. דאזלינן בתר חנטה {ט}, ומונין לו שלש לערלה משעת חנטה. וכן לרבעי וכן לשביעית ואם נחנט בששית ונגמר בשביעית מותר {יא}, ומכל מקום פטור ממעשר דלענין מעשר אזלינן בתר לקיטה כדין ירק וכיון דנלקט בשביעית פטור ממעשר:

</t><t i="15">
{ח} <B>ולירק</B> בדרך אחד. משום דגדל על כל מים כדאמר בר'ה די''ד ותבואה ואילנות גדלים על מי גשמים ואתרוג גדל על כל מים שמשקים אותו תמיד כירק. רש''י סוכה. דל''ט: {ט} <B>פירוש</B> השנה השלישית מונין לו לחניטתו. אבל מספר הג' שנים מונין משעת קליטתו כמפורש בריש ר''ה: {י} <B>וברבעי</B>. כמ''ד נטע רבעי: {יא} <B>והר''מ</B> פירש שאם נגמר בשביעית ונכנסת השמינית ועדיין האתרוג באילן אותו האתרוג הפקר כדין פירות שביעית וב' הפירושים בירושלמי:

</t></p>
<p n="פרק ב - משנה ז">
<d>דַּם מְהַלְּכֵי שְׁתַּיִם, שָׁוֶה לְדַם בְּהֵמָה, לְהַכְשִׁיר אֶת הַזְּרָעִים, וְדַם הַשֶּׁרֶץ, אֵין חַיָּבִין עָלָיו:

</d>
<t i="14"><B>דם מהלכי שתים</B>. היינו דם האדם כמו דם חללין:<B> להכשיר את הזרעים</B>. לקבל טומאה כמו דם בהמה דכתיב ביה (דברים יב) על הארץ תשפכנו כמים:<B> ודם השרץ</B>. כלומר ושוה דם מהלכי שתים לדם השרץ שאין חייבין עליו משום דם. ודוקא כשהתרו בו משום דם אין חייבין על דם השרץ אבל אם התרו בו משום שרץ לוקה, שדם השרץ כבשרו הוא:

</t><t i="15"><B>.אין</B> פירוש למשנה זו

</t></p>
<p n="פרק ב - משנה ח">
<d>כּוֹי יֶשׁ בּוֹ דְרָכִים שָׁוֶה לַחַיָּה, וְיֶשׁ בּוֹ דְרָכִים שָׁוֶה לַבְּהֵמָה, וְיֶשׁ בּוֹ דְרָכִים שָׁוֶה לַבְּהֵמָה וְלַחַיָּה, וְיֶשׁ בּוֹ דְרָכִים שֶׁאֵינוֹ שָׁוֶה לֹא לַבְּהֵמָה וְלֹא לַחַיָּה:

</d>
<t i="14"><B>כוי</B>. נחלקו בו חכמי ישראל יש אומרים שהוא איל הבר, ויש אומרים שהוא תיש הבא על הצביה, ויש אומרים בריה בפני עצמה היא {יב}. ולא הכריעו בה חכמים אם חיה היא אם בהמה:

</t><t i="15">
{יב} וכל הנך ג' דעות דתנאי הוא בחולין פ''ה ד''פ:

</t></p>
<p n="פרק ב - משנה ט">
<d>כֵּיצַד שָׁוֶה לַחַיָּה, דָּמוֹ טָעוּן כִּסּוּי כְּדַם חַיָּה, וְאֵין שׁוֹחֲטִין {יג} אוֹתוֹ בְיוֹם טוֹב, וְאִם שְׁחָטוֹ, אֵין מְכַסִּין אֶת דָּמוֹ, וְחֶלְבּוֹ מְטַמֵּא בְטֻמְאַת נְבֵלָה כָּחַיָּה, וְטֻמְאָתוֹ בְסָפֵק, וְאֵין פּוֹדִין {יד} בּוֹ פֶּטֶר חֲמוֹר:

</d>
<t i="14"><B>טעון כיסוי כדם חיה</B>. לחומרא, ואין מברכין על כסויו כיון דספק הוא:<B> ואין שוחטין אותו ביום טוב</B>. לפי שאסור לכסות את דמו, ואע''ג דאפר כירה מוכן הוא, מוכן לודאי ואינו מוכן לספק:<B> בטומאת נבילה כחיה</B>. דחלב בהמה טהורה טהור הוא, כדילפינן מן וחלב נבלה וחלב טרפה יעשה לכל מלאכה (ויקרא ז), ומשום דספק בהמה הוא וחלבו טהור ספק חיה וחלבו טמא לפיכך טומאתו ספק:<B> ואין פודין בו פטר חמור</B>. שמא חיה הוא ורחמנא אמר (שמות לד) ופטר חמור תפדה בשה, והאי ספק שה ספק צבי:

</t><t i="15">
{יג} <B>ואין</B> שוחטין. איצטריך למתני ביו''ט. כי היכי דלא תטעה לומר דודאי טעון כיסוי ואפר כירה מוכן הוא לגביה אבל אינו ענין לשוה לחיה. (וכן אין חייבין עליו כרת דמ''י ב''ד) תוי''ט: {יד} <B>ואין</B> פודין. וכ''ש דאינו קרב לגבי המזבח ולהכי לא איצטריך למתני:

</t></p>
<p n="פרק ב - משנה י">
<d>כֵּיצַד שָׁוֶה לַבְּהֵמָה, חֶלְבּוֹ אָסוּר כְּחֵלֶב בְּהֵמָה, וְאֵין חַיָּבִין עָלָיו כָּרֵת, וְאֵינוֹ נִלְקָח בְּכֶסֶף מַעֲשֵׂר לֶאֱכוֹל בִּירוּשָׁלַיִם, וְחַיָּב בִּזְרוֹעַ וּלְחָיַיִם וְקֵבָה. רַבִּי אֱלִיעֶזֶר פּוֹטֵר, שֶׁהַמּוֹצִיא מֵחֲבֵרוֹ עָלָיו הָרְאָיָה:

</d>
<t i="14"><B>חלבו אסור כחלב בהמה</B>. כחלב שור וכשב ועז:<B> ואין חייבין עליו כרת</B>. להביא חטאת על שגגתו. והוא הדין שאין לוקין עליו {טו}:<B> ואינו נלקח בכסף מעשר לאכלו בירושלים</B>. דשמא בהמה הוא, ואין לוקחין בהמה לבשר תאוה מכסף מעשר [אלא] שלמים {טז}:<B> וחייב בזרוע ובלחיים ובקיבה</B>. דמרבינן להו מקרא דכתיב (דברים יח) אם שה לרבות את הכוי:<B> שהמוציא מחבירו עליו הראיה</B>. דאמר ליה בעל הבהמה לכהן אייתי ראיה דמין בהמה הוא ושקול. והלכה כר' אליעזר:

</t><t i="15">
{טו} <B>כלומר</B> דאלו כרת גופיה הא קמי שמיא גליא: {טז} <B>וצ''ל</B> דתני ליה אגב וע''ד שכתבתי לעיל:

</t></p>
<p n="פרק ב - משנה יא">
<d>כֵּיצַד אֵינוֹ שָׁוֶה לֹא לַחַיָּה וְלֹא לַבְּהֵמָה, אָסוּר מִשּׁוּם כִּלְאַיִם עִם הַחַיָּה וְעִם הַבְּהֵמָה. הַכּוֹתֵב חַיָּתוֹ וּבְהֶמְתּוֹ לִבְנוֹ, לֹא כָתַב לוֹ אֶת הַכּוֹי. אִם אָמַר הֲרֵינִי נָזִיר שֶׁזֶּה חַיָּה אוֹ בְהֵמָה, הֲרֵי הוּא נָזִיר. וּשְׁאָר כָּל דְּרָכָיו שָׁוִים לַחַיָּה וְלַבְּהֵמָה, וְטָעוּן שְׁחִיטָה כָּזֶה וְכָזֶה, וּמְטַמֵּא מִשּׁוּם נְבֵלָה וּמִשּׁוּם אֵבֶר מִן הַחַי כָּזֶה וְכָזֶה:

</d>
<t i="14"><B>לא כתב לו את הכוי</B>. אף על פי שכתב לו שניהם לא היה דעתו אלא על ודאי בהמה או ודאי חיה. ורמב''ם פירש שאם כתב לו בהמתו לבד לא קנה את הכוי דאמרינן ליה אייתי ראיה דבהמה הוא, ואם כתב לו חיתו לבד אמרינן ליה אייתי ראיה דחיה הוא. נראה מדבריו שאם כתב לו שניהן קנה ממה נפשך:<B> אם אמר הריני נזיר שזה חיה או בהמה</B>. בין שאמר הריני נזיר שזה חיה בין שאמר הריני נזיר שזה בהמה הרי זה נזיר דספק איסורא לחומרא. ואפילו אמר הריני נזיר שזה חיה ובהמה או שזה אינו לא חיה ולא בהמה הרי זה נזיר מספק {יז}:<B>
</B>
</t><t i="15">
{יז} <B>ומש''ה</B> הוא דתני לה בהך בבא והיה יכול לשנות בכל הבבות דשוה. וע''ע תוי''ט:<B>
</B>
</t></p>
</chap>
<chap n="פרק ג">
<p n="פרק ג - משנה א">
<d>כֵּיצַד מַפְרִישִׁין הַבִּכּוּרִים, יוֹרֵד אָדָם בְּתוֹךְ שָׂדֵהוּ וְרוֹאֶה תְּאֵנָה שֶׁבִּכֵּרָה, אֶשְׁכּוֹל שֶׁבִּכֵּר, רִמּוֹן שֶׁבִּכֵּר, קוֹשְׁרוֹ בְגֶמִי {ב}, וְאוֹמֵר, הֲרֵי אֵלּוּ בִכּוּרִים. וְרַבִּי שִׁמְעוֹן אוֹמֵר, אַף עַל פִּי כֵן חוֹזֵר וְקוֹרֵא אוֹתָם בִּכּוּרִים מֵאַחַר שֶׁיִּתָּלְשׁוּ מִן הַקַּרְקַע:

</d>
<t i="14"><B>כיצד מפרישין</B>. שבכרה. ואפילו לא נגמר הפרי, דכתיב (דברים כו) הנה הבאתי את ראשית פרי, בשעת הבאה הוא פרי, אבל בשעת הפרשה אין צריך שיהיה פרי אלא אפילו בוסר ואפילו פגין {א}:<B> הרי אלו בכורים</B>. וא''צ לקרות עוד שם אחר לקיטתן:<B> ר' שמעון אומר אעפ''כ חוזר וקורא שם</B>. דדריש ולקחת מראשית כל פרי האדמה, מה בשעת הבאה פרי אף בשעת הפרשה פרי, דבשעת קריאת שם צריך שיהיו הפירות בתלוש כמו בשעת הבאה {ג}. ואין הלכה כר' שמעון:

</t><t i="15">
{א} <B>ירושלמי</B> ונראה דלאו דוקא. וה''ה סמדר דפחות מבוסר אלא נקיט בוסר (לאשמעינן) שעדיין לא בא לכלל עונות מעשר. תוי''ט: {ב} <B>בגמי</B>. והכונה בזה שירשום אותם באיזה דבר שיזדמן כדי שיכיר אותם. ומה שייחד גמי, כפי הנהוג. הר''מ: {ג} <B>ואיני</B> יודע היכי מפיק לה מפרי דהא אף במחובר פרי הוא. תוי''ט:

</t></p>
<p n="פרק ג - משנה ב">
<d>כֵּיצַד מַעֲלִין אֶת הַבִּכּוּרִים, כָּל הַעֲיָרוֹת שֶׁבַּמַּעֲמָד מִתְכַּנְּסוֹת לָעִיר שֶׁל מַעֲמָד, וְלָנִין בִּרְחוֹבָהּ שֶׁל עִיר, וְלֹא הָיוּ נִכְנָסִין לַבָּתִּים. וְלַמַּשְׁכִּים הָיָה הַמְמֻנֶּה אוֹמֵר, קוּמוּ וְנַעֲלֶה צִיּוֹן אֶל (בֵּית) ה' אֱלֹהֵינוּ:

</d>
<t i="14"><B>כל העיירות שבמעמד</B>. עשרים וארבעה מעמדות היו בישראל כנגד ארבעה ועשרים משמרות כהונה, ואנשי המעמד ישראלים היו שלוחים מכל ישראל לעמוד על הקרבן עם הכהנים והלוים שבאותו משמר כל אחד בשבת הקבוע לו, והן נקראים אנשי מעמד:<B> מתכנסות לעירו</B>. של ראש המעמד ולא היו מביאין בכוריהם כל אחד בפני עצמו משום דברוב עם הדרת מלך:<B> ולא היו נכנסים לבתים</B>. מפני אהל הטומאה:<B> ולמשכים</B>. בבקר כשהם משכימים:<B> הממונה</B>. ראש המעמד:<B> קומו ונעלה ציון</B>. ובדרך היו אומרים שמחתי באומרים לי בית ה' נלך. כשהגיעו לירושלים היו אומרים עומדות היו רגלינו בשעריך ירושלים. בהר הבית היו אומרים הללויה הללו אל בקדשו בעזרה היו אומרים כל הנשמה תהלל יה:

</t><t i="15"><B>.אין</B> פירוש למשנה זו

</t></p>
<p n="פרק ג - משנה ג">
<d>הַקְּרוֹבִים מְבִיאִים הַתְּאֵנִים וְהָעֲנָבִים, וְהָרְחוֹקִים מְבִיאִים גְּרוֹגְרוֹת וְצִמּוּקִים. וְהַשּׁוֹר הוֹלֵךְ לִפְנֵיהֶם, וְקַרְנָיו מְצֻפּוֹת זָהָב, וַעֲטָרָה שֶׁל זַּיִת בְּרֹאשׁוֹ. הֶחָלִיל מַכֶּה לִפְנֵיהֶם, עַד שֶׁמַּגִּיעִים קָרוֹב לִירוּשָׁלַיִם. הִגִּיעוּ קָרוֹב לִירוּשָׁלַיִם, שָׁלְחוּ לִפְנֵיהֶם {ד}, וְעִטְרוּ אֶת בִּכּוּרֵיהֶם. הַפַּחוֹת, הַסְּגָנִים וְהַגִּזְבָּרִים יוֹצְאִים לִקְרָאתָם. לְפִי כְבוֹד הַנִּכְנָסִים הָיוּ יוֹצְאִים. וְכָל בַּעֲלֵי אֻמָּנִיּוֹת שֶׁבִּירוּשָׁלַיִם עוֹמְדִים לִפְנֵיהֶם וְשׁוֹאֲלִין בִּשְׁלוֹמָם, אַחֵינוּ אַנְשֵׁי הַמָּקוֹם פְּלוֹנִי, בָּאתֶם לְשָׁלוֹם:

</d>
<t i="14"><B>תאנים וענבים</B>. כשהם לחים:<B> והרחוקים</B>. מירושלים ואין בכוריהם יכולים להתקיים כל כך:<B> מביאין גרוגרות וצמוקים</B>. תאנים וענבים יבשים:<B> השור הולר לפניהם</B>. ומקריבין אותו שלמים:<B> ועטרה של זית בראשו</B>. אית דאמרי לפי שהוא קרוב לארץ יותר מכל שאר אילנות שבשבעת המינים, דכתיב (דברים ח) ארץ זית שמן. ואית דאמרי לפי שאין בכל שאר אילנות של שבעת המינים אילן יפה ועלהו רענן כמו הזית:<B> ועטרו את בכוריהם</B>. וכיצד מעטרים, מי שהיו בכוריו גרוגרות מעטרן בתאנים לחים מי שהיו בכוריו צמוקים מעטרן בענבים לחים ואם מביאים ענבים היה מראה הטובים והיפים שבכולם מלמעלה {ה}:<B> הפחות</B>. סגני כהונה {ו}:<B> והגזברים</B>. הממונים על ההקדש:<B> ולפי כבוד הנכנסים</B>. לפי רוב הנכנסים היו יוצאים אם מרובים מרובים ואם מועטים מועטים:<B> וכל בעלי אומניות שבירושלים עומדים מפניהם</B>. אף על גב דאין בעלי אומניות חייבין לעמוד מפני תלמידי חכמים בשעה שעוסקים במלאכתם כדי שלא יתבטלו ממלאכתם, מכל מקום היו חייבים לעמוד מפני מביאי בכורים דחביבה מצוה בשעתה. ומטעם זה עומדים מפני נושאי המטה שהמת בה ומפני נושאי התינוק לברית מילה:

</t><t i="15">
{ד} שלחו לפניהם. שלוחים להודיע לאנשי ירושלים: {ה} <B>וה''ה</B> לשאר פירות. וז''ל הר''מ אם היה הכל רטובים היה מראה הטוב והיפה שבכלם: {ו} <B>ולפ''ז</B> הם על מינוי אחד הונחו. אבל לשון הר''מ והסגנים. ולפ''ז נראה דהסגנים סגני לויה הם. וסגני כהונה קורא בשם יותר נכבד והוא פחות ומעין שם ממשלה הוא כמו זרובבל פחת יהודה (נחמיה ה):

</t></p>
<p n="פרק ג - משנה ד">
<d>הֶחָלִיל מַכֶּה לִפְנֵיהֶם עַד שֶׁמַּגִּיעִין לְהַר הַבַּיִת. הִגִּיעוּ לְהַר הַבַּיִת, אֲפִלּוּ אַגְרִיפַּס {ז} הַמֶּלֶךְ נוֹטֵל הַסַּל עַל כְּתֵפוֹ וְנִכְנָס, עַד שֶׁמַּגִּיעַ לָעֲזָרָה. (הִגִּיעַ לָעֲזָרָה) וְדִבְּרוּ הַלְוִיִּם בַּשִּׁיר, אֲרוֹמִמְךָ יְיָ כִּי דִלִּיתָנִי וְלֹא שִׂמַּחְתָּ אֹיְבַי לִי (תהלים ל):

</d>
<t i="14"><B>החליל</B>. מין כלי זמר וקולו נשמע למרחוק:<B> היה נוטל הסל על כתפו</B>. לפי שהיה צריך ליתנו מידו ליד כהן דכתיב (דברים כו) ולקח הכהן הטנא מידך:

</t><t i="15">
{ז} <B>אגריפס</B>. המלך ממלכי בית שני בעל נפש גדולה ושררה רבה. הר''ם:

</t></p>
<p n="פרק ג - משנה ה">
<d>הַגּוֹזָלוֹת שֶׁעַל גַּבֵּי הַסַּלִּים, הָיוּ עוֹלוֹת. וּמַה שֶּׁבְּיָדָם, נוֹתְנִים לַכֹּהֲנִים:

</d>
<t i="14"><B>הגוזלות שעל גבי הסלים</B>. שהיו תולים מאחורי הסלים של בכורים תורים ובני יונים, ולא על גבי הסלים ממש שלא יטנפום. והן קרבין עולות:<B> ומה שבידם</B>. רמב''ם פירש הגוזלות שהביאו בידם שלא תלאום אחורי הסלים. ולי נראה ומה שבידם, הבכורים שהביאו בידם:

</t><t i="15"><B>.אין</B> פירוש למשנה זו

</t></p>
<p n="פרק ג - משנה ו">
<d>עוֹדֵהוּ הַסַּל עַל כְּתֵפוֹ, קוֹרֵא מֵהִגַּדְתִּי הַיּוֹם לַייָ אֱלֹהֶיךָ (דברים כו) עַד שֶׁגּוֹמֵר כָּל הַפָּרָשָׁה. רַבִּי יְהוּדָה אוֹמֵר {ח} עַד אֲרַמִּי אֹבֵד אָבִי. הִגִּיעַ לַאֲרַמִּי אֹבֵד אָבִי, מוֹרִיד הַסַּל מֵעַל כְּתֵפוֹ וְאוֹחֲזוֹ בְשִׂפְתוֹתָיו, וְכֹהֵן מַנִּיחַ יָדוֹ תַּחְתָּיו וּמְנִיפוֹ, וְקוֹרֵא מֵאֲרַמִּי אֹבֵד אָבִי עַד שֶׁהוּא גוֹמֵר כָּל הַפָּרָשָׁה, וּמַנִּיחוֹ בְּצַד הַמִּזְבֵּחַ, וְהִשְׁתַּחֲוָה וְיָצָא:

</d>
<t i="14"><B>רבי יהודה אומר עד ארמי אובד אבי</B>. ואין הלכה כרבי יהודה:<B> ואוחזו בשפתותיו וכהן מניח ידו תחתיו</B>. מכאן משמע שהסל היה על ידו של כהן אלא שהבעלים אוחזים הסל בשפתותיו למעלה בשעת התנופה. ושלא כדברי האומר כהן מניח ידו תחת יד הבעלים ומניף {ט}:<B> בצד המזבח</B>. בקרן דרומית מערבית {י}:<B> והשתחוה ויצא</B>. מכאן משמע שלא היה מניף כי אם תנופה אחת בשעת הקריאה בלבד. ותנא דספרי מצריך שתי תנופות אחת בשעת הקריאה דכתיב (דברים כו) ולקח הכהן הטנא מידך והניחו וגמרינן יד יד מידיו תביאנה את אשי ה', (ויקרא ז) מה להלן תנופה אף כאן תנופה והשנית לאחר שהשלים הקריאה, דלאחר הקריאה כתיב והנחתו, לשון לך נחה את העם (שמות לב) דהיינו תנופה שמוליך ומביא. מעלה ומוריד:

</t><t i="15">
{ח} ר'י אומר. התוי''ט האריך לפרש במאי פליגי ת''ק ור''י. מסיק צ''ל דר''י לא בא לחלוק אלא לפרש דברי ת''ק דזהו שאמר עודהו הסל על כתפו קור' מהגדתי עד כו' דלאו למימרא דכל זה בעוד הסל על כתפו שזה אינו אלא עד ארמי כו' ומשהגיע לארמי כו' מוריד כו' ות''ק לא נחית לפרושא מאי דעביד ביני וביני אלא התחלת הענין הוא אומר שבעוד על כתפו מתחיל לקרוא הגדתי. ומה שאומר וגומר כל הפרשה אינו מוסב על עודהו על כתפו אלא אומר שגומר כל הפרשה כולה ולא ביאר באיזה ענין ואתא ר''י ומבארו והולך. וע''ע: {ט} <B>והתוספת</B> במנחות דס''א כתבו דתחת יד לאו דוקא אלא הבעלים אוחזו בשפתיו. ומיהו הביאו בשם הירושלמי דמוכח שתחת יד ממש: {י} <B>ירושלמי</B> דכתיב לפני ה' יכול במערב שההיכל במערב המזבח ת''ל אל פני המזבח אי לפני המזבח יכול בדרום ששם הכבש והוא פני המזבח ת''ל לפני ה' הא כיצד מגישין על קרן דרומית מערבית. וכן הוא בגמרא מנחות די''ט:

</t></p>
<p n="פרק ג - משנה ז">
<d>בָּרִאשׁוֹנָה, כָּל מִי שֶׁיּוֹדֵעַ לִקְרוֹת, קוֹרֵא. וְכָל מִי שֶׁאֵינוֹ יוֹדֵעַ {יא} לִקְרוֹת, מַקְרִין אוֹתוֹ. נִמְנְעוּ מִלְּהָבִיא, הִתְקִינוּ שֶׁיְּהוּ מַקְרִין אֶת מִי שֶׁיּוֹדֵעַ וְאֶת מִי שֶׁאֵינוֹ יוֹדֵעַ:

</d>
<t i="14"><B>נמנעו מלהביא</B>. מפני הבושה שאינו יודע לקרות:<B> התקינו שיהו מקרין</B>. ואסמכוה אקרא דכתיב (דברים כו) וענית ואמרת, ואין עניה אלא מפי אחר:

</t><t i="15">
{יא} <B>שאינו</B> יודע. שמקרא בכורים בלה''ק כדתנן במ''ג פ''ז דסוטה:

</t></p>
<p n="פרק ג - משנה ח">
<d>הָעֲשִׁירִים מְבִיאִים בִּכּוּרֵיהֶם בִּקְלָתוֹת שֶׁל כֶּסֶף וְשֶׁל זָהָב, וְהָעֲנִיִּים מְבִיאִין אוֹתָם בְּסַלֵּי נְצָרִים {יב} שֶׁל עֲרָבָה קְלוּפָה, וְהַסַּלִּים וְהַבִּכּוּרִים נִתָּנִין לַכֹּהֲנִים:

</d>
<t i="14"><B>בקלתות של כסף ושל זהב</B>. קופות מצופות כסף וזהב:<B> הסלים והבכורים ניתנים לכהנים</B>. סלי עניים ניתנים לכהנים וקלתות של עשירים מחזירים להן {יג} מכאן אמרו בתר עניא אזלא עניותא:

</t><t i="15">
{יב} <B>ערבה</B> קלופה. נצרים הם ענפים או שבטים. כמו ונצר משרשיו יפרה (ישעיה י''א). ופירוש קליפה שמסירין קליפתה תרגום מחשוף הלבן קליף. הר''מ: {יג} <B>וק''ל</B> דאי הכי עניים מתביישים ולמה לא תקנו כדי שלא יתביישו העניים שאף העשירים יביאו בנצרים כמו שמצינו בכמה מקומות. וי''ל משום כבוד בית אלהינו ומשרתיו לא חשו על שיתביישו העניים. תוי''ט:

</t></p>
<p n="פרק ג - משנה ט">
<d>רַבִּי שִׁמְעוֹן בֶּן נַנָּס אוֹמֵר, מְעַטְרִין אֶת הַבִּכּוּרִים חוּץ מִשִּׁבְעַת הַמִּינִים. רַבִּי עֲקִיבָא אוֹמֵר, אֵין מְעַטְרִין אֶת הַבִּכּוּרִים אֶלָּא מִשִּׁבְעַת הַמִּינִים:

</d>
<t i="14"><B>מעטרים את הבכורים חוץ משבעת המינים</B>. מקיפים את הסלים שבכורים בהם מפירות נאים ומשובחים, ואף על פי שאינם משבעת המינים, כגון פריש ואתרוג וכיוצא בהן, והוא הדין שיכולין לעטר מפירות שגדלו בחו''ל {טו}:<B> רבי עקיבא אומר אין מעטרין הבכורים אלא משבעת המינים</B>. מפירות שגדלו בארץ שחייבים בבכורים. והלכה כר''ע:

</t><t i="15"><B>.אין</B> פירוש למשנה זו

</t></p>
<p n="פרק ג - משנה י">
<d>רַבִּי שִׁמְעוֹן אוֹמֵר, שָלֹש מִדּוֹת בַּבִּכּוּרִים, הַבִּכּוּרִים, וְתוֹסֶפֶת הַבִּכּוּרִים, וְעִטוּר הַבִּכּוּרִים. תּוֹסֶפֶת הַבִּכּוּרִים. מִין בְּמִינוֹ. וְעִטוּר הַבִּכּוּרִים מִין בְּשֶׁאֵינוֹ מִינוֹ. תּוֹסֶפֶת הַבִּכּוּרִים נֶאֱכֶלֶת בְּטָהֳרָה, וּפְטוּרָה מִן הַדְּמַאי. וְעִטוּר הַבִּכּוּרִים חַיָּב בַּדְּמַאי {יד}:

</d>
<t i="14"><B>הבכורים</B>. עיקר הבכורים תאנה שבכרה או אשכול שבכר:<B> תוספת הבכורים</B>. בשעת לקיטת הבכורים מוסיף עליהם משאר תאנים או משאר ענבים:<B> עיטור</B>. הפירות הנאים שמקיף סביבות הסל להדור מצוה:<B> מין בשאינו מינו</B>. מעטר הסל של בכורי ענבים בתאנים ושל בכורי תאנים בענבים ואפילו בפירות שאינם משבעת המינים לדברי ר''ש דסבירא ליה כך לעיל:<B> ופטורים מן הדמאי</B>. אם לקחן הכהן מעם הארץ שהביא בכורים:

</t><t i="15">
{יד} חייב בדמאי. וצ''ע אי נאכל אף בטומאה הואיל ולא תני בהדיא. תוי''ט: [טו] ירושלמי אבל הא דבעי למילף מיניה דה''ה לתוספת, מלתא דתמיה הוא, דהא חמור בתוספת מבעטור כדלעיל ובכלל מין בשאינו מינו הוא תוי''ט. וע''ע:

</t></p>
<p n="פרק ג - משנה יא">
<d>אֵימָתַי אָמְרוּ תּוֹסֶפֶת הַבִּכּוּרִים כַּבִּכּוּרִים, בִּזְמַן שֶׁהִיא בָאָה מִן הָאָרֶץ. וְאִם אֵינָהּ בָּאָה מִן הָאָרֶץ, אֵינָהּ כַּבִּכּוּרִים:

</d>
<t i="14"><B>ואם אינה באה מן הארץ</B>. כגון שהביאו התוספת מעבר לירדן דתנן לעיל שמביאים משם בכורים אע''פ שאינה ארץ זבת חלב ודבש. אי נמי מתניתין רבי שמעון היא דאמר לעיל מעטרים את הבכורים חוץ משבעת המינים והוא הדין מפירות שגדלו בחו''ל וכי היכי דאליביה מעטרים בפירות חו''ל, הכי נמי התוספת באה מפירות חו''ל. וקמ''ל הכא שהתוספת שאינה מן הארץ אינה כבכורים:

</t><t i="15"><B>.אין</B> פירוש למשנה זו

</t></p>
<p n="פרק ג - משנה יב">
<d>לְמָה אָמְרוּ הַבִּכּוּרִים כְּנִכְסֵי כֹהֵן, שֶׁהוּא קוֹנֶה מֵהֶם עֲבָדִים וְקַרְקָעוֹת וּבְהֵמָה טְמֵאָה, וּבַעַל חוֹב נוֹטְלָן בְּחוֹבוֹ, וְהָאִשָּׁה בִכְתֻבָּתָהּ {טז}, כְּסֵפֶר תּוֹרָה. וְרַבִּי יְהוּדָה אוֹמֵר, אֵין נוֹתְנִין אוֹתָם אֶלָּא לְחָבֵר בְּטוֹבָה. וַחֲכָמִים אוֹמְרִים, נוֹתְנִין אוֹתָם לְאַנְשֵׁי מִשְׁמָר, וְהֵם מְחַלְּקִין בֵּינֵיהֶם, כְּקָדְשֵׁי הַמִּקְדָּשׁ:

</d>
<t i="14"><B>כספר תורה</B>. כלומר וס''ת נמי הוי כמו בכורים לדין זה דבעל חוב נוטל בחובו ואשה בכתובתה. פי' אחר וס''ת ומותר לקנות בהם ספר תורה. ואע''ג דתנא בהמה טמאה. אצטריך למתני ס''ת דלא תימא כל הני נהי דלא חזו לאכילה. חזו לשכר שיבא לידי אכילה. אבל ספר תורה דלא חזי לשכר שיבוא לידי אכילה לפי שאין מוכרין ס''ת, אימא לא, קמ''ל {יז}:<B> אין נותנים אלא לחבר בטובה</B>. אין הכהן יכול ליתן הבכורים אלא לכהן חבר שאוכל חוליו בטהרה ונותן אותם לו בטובה בתורת חסד ונדבה ואינו רשאי לקנות בהן דבר {יח} ואף לא ליתנן לכהן שאינו חבר דכיון שאין עושין בהן עבודה חיישינן דלמא לא מיזדהר בהו:<B> נותנים אותם לאנשי משמר</B>. ובין חבר ובין שאינו חבר מחלקין אותם ביניהם:<B> כקדשי מקדש</B>. כשאר קדשי מזבח. ואע''פ שאין עושין בהם עבודה הואיל ומכניסים אותם לעזרה מזדהרי בהו ולא אתו למכלינהו בטומאה. והלכה כחכמים:<B>
</B>
</t><t i="15">
{טז} ואשה בכתובתה. לגבות מחיים אם נתגרשה. א''נ דתפסה מחיים ואפילו לרבנן דר''מ דמ''ז פ''ה דכתובות: {יז} <B>ופירושו</B> דחוק ור' יצחק בר' מלכי צדק פירש דכמו דס''ת אע''ג דמכרה קדושתה עליה דס''ת היא ה''נ הבכורים בכורים נינהו ולא נפקי מקדושייהו להאכל לזרים אלא לעולם צריך לזבנינהו לכהנים טהורים למכלינהו בטהרה והיינו דקתני כס''ת: {יח} <B>פירוש</B>, הכהן לאחר שבא לידו. ובטובה פליג עם ת''ק, ובאין נותנין אלא לחבר דקאמר מהדרי ליה חכמים, נותנין אותה לאנשי משמר כו'. ואע''ג דאין נותנין דר''י בכהנים, נותנים דחכמים בבעלים:<B>
</B>


</t></p>
</chap>
<chap n="פרק ד">
<p n="פרק ד - משנה א">
<d>אַנְדְּרוֹגִינוֹס יֶשׁ בּוֹ דְרָכִים שָׁוֶה לָאֲנָשִׁים, וְיֶשׁ בּוֹ דְרָכִים שָׁוֶה לַנָּשִׁים, וְיֶשׁ בּוֹ דְרָכִים שָׁוֶה לָאֲנָשִׁים וְנָשִׁים וְיֵשׁ בּוֹ דְרָכִים אֵינוֹ שָׁוֶה לָאֲנָשִׁים וְנָשִׁים:

</d>
<t i="14"><B>פירוש אחר</B>. לא רע''ב:

</t></p>
<p n="פרק ד - משנה ב">
<d>כֵּיצַד שָׁוֶה לָאֲנָשִׁים, מְטַמֵּא בְלֹבֶן כָּאֲנָשִׁים. וּמִתְעַטֵף, כָּאֲנָשִׁים. וְנוֹשֵׂא אֲבָל לֹא נִשָּׂא, כָּאֲנָשִׁים, וְאִמוֹ יוֹשֶׁבֶת עָלָיו בְּדַם טֹהַר, כָּאֲנָשִׁים. וְאֵינוֹ מִתְיַחֵד עִם הַנָּשִׁים, כָּאֲנָשִׁים. וְאֵינוֹ נִזּוֹן עִם הַבָּנוֹת, כָּאֲנָשִׁים. וְעוֹבֵר עַל בַּל תַּקִּיף וּבַל תַּשְׁחִית וּבַל תִּטָמֵא לְמֵתִים, כָּאֲנָשִׁים. וְחַיָּב בְּכָל הַמִּצְוֹת הָאֲמוּרוֹת בַּתּוֹרָה, כָּאֲנָשִׁים:

</d>
<t i="14"><B>מטמא בלובן</B>. שהאיש מטמא בלובן כדאיתא בזבים (פ''ב מ''א):<B> ומתעטף כאנשים</B>. שלא ילבש שמלת אשה:<B> אבל לא נישא</B>. משום דהבא עליו כבא על הזכר (יבמות פ''ח מ''ו):<B> ואמו יושבת עליו בדם טוהר כאנשים</B>. כזכר, ולבסוף ארבעים ללידתו דמה טמא:<B> ואינו ניזון עם הבנות</B>. בנכסים מועטים כדתנן (ב''ב פ''ט) בזמן שהנכסים מועטים הבנות דוחין אותו אצל הבנים:<B> וחייב בכל המצות כאנשים</B>. אפילו מצות עשה שהזמן גרמא שהנשים פטורות, הוא חייב:

</t></p>
<p n="פרק ד - משנה ג">
<d>כֵּיצַד שָׁוֶה לַנָּשִׁים, מְטַמֵּא בְאֹדֶם, כַּנָּשִׁים. וְאֵינוֹ מִתְיַחֵד עִם הָאֲנָשִׁים, כַּנָשִׁים. וְאֵינוֹ זָקוּק לְיִבּוּם, כַּנָּשִׁים. וְאֵינוֹ חוֹלֵק עִם הַבָּנִים, כַּנָּשִׁים. וְאֵין אוֹכֵל בְּקָדְשֵי הַמִּקְדָשׁ, כַּנָשִׁים. וְאִמּוֹ יוֹשֶׁבֶת עָלָיו בְּדַם טָמֵא, כַּנָּשִׁים. וּפָסוּל מִן הָעֵדוּת, כַּנָּשִׁים. וְאִם נִבְעַל בָּעֲבֵרָה נִפְסַל מִן הַתְּרוּמָה, כַּנָּשִׁים:

</d>
<t i="14"><B>מטמא באודם</B>. דדם כתיב באשה (ויקרא טו) ואשה כי תהיה זבה דם. וחמשה מיני דמים טמאים באשה:<B> ואינו חולק</B>. בזמן שהנכסים מרובים הבנים דוחים [אותו] אצל הנקבות (ועיין תי''ט ב''ב פ''ט מ''ב):<B> ואינו אוכל</B>. היינו חטאות ואשמות ומנחות, דבכולהו כתיב (ויקרא ו) כל זכר בבני אהרן יאכלנה:<B> ואמו יושבת עליו בדם טמא</B>. שבועיים, כיולדת נקבה:<B> ואם נבעל בעבירה</B>. שבא עליו אחד מקרוביו, או מפסולי כהונה שאם היתה נקבה היתה נפסלת מן התרומה אף האנדרוגינוס נפסל, אע''פ שהזכר שנבעל לא נפסל כדאיתא בבכורות (פ''ז מ''ז). ויש מפרשים, אפילו נבעל מכל אדם נפסל מתרומה משום דביאתו בעבירה, ויש לגמגם, דהוי תרתי דסתרי, אם אתה מחשבו כזכר אינו נפסל בביאת עבירה אפילו מן הכהונה, ואם אתה מחשבו כנקבה אינה נפסלת כי אם בביאת הפסולים או בביאת אחד מקרובים שהיא ערוה:

</t></p>
<p n="פרק ד - משנה ד">
<d>כֵּיצַד שָׁוֶה לָאֲנָשִׁים וְנָשִׁים, חַיָּבִים עַל מַכָּתוֹ וְקִלְלָתוֹ, כָּאֲנָשִׁים וְנָשִׁים. וְהַהוֹרְגוֹ שׁוֹגֵג גּוֹלֶה וּמֵזִיד נֶהֱרַג, כָּאֲנָשִׁים וְנָשִׁים. וְאִמּוֹ מְבִיאָה עָלָיו קָרְבָּן, כָּאֲנָשִׁים וְנָשִׁים. וְאוֹכֵל בְּקָדְשֵׁי הַגְּבוּל, כָּאֲנָשִׁים וְכַנָשִׁים. וְנוֹחֵל לְכָל הַנַּחֲלוֹת, כָּאֲנָשִׁים וְכַנָּשִׁים:

</d>
<t i="14"><B>ונוחל לכל הנחלות</B>. אם אין שם יורש אלא הוא, יורש הכל, דלא תימא בריה בפני עצמו הוא ולאו בר ירושה הוא, קא משמע לן (ב''ב שם):

</t></p>
<p n="פרק ד - משנה ה">
<d>כֵּיצַד אֵינוֹ שָׁוֶה לָאֲנָשִׁים וְנָשִׁים, אֵן שׂוֹרְפִין תְּרוּמָה עַל טֻמְאַת זִיבָתוֹ, וְאֵין חַיָּבִין עָלָיו עַל בִּיאַת מִקְדָּשׁ, לֹא כָאֲנָשִׁים וְנָשִׁים. וְאֵיןֹ נִמְכָּר בְּעֶבֶד עִבְרִי, לֹא כָאֲנָשִׁים וְלֹא כַנָשִׁים. וְאֵינוֹ נֶעֱרַךְ לֹא כָּאֲנָשִׁים וְלֹא כַּנָּשִׁים וְאִם אָמַר, הֲרֵינִי נָזִיר שֶׁזֶּה לֹא אִישׁ וְלֹא אִשָּׁה, נָזִיר. רַבִּי יוֹסֵי אוֹמֵר, אַנְדְּרוֹגִינוֹס בְּרִיָּה בִפְנֵי עַצְמָהּ הוּא, וְלֹא יָכְלוּ חֲכָמִים לְהַכְרִיעַ עָלָיו אִם הוּא אִישׁ אוֹ אִשָּׁה. אֲבָל טוּמְטוּם אֵינוֹ כֵן, פְּעָמִים שֶׁהוּא אִישׁ, פְּעָמִים שֶׁהוּא אִשָּׁה:



</d>
<t i="14"><B>אין שורפין תרומה וכו'</B>. אם ראה לובן לבד או אודם לבד, משום דהוי ספק כדתנן במסכת זבים (פ''ב מ''א). אבל אם ראה לובן ואודם כאחת, שורפין, שהוא טמא ממה נפשך. עיין בנדה (דף כח):<B> ואין חייבין עליו על ביאת מקדש</B>. אפילו ראה לובן ואודם כאחת, משום דכתיב מזכר ועד נקבה, זכר ודאי ונקבה ודאית:<B> ואינו נמכר בעבד עברי וכו'</B>. משום דהוי ספק נקבה וכתיב (שמות כב) ונמכר בגניבתו, ולא בגניבתה (סוטה פ''ג מ''ח):<B> ולא כנשים</B>. שאב מוכר את בתו הקטנה לאמה, והאנדרוגינוס ספק זכר, ואין אב מוכר את בנו לעבד:<B> ואינו נערך</B>. דזכר ונקבה אמורים בפרשת ערכים, שיהא זכר ודאי או נקבה ודאית:<B> אבל טומטום וכו'</B>. ובתוספתא הגירסא, אבל טומטום אינו כן אלא או ספק איש או ספק אשה:<B>
</B>


</t></p>
</chap>
</book>