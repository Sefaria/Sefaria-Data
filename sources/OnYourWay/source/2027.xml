<?xml version="1.0" encoding="utf-8"?>
<book n="משנה - נזיר">
<pid n="14"/>
<pid n="15"/>
<chap n="פרק א">
<p n="פרק א - משנה א">
<d>כָּל כִּנּוּיֵי נְזִירוֹת כִּנְזִירוּת. הָאוֹמֵר אֱהֵא, הֲרֵי זֶה נָזִיר. אוֹ אֱהֵא נָוֶה, נָזִיר. נָזִיק, נָזִיחַ, פָּזִיחַ, הֲרֵי זֶה נָזִיר. הֲרֵינִי כָּזֶה, הֲרֵינִי מְסַלְסֵל {ו} הֲרֵינִי מְכַלְכֵּל, הֲרֵי עָלַי לְשַׁלַּח פֶּרַע, הֲרֵי זֶה נָזִיר. הֲרֵי עָלַי צִפֳּרִים, רַבִּי מֵאִיר אוֹמֵר, נָזִיר. וַחֲכָמִים אוֹמְרִים, אֵינוֹ נָזִיר:

</d>
<t i="14"><B>כל כנויי נזירות</B>. דבר שאינו עיקרו של שם מקרי כינוי. כמו המכנה שם לחברו [ב''מ נח:]:<B> האומר אהא</B>. לאו כינוי הוא, אלא יד מקרי, כמו בית יד שהכלי נאחז בו כך הנדר נתפס בלשון זה. ומתניתין חסורי מחסרא והכי קתני, כל כינויי נזירות כנזירות וכל ידות נזירות כנזירות {א}, אלו הן ידות נזירות האומר אהא, אהא נוה. ואלו הן כנויי נזירות נזיק נזיח פזיח:<B> האומר אהא</B>. שראה נזיר עובר לפניו ואמר אהא, אע''פ שלא אמר אהא כזה, אם נתכוין {ב} להיות נזיר כמותו הרי זה נזיר, ואע''פ שלא הוציא בפיו כזה:<B> אהא נוה</B>. שהיה תופס בשערו {ג} ואמר אהא נוה, משמע אהיה נאה בגדול שער זה. ואם נתכוין לשם כך הרי זה נזיר ואע''פ שלא פירש, שאלו וכיוצא בהם ידות לנזירות הם והוו כנזירות:<B> נזיק נזיח פזיח</B>. לשונות של גוים הם שקורין כך לנזיר {ד}, ולשונם קרוב ללשון של ישראל. ומקרו כנויי נזירות:<B> הריני כזה</B>. ורומז לנזיר שכנגדו {ה}:<B> הריני מסלסל הריני מכלכל הרי עלי לשלח פרע</B>. וכלהו דוקא כשתופס בשערו {ז} ודעתו לנזירות:<B> מסלסל</B>. מחליק בשער:<B> מכלכל</B>. מגדל שער. ודוגמתו, משתכלכל העטרה [נדה נב:], משיגדל שער הערוה:<B> הרי עלי צפרים</B>. שתי תורים או שני בני יונה, והם קרבן נזיר שנטמא. וכגון שנזיר עובר לפניו:<B> רבי מאיר אומר נזיר</B>. הואיל ונזיר עובר לפניו וצפרים קרבן נזיר שנטמא הם, מוכיחין הדברים דהרי עלי צפרים לנזירות קאמר:<B> וחכמים אומרים אינו נזיר</B>. והלכה כחכמים, שאינו נזיר אבל מביא צפרים לשלם נדרו:

</t><t i="15">
{א} <B>וילפינן</B> להו מקרא בריש פ''ק דנדרים: {ב} <B>ומ''מ</B> בעינן שיהא נזיר עובר לפניו דקבלה בלב אינה כלום דגבי נזיר כתיב כי יפליא שיפריש בפיו אבל כי נזיר עובר לפניו ופירש בשפתיו אהא ובלבו חשב להיות נזיר מחשבת הלב מהניא כאלו אמר בפיו אהא נזיר כזה שעובר לפניו. תוספ': {ג} <B>דאל''ה</B> דלמא אתנאה כו' קאמר. גמרא. ואפילו נזיר עובר לפניו. תוספ' ועתוי''ט: {ד} <B>שהעלגים</B> מן הכותים שהיו משתתפין לישראל היו משבשין לשון נזיר על צד שינוי לשונם, אח''כ נעתק זה אל ההמון ונפסד הלשון לפי דבורם. הר''מ. וה''ה לשאר כינויים כפי המקום וכפי הזמן, כמ''ש בפ''ק דנדרים מ''ב: {ה} <B>גמרא</B> ולגופיה לא איצטריך דהא ברישא אפילו היה אומר אהא ה''ז נזיר אלא לדיוקא איצטריך טעמא דאמר כזה הא האומר הריני. אפילו נזיר עובר לפניו לא מהני דטפי משמע אהא כזה מן הריני כי לא סיים כזה. תוספ'. וע''ל ריש פ''ד: {ו} <B>מסלסל</B>. הני לאו ידות נינהו, דא''כ ליתנינהו לעיל אלא כיון דגמר דבורו אלא שלא פירש להדיא אנזירות ואנן הוא דמפרשים דבוריה משמע דנזירות בא לומר כי אמר הני לשונות ותפס בשעריה. תוספ': {ז} <B>דאל''ה</B> מסלסל אימא שמקבל עליו ללמוד תורה דכתיב סלסלה ותרוממך מכלכל אימא למיזן עניים כדכתיב ויכלכל יוסף וגו'. גמרא. אבל בשלוח פרע לא אוקים לה בגמרא כשתופס בשערו ומביא קרא דמשמעותיה גדול שער דכתיב שלחיך פרדס רמונים. ובר''מ בחבורו משמע דבעי אחיזת שער גם לשלוח פרע:

</t></p>
<p n="פרק א - משנה ב">
<d>הֲרֵינִי נָזִיר מִן הַחַרְצַנִּים, וּמִן הַזָּגִים, וּמִן הַתִגְלַחַת, וּמִן הַטֻּמְאָה, הֲרֵי זֶה נָזִיר {ח} וְכָל דִּקְדּוּקֵי נְזִירוּת עָלָיו. הֲרֵינִי כְּשִׁמְשׁוֹן {ט}, כְּבֶן מָנוֹחַ, כְּבַעַל דְּלִילָה, כְּמִי שֶׁעָקַר דַּלְתוֹת עַזָּה, כְּמִי שֶׁנִּקְּרוּ פְלִשְׁתִּים אֶת עֵינָיו, הֲרֵי זֶה נְזִיר שִׁמְשׁוֹן {י}. מַה בֵּין נְזִיר עוֹלָם לִנְזִיר שִׁמְשׁוֹן. נְזִיר עוֹלָם, הִכְבִּיד שְׂעָרוֹ, מֵקֵל בַתַּעַר {יא} וּמֵבִיא שָׁלשׁ בְּהֵמוֹת {יב}. וְאִם נִטְמָא, מֵבִיא קָרְבַּן טֻמְאָה. נְזִיר שִׁמְשׁוֹן, הִכְבִּיד שְׂעָרוֹ, אֵינוֹ מֵקֵל. וְאִם נִטְמָא {יג} אֵינוֹ מֵבִיא קָרְבַּן טֻמְאָה:

</d>
<t i="14"><B>הריני נזיר מן החרצנים ומן הזגים וכו'</B>. אם הזכיר אחד מכל אלו, הרי זה נזיר כאילו אמר הריני נזיר סתם. ומשום דבעי למתנא סיפא דנזיר עולם ונזיר שמשון אין כל דקדוקי נזירות עליהם, תנא הכא כל דקדוקי נזירות עליו:<B> מה בין נזיר עולם וכו'</B>. מתניתין חסורי מחסרא והכי קתני, ואם נדר להיות נזיר עולם הרי זה נזיר עולם. ומה בין נזיר עולם לנזיר שמשון נזיר עולם הכביד שערו מיקל בתער מי''ב חדש לי''ב חדש דילפינן מאבשלוס שהיה נזיר עולם וכתיב ביה (שמואל ב, י''ד) ויהי מקץ ימים לימים אשר יגלח כי כבד עליו וגלחו וכתיב התם (ויקרא כ''ה) ימים תהיה גאולתו:<B> ואם נטמא אינו מביא קרבן טומאה</B>. ואפילו לכתחלה מותר ליטמא דשמשון היה מטמא למתים והכי גמירי לה והאי דקתני אם נטמא דמשמע דיעבד אין לכתחלה לא משום דתנא רישא גבי נזיר עולם ואם נטמא תנא סיפא נמי גבי נזיר שמשון ואם נטמא:

</t><t i="15">
{ח} <B>הרי</B> זה. גמרא, מאי טעמא, אמר קרא מיין ושכר יזיר, ופירש''י דמשמע דאפילו לא נזר אלא מיין לחודא הוי כנזיר מכולם: {ט} <B>כשמשון</B>. ופירש''י ותוספ' דכשאומר שמשון וא''נ שמשון בן מנוח לא סגי עד שיאמר עוד סימן אחד מג' סימנים כבעל דלילה כו', ואי אמר חד מהני ג' סימנים בלבד נמי סגי. ולהר''מ בכל חד סגי ואפילו אומר כשמשון בלבד. ומהר''ב בספ''ט מוכח דס''ל כדעת הר''מ. ועתוי''ט: {י} <B>שמשון</B>. כדתנן בסיפא שמותר להטמא למתים וכתב הר''מ ושאר התירו לו זה שהוא לא נדר בנזיר אבל המלאך אמר לאמו כי נזיר אלהים יהיה הנער. ענינו פרוש. ותימא דא''כ הריני כשמשון למה יהיה נזיר והרי אין נזיר עד שיתפוס בדבר הנדור כדתנן ריש פ''ב דנדרים והנזירות מכלל הנדרים הוא שני כי ידור נדר נזיר. תוי''ט. וע''ע: {יא} <B>בתער</B>. ולא לגמרי מאבשלום שלא גלח לגמרי שהרי נתלה בשערו. תוספ'. כלומר שהרי מעשה תלייתו סמוך למעשה גלוחו היה: {יב} <B>ג'</B> בהמות. בשעה שמיקל הלכה למשה מסיני ואסמכתא מאבשלום מדאמר אשלם נדרי. חטאת עולה ושלמים כנזיר טהור קרבן טומאה ב' תורים ואשם. תוספ': {יג} <B>ואם</B> נטמא כו'. לא אתא לאשמעינן אלא החלוקים שבין נזיר עולם לנזיר שמשון אבל ביין אסורים שניהם. ועתוי''ט:

</t></p>
<p n="פרק א - משנה ג">
<d>סְתָם נְזִירוּת שְׁלשִׁים יוֹם. אָמַר הֲרֵינִי נָזִיר אַחַת גְּדוֹלָה, הֲרֵינִי נָזִיר אַחַת קְטַנָּה, אֲפִלּוּ מִכָּאן וְעַד סוֹף הָעוֹלָם, נָזִיר שְׁלשִׁים יוֹם. הֲרֵינִי נָזִיר וְיוֹם אֶחָד, הֲרֵינִי נָזִיר וְשָׁעָה אַחַת {טז}, הֲרֵינִי נָזִיר אַחַת וּמֶחֱצָה {יז}, הֲרֵי זֶה נָזִיר שְׁתַּיִם {יח}. הֲרֵינִי נָזִיר שְׁלשִׁים יוֹם וְשָׁעָה אַחַת, נָזִיר שְׁלשִׁים וְאֶחָד יוֹם, שֶׁאֵין נוֹזְרִים לְשָׁעוֹת:

</d>
<t i="14"><B>סתם נזירות שלשים יום</B>. דכתיב (במדבר ו') קדוש יהיה. יהי''ה בגימטריא שלשים מכאן סמכו {יד} לומר שאין נזירות פחות מל' יום:<B> הריני נזיר אחת גדולה</B>. בין שאמר הריני נזיר נזירות אחת גדולה, בין שאמר הריני נזיר אחת קטנה, ובין שאמר הריני נזיר אחת מכאן ועד סוך העולם. נוהג נזירות שלשים יום. ומכאן ועד סוף העולם דקאמר הכי משמע ארוכה עלי זאת הנזירות כאילו היא מכאן ועד סוף העולם {טו}: ה''ג הריני נזיר ויום אחד הריני נזיר ושעה אחת הריני נזיר אחת ומחצה הרי זה נזיר שתים. וה''פ אמר הריני נזיר ויום אחד כיון שאמר הריני נזיר קבל עליו נזירות אחת וכי אמר תו ויום אחד הרי יש כאן נזירות אחרת, דאין נזירות פחות משלשים יום. וכן נמי כי אמר הריני נזיר ושעה אחת והריני נזיר אחת ומחצה, יש כאן שתי נזירות שא''א להיות נזיר שעה אחת או מחצה נזירות שלא יהיה נזיר ל' יום ומש''ה הרי זה נזיר שתים ומגלח לסוף ל' ונוהג נזירות אחרת: הריני נזיר ל' יום ושעה אחת, הרי זה נזיר ל' ואחד יום שאין נזירות לשעות. שנאמר (שם) ימי נזרו, והרי הוא כאילו אמר ל' ואחד יום ז' {יט}. ולא אמרינן דשעה אחת דאמר הויא נזירות בפני עצמה, הואיל ויש לצרפה עם מנין שלשים שהזכיר תחלה:

</t><t i="15">
{יד} <B>וז''ל</B> הר''מ וזה ענין מקובל. ואמנם סמך לזה ע''ד סימן: {טו} <B>גמרא</B>. ולא אמרינן דלהוי נזיר לעולם כמו במשנה דלקמן דאם הוא ר''ל כן הו''ל להזכיר מנין סוף העולם דיודע הוא שפיר דהעולם יש בו ת''ק שנה מהלך והול''ל ת''ק שנים ולפיכך אזלינן לקולא. וגדולה ר''ל טריחא עלי. וקטנה כלומר דלא טריחא. תוספ': {טז} <B>אחת</B>. צריכי דלא תימא דדי לנו מאותה שעה לעשותה יום ומצטרפין בהדי, שלשים יום ויהיה ל''א יום, קמ''ל כיון שיש להוסיף על דבורו מוסיף נזירות שלם. גמרא ותוספ': {יז} <B>אחד</B> ומחצה. ה''נ קירב נזיר אצל מחצה שלא היה יכול לקרב יותר דהריני נזיר מחצה לא משמע על מה מחצה. תוספ'. וצריכא, דלא תימא דשאני שעות דאין נודרים לשעות כו' אבל הכא דנחית לדוקא אימא לא לימני אלא מ''ה יום. גמרא ותוספ': {יח} <B>שתים</B>. דסמיך נזיר בדבורו אצל היום ואצל השעה. תוספ': {יט} <B>דודאי</B> חייל עליה ל''א יום דיום אחד מצטרף שפיר בהדי לשון יום למהוי נזיר כל ל''א יום. וה''ה אם אמר הריני נזיר שלשים ויום אחד דלא הוי נזיר אלא ל''א יום כיון שהפסיק בתיבת שלשים דארישא קאי אלא דנקט א' מן הדינין וממאי דסליק חילק דהיינו דקאמר הריני נזיר ושעה אחת. תוספ':

</t></p>
<p n="פרק א - משנה ד">
<d>הֲרֵינִי נָזִיר כִּשְׂעַר רֹאשִׁי, וְכַעֲפַר הָאָרֶץ, וּכְחוֹל הַיָּם, הֲרֵי זֶה נְזִיר עוֹלָם {כ} וּמְגַלֵּחַ אַחַת לִשְׁלשִׁים יוֹם. רַבִּי אוֹמֵר, אֵין זֶה מְגַלֵּחַ אַחַת לִשְׁלשִׁים יוֹם. וְאֵיזֶהוּ שֶׁמְּגַלֵּחַ אַחַת לִשְׁלשִׁים יוֹם, הָאוֹמֵר הֲרֵי עָלַי נְזִירוּת כִּשְׂעַר רֹאשִׁי, וְכַעֲפַר הָאָרֶץ, וּכְחוֹל הַיָּם:

</d>
<t i="14"><B>הריני נזיר כשער ראשי וכעפר הארץ וכו' ה''ז נזיר עולם</B>. ולא נזיר עולם ממש, דאילו נזיר עולם מגלח אחד לשנים עשר חודש וזה מגלח א' לל' יום. הואיל ותלה נזירותו בדברים חלוקים {כא}, הוי כאילו נדר במנין נזיריותיו כמנין שער ראשו ועפר הארץ, משא''כ בנזיר עולם שלא חלק נזיריות ש. לו אלא נעשה הכל נזירות אחת:<B> רבי אומר אין זה מגלח אחת לשלשים יום</B>. דכיון דאמר הריני נזיר, הכל נזירות אחת היא ואינו מגלח אלא לשנים עשר חדש כנזיר עולם. ואיזהו מגלח לשלשים יום, האומר הרי עלי נזירות כשער ראשי, דאז מוכיח דנזיריות מופסקות קבל עליו כמנין שער ראשו. ואין הלכה כרבי:

</t><t i="15">
{כ} <B>עולם</B>. לפי ששערות ראשו מרובים משני חייו. רש''י: {כא} <B>גמרא</B> ופירש''י אבל מכאן ועד סוף עולם דלעיל א''נ עד מקום פלוני דלקמו אע''ג דכמה פרסאות איכא סדנא דארעא חד הוא. ועתוי''ט:

</t></p>
<p n="פרק א - משנה ה">
<d>הֲרֵינִי נָזִיר מְלֹא הַבַּיִת אוֹ מְלֹא הַקֻּפָּה {כב}, בּוֹדְקִין אוֹתוֹ, אִם אָמַר אַחַת גְּדוֹלָה {כג} נָזַרְתִּי, נָזִיר שְׁלשִׁים יוֹם. וְאִם אָמַר סְתָּם נָזַרְתִּי, רוֹאִין אֶת הַקְּפָּה כְּאִלּוּ הִיא מְלֵאָה חַרְדָּל {כד}, וְנָזִיר כָּל יָמָיו:

</d>
<t i="14"><B>אם אמר אחת גדולה נדרתי</B>. נזירות אחת קבלתי ונראית לי גדולה כמלא הבית, נזיר ל' יום:<B> ואם אמר סתם נדרתי</B>. ולא היה בלבי אלא כמו שידונו חכמים לשוני, הרי זה נזיר כל ימיו ומגלח כל י''ב חדש {כה}:

</t><t i="15">
{כב} <B>הבית</B>. פירוש בית ריקנית או קופה ריקנית. תוספ': {כג} <B>אם</B> אמר כו'. אבל מסתמא לא משום שאינו במשמע הלשון כמו גבי מכאן ועד סוף העולם: {כד} <B>חרדל</B>. ובגמרא ואימא לחזייה כאלו היא מלאה קשואין ודלועין ולהוי ליה תקנתא כמספר הקשואין שמחזקת הקופה מי לא תנן ספק נזירות מותר, ומשני, התם לא נחית לנזירות הכא נחית לנזירות שאפילו תדייניה בקשואין הרי הוא נזיר עכ''פ וכיון דנחית לנזירות במאי לסלקה דדילמא כחרדל קיבל עליו. ופריך אכתי כשהשלים נזירות דקשואין הו''ל כלא נחית לנזירות. ומשני האי תנא בהא כרבי ס''ל דאם לא אמר הרי עלי נזירות כו' אינו מגלח אלא לי''ב חודש. וכלומר ושמא כחרדל קביל ונדון עד יום מותו נזירות חד וארוך וכפירש''י ותוספ' ול''ק הא לאחר יב''ח הוי כמסולק מנזירות דהא דמגלח ליב''ח. אינו אלא הקלת הכבדת השער בעלמא ולא גילוח ממש א''כ לית ליה תקנתא. נ''ל: {כה} <B>דכרבי</B> אתיא אבל לת''ק דהלכתא כוותיה לא הוי נזיר אלא לשון יום ולא יותר ומטעם שכתוב בסמוך וזה הו''ל להר''ב והר''מ לפרש. וצ''ע. ועתוי''ט:

</t></p>
<p n="פרק א - משנה ו">
<d>הֲרֵינִי נָזִיר מִכָּאן עַד מָקוֹם פְּלוֹנִי, אוֹמְדִין כַּמָּה יָמִים מִכָּאן עַד מָקוֹם פְּלוֹנִי, אִם פָּחוּת מִשְּׁלשִׁים יוֹם, נָזִיר שְׁלשִׁים יוֹם, וְאִם לָאו, נָזִיר כְּמִנְיַן הַיָּמִים:

</d>
<t i="14"><B>הריני נזיר מכאן עד מקום פלוני</B>. והחזיק בדרך {כו} כדי ללכת לאותו מקום. אבל אם לא החזיק ללכת לאותו מקום, נעשה כאומר מכאן ועד סוף העולם והוי נזיר ל' יום, בין שהיה המקום קרוב בין שהיה רחוק ואפילו מהלך כמה שנים, שלא נתכוין אלא לנזירות אחת גדולה:

</t><t i="15">
{כו} <B>גמרא</B> דכיון שהחזיק בדרך מוכחא מילתא דאדעתא דלהוי נזיר כל זמן שיהא בדרך קאמר ועוד דכיון דהחזיק בדרך ליכא למימר דאריכא ליה מלתא מכאן ועד מקום פלוני דהא חזינן דלא אריכא ליה דרך דהחזיק בדרך כבר. רש''י. והתוספ' כתבו דמסתמא מפני אונסי הדרך קיבל עליו נזירות להנצל מסכנת הדרך לכך אומדין מהלך הימים עד מקום פלוני:

</t></p>
<p n="פרק א - משנה ז">
<d>הֲרֵינִי נָזִיר כְּמִנְיַן יְמוֹת הַחַמָּה, מוֹנֶה נְזִירוּת כְּמִנְיַן יְמוֹת הַחַמָּה. אָמַר רַבִּי יְהוּדָה, מַעֲשֶׂה הָיָה, כֵּיוָן שֶׁהִשְׁלִים מֵת:

</d>
<t i="14"><B>מונה נזירות כמנין ימות השנה</B>. שס''ה נזירות כמנין ימות החמה:<B> אמר רבי יהודה מעשה היה כיון שהשלים מת</B>. ר' יהודה שמעיה לרבי דאפליג אתנא קמא ואמר שהאומר הריני נזיר כמנין ימות החמה הוי נזיר עולם. והביא מעשה להוכיח שאינו נזיר עולם {כז}, דמעשה היה וכיון שהשלים מת, ובנזיר עולם לא שייך השלמה, אלא ודאי מונה נזיריות. וכן הלכה:<B>
</B>
</t><t i="15">
{כז} <B>ומיהו</B> פליגי תנא קמא ור''י את''ק דמשנה ד', דהתם דלא אמר כמנין ס''ל כרבי. ומה''ט אתיא משנה ה' כר''י דהכא, וא''כ קשה דהתם פסקו הר''מ והר''ב לא כרבי, ומשמע אלא כת''ק, והכא פסקו כר''י. וצ''ע:<B>
</B>
</t></p>
</chap>
<chap n="פרק ב">
<p n="פרק ב - משנה א">
<d>הֲרֵינִי נָזִיר מִן הַגְּרוֹגְּרוֹת וּמִן הַדְּבֵלָה, בֵּית שַׁמַּאי אוֹמְרִים נָזִיר, וּבֵית הִלֵּל אוֹמְרִים אֵינוֹ נָזִיר. אָמַר רַבִּי יְהוּדָה, אַף כְּשֶׁאָמְרוּ בֵית שַׁמַּאי, לֹא אָמְרוּ אֶלָּא בְּאוֹמֵר הֲרֵי. הֵן עָלַי קָרְבָּן:

</d>
<t i="14"><B>הריני נזיר מן הגרוגרות ומן הדבילה ב''ש אומרים נזיר: דסבירא להו לב''ש אין אדם מוציא דבריו לבטלה, וכי אמר הריני נזיר אדעתא דליהוי נזיר קאמר, וכי הדר אמר מן הגרוגרות ומן הדבילה, מיהדר הוא דבעי הדר ביה, ואפילו בתוך כדי דבור לא מצי הדר ביה, דסבירא להו הקדש בטעות שמיה הקדש ולא שייך ביה שאלה ולא חזרה, והוא הדין בנזיר דכתיב ביה (במדבר ו') קדוש יהיה, הלכך הוי נזיר</B>. וב''ה סברי הואיל ולא נדר כדרך הנודרים {א} לא הוי נזיר, שאין נזירות מן הגרוגרות ומן הדבילה: אמר רבי יהודה אף כשאמרו בית שמאי לא אמרו אלא באומר הרי הן עלי קרבן. דלא נחלקו בית שמאי ובית הלל לענין נזירות דלא הוי נזיר. לא נחלקו אלא באומר בלבי היה שיהיו הגרוגרות עלי קרבן. ב''ש סברי דהוי נדור {ב} מן הגרוגרות, וב''ה סברי דלא הוי נדור {ג}:

</t><t i="15">
{א} <B>בגמרא</B> וא''ת לימא ב''ה ס''ל יש שאלה להקדש וי''ל משום דאכתי לב''ה נהי דנזיר מיין לא הוי מיהו להוי נדור מן הגרוגרות להכי קאמר דפטור לגמרי שלא התנדב כדרך המתנדבים שאם בא להיות נדור מן הגרוגרות הל''ל בלשון קונם כדרך הנודרים. תוספ': {ב} <B>וא''ת</B> והא איהו נזיר קאמר ואיך יהיה נדור. וי''ל נזיר לשון הפרשה כאלו אמר הריני פרוש מן הגרוגרות. ואע''ג דר''י ס''ל דאמר קרבן בלא כ''ף לא הוי נדר בקרבן, באומר עלי לא בעי כ''ף. תוספ', ועתוי''ט: {ג} <B>וא''כ</B> ר''י טעמא דב''ש אתא לאשמעינן ומצינו כיוצא בזה. ועתוי''ט:

</t></p>
<p n="פרק ב - משנה ב">
<d>אָמַר, אָמְרָה פָרָה זוֹ הֲרֵינִי נְזִירָה אִם עוֹמֶדֶת אֲנִי, אָמַר הַדֶּלֶת {ה} הַזֶּה {ו} הֲרֵינִי נָזִיר אִם נִפְתָּח אֲנִי, בֵּית שַׁמַּאי אוֹמְרִים נָזִיר, וּבֵית הִלֵּל אוֹמְרִים אֵינוֹ נָזִיר. אָמַר רַבִּי יְהוּדָה, אַף כְּשֶׁאָמְרוּ בֵית שַׁמַּאי, לֹא אָמְרוּ אֶלָּא בְאוֹמֵר הֲרֵי פָרָה זוֹ עָלַי קָרְבָּן {ז} אִם עוֹמֶדֶת הִיא:

</d>
<t i="14"><B>אמר אמרה פרה זו הריני נזירה אם עומדת אני</B>. מי שהיתה פרתו רבוצה ואינה רוצה לעמוד, ואמר, פרה זו סבורה שלא תעמוד ואומרת בלבה הריני נזירה אם עומדת אני {ד}, ואני אומר הריני נזיר ממנה אם לא תעמוד. וכן דלת נעולה שאינה יכולה להפתח, ואמר, סבורה דלת זו שלא אפתחנה ואומרת הריני נזירה אם נפתחת אני, ואני אומר הריני נזיר ממנה אם לא תפתח. ואח''כ עמדה פרה זו מאליה או שהעמידוה אחרים ולא העמידה הוא, וכן הדלת נפתחה מאליה או בא אחר ופתחה ולא פתחה הוא:<B> בית שמאי אומרים הרי זה נזיר</B>. דאזלי לטעמייהו דאמרי בנודר מן הגרוגרות ומן הדבילה שהוא נזיר אע''פ שאין נזירות מן הגרוגרות ומן הדבילה, הכי נמי אף ע''פ שאין נזירות מן הבהמה ומן הדלת הרי זה נזיר. ואע''פ שעמדה הבהמה ונפתחה הדלת לא היתה דעתו אלא שיעמידנה או יפתחנה הוא בעצמו:<B> וב''ה אומרים</B>. לדבריהם דב''ש. לדידן אפילו אם לא עמדה כלל לא הוי נזיר, מפני שנדר שלא כדרך הנודרים, שאין נזירות מן הבהמה ומן הדלת, אלא לדידכו דאמריתו שאין אדם מוציא דבריו לבטלה וכי אמר הריני נזיר אדעתא דלה. וי נזיר קאמר, אודו לן מיהת היכא דעמדה מאיליה או אחרים העמידוה דלא הוי נזיר, שהרי הוא לא אמר אלא אם לא תעמוד והרי עמדה:<B> א''ר יהודה וכו'</B>. לא נחלקו ב''ש על ב''ה לענין נזירות דלא הוי נזיר. לא נחלקו אלא באומר בלבי היה שתהיה בהמה זו קרבן בשעה שאמרתי שאהיה נזיר ממנה אם לא תעמוד {ח}. דב''ש סברי הואיל ולא העמידה הוא הויא קרבן, וב''ה סברי הואיל ועמדה אינה קרבן:

</t><t i="15">
{ד} <B>וז''ל</B> הר''מ אמרה זאת הפרה נזירה אני ע''ד העברה כמו שאומרים בני אדם בזמנינו זה בשביל הרבה מן הגולמים כשקשה עליו המלאכה בהם אומר נשבע זה הדבר שהוא לא יתפעל כמו כן בלא ספק היה ג''כ בזמנם ע''כ ובלשון הכתוב נמצא מחשבה אף בדכר שאין בו רוח חיים כמו והאניה חשבה להשבר (יונה א). ונמצא מחשבה בלשון אמירה ויאמר עשו בלבו. רש''י: {ה} <B>הדלת</B>. וצריכא דלא תימא דוקא גרוגרות ודבילה מחלפי בענבים אבל בדלת מודו ב''ש ואי אשמעינן דלת ה''א בהא אמרי ב''ה. גמרא. דפירי בפירי מיחלף. רש''י. ועתוי''ט: {ו} <B>הזה</B>. אע''פ שבכתוב נמצא הדלת תסוב על צירה כו' כבר אמר החכם ראב''ע כל אשר אין בו רוח חיים זכרהו ונקבהו: {ז} <B>קרבן</B>. כלומר נדור וכדלעיל וכן מן הדלת שייך לדור בקרבן שהרי כל דברים שבעולם יכול לאסור עליו בהתפסת קרבן: {ח} <B>וכדמפרשינן</B> ברישא ונ''ל לפרש דה''ק היה בלבי לומר הרי פרה זו עלי קרבן כשאמרתי שהפרה אמרה שתהא נזירה אם עומדת היא שאני אומר הריני נזיר ממנה כו'. תוי''ט. וע''ע:

</t></p>
<p n="פרק ב - משנה ג">
<d>מָזְגוּ לוֹ אֶת הַכּוֹס, וְאָמַר, הֲרֵינִי נָזִיר מִמֶּנוּ, הֲרֵי זֶה נָזִיר {ט}. מַעֲשֶׂה בְאִשָּׁה אַחַת שֶׁהָיְתָה שִׁכּוֹרָה וּמָזְגוּ לָהּ אֶת הַכּוֹס וְאָמְרָה הֲרֵינִי נְזִירָה מִמֶּנּוּ, אָמְרוּ חֲכָמִים, לֹא נִתְכַּוְּנָה אֶלָּא לוֹמַר הֲרֵי הוּא עָלַי קָרְבָּן:

</d>
<t i="14"><B>מעשה באשה אחת וכו'</B>. מתניתין חסורי מחסרא והכי קתני, אם היה שכור {י} ואמר הריני נזיר ממנו, אינו נזיר, שלא היה דעתו אלא לאסור אותו הכוס עליו בלבד, וכי היכי דלא לייתי ליה כוס אחרינא אמר הריני נזיר. ומעשה נמי באשה אחת שכורה וכו':

</t><t i="15">
{ט} <B>נזיר</B>. כמו בנודר מן החרצנים דמשנה ב' פ''ק ולא קתני לה אלא משום סיפא: {י} <B>פירש</B> הר''מ אבל לא הגיע לשכרותו של לוט שאז אינו בר חיובא:

</t></p>
<p n="פרק ב - משנה ד">
<d>הֲרֵינִי נָזִיר עַל מְנָת שֶׁאֱהֵא שׁוֹתֶה יַיִן {יא} וּמִטַּמֵּא לַמֵּתִים, הֲרֵי זֶה נָזִיר וְאָסוּר בְּכֻלָּן. יוֹדֵעַ אֲנִי שֶׁיֵּשׁ נְזִירוּת אֲבָל אֵינִי יוֹדֵעַ שֶׁהַנָּזִיר אָסוּר בַּיַּיִן, הֲרֵי זֶה אָסוּר. וְרַבִּי שִׁמְעוֹן מַתִּיר. יוֹדִעַ אֲנִי שֶׁהַנָּזִיר אָסוּר בַּיַּיִן אֲבָל סָבוּר הָיִיתִי שֶׁחֲכָמִים מַתִּירִים לִי מִפְּנֵי שֶׁאֵין אֲנִי יָכוֹל לִחְיוֹת אֶלָּא בַיַּיִן אוֹ מִפְּנֵי {יג} שֶׁאֲנִי קוֹבֵר אֶת הַמֵּתִים, הֲרֵי זֶה מֻתָּר. וְרַבִּי שִׁמְעוֹן אוֹסֵר:

</d>
<t i="14"><B>הרי זה נזיר ואסור בכולם</B>. ובהא כ''ע מודו, מפני שהתנה על מה שכתוב בתורה וכל המתנה על מה שכתוב בתורה תנאו בטל:<B> אבל איני יודע שהנזיר אסור ביין הרי זה אסור</B>. דיין ותגלחת וטומאה האסורים בנזיר, הנוזר מאחד מהן נזיר בכולן {יב}:<B> ורבי שמעון מתיר</B>. דסבר אינו נזיר עד שיזור בכולן:<B> או מפני שאני קובר מתים הרי זה מותר</B>. דהוי נדרי אונסים, והוא אחד מארבעה נדרים שהתירו חכמים {יד}:<B> ורבי שמעון אוסר</B>. דסבר ארבעה נדרים שהתירו חכמים צריכים שאלה לחכם {טו}. ואין הלכה כר''ש בהני תרי בבי דמתניתין:

</t><t i="15">
{יא} <B>שותה</B> יין כו'. משום דכתיב נזר אלהיו על ראשו ניחא להו לאנשי דידור בגלחת. אבל הוא הדין כשנודר על מנת שלא לגלח: {יב} <B>ומשמע</B> דאין לו התרה. וכ''פ הר''מ. אבל הר''א כתב שאם בא לפני חכם ואמר לו כך דרך שאלה שהחכם מתיר לו שאין פתח לנדרו גדול מזה ולא אמרו אסור אלא כשהוא סובר להתיר לעצמו מזה הדרך. ועתוי''ט: {יג} <B>מפני</B> כו'. כלומר שאני צריך ליטמאות בהם וליטפל בהם בשכר מחמת דוחקו תוספ'. ורש''י פירש שאין קוברין באותו מקום אלא הוא: {יד} <B>והקשו</B> בתוספ', דמי דמי, דנדרי אונסים היינו שהאונס בא אח''כ אבל בשעת הנדר לא ידע האונס. ומפרש ר''ת דמתניתין נמי איירי שהאונס בא אח''כ כגון שבשעת הנדר היה בריא וחזק ויכול לחיות בלא יין ולבסוף החליש. ועתוי''ט: {טו} <B>וע''י</B> שאלה מותרים אף לר''ש ולא אסר אלא עד שישאל ומכאן סייעתא לפירוש הר''א דמפרש לאסור דבדברי ת''ק דרישא היינו נמי עד שישאל:

</t></p>
<p n="פרק ב - משנה ה">
<d>הֲרֵינִי נָזִיר וְעָלַי לְגַלַּח נָזִיר, וְשָׁמַע חֲבֵרוֹ וְאָמַר וַאֲנִי וְעָלַי לְגַלַּח נָזִיר, אִם הָיוּ פִקְחִים, מְגַלְּחִים זֶה אֶת זֶה. וְאִם לָאו {יח}, מְגַלְּחִים נְזִירִים אֲחֵרִים:

</d>
<t i="14"><B>הריני נזיר ועלי לגלח נזיר</B>. קיבל עליו נזירות, ועוד קיבל עליו להביא קרבנות {טז} על נזיר אחר, ובא חבירו גם הוא ואמר כן:<B> אם היו פקחים</B>. כל אחד פוטר את חבירו בקרבנותיו, ואע''פ שבשעה שנדר הראשון לגלח נזיר אכתי לא הוי השני נזיר {יז}:

</t><t i="15">
{טז} <B>שחייב</B> בהם בשעת התגלחת כשנשלם הנזירות. הר''מ: {יז} <B>משום</B> דה''ק דאי משכחנא דהוי נזיר אגלחיה. גמרא: {יח} <B>ואם</B> לאו. שאין להם פקחות זה אלא כ''א הביא קרבן לעצמו צריך לגלח לנזיר אחר להביא קרבנותיו תחתיו. תוספ':

</t></p>
<p n="פרק ב - משנה ו">
<d>הֲרֵי עָלַי לְגַלַּח חֲצִי נָזִיר, וְשָׁמַע חֲבֵרוֹ וְאָמַר וַאֲנִי עָלַי לְגַלַּח חֲצִי נָזִיר, זֶה מְגַלֵּחַ נָזִיר שָׁלֵם וְזֶה מְגַלֵּחַ נָזִיר שָׁלֵם, דִּבְרֵי רַבִּי מֵאִיר. וַחֲכָמִים אוֹמְרִים, זֶה מְגַלֵּחַ חֲצִי נָזִיר וְזֶה מְגַלֵּחַ חֲצִי נָזִיר:

</d>
<t i="14"><B>[זה מגלח נזיר שלם] וזה מגלח נזיר שלם דברי ר''מ</B>. ר''מ לטעמיה דסבר תפוס לשון ראשון, וכי אמר הרי עלי לגלח, תגלחת שלימה קאמר, וכי הדר קאמר חצי נזיר, לאו כל כמיניה למיהדר ביה אפילו תוך כדי דבור. ורבנן סברי נדר ופתחו עמו הוא, והוי כאומר חצי קרבנות {יט} של נזיר עלי, שאינו חייב אלא חצי קרבנות של נזיר. והלכה כחכמים:

</t><t i="15">
{יט} <B>שבזה</B> הכל מודים שאינו מביא אלא חצי כו', כיון שתלה החצי בקרבן. וכשאומר חצי נזיר עלי הכל מודים דכוליה בעי אתויי, כ''ה שיטת התוספ'. וכתב דושמע חבירו ואמר ואני, בכדי נקט, דהא בראשון נמי פליגי. ועתוי''ט:

</t></p>
<p n="פרק ב - משנה ז">
<d>הֲרֵינִי נָזִיר לִכְשֶׁיִּהְיֶה לִי בֵן {כ}, וְנוֹלַד לוֹ בֵן, הֲרֵי זֶה נָזִיר {כא}. נוֹלַד לוֹ בַת, טֻמְטוּם, וְאַנְדְרוֹגִינוֹס, אֵינוֹ נָזִיר. אִם אָמַר כְּשֶׁאֶרְאֶה כְּשֶׁיִּהְיֶה {כב} לִי וָלָד, אֲפִלּוּ נוֹלַד לוֹ בַת {כג}, טֻמְטוּם, וְאַנְדְרוֹגִינוֹס, הֲרֵי זֶה נָזִיר:

</d>
<t i="14"><B>ונולד לו בן הרי זה נזיר</B>. דבלשון בני אדם לא מיקרי בן אלא זכר, ולא נקבה ולא טומטום ואנדרוגינוס. וולד מקרי אפילו נקבה וטומטום ואנדרוגינוס:

</t><t i="15">
{כ} <B>בן</B>. פירוש הודאה ושבח להקב''ה שחנני וזכני ונולד לי בן. תוספ.: {כא} <B>ה''ז</B> נזיר. בגמרא פריך פשיטא ומשני משום סיפא בת טומטום כו' שאינו נזיר דמהו דתימא לכשאבנה הוא דקאמר (כדכתיב ואבנה גם אנכי ממנה וכי נולד בת כו' בהני נמי בנוי ולהוי נזיר) קמ''ל דלא: {כב} <B>כשיהיה</B>. יש נוסחאות דלא גרסינן לה ולא ידענא אמאי שני' בסיפא מלישנא דרישא: {כג} <B>בת</B>. דמ''ד ולד דמחשבי ביני אינשי קאמר דהיינו בן קמ''ל דבת כו' נמי מקרי ולד. גמרא: {כד} בס''פ דלעיל גם מ''ה דהתם כוותיה:

</t></p>
<p n="פרק ב - משנה ח">
<d>הִפִּילָה אִשְׁתּוֹ, אֵינוֹ נָזִיר. רַבִּי שִׁמְעוֹן אוֹמֵר {כה}, יֹאמַר, אִם הָיָה בֶן קַיָּמָא, הֲרֵי אֲנִי נְזִיר חוֹבָה. וְאִם לָאו, הֲרֵי אֲנִי נְזִיר נְדָבָה. חָזְרָה וְיָלְדָה, הֲרֵי זֶה נָזִיר. רַבִּי שִׁמְעוֹן אוֹמֵר, יֹאמַר, אִם הָרִאשׁוֹן בֶּן קַיָּמָא, הָרִאשׁוֹן חוֹבָה וְזוֹ נְדָבָה. וְאִם לָאו, הָרִאשׁוֹן נְדָבָה וְזוֹ חוֹבָה:

</d>
<t i="14"><B>הפילה אשתו</B>. ולא ידע אי בר קיימא הוא אי נפל הוא:<B> אינו נזיר</B>. ומתניתין ר' יהודה היא דאמר לא מחית איניש נפשיה אספיקא, וכי אמר כשיהיה לי ולד, על ולד ודאי קאמר:<B> רבי שמעון אומר יאמר אם היה בן קיימא וכו'</B>. ר' שמעון סבר ספק נזירות להחמיר, הלכך צריך להיות נזיר מספק, ומתנה ואומר אם בן קיימא הוא הריני נזיר חובה ואם לאו הריני נזיר נדבה, ומגלח ומביא קרבנותיו לסוף שלשים יום. ובלא תנאי לא היה יכול להביא קרבן מספק. ואין הלכה כר''ש:<B> חזרה וילדה הרי זה נזיר</B>. שהרי לא נהג נזירות מחמת הנפל, ועכשיו שילדה ולד של קיימא חלה נזירות. ולדברי ר''ש צריך לחזור ולהתנות, דשמא הראשון היה ולד של קיימא:

</t><t i="15">
{כה} <B>ר''ש</B> אומר. ולא פליג אהא דנולד לו בן (טומטום כו') דלעיל דכשאמר שיהיה לי בן ודאי לא היה דעתו אלא לבן ודאי לא לטומטום ולא פליג אלא היכא דהפילה בן זכר דמספקא ליה דשמא הוי בן קיימא והוי בן גמור. תוספ':

</t></p>
<p n="פרק ב - משנה ט">
<d>הֲרֵינִי נָזִיר, וְנָזִיר כְּשֶׁיִּהְיֶה לִי בֵן, הִתְחִיל מוֹנֶה אֶת שֶׁלּוֹ וְאַחַר כָּךְ נוֹלַד לוֹ בֵן, מַשְׁלִים אֶת שֶׁלּוֹ וְאַחַר כָךְ מוֹנֶה אֶת שֶׁל בְּנוֹ. הֲרֵינִי נָזִיר כְּשֶׁיִּהְיֶה לִי בֵן וְנָזִיר, הִתְחִיל מוֹנֶה אֶת שֶׁלּוֹ וְאַחַר כָּךְ נוֹלַד לוֹ בֵן, מַנִּיחַ אֶת שֶׁלּוֹ וּמוֹנֶה אֶת שֶׁל בְּנוֹ וְאַחַר כָּךְ מַשְׁלִים {כו} אֶת שֶׁלּוֹ:

</d>
<t i="14"><B>הריני נזיר ונזיר לכשיהיה לי בן</B>. מי שקבל עליו נזירות סתם, ועוד קבל עליו נזירות אחרת כשיהיה לו בן:<B> משלים את שלו</B>. תחלה, ומגלח ומביא קרבן, ואח''כ מונה את של בנו:<B> הריני נזיר כשיהיה לי בן ונזיר</B>. שקיבל עליו תחלה נזירות בנו:<B> והתחיל מונה את שלו ואח''כ נולד לו בן</B>. קודם שישלמו שלשים יום:<B> מניח את שלו ומונה את של בנו</B>. דכיון שקיבל עליו נזירות בנו תחלה, מיד כשנולד לו בן צריך להניח את שלו ולמנות של בנו ואח''כ משלים את שלו:

</t><t i="15">
{כו} <B>משלים</B>. ואח''כ יגלח על שתיהם ומביא ב' קרבנות, אחד לנזירות בנו ואחד לנזירות עצמו אבל לא יגלח אחר שהשלים נזירות בנו דא''כ האיך ישלים נזירות שלו כי לא יוכל לגלח בהשלמת נזירות דאין גדול שער פחות מל' יום ונהי דאם נדר נזירות מרובה שהיה נשאר אחר נזירות בנו ל' יום דאז היה יכול לגלח לנזירות בנו להשלים נזירותו ולשוב ולגלח, מ''מ במתניתין דמיירי בסתם נזירות דהוי ל' יום כו' לכך לא יגלח עד שישלים ב' הנזירות ויביא ב' קרבנות. רש''י ותוספ'. והר''מ כתב דס''ל דאפילו בנזירות מועטת יחזור וימנה ל' יום. ובדעת הר''ב אין הכרע:<B>
</B>
</t></p>
<p n="פרק ב - משנה י">
<d>הֲרֵינִי נָזִיר לִכְשֶׁיְּהֵא לִי בֵן, וְנָזִיר מֵאָה יוֹם. נוֹלַד לוֹ בֵּן עַד שִׁבְעִים, לֹא הִפְסִיד כְּלוּם. לְאַחַר שִׁבְעִים, סוֹתֵר שִׁבְעִים שֶׁאֵין תִּגְלַחַת פָּחוּת מִשְּׁלשִׁים יוֹם:

</d>
<t i="14"><B>עד שבעים לא הפסיד כלום</B>. שכשהוא מפסיק נזירותו ומונה נזירות בנו ומגלח וחוזר ומשלים את שלו לתשלום נזירותו מן השבעים שמנה כבר עד המאה שנדר, הם ל' יום, נמצא בין תגלחת של נזירות בנו לתגלחת של תשלום נזירותו ל' יום ואינו מפסיד כלום. אבל אם מנה יותר משבעים יום קודם שהתחיל בנזירות בנו ובא להפסיק נזירותו כדי להתחיל נזירות בנו, כשיגלח על נזירות בנו ובא להשלים נזירותו עד מאה יום שנדר נמצאו פחות משלשים יום בין תגלחת של נזירות בנו לתגלחת של נזירותו, ואי אפשר להיות בין תגלחת לתגלחת פחות מל' יום, ונמצא מפסיד כל אותן הימים שמנה יותר מע':<B>
</B>
</t></p>
</chap>
<chap n="פרק ג">
<p n="פרק ג - משנה א">
<d>מִי שֶׁאָמַר הֲרֵינִי נָזִיר, מְגַלֵּחַ יוֹם שְׁלשִׁים וְאֶחָד. וְאִם גִּלַּח לְיוֹם שְׁלשִׁים, יָצָא. הֲרֵינִי נָזִיר שְׁלשִׁים יוֹם, אִם גִלַּח לְיוֹם שְׁלשִׁים לֹא יָצָא:

</d>
<t i="14"><B>מי שאמר הריני נזיר מגלח יום שלשים ואחד</B>. דסתם נזירות שלשים יום:<B> ואם גלח יום שלשים יצא</B>. דמקצת היום ככולו:<B> הריני נזיר שלשים יום אם גלח יום ל' לא יצא</B>. דהואיל ופירש שלשים יום שלמים קאמר:

</t><t i="15"><B>.אין</B> פירוש למשנה זו

</t></p>
<p n="פרק ג - משנה ב">
<d>מִי שֶׁנָּזַר שְׁתֵּי נְזִירִיּוֹת, מְגַלֵּחַ אֶת הָרִאשׁוֹנָה יוֹם שְׁלשִׁים וְאֶחָד, וְאֶת הַשְּׁנִיָּה יוֹם שִׁשִּׁים וְאֶחָד {א}. וְאִם גִּלַּח אֶת הָרִאשׁוֹנָה יוֹם שְׁלשִׁים, מְגַלֵּחַ אֶת הַשְּׁנִיָּה יוֹם שִׁשִּׁים. וְאִם גִּלַּח יוֹם שִׁשִּׁים חָסֵר אֶחָד, יָצָא. וְזוֹ עֵדוּת הֵעִיד רַבִּי פַּפְּיַס עַל מִי שֶׁנָּזַר שְׁתֵּי נְזִירִיּוֹת, שֶׁאִם גִּלַּח אֶת הָרִאשׁוֹנָה שְׁלשִׁים יוֹם, מְגַלֵּחַ אֶת הַשְׁנִיָּה יוֹם שִׁשִּׁים. וְאִם גִּלַּח לְיוֹם שִׁשִּׁים חָסֵר אֶחָד, יָצָא, שֶׁיּוֹם שְׁלשִׁים עוֹלֶה לוֹ מִן הַמִּנְיָן:

</d>
<t i="14"><B>ואם גלח יום ששים חסר א' יצא</B>. שיום ל' של נזירות ראשונה עולה לכאן ולכאן, וכיון שיום ל' של הראשונה נמנה גם מן הנזירות השניה נמצאו שלשים יום של נזירות שניה כלים בששים חסר א':

</t><t i="15">
{א} ששים ואחד. שכשגלח הראשונה ביום שלשים ואחד נגמר הנזירות ומתחלת נזירות שני בו ביום מידי דהוה אאדם שמקבל עליו נזירות בחצי היום שאותו היום עולה לו ליום שלם הלכך ביום ששים כלו שתי נזירות ובס''א מגלח על השניה ונמצא דכל תגלחת ביום ל''א. תוספ':

</t></p>
<p n="פרק ג - משנה ג">
<d>מִי שֶׁאָמַר הֲרֵינִי נָזִיר, נִטְמָא יוֹם שְׁלשִׁים, סוֹתֵר {ב} אֶת הַכֹּל. רַבִּי אֱלִיעֶזֶר אוֹמֵר, אֵינוֹ סוֹתֵר אֶלָּא שִׁבְעָה {ג}. הֲרֵינִי נָזִיר שְׁלשִׁים יוֹם, נִטְמָא יוֹם שְׁלשִׁים, סוֹתֵר אֶת הַכֹּל:

</d>
<t i="14"><B>נטמא יום שלשים סתר את הכל</B>. שהרי נטמא בתוך ימי הנזירות. ולא אמרינן דיום ל' עולה לכאן ולכאן דמקצת היום ככולו אלא כשגלח והביא קרבנותיו בו ביום:<B> ר''א אומר אינו סותר אלא שבעה</B>. דסבירא ליה אמרינן מקצת היום ככולו וכאילו נטמא לאחר מלאת, וטומאה דלאחר מלאת לר''א אינה סותרת אלא שבעה:<B> הריני נזיר שלשים יום נטמא יום ל' סתר את הכל</B>. בין לר''א בין לרבנן. דכיון דאמר הריני נזיר שלשים יום, הכל מודים דל' יום שלמים בעינן, ולא אמרינן בהא מקצת היום ככולו. ור''א דסבירא ליה שהנטמא ביום מלאת ממש סותר שלשים בלבד ואינו סותר הכל, יליף לה מקרא דכתיב (במדבר ו') וזאת תורת הנזיר ביום מלאת, נטמא ביום מלאת תן לו תורת הנזיר, כלומר סתם נזירות שלשים יום, הכא שאמר הריני נזיר ל' יום ונטמא ביום ל' שהוא יום מלאת, לכי סתר כל השלשים, סתר את הכל ורבנן נמי דפליגי עליה דר''א ואמרי שהנטמא ביום מלאת סותר את הכל ואפילו מנה כמה ימים, הכא כי אמר הריני נזיר ל' יום ונטמא ביום מלאת לכי נמי סתר ל' סתר את הכל, הלכך בין לר''א בין לרבנן סתר את הכל. ובכל הא דאפליגו ר''א וחכמים הלכה כחכמים:

</t><t i="15">
{ב} <B>סותר</B>. כדכתיב וכי ימות מת עליו וגו' והימים הראשונים יפלו: {ג} <B>אלא</B> ז'. כדי שיביא קרבנותיו בטהרה שיזה עליו בג' וז'. רש''י. והיינו סותר ז' שאסור לשתות יין ולהטמא למתים עד שיביא קרבנותיו. תוספ':

</t></p>
<p n="פרק ג - משנה ד">
<d>הֲרֵינִי נָזִיר מֵאָה יוֹם, נִטְמָא יוֹם מֵאָה, סוֹתֵר אֶת הַכֹּל. רַבִּי אֱלִיעֶזֶר אוֹמֵר, אֵינוֹ סוֹתֵר אֶלָּא שְׁלשִׁים. נִטְמָא יוֹם מֵאָה וְאֶחָד, סוֹתֵר שְׁלשִׁים יוֹם. רַבִּי אֱלִיעֶזֶר אוֹמֵר, אֵינוֹ סוֹתֵר אֶלָּא שִׁבְעָה:

</d>
<t i="14"><B>הריני נזיר מאה יום נטמא יום מאה סתר את הכל</B>. רבנן לטעמייהו דאמרי נטמא יום מלאת כאילו נטמא בתוך זמנו וסותר את הכל:<B> ר''א אומר לא סתר אלא ל'</B>. דסבירא ליה נטמא ביום מלאת אינו סותר אלא שלשים {ד}:<B> נטמא יום מאה ואחד</B>. לרבנן סותר שלשים, דגזרו יום מאה ואחד שהוא יום תגלחת אטו יום מאה. ומ''מ לא החמירו {ה} עליו לעשותו כיום מאה שהוא יום מלאת שהוא סותר הכל, וגזרו שיסתור סתם נזירות שהוא שלשים יום בלבד:<B> ור''א אומר אינו סותר אלא שבעה</B>. ואזדא לטעמיה דאפילו ביום שלשים לא גזר באומר הריני נזיר סתם {ו}:

</t><t i="15">
{ד} <B>ואע''ג</B> דס''ל לר''א מקצת היום ככולו הואיל דקאמר מאה יום שלימים משמע. רש''י. וקצת קשה דאלא היכא הו''ל למימר דבשלמא כשאמר שלשים שהיה יכול לדור בנזיר סתם והוה ל' כי פירש ואמר ל' ודאי שלימים בעי למימר, אבל כשרוצה לידור בנזירות מרובה על כרחו צריך לפרש ומנלן דשלימים בעי למימר. ונראה כפירוש התוספ' דמשמעות דקרא דזאת תורת הנזיר משמע דאיירי בדמפרש נזירותו ולא בסתם נזיר, מדקאמר נטמא ביום מלאת תן לו תורת נזיר פירוש סתם נזירות מכלל דעד השתא לאו בכלל נזירות קיימי. אבל מנזירות סתם לא מיירי כלל. אבל כי נדר בפירוש ל' אז לא הוי נמי סתם נזיר דהא פירש ל' יום בההיא מודה ר''א כי נטמא ביום שלשים דסותר ל' דבדידיה נמי איירי קרא: {ה} <B>אבל</B> התוספ' כתבו דלכך אינו סותר אלא ל' דהואיל ויום ק''א יום תגלחת ויום הבאת קרבנותיו גזרינן אטו נזיר סתם היכא דנטמא ביום שלשים דהוי יום ל' יום תגלחת מן התורה משום דאמרינן מקצת היום ככולו וסותר כל שלשים מדין תורה כדלעיל וגזרינן יום ק''א אטו יום ל' וה''ה לעיל הוה מצי למימר הכי גבי הריני נזיר נטמא יום ל''א סותר הכל מדרבנן: {ו} <B>כלומר</B> דלית ליה גזירה כלל ואפילו ביום ל' אבל לרבנן דסותר לאו משום גזירה הוא אלא מן התורה הוא. ועתוי''ט:

</t></p>
<p n="פרק ג - משנה ה">
<d>מִי שֶׁנָּזַר וְהוּא בְּבֵית הַקְּבָרוֹת {ז}, אֲפִלּוּ הָיָה שָׁם שְׁלשִׁים יוֹם, אֵין עוֹלִין לוֹ מִן הַמִּנְיָן וְאֵינוֹ מֵבִיא קָרְבַּן טְמְאָה {ח}. יָצָא וְנִכְנַס, עוֹלִין לוֹ מִןֹ הַמִּנְיָן וּמֵבִיא קָרְבַּן טֻמְאָה. רַבִּי אֱלִיעֶזֶר אוֹמֵר, לֹא בוֹ בַיּוֹם, שֶׁנֶּאֱמַר (במדבר ו) וְהַיָּמִים הָרִאשׁוֹנִים יִפְּלוּ, עַד שֶׁיִּהְיוּ לוֹ יָמִים רִאשׁוֹנִים:

</d>
<t i="14"><B>ואינו מביא קרבן טומאה</B>. דכי כתיב קרבן טומאה, בנזיר טהור שנטמא הוא דכתיב. ומ''מ אם התרו בו חייב מלקות:<B> יצא ונכנס עולין לו מן המנין ומביא קרבן טומאה</B>. הא מתניתין מפרשא בגמרא הכי, יצא מבית הקברות והזה שלישי ושביעי וטבל וטהר מטומאתו והתחיל למנות ימי נזירותו, אע''פ שחזר ונכנס אח''כ לבית הקברות, עולין לו מן המנין אלו הימים שמנה אחר שטהר, הואיל והפסיקה טהרה בין הימים הראשונים שנזר והוא בבית הקברות ובין אלו הימים האחרונים. ואע''פ שחזר ונכנס לבית הקברות, טומאת בית הקברות אינה סותרת מנין הימים שנמנו בטהרה, שאין סותר בנזיר אלא י''ב טומאות האמורות בו {ט}. והאי דקאמר תו ומביא קרבן טומאה, ה''ק אם נטמא שוב באחת מן הטומאות שהנזיר מגלח, מביא קרבן טומאה וסותר:<B> רבי אליעזר אומר לא בו ביום</B>. כלומר אם בו ביום שטבל וטהר בו ביום נטמא באחת מן הטומאות שהנזיר מגלח, אינו סותר אותו היום, דכתיב והימים הראשונים יפלו, אין הטומאה סותרת עד שיהיו לו ב' ימים {י} של נזירות מנויין. וה''ה בנזיר בעלמא שנטמא ביום ראשון של מנין נזירותו, שאין הטומאה סותרת אותו היום, אלא משלים עליו מנין ימי נזירותו. והלכה כרבי אליעזר:

</t><t i="15">
{ז} <B>בבה''ק</B>. וה''ה אם היה טמא ונדר. תוספ': {ח} <B>ואינו</B> כו'. אם נטמא טומאה שהנזיר מגלח עליה. הר''מ: {ט} <B>עיין</B> ריש פ''ז. ויש עוד ב' טומאות שמגלח עליהן והן עצם כשעורה ורובע קב עצמות שאלו בנזיר אין מטמא באוהל אבל מטמא לנזיר במגע ובמשא. ועתוי''ט: {י} <B>כלומר</B> עד שיתחיל יום השני. וכ''פ רש''י ותוספ', וכ''ה בפירוש הר''מ. אבל בחבורו כתב דוקא ב' ימים, לכן צ''ל דמ''ש וה''ה כו' ביום ראשון לאו דוקא וכן בדר''א לא בו ביום, לאו דוקא. ועתוי''ט:

</t></p>
<p n="פרק ג - משנה ו">
<d>מִי שֶׁנָּזַר נְזִירוּת הַרְבֵּה {יא} וְהִשְׁלִים אֶת נְזִירוּתוֹ, וְאַחַר כָּךְ בָּא לָאָרֶץ, בֵּית שַׁמַּאי אוֹמְרִים, נָזִיר שְׁלשִׁים יוֹם, וּבֵית הִלֵּל אוֹמְרִים, נָזִיר בַּתְּחִלָּה. מַעֲשֶׂה בְּהִילְנִי הַמַּלְכָּה, שֶׁהָלַךְ בְּנָהּ לַמִּלְחָמָה, וְאָמְרָה אִם יָבוֹא בְנִי מִן הַמִּלְחָמָה בְּשָׁלוֹם, אֱהֵא נְזִירָה שֶׁבַע שָׁנִים, וּבָא בְנָהּ מִן הַמִּלְחָמָה, וְהָיְתָה נְזִירָה שֶׁבַע שָׁנִים. וּבְסוֹף שֶׁבַע שָׁנִים עָלְתָה לָאָרֶץ, וְהוֹרוּהָ בֵּית הִלֵּל שֶׁתְּהֵא נְזִירָה עוֹד שֶׁבַע שָּׁנִים אֲחֵרוֹת. וּבְסוֹף שֶׁבַע שָׁנִים נִטְמֵאת, וְנִמְצֵאת נְזִירָה עֶשְׂרִים וְאַחַת שָׁנָה. אָמַר רַבִּי יְהוּדָה, לֹא הָיְתָה נְזִירָה אֶלָּא אַרְבַּע עֶשְׂרֵה שָׁנָה:

</d>
<t i="14"><B>והשלים את נזירותו ואח''כ בא לארץ</B>. שאין נזירות נוהגת אלא בארץ, משום טומאת ארץ העמים. ומי שנדר נזירות בחוצה לארץ מחייבין אותו לעלות לארץ ישראל ולהיות נוהג שם נזירותו {יב}:<B> נזיר בתחלה</B>. צריך לנהוג בארץ ישראל כמנין הימים שנדר בנזירות, והימים שנהג בנזירות בחוצה לארץ כאילו לא נהג בהם נזירות כלל:<B> אמר רבי יהודה לא היתה נזירה אלא ארבע עשרה שנה</B>. רבי יהודה סבירא ליה כר''א דאמר לעיל בפרקין הנטמא ביום מלאת אינו סותר אלא שלשים יום, ומשום הכי קאמר דהילני המלכה שנטמאה בסוף ארבע עשרה שנה שהיה ביום מלאת לא סתרה הכל ולא הוצרכה למנות עוד שבע שנים אחרות אלא ל' יום בלבד. ולפי שלא היתה שנה שלימה לא מנאה בחשבון והרי הוא כאילו אמר לא היתה נזירה אלא י''ד שנה ושלשים יום:

</t><t i="15">
{יא} <B>הרבה</B>. פירשו התוספ' הרבה מל' יום. וביש ספרים גרס מרובה: {יב} <B>והא</B> דתנן ואחר כך בא לארץ לאו דוקא במקרה בעלמא דלא סגי דלא אתי לא''י להקריב קרבנותיו ולהשלים נזירות לכל מר כדאית ליה. תוספ'. ומשמע דמחייבין היו אותו מיד לילך לא''י. והילני המלכה אפשר שלא ידעו חכמים בנזירותה כו' כ''מ. ולמ''ש הר''ב בעדיות פרק ד' משנה י''א דטעמא משום קנסא, י''ל דאין מחייבים אלא כשהשלים נזירותו. וכ''מ מלשון הר''ב. ועתוי''ט:

</t></p>
<p n="פרק ג - משנה ז">
<d>מִי שֶׁהָיוּ שְׁתֵּי כִתֵּי עֵדִים מְעִידוֹת אוֹתוֹ, אֵלּוּ מְעִידִים שֶׁנָּזַר שְׁתַּיִם, וְאֵלּוּ מְעִידִים שֶׁנָּזַר חָמֵשׁ, בֵּית שַׁמַּאי אוֹמְרִים, נֶחְלְקָה הָעֵדוּת וְאֵין כָּאן נְזִירוּת. וּבֵית הִלֵּל אוֹמְרִים, יֵשׁ בִּכְלָל חָמֵשׁ שְׁתַּיִם, שֶׁיְּהֵא נָזִיר שְׁתַּיִם:

</d>
<t i="14"><B>אלו מעידים שנדר שתים</B>. שתי נזיריות:<B> ואלו מעידים שנדר חמש</B>. באותה שעה שאתם אומרים שנדר שתים, אנו מעידים שנדר חמש נזירות. והוא אומר שלא נדר כלל {יג}:<B> בית שמאי אומרים נחלקה העדות</B>. הואיל ומכחישות זו את זו נתבטלו דבריהם ואין כאן עדות כלל:<B> ובית הלל אומרים יש בבלל חמש שתים</B>. ויהא נזיר שתים:<B>
</B>
</t><t i="15">
{יג} <B>וא''נ</B> באומר איני יודע והשתא צריך לידון לפי העדות א''נ ששותק ובאו שתי הכתות יחד דלא הוי שתיקתו כהודאה. דלאו מודה הוא דאמר מה לי להכחישן הא שתיהן מכחישות זו את זו. תוספ':<B>
</B>
</t></p>
</chap>
<chap n="פרק ד">
<p n="פרק ד - משנה א">
<d>מִי שֶּׁאָמַר הֲרֵינִי נָזִיר, וְשָׁמַע חֲבֵרוֹ וְאָמַר וָאָנִי, וָאָנִי {א}, כֻּלָּם נְזִירִין. הֻתַּר הָרִאשׁוֹן, הֻתְּרוּ כֻלָּן. הֻתַּר הָאַחֲרוֹן, הָאַחֲרוֹן מֻתָּר וְכֻלָּם אֲסוּרִין. אָמַר הֲרֵינִי נָזִיר, וְשָׁמַע חֲבֵרוֹ וְאָמַר פִּי כְּפִיו וּשְׂעָרִי כִּשְׂעָרוֹ, הֲרֵי זֶה נָזִיר. הֲרֵינִי נָזִיר, וְשָׁמְעָה אִשְׁתּוֹ וְאָמְרָה וָאָנִי, מֵפֵר אֶת שֶׁלָּהּ, וְשֶׁלּוֹ קַיָּם, הֲרֵינִי נְזִירָה וְשָׁמַע בַּעְלָהּ וְאָמַר וָאָנִי, אֵינוֹ יָכוֹל לְהָפֵר:

</d>
<t i="14"><B>מי שאמר הריני נזיר</B>. כולם נזירים. והוא שהתפיס כל אחד מהן בתוך דברי חבירו {ב} {ג} בכדי שאלת שלום תלמיד לרב, שהוא כדי שיאמר שלום עליך רבי:<B> פי כפיו כו'</B>. והוא שיאמר פי כפיו מיין ושערי כשערו מלהגזז:<B> ושמע בעלה ואמר ואני אינו יכול להפר</B>. שכבר קיים נדרה כשאמר ואני. ואם אשה נדרה בנזיר ושמע אחר ואמר ואני, ואח''כ הפר לה בעלה. אינו מופר לזה שאמר ואני, שאין הבעל עוקר הנדר מעיקרו כמו החכם:

</t><t i="15">
{א} <B>ואני</B> ואני. כלומר שנים שמעו לראשון שקבל נזירות והאחד אמר ואני וכן השני אמר ואני. תוספ': {ב} <B>דחד</B> בחבריה מתפיס, ולאו בקמא. גמרא. ולפיכך משנתינו ששנאה ואני ואני ה''ה אפילו מאה דהא א''צ שיתפיסו בתוך כדי דיבור של ראשון, אלא דתנא לאו כי רוכלא לחשב וליזל. ועתוי''ט: {ג} <B>מסייע</B> לדברי התוספ' דהריני לא סגי כמו אהא דהא ה''נ ואני לחוד, לא מהני אלא ע''י התפסה דתכ''ד אע''פ שהיה הנזיר עומד לפניו ושיעור הדבור כתב הר''מ כדרך בינונית:

</t></p>
<p n="פרק ד - משנה ב">
<d>הֲרֵינִי נָזִיר, וָאָתְּ, וְאָמְרָה אָמֵן {ד}, מֵפֵר אֶת שֶׁלָּהּ, וְשֶׁלוֹ קַיָּם. הֲרֵינִי נְזִירָה, וָאָתָּה, וְאָמַר אָמֵן, אֵינוֹ יָכוֹל לְהָפֵר:

</d>
<t i="14"><B>הריני נזיר ואת ואמרה אמן מיפר את שלה</B>. ודוקא כי אמר לה בלשון שאלה, כלומר ואת מה תאמרי תיהוי נזירה כמוני אם לאו, אז יכול להפר. אבל אם אמר הריני נזיר ואת, בניחותא, וענתה אמן, אינו יכול להפר שהרי קיים לה:

</t><t i="15">
{ד} <B>אמן</B>. דאי לא אמרה אמן היא מותרת שאינו יכול להדירה בעל כרחה. תוס':

</t></p>
<p n="פרק ד - משנה ג">
<d>הָאִשָּׁה שֶׁנָּדְרָה בַנָּזִיר, וְהָיְתָה שׁוֹתָה בַיַּיִן וּמִטַּמְּאָה לַמֵּתִים, הֲרֵי זוֹ סוֹפֶגֶת אֶת הָאַרְבָּעִים. הֵפֵר לָהּ בַּעְלָהּ וְהִיא לֹא יָדְעָה שֶׁהֵפֵּר לָה בַּעְלָהּ וְהָיְתָה שׁוֹתָה בַיַּיִן וּמִטַּמְּאָה לַמֵּתִים, אֵינָה סוֹפֶגֶת אֶת הָאַרְבָּעִים. רַבִּי יְהוּדָה אוֹמֵר, אִם אֵינָהּ סוֹפֶגֶּת אֶת הָאַרְבָּעִים, תִּסְפּוֹג מַכַּת מַרְדּוּת:

</d>
<t i="14"><B>והיתה שותה יין ומיטמאה למתים</B>. ואחר כך הפר לה בעלה:<B> הרי זו סופגת את הארבעים</B>. על שעברה קודם הפרה {ה}:<B> תספוג מכת מרדות</B>. מדברי סופרים. ומכות מרדות {ו} האמורה. בכל מקום, כפי מראה עיני הדיין וכפי צורך השעה. ודוקא בעבירה שכבר נעשתה, אבל גבי מצות עשה כגון עשה סוכה ואינו עושה, טול לולב ואינו נוטל, מכין אותו עד שיעשה או עד שתצא נפשו:

</t><t i="15">
{ה} <B>דבעל</B> מיגו גייז ולא מעקר כדלעיל: {ו} <B>ולמה</B> קורין אותו מכות מרדות מפני שמרד בד''ת ובד''ס. הר''נ:

</t></p>
<p n="פרק ד - משנה ד">
<d>הָאִשָּׁה שֶׁנָּדְרָה בַנָּזִיר וְהִפְרִישָׁה אֶת בְּהֶמְתָּהּ וְאַחַר כָּךְ הֵפֵר לָהּ בַּעְלָה, אִם שֶׁלּוֹ הָיְתָה בְהֶמְתָּהּ, תֵּצֵא וְתִרְעֶה בָעֵדֶר {ז}. וְאִם שֶׁלָּה הָיְתָה בְהֶמְתָּהּ, הַחַטָּאת תָּמוּת {ט}, וְהָעוֹלָה תִּקְרַב עוֹלָה, וְהַשְּׁלָמִים יִקְרְבוּ שְׁלָמִים, וְנֶאֱכָלִין לְיוֹם אֶחָד וְאֵינָן טְעוּנִין לָחֶם. הָיוּ לָהּ מָעוֹת סְתוּמִים, יִפְּלוּ לִנְדָבָה. מָעוֹת מְפֹרָשִׁים, דְּמֵי חַטָּאת, יֵלְכוּ לְיָם הַמֶּלַח, לֹא נֶהֱנִים וְלֹא מוֹעֲלִים {יא} בָהֶן. דְּמֵי עוֹלָה, יָבִיאוּ עוֹלָה וּמוֹעֲלִים בָּהֶן. דְּמֵי שְׁלָמִים, יָבִיאוּ שְׁלָמִים {יב}, וְנֶאֱכָלִין לְיוֹם אֶחָד וְאֵינָן טְעוּנִין לָחֶם:

</d>
<t i="14"><B>ואם שלה</B>. כגון שנתן לה אחר במתנה ע''מ שאין לבעלה רשות בהן. {ח} דנכסי מלוג ונכסי צאן ברזל כולן משועבדים לבעלה:<B> חטאת תמות</B>. ממתינין לה עד שתמות:<B> ונאכלין ליום אחד</B>. כשלמי נזיר שאין נאכלים אלא ליום ולילה:<B> ואין טעונין לחם</B>. שכל שלמי נזיר טעונים לחם, וזו הואיל והפר לה בעלה אין שלמים הללו טעונין לחם:<B> היו לה מעות סתומים</B>. שהפרישתן סתם לקרבנות נזיר, ולא פירשה אלו הם לחטאת ואלו הם לעולה ואלו הם לשלמים {י}:<B> יפלו לנדבה</B>. לתיבות שבמקדש שמשליכים בהם שאר מעות נדבה וקונים מהן קרבנות שכולן עולות:<B> לא נהנין ולא מועלין</B>. לכתחילה אסור ליהנות בהן, ואם נהנה אינו חייב להביא קרבן מעילה האמור בכל מי שנהנה מן ההקדש:

</t><t i="15">
{ז} <B>בעדר</B>. דכי אקני לה מידי דצריכא לה, מידי דלא צריכא לה לא אקני לה. גמרא: {ח} <B>גמרא</B>. וצריך גם כן שיאמר לה ואלא מאי שאת נושאת ונותנת לפיך. תוספ': {ט} <B>תמות</B>. כדמפרש בגמרא לעיל דאשה שהפר לה בעלה והיא לא ידע' ועברה צריכה כפרה וסליחה שנאמר אישה הפרם וה' יסלח לה. והויא כחטאת שמתו בעליה דגמירי דלמיתה אזלא. והת''ח מקשה ע''ז דהתם משום דמכוונה לאיסור אבל הכא הוי קרבנות דנזיר טהור בלי שום העברה. ונ''ל טעמא דכיון שאשה ידעה שבעלה יוכל להפר ואעפ''כ הקדישה קדשה עכ''פ לענין זה וכן לקמן גבי אב שהפריש בשביל בנו הקטן: {י} <B>לאו</B> דוקא, אלא אפילו אמרה אלו לחטאת ולעולה ולשלמים:<B> ואיכא</B> דאמרי אפילו אמרה אלו הן לחובתי מפורשים הן. וכ''פ הר''מ: {יא} <B>ולא</B> מועלין. דכיון דלים המלח אזלי לא קרינן ביה קדש לה':<B> והוא</B> הדין דלעיל גבי בהמה מצי למתני לא נהנין ולא מועלין. תוספ': {יב} <B>שלמים</B>. ואצ''ל דאין מועלין בהן. רש''י. ועתוי''ט:

</t></p>
<p n="פרק ד - משנה ה">
<d>נִזְרַק עָלֶיהָ אֶחָד מִן הַדָּמִים, אֵינוֹ יָכוֹל לְהָפֵר. רַבִּי עֲקִיבָא אוֹמֵר, אֲפִלּוּ נִשְׁחֲטָה עָלֶיהָ אַחַת מִכָּל הַבְּהֵמוֹת, אֵינוֹ יָכוֹל לְהָפֵר. בַּמֶּה דְבָרִים אֲמוּרִים, בְּתִגְלַחַת הַטָּהֳרָה. אֲבָל בְּתִגְלַחַת הַטֻּמְאָה, יָפֵר {טו}, שֶׁהוּא יָכוֹל לוֹמַר אִי אֶפְשִׁי בְּאִשָּׁה מְנֻוֶּלֶת. רַבִּי אוֹמֵר, אַף בְּתִגְלַחַת הַטָהָרָה יָפֵר, שֶׁהוּא יָכוֹל לוֹמַר אִיִ אֶפְשִׁי בְּאִשָּׁה מְגֻלַּחַת:

</d>
<t i="14"><B>נזרק עליה אחד מן הדמים אינו יכול להפר</B>. דלאחר שנזרק הדם היא יכולה לשתות יין וליטמא למתים {יג}, ואין כאן יותר נדר של ענוי נפש: רבי עקיבא אומר אפילו נשחטה עליה אחת מכל הבהמות אינו יכול להפר. משום הפסד קדשים {יד}:<B> תגלחת טומאה יפר</B>. שצריכים לחזור ולמנות נזירות טהרה, ויכול לומר אי אפשי באשה מנוולת, כלומר מעונה ומנועה משתיית יין {טז}:<B> אף בתגלחת הטהרה יפר</B>. כדי שלא תצטרך להתנוול בגילוח, דגילוח באשה ניוול הוא. ותנא קמא סבר אין הגלוח ניוול שהרי יכולה לעשות פאה נכרית {יז}. ואין הלכה לא כרבי עקיבא ולא כרבי:

</t><t i="15">
{יג} <B>לישנא</B> דמ''ט פ''ו הוא דנקט. אבל ודאי דבמניעה מלטמא למתים אין כאן עינוי נפש. תוי''ט. והת''ח מסיק מגמרא דנדרים דף פ''ג ע''ב דגבי טומאה נמי אית לה צערא. וכתבו תוספ' שם נ''מ שאם נדרה שלא תלך לבית אבל בעלה מפר לה משום עינוי נפש: {יד} <B>כשנשחטה</B> החטאת שאם יפר לה נמצאת בהמה זו תצא לבית השרפה שהיא אינה צריכה לחטאת וגם לא יכול לזרוק דמה לשם שלמים דחטאת שלא לשמה פסולה. גמרא: {טו} <B>יפר</B>. אע''פ שקרבו הקרבנות של תגלחת הטומאה. הר''מ: {טז} <B>ומצינו</B> ניוול עם שם הענוי בסוף פ''ט דנדרים שהעניות מנוולתן. והקשו התוספ' דלמה לא אמר לישנא דענוי, צ''ל דקאי אדר''ע דקאמר שאפילו שנשחטה כו' מפני שאפשר לבא להפסד קדשים אע''ג דאסורה ביין עד שיזרק הדם ויש כאן ענוי נפש פורתא אבל בתגלחת הטומאה דאיכא ענוי נפש גדול שסותרת ובעי לממני נזירות אחרת מודה שיכול לומר לה אי אפשי בענוי גדול: {יז} <B>ורבי</B> סבר בפיאה נכרית איידי דזוהמא שאינה מגופה ומגניא לבעל לא ניחא ליה. גמרא:

</t></p>
<p n="פרק ד - משנה ו">
<d>הָאִישׁ מַדִּיר אֶת בְּנוֹ בַּנָּזִיר וְאֵין הָאִשָּׁה מַדֶּרֶת אֶת בְּנָהּ בַּנָּזִיר. כֵּיצַד, גִּלַּח אוֹ שֶׁגִּלְּחוּהוּ קְרוֹבָּיו, מִחָה אוֹ שֶׁמִּחוּ קְרוֹבָיו, הָיְתָה לוֹ בְהֵמָה מֻפְרֶשֶׁת, הַחַטָּאת תָּמוּת וְהָעוֹלָה תִּקְרַבּ עוֹלָה וְהַשְּׁלָמִים יִקְרְבוּ שְׁלָמִים וְנֶאֱכָלִין לְיוֹם אֶחָד וְאֵינָן טְעוּנִין לָחֶם. הָיוּ לוֹ מָעוֹת סְתוּמִין, יִפְּלוּ לִנְדָבָה. מָעוֹת מְפֹרָשִׁין, דְּמֵי חַטָּאת יֵלְכוּ לְיָם הַמֶּלַח, לֹא נֶהֱנִין וְלֹא מוֹעֲלִין. דְּמֵּי עוֹלָה, יָבִיאוּ עוֹלָה וּמוֹעֲלִין בָּהֶן. דְּמֵי שְׁלָמִים, יָבִיאוּ שְׁלָמִים וְנֶאֱכָלִין לְיוֹם אֶחָד וְאֵינָן טְעוּנִין לָחֶם:

</d>
<t i="14"><B>האיש מדיר את בנו בנזיר</B>. כשהוא קטן עד שיביא ב' שערות אחר שיהיה בן י''ג שנה ויום אחד, וכל דין נזירות עליו ואביו מביא קרבנותיו, ואם נטמא מביא קרבן טומאה. והאי מדירו, שאומר לו תהא נזיר או הרי בני פלוני נזיר, והוא שלא ימחה לא הבן ולא הקרובים. ודבר זה הלכה מפי הקבלה:<B> כיצד גלח או שגלחוהו קרובים</B>. כיצד יעשה האב בקרבנות בזמן שגלח הבן ולא קבל הנזירות או שגלחוהו קרובים, או מיחה או שמיחוהו קרובים דבטל הנזירות. ודוקא כשמיחה הוא או מיחו הקרובים מיד. אבל אם התחיל לנהוג נזירות או שקיבל עליו הנזירות, תו לא מצי לממחי לא הוא ולא קרובים:

</t><t i="15"><B>.אין</B> פירוש למשנה זו

</t></p>
<p n="פרק ד - משנה ז">
<d>הָאִישׁ מְגַלֵּחַ עַל נְזִירוּת אָבִיו וְאֵין הָאִשָּׁה מִגַלַּחַת עַל נְזִירוּת אָבִיהָ. כֵּיצַד, מִי שֶׁהָיָה אָבִיו נָזִיר וְהִפְרִישׁ מָעוֹת עַל נְזִירוּתוֹ וָמֵת, וְאָמַר הֲרֵינִי נָזִיר עַל מְנָת שֶׁאֲגַלַּח עַל מָעוֹת אַבָּא, אָמַר רַבִּי יוֹסֵי, הֲרֵי אֵלּוּ יִפְלוּ לִנְדָבָה. אֵין זֶה מְגַלֵּחַ עַל נְזִירוּת אָבִיו, אֵיזֶהוּ שֶׁמְּגַלֵּחַ עַל נְזִירוּת אָבִיו, מִי שֶׁהָיָה הוּא וְאָבִיו נְזִירִים וְהִפְרִישׁ אָבִיו מָעוֹת סְתוּמִים לִנְזִירוֹתוֹ וָמֵת, זֶהוּ שֶׁמְּגַלֵּחַ עַל נְזִירוּת אָבִיו:

</d>
<t i="14"><B>האיש מגלח על נזירות אביו ואין האשה מגלחת על נזירות אביה</B>. ואפילו היא בת יורשת. ודבר זה הלכה מפי הקבלה:<B> אמר רבי יוסי הרי אלו יפלו לנדבה וכו'</B>. ואין הלכה כרבי יוסי. אלא בין שמת אביו ואמר הריני נזיר על מנת שאגלח על מעות אבא, בין שהיו הוא ואביו {יח} נזירים ומת אביו, מגלח על נזירות אביו. ואם היו בנים רבים וקדם אחד מהן וגילח על נזירות אביו, זכה:<B>
</B>
</t><t i="15">
{יח} כלומר או שהיה א''נ יש לגרוס בדברי הר''ב אלא בין שמת. תוי''ט:<B>
</B>
</t></p>
</chap>
<chap n="פרק ה">
<p n="פרק ה - משנה א">
<d>בֵּית שַׁמַּאי אוֹמְרִים, הֶקְדֵּשׁ טָעוּת הֶקְדֵּשׁ. וּבֵית הִלֵּל אוֹמְרִים, אֵינוֹ הֶקְדֵּשׁ. כֵּיצַד, אָמַר שׁוֹר שָׁחוֹר שֶׁיֵּצֵא מִבֵּיתִי רִאשׁוֹן הֲרֵי הוּא הֶקְדֵּשׁ וְיָצָא לָבָן, בֵּית שַׁמַּאי אוֹמְרִים הֶקְדֵּשׁ, וּבֵית הִלֵּל אוֹמְרִים אֵינוֹ הֶקְדֵּשׁ:

</d>
<t i="14"><B>בית שמאי אומרים הקדש טעות הקדש</B>. דילפינן מתמורה דהוי אפילו בטעות, דכתיב (ויקרא כ''ז) והיה הוא ותמורתו יהיה קודש, ודרשינן יהיה לרבות שוגג כמזיד {א}:<B> ובית הלל אומרים אינו הקדש</B>. דלא גמרינן תחלת הקדש דבר שאינו בא מכח הקדש, מתמורה שהוא סוף הקדש שבא מכח דבר אחר שהיה הקדש:

</t><t i="15">
{א} <B>ובגמרא</B> פריך מה אלו אמר זה תחת זה לחצי היום מי הויא תמורה מההיא שעתא (בתמיה) אלא עד דמטי חצי היום הוא דהוה תמורה ה''נ לכי מגליא מלתא דיצא שחור תחילה קדוש ולא השתא דנפיק לבן ברישא ומסיק דשאני תמורה דליכא לפרושי מלתא בענין אחר כלל ממה שאמר זו תחת זו לחצי היום. אבל הכא יש לנו לפרש דבריו דמתחלה נתכוין להקדיש ל''ש שחור ל''ש לבן שיצא מפתח ראשון, והא דקאמר שחור לפי שטעה והיה סבור השחור יצא ראשון הלכך טעותו לא ימנע את ההקדש מלחול על השור שיצא מבית ראשון ואפילו על הלבן חל ההקדש:

</t></p>
<p n="פרק ה - משנה ב">
<d>דִּינַר זָהָב שֶׁיַּעֲלֶה בְיָדִי רִאשׁוֹן הֲרֵי הוּא הֶקְדֵּשׁ וְעָלָה שֶׁל כֶּסֶף, בֵּית שַׁמַּאי אוֹמְרִים הֶקְדֵּשׁ, וּבֵית הִלֵּל אוֹמְרִים אֵינוֹ הֶקְדֵּשׁ. חָבִית שֶׁל יַיִן שֶׁתַּעֲלֶה בְיָדִי רִאשׁוֹנָה הֲרֵי הִיא הֶקְדֵּשׁ וְעָלְתָה שֶׁל שֶׁמֶן {ב}, בֵּית שַׁמַּאי אוֹמְרִים הֶקְדֵּשׁ, וּבֵית הִלֵּל אוֹמְרִים אֵינוֹ הֶקְדֵּשׁ:

</d>
<t i="14"><B>דינר זהב</B>. רישא אשמועינן במידי דקדוש קדושת הגוף, והכא אשמועינן במידי דקדוש קדושת דמים:

</t><t i="15">
{ב} <B>שמן</B>. במקום שהיין שם ביוקר מן השמן ואפ''ה קאמר ב''ה דאינו קדוש אע''פ שמה שתעלה בידי הוא פחות בדמיו מדמי מה שנדר והויא דומיא דדינר זהב כו':

</t></p>
<p n="פרק ה - משנה ג">
<d>מִי שֶׁנָּדַר בַּנָּזִיר וְנִשְׁאַל לֶחָכָם וַאֲסָרוֹ, מוֹנֶה מִשָּׁעָה שֶׁנָּדַר. נִשְׁאַל לֶחָכָם וְהִתִּירוֹ, הָיְתָה לוֹ בְהֵמָה מֻפְרֶשֶׁת, תֵּצֵא וְתִרְעֶה {ה} בָעֵדֶר. אָמְרוּ בֵּית הִלֵּל לְבֵית שַׁמַּאי, אִי אַתֶּם מוֹדִים בָּזֶה שֶׁהוּא הֶקְדֵּשׁ טָעוּת שֶׁתֵּצֵא וְתִרְעֶה בָעֵדֶר. אָמְרוּ לָהֶן בֵּית שַׁמַּאי, אִי אַתֶּם מוֹדִים בְּמִי שֶׁטָּעָה וְקָרָא לַתְּשִׁיעִי עֲשִׂירִי וְלָעֲשִׂירִי תְשִׁיעִי וּלְאַחַד עָשָׂר עֲשִׂירִי שֶׁהוּא מְקֻדָּשׁ. אָמְרוּ לָהֶם בֵּית הִלֵּל, לֹא הַשֵּׁבֶט קִדְּשׁוֹ. וּמָה אִלּוּ טָעָה וְהִנִּיחַ אֶת הַשֵּׁבֶט עַל שְׁמִינִי וְעַל שְׁנֵים עָשָׂר, שֶׁמָּא עָשָׂה כְלוּם. אֶלָּא כָּתוּב שֶׁקִּדֵּשׁ אֶת הָעֲשִׂירִי, הוּא קִדֵּשׁ אֶת הַתְּשִׁיעִי וְאֶת אַחַד עָשָׂר:

</d>
<t i="14"><B>מי שנדר בנזיר</B>. בלשון שהיה דומה לו שלא היה נזיר:<B> ונשאל לחכם ואסרו</B>. ואמר לו שיש בלשון זה לשון נזירות, והוא לא נזהר מלשתות יין {ג}:<B> מונה משעה שנדר</B>. ולא קנסינן ליה {ד} על שעבר ושתה יין, אע''ג דמספק איסור היה לו לפרוש עד שישאל לחכם:<B> נשאל לחכם והתירו</B>. שאמר לו שאין בלשון זה לשון נזירות:<B> תצא ותרעה בעדר</B>. דהפרשה בטעות הואי ותצא לחולין. ובהא מודו ב''ש, דכיון דאינו נזיר, כי קאמר לקרבנות נזירותו, ולא מידי קאמר, כאדם שאינו חייב חטאת ואמר הרי זו לחטאתי:<B> אי אתם מודים בזה שהוא הקדש טעות</B>. ומאי שנא מריש פרקין דאמריתו הקדש בטעות הוי הקדש:<B> אמרו להם בית שמאי</B>. לא חשו להשיבם עיקר טעמם, אלא לדבריהם קאמרי להו מתשיעי ואחד עשר דקדשו בטעות דמרבינן ליה מן וכל מעשר בקר וצאן (ויקרא כ''ז):<B> אמרו להם ב''ה לא השבט קידשו</B>. בתמיה {ו}. כלומר גזרת הכתוב היא דתשיעי ואחד עשר הסמוכים לעשירי השבט מקדשן אם קרא להם עשירי, ולא ילפינן מיניה בעלמא דהקדש בטעות הוי הקדש, דאילו הוי טעמא משום הקדש בטעות א''כ אפילו שמיני ושנים עשר נמי, אלא הכתוב שקדש עשירי כו', וגזירת הכתוב היא ולא ילפינן מינה {ז}:

</t><t i="15">
{ג} <B>ובדוקא</B> נקט משום דשתיית יין אינו סותר אבל טומאה וגילוח דסותרין לא גרע מגלח או גלחוהו לסטים: {ד} <B>משמע</B> אפילו מד''ס דאלו מד''ת לא שייך קנסא אלא דינא הוא או לאו דינא. ועתוי''ט: {ה} <B>ותרעה</B> כו'. אע''ג דבאשה שהפר לה בעלה אם שלה בהמתה החטאת תמות. התם שאני דבעל מיגז גייז, אבל החכם עוקר הנדר מעיקרו. תוספ': {ו} <B>משמע</B> דה''ק דהתם שאני שע''י גזירת הכתוב קדשו השבט, ודוחק לפרש כן שהרי הוא אומר ומה אלו טעה והניח השבט כו' משמע דאדרבה ה''ק שאין השבט מקדשו אלא גזירת הכתוב כו'. וי''ל דהר''ב ה''ק לא כמו שאתם אומרים וכי השבט קדשו בתמיה. וכמו זה נמצא במשנה שמשיבים כדרך לא כן, בפ''י דפסחים: {ז} <B>ואף</B> ב''ש לא השיבו זה לעיקר טעמם, אלא עיקר טעמא דמתמורה ילפינן:

</t></p>
<p n="פרק ה - משנה ד">
<d>מִי שֶׁנָּדַר בַּנָּזִיר וְהָלַךְ לְהָבִיא אֶת בְּהֶמְתּוֹ {ח} וּמְצָאָהּ שֶׁנִּגְנְבָה, אִם עַד שֶׁלֹּא נִגְנְבָה בְהֶמְתּוֹ נָזַר, הֲרֵי זֶה נָזִיר. וְאִם מִשֶּׁנִּגְנְבָה בְהֶמְתּוֹ נָזַר, אֵינוֹ נָזִיר. וְזוֹ טָעוּת טָעָה נַחוּם הַמָּדִי כְּשֶׁעָלוּ נְזִירִים מִן הַגּוֹלָה וּמָצְאוּ בֵּית הַמִּקְדָּשׁ חָרֵב, אָמַר לָהֶם נַחוּם הַמָּדִי, אִלּוּ הֱיִיתֶם יוֹדְעִים שֶׁבֵּית הַמִּקְדָּשׁ חָרֵב הֱיִיתֶם נוֹזְרִים. אָמְרוּ לוֹ לֹא, וְהִתִּירָן נַחוּם הַמָּדִי. וּכְשֶׁבָּא הַדָּבָר אֵצֶל חֲכָמִים, אָמְרו לוֹ, כֹּל שֶׁנָּזַר עַד שֶׁלֹּא חָרַב בֵּית הַמִּקְדָּשׁ, נָזִיר. וּמִשֶּׁחָרַב בֵּית הַמִּקְדָּשׁ, אֵינוֹ נָזִיר:

</d>
<t i="14"><B>מי שנדר בנזיר</B>. ובשעה שנדר היו לו בהמות ואדעתא דהכי נדר שיקריב קרבנותיו מאותם בהמות. והלך ומצאן שנגנבו ומחמת זה מתחרט על שנדר בנזיר:<B> אם עד שלא נגנבו בהמותיו נדר הרי זה נזיר</B>. ולא יתיר לו החכם בפתח זה, דנולד הוי {ט} ואין פותחין בנולד:<B> ואם לאחר שנגנבו נדר</B>. ואמר אילו הייתי יודע שנגנבו לא הייתי נודר, הרי זה פתח ויתירנו החכם: וזו טעות טעה נחום המדי שכשעלו נזירים מן הגולה ומצאו בהמ''ק חרב. והם נדרו קודם שחרב הבית, והתיר להן, ואמרו לו חכמים דנולד הוא ואין פותחין בנולד. והלכה כחכמים:

</t><t i="15">
{ח} <B>בהמתו</B>. ר''ל ג' בהמות המחוייבות לו. הר''מ בפירושו. ואפשר שהמשנה נתכוונה להורות שאפילו לא נגנבה אלא אחת ולפיכך שנאן הכל בלשון בהמה אחת: {ט} <B>ונולד</B> לא שכיח הוא. וכן חורבן הבית כשהיה קיים בשעת הנזירות:

</t></p>
<p n="פרק ה - משנה ה">
<d>הָיוּ מְהַלְּכִין בַּדֶּרֶךְ וְאֶחָד בָּא כְנֶגְדָּן, אָמַר אֶחָד מֵהֶן הֲרֵינִי נָזִיר שֶׁזֶּה פְלוֹנִי, וְאֶחָד אָמַר הֲרִינִי נָזִיר שֶׁאֵין זֶה פְּלוֹנִי הֲרֵינִי נָזִיר שֶׁאֶחָד מִכֶּם נָזִיר, שֶׁאֵין אֶחָד מִכֶּם נָזִיר {י}, שֶׁשְּׁנֵיכֶם נְזִירִים. שֶׁכֻּלְכֶם נְזִירִים, בֵּית שַׁמַּאי אוֹמְרִים כֻּלָּם נְזִירִין. וּבֵית הִלֵּל אוֹמְרִים, אֵינוֹ נָזִיר אֶלָּא מִי שֶׁלֹּא {יא} נִתְּקַיְּמוּ דְבָרָיו. וְרַבִּי טַרְפוֹן אוֹמֵר, אֵין אֶחָד מֵהֶם נָזִיר:

</d>
<t i="14"><B>הריני נזיר שזה איש פלוני</B>. אם זה ההולך לנגדי הוא איש פלוני הריני נזיר, והשני אומר אם אין זה איש פלוני הריני נזיר:<B> כולם נזירים</B>. ואפילו אותם שלא נתקיימו דבריהם. דכי היכי דהקדש בטעות הוי הקדש, הכי נמי נזירות בטעות הויא נזירות:<B> ר''ט אומר אין אחד מהם נזיר</B>. דסבר ר''ט אין נזירות אלא להפלאה, כלומר שיהא ברור וידוע לו בשעת נדרו שיהא נזיר, וכל הני לא היה ידוע לו בשעת נדרו שיהיה כדבריו. ואין הלכה כר''ט:

</t><t i="15">
{י} <B>שאין</B> כו'. משמע שאין אחד מהם נזיר וחבירו מיהא הוי נזיר. ולא שאין בשנים הראשונים שום נזיר דא''כ לר''ט להוי נזיר שהרי שניהם אינם נזירים לדידיה ושפיר הוי חשוב להפלאה. תוספ'. וע''ע: {יא} <B>שלא</B> כו'. בגמרא מי שלא נתקיימו דבריו אמאי הוי נזיר א''ר יהודה אימא מי שנתקיימו דבריו אביי אמר כגון דאמר א''נ לאו פלוני הוא אהוי נזיר ומאי לא נתקיימו דבריו לא נתקיימו דבריו הראשונים אלא דבריו האחרונים. ופירש''י דה''ק ב''ה לא מבעיא כי נתקיימו דבריו הראשונים דהוי נזיר אלא אפילו לא נתקיימו דבריו הראשונים הרי זה נזיר משום דבריו האחרונים. והתוספ' פירשו דמיירי שחזר בו תכ''ד ואגב אורחיה קמ''ל דתוך כדי דבור כדבור דמי, ודבריו האחרונים עקרים. ועיין תוספות יום טוב:

</t></p>
<p n="פרק ה - משנה ו">
<d>הִרְתִּיעַ לַאֲחוֹרָיו, אֵינוֹ נָזִיר. רַבִּי שִׁמְעוֹן אוֹמֵר, יֹאמַר, אִם הָיָה כִדְבָרַי, הֲרֵינִי נְזִיר חוֹבָה. וְאִם לָאו, הֲרֵינִי נְזִיר נְדָבָה:

</d>
<t i="14"><B>הרתיע לאחוריו</B>. זה שבא כנגדן חזר לאחוריו ולא נודע מי הוא:<B> אינו נזיר</B>. אין אחד מהם נזיר, דלא מחית אינש נפשיה אספיקא {יב} ודעתו היה בשעת הנדר שאם לא יבא הדבר לידי בירור שלא יהיה בדבריו כלום:<B> ר' שמעון אומר כו'</B>. רבי שמעון לטעמיה דאמר ספק נזירות להחמיר. ומה תקנתן שהרי אי אפשר להביא קרבן מספק, אלא צריכים להתנות כל אחד ולומר אם אינו כדבריו שיהא נזיר נדבה. ואין הלכה כרבי שמעון:

</t><t i="15">
{יב} <B>ורבי</B> יהודה היא ופירשו התוספ' דפלוגתייהו במתניתין אליבא דב''ה היא:

</t></p>
<p n="פרק ה - משנה ז">
<d>רָאָה אֶת הַכּוֹי וְאָמַר, הֲרֵינִי נָזִיר שֶׁזֶּה חַיָּה, הֲרֵינִי נָזִיר שֶׁזֶּה אֵינוֹ חַיָּה, הֲרֵינִי נָזִיר שֶׁזֶּה בְהֵמָה, הֲרֵינִי נָזִיר שֶׁאֵין זֶה בְהֵמָה, הֲרֵינִי נָזִיר שֶׁזֶּה חַיָּה וּבְהֵמָה, הֲרֵינִי נָזִיר שֶׁאֵין זֶה לֹא חַיָּה וְלֹא בְהֵמָה, הֲרֵינִי נָזִיר שֶׁאֶחָד מִכֶּם נָזִיר, הֲרֵינִי נָזִיר שֶׁאֵין אֶחָד מִכֶּם נָזִיר, הֲרֵינִי נָזִיר שֶׁכֻּלְּכֶם נְזִירִים, הֲרֵי כֻלָּם נְזִירִים:

</d>
<t i="14"><B>ראה את הכוי</B>. ששה בני אדם שראו את הכוי, ואמר אחד מהן הריני נזיר אם זה חיה, ואמר השני הריני נזיר אם אינו חיה, ואמר השלישי הריני נזיר אם הוא בהמה, ואמר הרביעי הריני נזיר אם אינו בהמה, ואמר החמישי הריני נזיר אם הוא חיה ובהמה, ואמר הששי הריני נזיר אם אינו לא חיה ולא בהמה, ואתו ג' אחריני מעלמא ואמר חד מינייהו לאילו הששה הריני נזיר אם אחד מכם נזיר, ואמר השני הריני נזיר אם אין אחד מכם נזיר, ואמר השלישי הריני נזיר אם כולכם נזירים, כולן נזירים. הששה הראשונים והשלשה האחרונים. לב''ש {יג} הוו נזירים ודאי, דנזירות בטעות הוי נזירות, ובין אותו שנתקיימו דבריו ובין אותו שלא נתקיימו דבריו הוי נזיר. ולבית הלל הוי נזירות ספק, מפני שהכוי ספק בהמה ספק חיה ספק בריה בפני עצמה {יד}:<B>
</B>
</t><t i="15">
{יג} <B>וכן</B> פירשו התוספ' ופירוש זה דחוק לומר דכולה ר''ש היא ואין הלכה. ונראה כפירוש הר''מ שפירש כוי יש בו דרכים שוה לחיה ולבהמה כו' ולפיכך חל עליו הנזירות באיזה צד שיאמר כו' שכבר אמר אמת במקצת ע''כ. ובחבורו הוסיף וז''ל וכל הדרכים האלו בענייני המצות ולא בטבעו ותולדתו ע''כ. כלומר וזה אמת ודאי שיש בו דרך חיה ודרך בהמה כו' ונמצא שהוא נזיר ודאי ולא בא לכלל לא מחית אינש לספיקא: {יד} <B>לכאורה</B> משמע ששלש ספיקות בדבר. וליתא, שכך אמרו בריה בפני עצמה ולא הכריעו בו חכמים אם חיה אם בהמה. וז''ל התוספ', שאין זה לא חיה ולא בהמה דמשמע בריה ולא יכול להרביעה לא עם חיה ולא עם בהמה. ועתוי''מ:<B>
</B>
</t></p>
</chap>
<chap n="פרק ו">
<p n="פרק ו - משנה א">
<d>שְׁלשָׁה מִינִין אֲסוּרִין בַּנָּזִיר, הַטֻּמְאָה וְהַתִּגְלַחַת וְהַיּוֹצֵא מִן הַגָּפֶן. וְכָל הַיּוֹצֵא מִן הַגֶּפֶן מִצְטָרְפִין זֶה עִם זֶה. וְאֵינוֹ חַיָּב, עַד שֶׁיֹּאכַל מִן הָעֲנָבִים {א} כַּזַּיִת. מִשְׁנָה רִאשׁוֹנָה, עַד שֶׁיִּשְׁתֶּה רְבִיעִית יָיִן. רַבִּי עֲקִיבָא אוֹמֵר, אֲפִלּוּ שָׁרָה פִתּוֹ בַיַּיִן וְיֶשׁ בָּהּ כְּדֵי לְצָרֵף כַזַּיִת, חַיָּב:

</d>
<t i="14"><B>שלשה מינין אסורין בנזיר, הטומאה</B>. דכתיב (במדבר ו') על כל נפשות מת לא יבא:<B> התגלחת</B>. דכתיב (שם) תער לא יעבור על ראשו:<B> והיוצא מן הגפן</B>. דכתיב (שם) וענבים לחים ויבשים לא יאכל:<B> כל היוצא מן הגפן</B>. כגון ענבים לחים ויבשים חרצנים וזגים מצטרפין לכזית ללקות עליהן:<B> ואינו חייב עד שיאכל מן הענבים כזית</B>. וה''ה לשיעור שתיה בכזית {ב}. דכיון דכתיב וענבים לחים ויבשים לא יאכל, גמרינן מינה מה אכילה בכזית אף שתיה בכזית:<B> משנה ראשונה עד שישתה רביעית יין</B>. אבל משנה ראשונה איפכא שמעינן לה, דגמרינן אכילה משתייה, ושיעור שתייה בנזיר רביעית, דגמרינן שכר שכר ממקדש, ומה שיעור איסור שתייה ברביעית, אף שיעור איסור אכילה ברביעית:<B> אפילו שרה פתו ביין ויש בה כדי לצרף כזית חייב</B>. דס''ל לר' עקיבא שיעור איסורי נזיר בין באכילה בין בשתיה בכזית, והיתר מצטרך לאיסור {ג} להשלים לכשיעור. ואין הלכה כר''ע:

</t><t i="15">
{א} <B>הענבים</B>. והא נמי מחייב על זג וחרצן. אלא הא אתא, לאשמעינן דאינו חייב אלא בכזית והאי דקתני ענבים לאפוקי מר''א דאמר אפילו עלין ולולבין רש''י: {ב} <B>והיינו</B> כמשנה האחרונה. ור''ע נמי הכי ס''ל דאמר כדי לצרף כזית. והתוספ' כתבו דמתניתין אליבא דכ''ע דבאכילה מודו כ''ע דבכזית ולא פליגי אלא בשתיה, דמשנה ראשונה עד שישתה רביעית יין כדרך כל שתיה ולא גמר שתיה מאכילה, ור''ע גמר כי'. ועתוי''ט איך משערין שתיה בכזית ואכילה ברביעית: {ג} <B>בגמרא</B> יליף ליה מקרא. ורבנן דרשי ליה לדרשא אחריתי. ועתוי''ט:

</t></p>
<p n="פרק ו - משנה ב">
<d>וְחַיָּב עַל הַיַּיִן בִּפְנֵי עַצְמוֹ {ד}, וְעַל הָעֲנָבִים בִּפְנֵי עַצְמָן, וְעַל הַחַרְצַנִּים בִּפְנֵי עַצְמָן, וְעַל הַזָּגִים בִּפְנֵי עַצְמָן. רַבִּי אֶלְעָזָר בֶּן עֲזַרְיָה אוֹמֵר, אֵינוֹ חַיָּב עַד שֶׁיֹּאכַל שְׁנֵי חַרְצַנִּים וְזָגָּן. אֵלוּ הֵן חַרְצַנִּים וְאֵלוּ הֵן זָגִים, הַחַרְצַנִּים אֵלוּ הַחִיצוֹנִים, הַזָּגִים אֵלּוּ הַפְּנִימִים, דִּבְרֵי רַבִּי יְהוּדָה. רַבִּי יוֹסֵי אוֹמֵר, שֶׁלֹא תִטְעֶה, כְּזוּג שֶׁל בְּהֵמָה, הַחִיצוֹן זוּג וְהַפְּנִימִי עִנְבָּל:

</d>
<t i="14"><B>עד שיאכל שני חרצנים וזגן</B>. דכתיב (במדבר ו') מחרצנים ועד זג, ומיעוט חרצנים שנים ויש להם זג אחד {ה}. ואין הלכה כרבי אלעזר בן עזריה, אלא האוכל מן החרצן והזג אינו לוקה עד שיאכל מהן כזית:<B> רבי יוסי אומר שלא תטעה</B>. רבי יוסי היה נותן סימן שלא תטעה:<B> זוג של בהמה</B>. שהחיצון קרוי זוג:

</t><t i="15">
{ד} <B>בפ''ע</B>. ונראה דעיקר חידוש לת''ק בא לומר חייב על הזגים בפ''ע אם אכל לבד מן הזגים ואההיא אתא לאפלוגי ראב''ע כו'. תוספ': {ה} <B>ועל</B> שניהם הכתוב אומר זג אחד: {ו} אף ע''ג דלפי לשון המשנה אינו חייב עד שיאכל כו' משמע דלהקל בא וכלומר שאפילו אכל כזית מחרצנים או מן הזגים אינו חייב עד כו'. אבל סובר הר''ב שכמו שיש בדברי ראב''ע להקל כן יש בדבריו להחמיר שאם אכל חרצנים וזגין שיהיה חייב אפילו אם הוא בפחות מכזית שסובר שהתורה הקפידה שיהיו חרצנים שנים וזג אחד ושאם אכל כך הרי הוא חייב ואפילו אין בהם כזית ויש בדבר להקל ולהחמיר וכלפי הך סברא הוא דכתב שאין הלכה אלא אינו לוקה עד שיאכל כזית:

</t></p>
<p n="פרק ו - משנה ג">
<d>סְתָם נְזִירוּת שְׁלשִׁים יוֹם. גִּלַּח אוֹ שֶׁגִּלְּחוּהוּ לִסְטִים, סוֹתֵר שְׁלשִׁים יוֹם. נָזִיר שֶׁגִּלַּח בֵּין בַּזּוּג בֵּין בַּתַּעַר אוֹ שֶׁסִּפְסֵף כָּל שֶׁהוּא, חַיָּב. נָזִיר חוֹפֵף וּמְפַסְפֵּס אֲבָל לֹא סוֹרֵק. רַבִּי יִשְׁמָעֵאל אוֹמֵר, לֹא יָחוֹף בָּאֲדָמָה, מִפְּנֵי שֶׁמַּשֶׁרֶת אֶת הַשֵּׂעָר:

</d>
<t i="14"><B>סתם נזירות שלשים יום</B>. אע''ג דתני לה לעיל, משום דבעי למיתני סיפא גילח או שגלחוהו ליסטים סותר שלשים יום, הדר תנא ליה הכא:<B> סותר שלשים יום</B>. כלומר סותר עד שיהיה לו גידול שער של שלשים יום כשהוא מגלח תגלחת של מצוה {ז}:<B> או שספסף כל שהוא</B>. שעקר והשיר אפילו שער אחד, חייב, דכתיב (במדבר ו') תער לא יעבור, לרבות כל המעבירין {ח}:<B> חופף</B>. מחכך בידו:<B> ומפספס</B>. בצפרניו או בכלי, ובלבד שלא יתכוין להשיר, דדבר שאין מתכוין מותר:<B> אבל לא סורק</B>. במסרק דהוי פסיק רישיה ואסור. אע''ג דהמשיר אפילו שער א' לוקה, מ''מ אינו סותר ל' יום עד שיגלח רוב שערו בתער או במספרים בצד עיקרו של שער {ט}:<B> לא יחוף באדמה</B>. מין ממיני אדמה שהיא משרת השער {י} דהא נמי הוי פסיק רישיה. והלכה כרבי ישמעאל:

</t><t i="15">
{ז} <B>לומר</B> שזה שסותר היינו אם אין מיום שגלח כו' עד סוף ימי נזירתו ל' יום, כגון שגלחהו ביום מלאת צריך שימתין ל' יום, אבל אם יש לו עוד ל' יום אינו סותר, כלומר כיון דאיכא עדיין גידול שער ל' יום. וכ''כ התוספ'. ודעת הר''מ דאפילו בנזירות מרובה סותר שלשים יום וכל דקדוקי נזירות עליו, אלא שאין עולין לו מן המנין: {ח} <B>דה''ל</B> למכתב בתער לא יגלח כו' ולמסקנת הגמרא אינו חייב אלא כעין תער לפירש''י שמעבירן סמוך לעיקרן. והתוספ' כתבו שעוקר השער ומשחיתו מעיקרו. ועתוי''ט: {ט} <B>כלומר</B> שלא יניח ממנו שיכוף ראשו לעקרו: {י} <B>כלומר</B> ולא בכל אדמה אמר ר''י ואפילו שאינו משרת ולגזור אטו משרת ואע''ג דבגמרא אבעיא לן כו' פירש הר''ב להקל. ועתוי''ט:

</t></p>
<p n="פרק ו - משנה ד">
<d>נָזִיר שֶׁהָיָה שׁוֹתֶה יַיִן כָּל הַיּוֹם, אֵינוֹ חַיָּב אֶלָּא אֶחָת {יא}. אָמְרוּ לוֹ אַל תִּשְׁתֶּה אַל תִּשְׁתֶה, וְהוּא שׁוֹתֶה, חַיָּב עַל כָּל אַחַת וְאַחַת. הָיָה מְגַלֵּחַ כָּל הַיּוֹם, אֵינוֹ חַיָּב אֶלָּא אֶחָת. אָמְרוּ לוֹ אַל תְּגַלַּח אַל תְּגַלַּח, וְהוּא מְגַּלֵּחַ, חַיָּב עַל כָּל אַחַת וְאֶחָת. הָיָה מִטַּמֵּא לַמֵּתִים כָּל הַיּוֹם, אֵינוֹ חַיָּב אֶלָּא אֶחָת. אָמְרוּ לוֹ אַל תִּטַּמֵּא אַל תִּטַּמֵּא, וְהוּא מִטַּמֵּא, חַיָּב עַל כָּל אַחַת וְאֶחָת:

</d>
<t i="14"><B>נזיר שהיה שותה יין כל היום</B>. ולא התרו בו אלא אחת:<B> אל תשתה אל תשתה</B>. שהתרו בו בין שתייה לשתייה:

</t><t i="15">
{יא} <B>אלא</B> אחד. אין זה אלא בדיני אדם שאינו מחויב מלקות אלא אחר התראה ולכך היה צריך התראה על כל מלקות אבל בדיני שמים כל זמן ששתה רביעית יין עבירה ועל כל גילוח וכל טומאה עבירה ועל זה תעשה היקש לכל אסורים שבתורה אין הפרש בין לאו או כרת או מיתה בסנהדרין אבל תדע שהבא על הערוה חייב על כל עבירה ועבירה בכלל ואם אנחנו לא נוכל להעניש עליו אלא עונש אחד הקב''ה מעניש אותו ע''כ עבירה ועבירה ואם המיתו אותו בסנהדרין על אחד מאלו העבירות והתודה נתכפר על הכל מצד התשובה לא מצד שהעונש הא' שמענישין אותו הסנהדרין יכפר עונות הרבה. הר''מ:

</t></p>
<p n="פרק ו - משנה ה">
<d>שְׁלשָׁה מִינִין אֲסוּרִין בַּנָּזִיר, הַטֻּמְאָה וְהַתִּגְלַחַת וְהַיּוֹצֵא מִן הַגָּפֶןֹ. חֹמֶר בַּטֻּמְאָה וּבַתִּגְלַחַת מִבַּיּוֹצֵא מִן הַגֶּפֶן, שֶׁהַטֻּמְאָה וְהַתִּגְלַחַת סוֹתְרִין, וְהַיּוֹצֵא מִן הַגֶּפֶן אֵינוֹ סוֹתֵר. חֹמֶר בַּיּוֹצֵא מִן הַגֶּפֶן מִבַּטֻּמְאָה וּבַתִּגְלַחַת, שֶׁהַיּוֹצֵא מִן הַגֶּפֶן לֹא הֻתַּר מִכְּלָלוֹ, וְטֻמְאָה וְתִגְלַחַת הֻתְּרוּ מִכְּלָלָן בְּתִגְלַחַת מִצְוָה וּבְמֵת מִצְוָה {יד}. וְחֹמֶר בַּטֻּמְאָה מִבַּתִּגְלַחַת, שֶׁהַטֻּמְאָה סוֹתֶרֶת אֶת הַכּל וְחַיָּבִין עָלֶיהָ קָרְבָּן, וְתִגְלַחַת אֵינָהּ סוֹתֶרֶת אֶלָּא שְׁלשִׁים יוֹם וְאֵין חַיָּבִין עָלֶיהָ קָרְבָּן:

</d>
<t i="14"><B>שהטומאה והתגלחת סותרים</B>. דכתיב בטומאה (שם), והימים הראשונים יפלו. ותגלחת סותרת שלשים דבעינן גדל פרע שער ראשו (שם) ואין גידול פרע פחות מל' יום:<B> שהיוצא מן הגפן לא הותר מכללו</B>. כגון לשתות יין מצוה, דאמרינן מיין ושכר יזיר (שם) לאסור יין מצוה כיין הרשות {יב}:<B> טומאה ותגלחת הותרו מכללן</B>. טומאה, למת מצוה, דכתיב (במדבר ו') לאביו ולאמו לא יטמא, לאביו הוא דאינו מיטמא אבל מיטמא למת מצוה. ותגלחת, לנזיר מצורע, דאתי עשה דוגלח את כל שערו (ויקרא י''ד) ודחי את לא תעשה דתער לא יעבור על ראשו (במדבר ו') {יג}:

</t><t i="15">
{יב} <B>אבל</B> בטומאה לא אמר לא יטמא בלבד אבל אמר לאביו כו' משמע דמדסתם וכתב מיין ושכר יזיר ילפינן והכל בכלל ואפילו דמצוה הר''מ כו'. ובגמרא יין דמצוה מאי היא קדושא ואבדלתא ליכא למימר שאע''פ שקידוש יום השבת בדברים דבר תורה הוא זה שמקדשין על היין מדברי סופרים הוא כו' ומשני כגון שנשבע לשתות וקמ''ל דחייל עליה נזירות אע''ג שנשבע לשתות: {יג} <B>ותימה</B> דהא איכא נמי עשה דגדל פרע שער ראשו ואין עשה דוחה לא תעשה ועשה. ובגמרא פריך ותגלחת לא הותר מכללה קל וחומר מיין כו' ומשני אמר קרא ראשו ואמר קר זקנו. ופירשו התוספ' דאי לאו קרא הוה מקיימינן הגילוח בשאר גופו אבל ראשו יהיה אסור מטעם דאין עשה כו'. והר''מ מישב מפני שכבר נטמא הנזיר בצרעת וימי חלוטו אין עולין לו והרי אין קדוש בהן ובטל העשה מאליו ולא נשאר אלא לא תעשה. ואפשר דס''ל כאידך תנא דראשו להקפה אתי. ועתוי''ט: {יד} <B>ובמת</B> מצוה. תניא איזו מת מצוה כל שאין לו קוברים. קורא ואחרים עונים אותו אין זה מת מצוה. גמרא:

</t></p>
<p n="פרק ו - משנה ו">
<d>תִּגְלַחַת הַטֻּמְאָה כֵּיצַד, הָיָה מַזֶּה בַּשְּׁלִישִׁי וּבַשְּׁבִיעִי וּמְגַלֵּחַ בַּשְּׁבִיעִי וּמֵבִיא קָרְבָּנוֹתָיו בַּשְּׁמִינִי. וְאִם גִּלַּח בַּשְּׁמִינִי, מֵבִיא קָרְבְּנוֹתָיו בּוֹ בַיּוֹם, דִּבְרֵי רַבִּי עֲקִיבָא. אָמַר לוֹ רַבִּי טַרְפוֹן, מַה בֵּין זֶה לִמְצוֹרָע. אָמַר לוֹ, זֶה טָהֳרָתוֹ תְּלוּיָה בְיָמָיו, וּמְצוֹרָע טָהֳרָתוֹ תְּלוּיָה בְתִגְלַחְתּוֹ, וְאֵינוֹ מֵבִיא קָרְבָּן אֶלָּא אִם כֵּן {טו} הָיָה מְעֹרַב שֶׁמֶשׁ:

</d>
<t i="14"><B>מגלח בשביעי ומביא קרבן בשמיני</B>. כדכתיב (שם) וגלח ראשו ביום טהרתו ביום השביעי יגלחנו. וביום השמיני יביא שתי תורים וגו' וכבש לאשם:<B> מה בין זה למצורע</B>. דכתיב בפרשת מצורע בתגלחת שניה (ויקרא י''ד) והיה ביום השביעי יגלח את כל שערו וכו'. וביום השמיני יקח וכו'. וקיי''ל במצורע דאם גלח בשמיני מביא קרבן בתשיעי:<B> אמר לו שזה טהרתו תלויה בימיו</B>. נזיר טהרתו תלויה בהזאת שלישי ושביעי וטבילה, הלכך כיון שטהר בשביעי אע''פ שלא גלח עד יום השמיני, מביא קרבנותיו בו ביום:<B> אבל מצורע טהרתו תלויה בתגלחתו</B>. כדכתיב (שם) ביום השביעי יגלח את כל שערו והדר כתיב ורחץ את בשרו במים, ואם טבל עד שלא גלח לא עלתה לו טבילה, הלכך אם גלח בח' אכתי צריך טבילה והערב שמש, הלכך אינו יכול להביא קרבנותיו עד תשיעי. והלכה כר''ע:

</t><t i="15">
{טו} <B>אא''כ</B> כו'. ולכאורה קאי אמצורע כו'. א''נ י''ל דקאי אנזיר וכן פירש''י. וכ''כ מהר''מ בפירושו ובחבורו. ועתוי''ט:

</t></p>
<p n="פרק ו - משנה ז">
<d>תִּגְלַחַת הַטָּהֳרָה כֵּיצַד, הָיָה מֵבִיא שָׁלשׁ בְּהֵמוֹת, חַטָּאת עוֹלָה וּשְׁלָמִים, וְשׁוֹחֵט אֶת הַשְּׁלָמִים {טז} וּמְגַלֵּחַ {יח} עֲלֵיהֶם, דִּבְרֵי רַבִּי יְהוּדָה. רַבִּי אֶלְעָזָר אוֹמֵר, לֹא הָיָה מְגַלֵּחַ אֶלָּא עַל הַחַטָּאת, שֶׁהַחַטָּאת קוֹדֶמֶת בְּכָל מָקוֹם. וְאִם גִלַּח {יט} עַל אַחַת מִשְּׁלָשְׁתָּן, יָצָא:

</d>
<t i="14"><B>שחט את השלמים ומגלח עליהם</B>. דכתיב בנזיר (במדבר ו') וגלח את ראשו פתח אהל מועד, ומפרשינן לקרא הכי, וגלח את ראשו על זבח שכתוב בו פתח אהל מועד, דהיינו שלמים דכתיב בהו (ויקרא ג') ושחטו פתח אהל מועד {יז}:<B> שחטאת קודמת בכל מקום</B>. לעולה ושלמים, ודין הוא שיגלח על הראשון. והלכה כרבי יהודה שמגלח על השלמים:

</t><t i="15">
{טז} <B>ושוחט</B> כו'. לשון התוספ' אחרי שאמר הכא שעל השלמים יגלח דין הוא שיקדימו וקשה אם כן למה הקדים חטאת ועולה לשלמים. אבל הר''ב העתיק שחט כו', י''ל דהכי קאמר אשחיטת שלמים מגלח ולא על הקודמים וכן סדורן בפרשה בין בהבאה בין בעשיה. ולפיכך נ''ל שכסדרן בכתוב כן הוא סדרן, דמנלן לשנות הסדר ממה שסדורין בכתוב. וכ''ה לשון הר''מ בחבורו. ובפירושו פסק כר''י ולשון דבכל מקום שאמר ר''א, לא איצטריך, אלא דהאמת הוא אומר. ועתוי''ט: {יז} <B>ראי</B> פתח אהל מועד ממש אי נמי כנגד הפתח בזיון מקדש הוא כדאיתא בגמרא: {יח} <B>ומגלח</B>. שתהיה תגלחתו אחר שחיטתו. הר''מ: {יט} <B>ואם</B> גלח כו'. אתיא ככ''ע ובירושלמי יליף לה מקרא:

</t></p>
<p n="פרק ו - משנה ח">
<d>רַבָּן שִׁמְעוֹן בֶּן גַּמְלִיאֵל אוֹמֵר, הֵבִיא שָׁלשׁ בְּהֵמוֹת וְלֹא פֵרַשׁ, הָרְאוּיָה לַחַטָּאת תִּקְרַב חַטָּאת, לָעוֹלָה תִּקְרַב עוֹלָה, לַשְּׁלָמִים תִּקְרַב שְׁלָמִים. הָיָה נוֹטֵל שְׂעַר רֹאשׁ נִזְרוֹ וּמְשַׁלֵּחַ תַּחַת הַדּוּד. וְאִם גִלַּח בַּמְּדִינָה הָיָה מְשַׁלֵּחַ תַּחַת הַדּוּד. בַּמֶּה דְבָּרִים אֲמוּרִים, בְּתִגְלַחַת הַטָּהֳרָה. אֲבָל בְּתִגְלַחַת הַטֻּמְאָה, לֹא הָיָה מְשַׁלֵּחַ תַּחַת הַדּוּד. רַבִּי מֵאִיר אוֹמֵר, הַכּל מְשַׁלְּחִין תַּחַת הַדּוּד, חוּץ מִן הַטָּמֵא שֶׁבַּמְּדִינָה בִלְבָד:

</d>
<t i="14"><B>ולא פירש</B>. אע''ג דכל הקרבנות צריך שיקראו להם הבעלים שם, הכא לא צריך, דמכי אמר אלו לנזירותי הוי כאילו קרא שם לכל אחד ואחד, דכבשה אינה ראויה אלא לחטאת {כ}, וכבש לעולה, ואיל לשלמים:<B> ומשלח תחת הדוד</B>. שמבשלים בו זבח השלמים:<B> היה מגלח במדינה</B>. בירושלים. ואע''ג דכתיב פתח אהל מועד, לאו דוקא, אלא ללמד שאינו מגלח עד שיהיה פתח אהל מועד פתוח {כא}:<B> לא היה משלח תחת הדוד</B>. דכתיב (במדבר ו') ולקח את שער ראש נזרו ונתן על האש, מי שאינו מחוסר אלא לקיחה ונתינה, יצא זה שמחוסר לקיחה והבאה ונתינה תחת הדוד:<B> במה דברים אמורים</B>. שבמקדש נוטל שער ומשלח תחת הדוד, בתגלחת טהרה:<B> אבל בתגלחת טומאה</B>. אפילו גלח במקדש, אינו נוטל שער ומשלח תחת הדוד של אשם וחטאת העוף, דלא כתיב נתינת שער תחת הדוד אלא בנזיר טהור:<B> הכל משלחין</B>. טהור במקדש ובמדינה, וטמא במקדש {כב}. חוץ מטמא שגלח במדינה, מפני ששערו נקבר. ופסק ההלכה, שאין משלח תחת הדוד אלא נזיר טהור שגלח פתח אהל מועד שנעשה כמצותו. ואם שילח תחת הדוד של חטאת, יצא {כג}. לא נאמר אשר תחת זבח השלמים, אלא למצוה:

</t><t i="15">
{כ} <B>היינו</B> בנזיר דכתיב ביה כבשה וכבש ואיל אבל בעלמא ראויה היא לשלמים: {כא} <B>ולעיל</B> דרשינן דבשלמים הכתוב מדבר דהכל במשמע: {כב} {כג} <B>ויליף</B> לה בגמרא מזבח לרבות חטאת בנזיר טהור ואשם בנזיר טמא. ועתוי''ט:

</t></p>
<p n="פרק ו - משנה ט">
<d>הָיָה מְבַשֵּׁל אֶת הַשְּׁלָמִים אוֹ שׁוֹלְקָן {כד}, הַכֹּהֵן נוֹטֵל אֶת הַזְּרוֹעַ בְּשֵׁלָה מִן הָאַיִל, וְחַלַּת מַצָּה אַחַת מִן הַסַּל, וּרְקִיק מַצָּה אֶחָד, וְנוֹתֵן עַל כַּפֵּי הַנָּזִיר וּמְנִיפָן, וְאַחַר כָּךְ הֻתַּר הַנָּזִיר לִשְׁתּוֹת יַיִן וּלְהִטַּמֵּא לַמֵּתִים. רַבִּי שִׁמְעוֹן אוֹמֵר, כֵּיוָן שֶׁנִּזְרַק עָלָיו אֶחָד מִן הַדָּמִים, הֻתַּר {כז} הַנָּזִיר לִשְׁתּוֹת בַּיַּיִן וּלְהִטַּמֵא לַמֵּתִים:

</d>
<t i="14"><B>ואחר כר הותר הנזיר לשתות יין</B>. דכתיב (במדבר ו') ואחר ישתה הנזיר יין, אחר המעשים כולם {כה}:<B> ר''ש אומר כו'</B>. כתיב הכא ואחר ישתה הנזיר יין, וכתיב התם (שם) אחר התגלחו את נזרו, מה להלן אחר מעשה יחידי {כו}, אף כאן אחר מעשה יחידי, הא למדת שכיון שנזרק עליו אחד מן הדמים מותר לשתות יין ולהטמא למתים. וכן הלכה {כח}:

</t><t i="15">
{כד} <B>או</B> שולקן. בפ''ב דפסחים מ''ו פירש הר''ב דשליקה בישול יותר מדאי עד שנימוח ולא הוי זו ואצ''ל זו דקמ''ל דבשליקה אינו יוצא מתורת בישול: {כה} <B>אחר</B> קרבן אחר התגלחת ותגלחת מעכבת. רש''י. והיינו דלא תני הותר לגלח לפי שכבר גלח שהרי גילוח מעכבת: {כו} <B>דלאחר</B> גילוח עביד תנופה אף כאן אחר מעשה יחידי אחר קרבן אע''פ שעדיין לא גילח ותגלחת לא מעכבת. רש''י. ובגמרא אימא עד דאיכא תרווייהו, דמה התם אחר התגלחת כדכתיב אחר התגלחו אף כאן נימא אחר התגלחו. ומשני אי הכי גזירה שוה למה לי: {כז} <B>הותר</B>. משמע ודאי מיד הותר. ועיין סוף פ''ח: {כח} <B>דשנה</B> רבי לדר''ש בלשון חכמים לקמן בסוף פ''ט. ועתוי''ט:

</t></p>
<p n="פרק ו - משנה י">
<d>גִּלַּח עַל הַזֶּבַח וְנִמְצָא פָסוּל, תִּגְלַחְתּוֹ פְסוּלָה, וּזְבָחָיו לֹא עָלוּ לוֹ. גִּלַּח עַל הַחַטָּאת שֶׁלֹּא לִשְׁמָה וְאַחַר כָּךְ הֵבִיא קָרְבְּנוֹתָיו לִשְׁמָן, תִּגְלַחְתּוֹ פְסוּלָה, וּזְבָחָיו לֹא עָלוּ לוֹ. גִּלַּח עַל הָעוֹלָה אוֹ עַל הַשְּׁלָמִים שֶׁלֹּא לִשְׁמָן וְאַחַר כָךְ הֵבִיא קָרְבְּנוֹתָיו לִשְׁמָן, תִּגְלַחְתּוֹ פְסוּלָה, וּזְבָחָיו לֹא עָלוּ לוֹ. רַבִּי שִּׁמְעוֹן אוֹמֵר, אוֹתוֹ הַזֶּבַח לֹא עָלָה לוֹ, אֲבָל שְׁאָר זְבָחִים עָלוּ לוֹ. וְאִם גִּלַּח עַל שְׁלָשְׁתָּן וְנִמְצָא אֶחָד מֵהֶן כָּשֵׁר, תִּגְלַחְתּוֹ כְּשֵׁרָה, וְיָבִיא שְׁאָר הַזְּבָחִים:

</d>
<t i="14"><B>ונמצא פסול</B>. כגון שנשפך דמו, או יצא או נטמא:<B> תגלחתו פסולה</B>. הואיל ונפסל הזבח שגלח עליו, הוה ליה כגלחוהו לסטים דאמרינן לעיל לרבי אליעזר סותר שבעה ימים {כט} ולרבנן סותר שלשים יום:<B> וזבחיו לא עלו לו</B>. שאר הזבחים שהקריב אחר תגלחתו הפסולה, לא עלו לו, דכיון דצריך לסתור עד שיגדל שערו, הוי כאילו הקריבן קודם זמנם:<B> על החטאת שלא לשמה</B>. היינו על הזבח ונמצא פסול, דחטאת שלא לשמה פסולה. ואיידי דבעי למתני על העולה ועל השלמים פלוגתא דרבי שמעון ורבנן, תנא נמי על החטאת:<B> על העולה ועל השלמים שלא לשמן וכו' תגלחתו פסולה</B>. דהואיל ולא עלו לשם חובת שלמי נזיר ועולת נזיר, הוי ליה כמגלח על עולת נדבה ושלמי נדבה. ורבי שמעון סבר דאם גלח על עולת נדבה ושלמי נדבה יצא {ל}. ואין הלכה כרבי שמעון:<B> אם גלח על שלשתן</B>. אחר שהקריבו שלשתן:<B> ונמצא אחד מהן כשר</B>. והשאר פסולים:<B> תגלחתו בשרה</B>. לדברי הכל. דהא תנן ואם גלח על אחד משלשתן יצא:

</t><t i="15">
{כט} <B>לפום</B> רהיטא כתב כן דסתמא תנן לעיל מ''ג דסותר ל' יום. ומיהו בגמרא אמרינן דלר''א סותר ז' ימים בלבד, וטעמא כי היכי דגדלי שערות דקים להו לרבנן כל ז' יומין אתיא מזיא כדי לכוף ראשו לעקרו: {ל} <B>ויליף</B> לה מקרא. ופירוש יצא היינו מצות גילוחו. אבל ידי נדרו דקרבן נזיר לא יצא, וכדתנן בריש זבחים שלא עלו לבעלים לשם חובה. והיינו דקאמר אותו זבח לא עלה לו:

</t></p>
<p n="פרק ו - משנה יא">
<d>מִי שֶׁנִּזְרַק עָלָיו אֶחָד מִן הַדָּמִים וְנִטְמָא, רַבִּי אֱלִיעֶזֶר אוֹמֵר, סוֹתֵר אֶת הַכֹּל. וַחֲכָמִים אוֹמְרִים, יָבִיא שְׁאָר קָרִבְּנוֹתָיו וְיִטְהָר. אָמְרוּ לוֹ, מַעֲשֶׂה בְמִרְיָם הַתַּרְמוֹדִית שֶׁנִּזְרַק עָלֶיהָ אֶחָד מִן הַדָּמִים, וּבָאוּ וְאָמְרוּ לָהּ עַל בִּתָּהּ שֶׁהָיְתָה מְסֻכֶּנֶת וְהָלְכָה וּמָצְאָה שֶׁמֵּתָה {לג}, וְאָמְרוּ חֲכָמִים, תָּבִיא שְׁאָר קָרְבְּנוֹתֶיהָ וְתִטְהָר:

</d>
<t i="14"><B>ר''א אומר סותר את הכל</B>. לא כל הימים קאמר {לא}, אלא סותר כל הקרבנות. ור''א לטעמיה דאמר שלא הותר הנזיר לשתות יין אלא אחר כל המעשים כולם, אחר הבאת כל הקרבנות, וכשנטמא קודם שהקריב כולם, הוי כאילו נטמא שחרית קודם שהקריב שום אחד מהם, והוי הקרבן שהקריב כאילו הביאו תוך מלאת:<B> וחכמים אומרים יביא שאר קרבנותיו ויטהר</B>. פירוש, לכשיטהר. ואותו הזבח שהביא בטהרה לא יחזור ויביאנו. רבנן לטעמייהו דאמרי אחר מעשה יחידי מותר לשתות יין ומותר לגלח {לב}. הלכך קודם שנטמא היה ראוי לתגלחת ולא יסתור אותו זבח, אבל שאר הזבחים שהקריב משנטמא, ודאי סותר, דקרא קפיד שיהו קרבנות נזיר כולן בטהרה:<B> מרים התרמודית</B>. מתרמוד היתה. והלכה כחכמים:<B>
</B>
</t><t i="15">
{לא} <B>דהא</B> אמר כל לאחר מלאת שבעה סותר. גמרא: {לב} <B>קצת</B> יש לדקדק מדכתב ומותר לגלח שסובר כמ''ש לעיל במשנה ז' דלר''י עיקר מצות הגילוח אחר השלמים שקרב באחרונה. אבל מ''מ קשה למה נקטיה כלל, ושני מלישנא דר''א ור''ש דלא נקטיה דמצותו קודמת ולר''א מעכב נמי: {לג} <B>שמתה</B>. ונטמאת עליה. רש''י:<B>
</B>
</t></p>
</chap>
<chap n="פרק ז">
<p n="פרק ז - משנה א">
<d>כֹּהֵן גָדוֹל וְנָזִיר אֵינָן מִטַּמְּאִין לִקְרוֹבֵיהֶן, אֲבָל מִטַּמְּאִין לְמֵת מִצְוָה {א}. הָיוּ מְהַלְּכִין בַּדֶּרֶךְ וּמָצְאוּ מֵת מִצְוָה, רַבִּי אֱלִיעֶזֶר אוֹמֵר, יִטַּמָּא כֹהֵן גָּדוֹל וְאַל יִטַמָּא נָזִיר. וַחֲכָמִים אוֹמְרִים, יִטַּמָּא נָזִיר וְאַל יִטַּמָּא כֹהֵן גָּדוֹל. אָמַר לָהֶם רַבִּי אֱלִיעֶזֶר, יִטַּמָּא כֹהֵן שֶׁאֵינוֹ מֵבִיא קָרְבָּן עַל טֻמְאָתוֹ, וְאַל יִטַּמָּא נָזִיר {ב} שֶׁהוּא מֵבִיא קָרְבָּן עַל טֻמְאָתוֹ. אָמְרוּ לוֹ, יִטַּמָּא נָזִיר שֶׁאֵין קְדֻשָׁתוֹ קְדֻשַּׁת עוֹלָם {ג}, וְאַל יִטַּמָּא כֹהֵן שֶׁקְּדֻשָּׁתוֹ קְדֻשַּׁת עוֹלָם:

</d>
<t i="14"><B>כהן גדול ונזיר אינן מיטמאין לקרוביהן</B>. כדכתיב בפרשת אמור ובפרשת נשא:<B> היו מהלכים בדרך</B>. לאו דוקא בכהן גדול פליגי, דהוא הדין בכהן הדיוט נמי פליגי, דחד טעמא הוא:

</t><t i="15">
{א} <B>למ''מ</B>. נזיר מפורש במ''ה פרק דלעיל, מדכתיב גביה לאביו כו'. וה''נ בכהן גדול: {ב} <B>נזיר</B> כו'. שקדושתו עדיפא כיון שהזקיקתו תורה להביא קרבן על טומאתו. תוספ': {ג} <B>עולם</B>. ואפילו אמר נזיר עולם מ''מ סתם נזירות הוי שלשים יום. תוספ'. ואפשר נמי לומר שקדושתו לא היה מעולם אלא משנזר משא''כ כהן גדול שאע''פ שלא היתה עליו קדושת כהן גדול אלא משנתמנה מ''מ היתה עליו קדושת כהן הדיוט. ועתוי''ט:

</t></p>
<p n="פרק ז - משנה ב">
<d>עַל אֵלּוּ {ד} הַטֻּמְאוֹת הַנָּזִיר מְגַלֵחַ, עַל הַמֵת וְעַל כַזַּיִת מִן הַמֵּת וְעַל כַּזַּיִת נֶצֶל {ו} וְעַל מְלֹא תַרְוַד רָקָב, עַל הַשִּׁדְרָה וְעַל הַגֻּלְגֹּלֶת וְעַל אֵבֶר מִן הַמֵּת וְעַל אֵבֶר מִן הַחַי שֶׁיֵּשׁ עָלָיו בָשָׂר כָּרָאוּי, וְעַל חֲצִי קַב עֲצָמוֹת וְעַל חֲצִי לֹג דָּם, עַל מַגָּעָן {ח} וְעַל מַשָּׂאָן וְעַל אָהֳלָן, וְעַל עֶצֶם כַּשְּׂעוֹרָה, עַל מַגָּעוֹ וְעַל מַשָּׂאוֹ. עַל אֵלּוּ {ט} הַנָּזִיר מְגַלֵּחַ וּמַזֶּה בַּשְּׁלִישִׁי וּבַשְּׁבִיעִי וְסוֹתֵר אֶת הַקּוֹדְמִין, וְאֵינוֹ מַתְחִיל לִמְנוֹת אֶלָּא עַד שֶׁיִּטְהַר וּמֵבִיא {י} אֶת קָרְבְּנוֹתָיו:

</d>
<t i="14"><B>על המת</B>. אע''פ שאינו שלם {ה} אלא שיש בו רוב בנין שהם ב' שוקים וירך אחד, או רוב מנין האברים שהם קכ''ה אברים, אפילו אין בהם רובע קב מטמא באהל, ונזיר מגלח עליו. ואם אין במת לא רוב מנין ולא רוב בנין, אין הנזיר מגלח על אהלו עד שיהא בעצמות חצי קב:<B> ועל כזית נצל</B>. מוהל היוצא מן המת כמין ליחה היוצאת מעיפוש הבשר:<B> מלא תרוד רקב</B>. מלא כף מעפר רקבון של מת. ואין הרקבון מטמא אלא כשנקבר המת ערום בארון של שיש וכיוצא בו שאין שם רקבון אחר אלא מגופו של מת, ונקבר המת כולו שלם שלא נחסר ממנו אבר:<B> תרוד</B>. כף גדולה שמחזקת מלא חפנים {ז}:<B> על השדרה</B>. אפילו אין בה בשר כלל:<B> וכן על עצם הגולגולת</B>. של הראש, אפילו אין בה בשר:<B> ועל אבר מן החי ועל אבר מן המת שיש עליהם בשר כראוי</B>. כל שאילו היה האבר מחובר באדם חי היה יכול להעלות ארוכה ע''י אותו בשר הוא נקרא כראוי. והוא פחות מכזית:<B> ועל חצי קב עצמות</B>. ואע''ג דרובע קב עצמות מטמא באהל, הלכה למשה מסיני שאין הנזיר מגלח אלא על חצי קב, וכן על חצי לוג דם. ואע''ג דרובע דם מטמא באהל, אין הנזיר מגלח אלא על חצי לוג:<B> ועל עצם כשעורה על מגעו ועל משאו</B>. אבל על אהלו לא, שאין עצם כשעורה מטמא באהל:<B> וסותר את הקודמים</B>. כדכתיב (במדבר ו') והימים הראשונים יפלו:<B> עד שיטהר</B>. שיטבול ויעריב שמשו אחר שיזה שלישי ושביעי:

</t><t i="15">
{ד} <B>על</B> אלו. למעוטי עצם בשעורה שאינו מטמא באהל. גמרא. ופירשו התוספ' דתנא והדר מפרש: {ה} <B>דאלת''ה</B> על כזית מגלח על עצמו לא כ''ש:<B> בריש</B> פ''ב דאהלות מפרש לה הר''ב לנפל שלא נתקשרו אבריו. ועתוי''ט: {ו} <B>נצל</B>. לשון הפרשה כמו ויצל אלהים. רש''י: {ז} <B>ודלא</B> קתני מלא חפנים, נ''ל לפי שאין מדרך העולם ליקח בחפניו רקבון של מת אלא בתרווד וכיוצא בו: {ח} <B>מגען</B>. חוץ מן הרקב שאינו מטמא במגע, שא''א שיגע בכולו שהרי אינו גוף אחד. הר''מ: {ט} <B>על</B> אלו. למעוטי סככות ופרעות. גמרא. ותנא והדר מפרש. תוספ': {י} <B>ומביא</B> כו'. לא גרסינן במשנה, דבגמרא מבעיא ליה ואע''ג דאפשיטא ליה דמביא את קרבנותיו מ''מ ש''מ דל''ג ליה. וכ''כ התוספ':

</t></p>
<p n="פרק ז - משנה ג">
<d>אֲבָל הַסְּכָכוֹת, וְהַפְּרָעוֹת, וּבֵית הַפְּרָס {יא}, וְאֶרֶץ הָעַמִּים {יב}, וְהַגּוֹלֵל, וְהַדּוֹפֵק, וּרְבִיעִית דָּם, וְאֹהֶל, וְרֹבַע עֲצָמוֹת, וְכֵלִים הַנּוֹגְעִים {יז} בַּמֵּת, וִימֵי סָפְרוֹ, וִימֵי גָמְרוֹ {יח}, עַל אֵלּוּ אֵין {יט} הַנָּזִיר מְגַלֵּחַ, וּמַזֶּה בַּשְּׁלִישִׁי וּבַשְּׁבִיעִי, וְאֵינוֹ סוֹתֵר אֶת הַקּוֹדְמִין, וּמַתְחִיל {כא} וּמוֹנֶה מִיָּד, וְקָרְבָּן אֵין לוֹ. בֶּאֱמֶת, יְמֵי הַזָּב וְהַזָּבָה וִימֵי הֶסְגֵּרוֹ שֶׁל מְצוֹרָע, הֲרֵי אֵלּוּ עוֹלִין לוֹ:

</d>
<t i="14"><B>אבל הסככות</B>. אילן שיש לו ענפים מובדלים זה מזה, ויש כזית מן המת תחת אחד מהן, ועבר הנזיר ואין ידוע אם עבר תחת הענף המאהיל על המת:<B> והפרעות</B>. אבנים או עצים בולטים מן הכותל וטומאה תחת אחד מהם:<B> ובית הפרס</B>. שדה שנחרש בה קבר עושה בית הפרס מאה אמה, שכך שיערו שהמחרישה מוליכה את העצם:<B> וארץ העמים</B>. שגזרו חכמים טומאה על ארץ העמים:<B> גולל</B>. כסוי הארון:<B> דופק</B>. הארון עצמו שהכסוי דופק עליו {יג}:<B> ורביעית דם</B>. אפילו על משאו {יד} ומגעו אין הנזיר מגלח:<B> ואהל ורובע עצמות</B>. אם האהיל על רובע קב של עצמות {טו} המת, אינו מגלח, עד שיאהיל על חצי קב. אבל על מגע ומשא {טז} של רובע עצמות, מגלח, ואפילו הם נמוקים ולא נשאר בהם עצם כשעורה שלם:<B> וכלים הנוגעים במת, שהם מטמאים כמת עצמו</B>. והנוגע בהם טמא טומאת שבעה:<B> וימי גמרו</B>. ימי חלוטו של מצורע:<B> וימי ספרו</B>. לאחר שנטהר מצרעתו, דכתיב (ויקרא י''ד) וישב מחוץ לאהלו שבעת ימים:<B> על אלו אין הנזיר מגלח</B>. על כל הנך דמתניתין:<B> ומזה בשלישי ושביעי</B>. הא לא קאי אימי ספרו ואימי גמרו, דלא שייך בהו הזאה ג' וז' {כ}:<B> ואינו סותר את הקודמין ומתחיל ומונה מיד</B>. כל אלה שאמרנו, אינן עולין לימי הנזירות ואין סותרין, אלא אחר שיזה ג' וז' ויטהר אם נטמא בטומאת מת, ואחר שישלים ימי גמרו וימי ספרו אם נצטרע, משלים נזירתו על מנין הימים שמנה קודם שנטמא, ואינו מביא קרבן טומאה:<B> באמת אמרו ימי הזב והזבה</B>. כל ימי טומאתם וימי ספירתם שבעה נקיים:<B> וימי הסגרו של מצורע</B>. שנאמר בו (שם ט''ז) והסגיר את הנגע שבעת ימים, עולין למנין ימי הנזירות, וא''צ לומר שאין סותרין את הקודמים:

</t><t i="15">
{יא} <B>הפרס</B>. ואף טומאת בית הקברות תנן בפ''ג מ''ה דאינה סותרת אבל לאו מלתא פסיקא היא. שהרי יכול להטמאות בבית הקברות במתים דלשם ויסתור. לפיכך לא תני ליה הכא: {יב} <B>העמים</B>. שנזר בארץ ובתוך ימי נזירתו יצא לארץ העמים ונכנס. והא דתנן בפ''ג מ''ו מי שנזר כו' ואח''כ בא לארץ בה''א נזיר בתחלה וסותר הקודמין התם טעמא לפי שעשה נזירתו בח''ל כו'. רש''י. וטומאת אהל העמים היתה נוהגת בזמן הבית מפני שהעמים בימים הקדמונים לא היו נזהרים לקבור מתיה' במקום מיוחד. וכל מדרך כף רגל היה ספק קבר: {יג} <B>וכפירש''י</B>. ובמ''ד פ''ב דאהלות מפרש כפירוש ר''ח: {יד} <B>לאפוקי</B> מר''ע דסוף פרקין. דאלת''ה לא איצטריך. דהא מרישא דתנן על חצי לוג דם ש''מ דעל רביעית דם לא. גמרא: {טו} <B>צ''ע</B> לישנא דורובע. והר''ם פירש ואהל ר''ל שנגע באהל המת או אם האהיל על רובע עצמות והוא ענין מה שאמר ורובע: {טז} <B>דאלת''ה</B> לא איצטריך למתנייה, דמ''ש מרישא דתנן ועל חצי קב שמע מינה דעל רובע לא. ועתוי''ט: {יז} <B>הנוגעים</B>. פירוש בעודם נגעים שאינן מטמאין טומאת ז' אלא בחיבורן (בכלי שטף) הר''א. ודעת הר''מ דא''צ חבורין לשום כלי. ועתוי''ט: {יח} <B>גמרו</B>. צ''ע למ''ל למיתני ימי גמרו, דליכא למימר דסותר דא''כ מאי נפקא מינה במה שימי ספרו אינו סותר הא כבר סתר מטעם ימי גמרו. תוספ': {יט} <B>אין</B> כו'. לפי שלא נאמר בו וכי יטמא לנפש אלא וכי ימות מת עליו עד שיטמא מטומאות שהן מעצמו של מת. הר''מ: {כ} <B>ומשמע</B> דאאינך כולהו קאי. ובארץ העמים מפורש בגמרא דדוקא למתטמא בגושה ולא באוירה ובאהל ובכלים להר''ם א''צ הזיה כו'. ובתוספ' נחלקו ר''ת סובר דבכלי מתכות צריך הזיה, ור''ח כהן השיב לו איזה בית אשר תבנו לי, דכל שהנזיר מגלח הכהן מוזהר עליו: {כא} <B>וסתחיל</B> כו'. והוא שתהא נזירות מרובה כדי שיהא בו גידול שער שלשים יום לאחר שנתגלח בתגלחות שתים של מצורע. רש''י:

</t></p>
<p n="פרק ז - משנה ד">
<d>אָמַר רַבִּי אֱלִיעֶזֶר מִשּׁוּם רַבִּי יְהוֹשֻׁעַ, כָל טֻמְאָה מִן הַמֵּת שֶׁהַנָּזִיר מְגַלֵּחַ עָלֶיהָ, חַיָּבִין עָלֶיהָ עַל בִּיאַת מִקְדָּשׁ. וְכָל טֻמְאָה מִן הַמֵּת שֶׁאֵין הַנָּזִיר מְגַלֵּחַ עָלֶיהָ, אֵין חַיָּבִין עָלֶיהָ עַל בִּיאַת מִקְדָּשׁ. אָמַר רַבִּי מֵאִיר, לֹא תְהֵא זוֹ קַלָּה מִן הַשֶּׁרֶץ. אָמַר רַבִּי עֲקִיבָא, דַּנְתִּי לִפְנֵי רַבִּי אֱלִיעֶזֶר, מָה אִם עֶצֶם כַשְּׂעוֹרָה שֶׁאֵינוֹ מְטַמֵּא אָדָם בָּאֹהֶל, הַנָּזִיר מְגַלֵּחַ עַל מַגָּעוֹ וְעַל מַשָּׂאוֹ. רְבִיעִית דָּם שֶׁהוּא מְטַמֵּא אָדָם בָּאֹהֶל, אֵינוֹ דִין {כב} שֶׁיְּהֵא הַנָּזִיר מְגַלֵּחַ עַל מַגָּעָהּ וְעַל מַשָּׂאָהּ. אָמַר לִי, מַה זֶה עֲקִיבָא, אֵין דָנִין כָּאן מִקַּל וָחֹמֶר. וּכְשֶׁבָּאתִי וְהִרְצֵיתִי אֶת הַדְּבָרִים לִפְנֵי רַבִּי יְהוֹשֻׁעַ, אָמַר לִי יָפֶה אָמַרְתָּ, אֶלָּא כֵּן אָמְרוּ הֲלָכָה:

</d>
<t i="14"><B>חייבין עליה על ביאת מקדש</B>. אם נטמא באותה טומאה ונכנס למקדש, או אכל קדשים קודם שטהר מטומאתו, חייבין עליה כרת אם היה מזיד, או קרבן עולה ויורד אם היה שוגג:<B> לא תהא זו קלה מן השרץ</B>. דחייבין עליה על ביאת מקדש, כדכתיב בויקרא {ח'} או בנבלת שרץ טמא. ומילתא דר''מ ליתא, שהרי מגע ומשא של עצם כשעורה שהוא קל שאינו מטמא באהל, הנזיר מגלח עליה כדתנן במתניתין, ורביעית דם שהיא חמורה שמטמא באהל אין הנזיר מגלח עליה:<B> אין דנין כאן ק''ו</B>. שאין דנין ק''ו על דבר שהוא הלכה למשה מסיני, שעצם כשעורה אינו כתוב בתורה אלא הלכה היא, ואין דנין ק''ו מהלכה {כג}. והן הן דברי ר''א הן הן דברי ר' יהושע שאמר אלא כך אמרו הלכה:<B>
</B>
</t><t i="15">
{כב} <B>אינו</B> דין כו'. וה''ה דהל''ל על אהלו דלר''ע אית ליה האי סברא אלא משום דלגבי שעורה דקמייתי ליה מינה מק''ו לא מצי אמר על אהלות לא אמר נמי גבי רביעית דם. רש''י: {כג} <B>וצ''ל</B> דהא דאמרן לעיל במ''ב דחצי לוג דם הלכה היא כדמשמע בפירוש הר''ב דזהו דוקא לענין אהל. ולרש''י שכתב בסמוך, לית ליה לר''ע הלכה כלל:<B>
</B>
</t></p>
</chap>
<chap n="פרק ח">
<p n="פרק ח - משנה א">
<d>שְׁנֵי נְזִירִים שֶׁאָמַר לָהֶן אֶחָד {א}, רָאִיתִי אֶחָד מִכֶּם שֶׁנִּטְמָא וְאֵינִי יוֹדֵעַ אֵיזֶה מִכֶּם, מְגַלְּחִין {ד} וּמְבִּיאִין קָרְבַּן טֻמְאָה {ה} וְקָרְבַּן טָהֳרָה, וְאוֹמֵר, אִם אֲנִי הוּא הַטָּמֵא, קָרְבַּן טֻמְאָה שֶׁלִּי וְקָרְבַּן טָהֳרָה שֶׁלָּךְ. וְאִם אֲנִי הוּא הַטָּהוֹר, קָרְבַּן טָהֳרָה שֶׁלִי וְקָרְבַּן טֻמְאָה שֶׁלָּךְ. וְסוֹפְרִין שְׁלשִׁים יוֹם, וּמְבִיאִין קָרְבַּן טָהֳרָה, וְאוֹמֵר, אִם אֲנִי הוּא הַטָּמֵא, קָרְבַּן טֻמְאָה שֶׁלִּי וְקָרְבַּן טָהֳרָה {ו} שֶׁלָּךְ וְזֶה קָרְבַּן טָהֳרָתִי. וְאִם אֲנִי הוּא הַטָּהוֹר, קָרְבַּן טָהֳרָה שֶׁלִּי וְקָרְבַּן טֻמְאָה שֶׁלָּךְ וְזֶה קָרְבַּן טָהֳרָתָךְ. מֵת אֶחָד מֵהֶן, אָמַר רַבִּי יְהוֹשֻׁעַ, יְבַקֵּשׁ אֶחָד מִן הַשּׁוּק שֶׁיִּדּוֹר כְּנֶגְדּוֹ בַנָּזִיר, וְאוֹמֵר, אִם טָמֵא הָיִיתִי, הֲרֵי אַתָּה נָזִיר מִיָּד. וְאִם טָהוֹר הָיִיתִי, הֲרֵי אַתָּה נָזִיר אַחַר שְׁלשִׁים יוֹם. וְסוֹפְרִין שְׁלשִׁים יוֹם, וּמְבִיאִין קָרְבַּן טֻמְאָה וְקָרְבַּן טָהֳרָה, וְאוֹמֵר, אִם אֲנִי הוּא הַטָּמֵא, קָרְבַּן טֻמְאָה שֶׁלִּי וְקָרְבַּן טָהֳרָה שֶׁלָּךְ. וְאִם אֲנִי הוּא הַטָּהוֹר, קָרְבַּן טָהֳרָה שֶׁלִּי וְקָרְבַּן טֻמְאָה בְּסָפֵק. וְסוֹפְרִין שְׁלשִׁים יוֹם וּמְבִיאִין קָרְבַּן טָהֳרָה, וְאוֹמֵר, אִם אֲנִי הוּא הַטָּמֵא, קָרְבַּן טֻמְאָה שֶׁלִּי וְקָרְבַּן טָהֳרָה שֶׁלָּךְ וְזֶה קָרְבַּן טָהֳרָתִי. וְאִם אֲנִי הוּא הַטָּהוֹר, קָרְבַּן טָהֳרָה שֶׁלִּי וְקָרְבַּן טֻמְאָה בְּסָפֵק וְזֶהוּ קָרְבַּן טָהֳרָתָךְ. אָמַר לוֹ בֶּן זוֹמָא, וּמִי שׁוֹמֵעַ לוֹ שֶׁיִּדּוֹר כְּנֶגְדּוֹ בַּנָּזִיר, אֶלָּא מֵבִיא חַטַּאת הָעוֹף וְעוֹלַת בְּהֵמָה {ח}, וְאוֹמֵר, אִם טָמֵא הָיִיתִי, הַחַטָּאת מֵחוֹבָתִי וְהָעוֹלָה נְדָבָה. וְאִם טָהוֹר הָיִיתִי, הָעוֹלָה מֵחוֹבָתִי וְהַחַטָּאת בְּסָפֵק. וְסוֹפֵר שְׁלשִׁים יוֹם וּמֵבִיא קָרְבַּן טָהֳרָה, וְאוֹמֵר, אִם טָמֵא הָיִיתִי. הָעוֹלָה הָרִאשׁוֹנָה נְדָבָה וְזוֹ חוֹבָה. וְאִם טָהוֹר הָיִיתִי, הָעוֹלָה הָרִאשׁוֹנָה חוֹבָה וְזוֹ נְדָבָה, וְזֶה שְׁאָר קָרְבָּנִי. אָמַר רַבִּי יְהוֹשֻׁעַ, נִמְצָא זֶה מֵבִיא קָרְבְּנוֹתָיו לַחֲצָאִים. אֲבָל הוֹדוּ לוֹ חֲכָמִים לְבֶן זוֹמָא:

</d>
<t i="14"><B>שני נזירים שאמר להם אחד כו'</B>. והם שותקים, דאם הם מכחישין אינו נאמן, דעד אחד במקום שמכחישין אותו אינו נאמן. ומתניתין איירי כגון שזה העד לא היה עמהם, אלא אמר ראיתי מרחוק טומאה שנזרקה ביניכם, שאם היה העד אצלם במקומם {ב} הויא לה ספק טומאה ברה''ר, וספק טומאה בר''ה ספיקו טהור, דכל ספק טומאה מסוטה ילפינן לה {ג} דכתיב בה (במדבר ה') ונסתרה והיא נטמאה, ואינן אלא היא והבועל, וספיקה טמא. וכל זמן שהם יותר משנים אפילו בתוך הבית ספיקו טהור, דהויא לה כספק טומאה ברה''ר, לכך צ''ל שלא היה העד בשעת ספק טומאה אצלם במקומם:<B> וסופרים ל' יום</B>. וכגון ששניהם נדרו נזירות ביחד ונדרו סתם נזירות. וה''ה אם נדרו שניהם ביחד ופירשו נזירותם לזמן קצוב, שלאחר שהביאו קרבן טומאה וקרבן טהרה חוזרים ומונים הזמן הקצוב לנזירותם, ומפרישין קרבן טהרה:<B> וקרבן טומאה ספק</B>. חטאת העוף הבא על הטומאה, ספק ואינה נאכלת:<B> אלא מביא חטאת עוף</B>. לספק טומאות נזירות. ואשם אינו מביא, כרבנן דאמרי לעיל {ז} הביא חטאתו ולא הביא אשמו מונה:<B> נמצא זה מביא קרבנותיו לחצאים</B>. אם נזיר טהור הוא. דעולה ראשונה היתה חובה ועתה הוא מקריב חטאת ושלמים:<B> אבל הודו חכמים לבן זומא</B>. ולא חששו על שמקריב קרבנותיו לחצאים. והלכה כבן זומא:

</t><t i="15">
{א} <B>אחד</B>. דאו הודע אליו חטאתו כתיב מכל מקום. רש''י: {ב} <B>להר''מ</B> באותו חצר או בית. ולהר''א באותו מעמד: {ג} <B>לא</B> מהכא ילפינן אלא כמ''ש הר''ב במשנה י''ז פרק ד' דטהרות (והוא מבואר בתוספ' בחולין דף ט' ע''ב ד''ה הלכתא גמירי לה, ובריש נדה ד''ה והלל. ועיין בחבורינו פתחי נדה פותח שכתבתי בשני אופנים לישב קושיות התוספ' על נכון בעזה''י) ולהכי כתב כספק כו': {ד} <B>מגלחין</B>. אם הם נשים או קטנים. דאלו גדולים אין מגלחין. משום דאסורים בהקפת הראש מספק. גמרא: {ה} <B>קרבן</B> כו'. ואע''ג דספק טומאה ברה''י ספקו טמא מדאורייתא אין לטמא שניהן מכח זה ולייתו שניהם קרבן טומאה, כיון דממ''נ חד מנייהו טהור, דמסוטה ילפינן ולא ילפינן אלא דבר שיכול להיות. הר''ש: {ו} <B>קרבן</B> טומאה וקרבן טהרה שנעשו כבר. תוספ': {ז} <B>ר''ל</B> בגמרא דף י''ח. וילפי להו התם מקרא. ועולת העוף, אי בעי מייתי לה לשם נדבה ואי בעי לא מייתי לה כלל, כיון דדורון בעלמא הוא לא מעכב. רש''י: {ח} <B>בהמה</B>. כדי לגלח על אחד מן הדמים שכיון שהוא ספק טמא בסוף שלשים אינו רשאי לגלח בלא הבאת קרבנותיו. וחטאת אינו יכול להביא שאין חטאת בהמה באה מן הספק ושלמים טעונים לחם וזרוע בשלה ואין שלמים כאלו באים נדבה. תוספ':

</t></p>
<p n="פרק ח - משנה ב">
<d>נָזִיר שֶׁהָיָה טָמֵא בְסָפֵק וּמֻחְלָט בְּסָפֵק, אוֹכֵל בַּקֳּדָשִׁים אַחַר שִׁשִּׁים יוֹם {טו}, וְשׁוֹתֶה יַיִן וּמִטַּמֵּא לַמֵּתִים אַחַר מֵאָה וְעֶשְׂרִים יוֹם {טז}, שֶׁתִּגְלַחַת הַנֶּגַע דּוֹחָה תִגְלַחַת הַנָּזִיר בִּזְמַן שֶׁהִיא וַדַּאי אֲבָל בִּזְמַן שֶׁהִיא סָפֵק אֵינָהּ דּוֹחָה:

</d>
<t i="14"><B>נזיר שהיה טמא בספק ומוחלט בספק</B>. ספק אם נטמא במת וספק אם הוא מצורע מוחלט:<B> אוכל בקדשים אחר ששים יום</B>. אבל קודם לכן לא, דספק מצורע הוא ועד שיביא כפרתו אסור לאכול בקדשים. אבל משום ספק נזיר טמא לא מתסר לאכול בקדשים, דלא מקרי מחוסר כפרה שאסור לאכול בקדשים אלא מי שטומאה יוצאה עליו מגופו. כיצד, נזר שלשים יום. וביום הראשון אירע לו ספק טומאת מת וספק צרעת, מזה ושונה וטובל ונטהר מטומאת מת כאילו בא לגלח כדין נזיר טמא או כדין מצורע שנתרפא, ואינו יכול לגלח עד שלשים יום מיום שנזר, שמא נזיר טהור הוא ואסור לגלח עד מלאת ימי נזרו ועד שיביא קרבנותיו, ולאחר שלשים יום מגלח {ט}, ספק תגלחת מצורע ספק תגלחת טומאה של נזיר וספק תגלחת טהרה. ומביא שתי ציפורים {י} כדין תגלחת חלוטו של מצורע, וחטאת העוף הבאה על הספק משום ספק נזיר טמא, ועולת בהמה משום ספק נזיר טהור {יא}. ואע''פ שאינו מביא שאר קרבנות של תגלחת טהרה, הא אמרינן אם גלח על אחת משלשתן יצא. ומתנה עליה שאם אינו נזיר טהור שתהא עולת נדבה. ודין מצורע מוחלט שצריך שני תגלחות, אחת לאחר גמר חלוטו כשנרפא מצרעתו, ואחת לאחר ימי ספרו לאחר שספר שבעה מן התגלחת הראשונה, כדכתיב (ויקרא י''ד) והיה ביום השביעי יגלח את כל שערו, וזה שהוא ספק נזיר אינו יכול לגלח, הלכך צריך להמתין ל' יום של ספק נזירות טהרה {יב} ומגלח תגלחת של ספק ימי ספרו של מצורע וספק נזירות טהרה, ומביא עולת בהמה של ספק נזירות כדי לגלח על הקרבנות ומתנה עליה, ולמחרת יום תגלחתו מביא קרבן מצורע כדי להתירו בקדשים. ומביא חטאת עוף {יג}, שחטאת בהמה אינה באה על הספק. ואינו מביא אשם, שהאשם אינו מעכב מלאכול בקדשים. ונמצא שלאחר ס' יום אוכל בקדשים שאז מביא כפרתו על ספק חלוטו. ועדיין הוא אסור לשתות יין וליטמא למתים דשמא מוחלט היה, ותגלחת מצורע אינו עולה לא לתגלחת נזיר טהור ולא לתגלחת נזיר טמא {יד}, וטעון עוד שתי תגלחות, אחד לנזיר טמא ואחת לנזיר טהור, ואם מצורע מוחלט היה, כל מה שמנה לימי נזירתו אין עולין לו, שימי חלוטו וימי ספירו אין עולין לו, וצריך למנות עוד ל' יום ולאחר ל' יום מגלח ספק נזיר טמא ספק נזיר טהור, ומביא חטאת העוף בספק נזיר טמא. ועולת בהמה בספק נזיר טהור כדי לגלח על הקרבן, ומתנה עליה. ועדיין אסור לשתות יין וליטמא למתים, דשמא מצורע מוחלט היה, ולפיכך השתי תגלחות הראשונות לא עלו לו לשם נזירות, לא של טומאה ולא של טהרה, ושמא נזיר טמא היה ותגלחת השלישית תגלחת של טומאה היא, לפיכך צריך למנות עוד שלשים יום של נזירות טהרה, ומביא קרבן נזיר טהור, ומתנה, ואח''כ מותר לשתות יין ולהטמא למתים. וכן אם נדר נזירות שנה ואירע לו בראש שנתו ספק טומאת מת וספק צרעת, מונה שנה ומגלח תגלחת של ספק טומאה וספק טהרה וספק צרעת, ומונה שנה שניה ומגלח ומביא כפרתו ואוכל בקדשים, ומונה עוד ב' שנים קודם שישתה יין ויטמא למתים:<B>
</B>
</t><t i="15">
{ט} <B>מוקי</B> לה בגמרא באשה וקטן דלאו בני חיובא דהקפת ראש ננהו כדלעיל: {י} <B>והם</B> נעשים בחוץ ולא הוי בהו משום חולין בעזרה. גמרא: {יא} <B>דאלו</B> חטאת ושלמים לא כדלעיל ועוד דהכא דספק מצורע הוא ואינו יכול להניף ושלמי נזיר טעונות תנופה. תוספ': {יב} <B>לפי</B> שאינו מתנאי טהרה שלא יהיה בין תגלחת לתגלחת אלא שבעה ימים ולא יותר. אלא הכוונה שלא יהיה פחות. הר''מ: {יג} <B>ועשיר</B> שאינו יוצא בקרבן עני כיצד יעשה יכתוב נכסיו לאחר ומביא קרבן עני. תוספתא: {יד} <B>כך</B> השיב רשב''י לתלמידיו, לפי שאינן שוין דגילוח חלוטו של מצורע לגדל שער של ימי ספורו וגילוח נזיר טהור להעביר דא''צ עוד גידול וגילוח דימי ספורו שהוא ג''כ להעביר מ''מ גילוחו לפני זריקת דמים שהרי ביום הז' מגלח וביום השמיני מביא קרבנותיו. וגילוח דנזיר טהור אחר זריקת אחד מן הדמים. וגילוח דנזיר טמא שהוא ג''כ קודם זריקת אחד מן הדמים מ''מ אינם שוים דמצורע לפני ביאת מים כדכתיב ביום השביעי יגלח את כל שערו ורחץ את בשרו במים וטהר. ונזיר טמא אחר ביאת מים כדכתיב וגלח ראשו ביום טהרתו משמע לאחר טהרה דמגלח לאחר ביאת מים: {טו} <B>אחר</B> כו'. הקשו בתוספ' דהתנן במ''ב פ''ג שמי שנזר שתי נזירות מגלח הראשונה ביום ל''א והשניה ביום ס''א, וא''כ לא היה אוכל בקדשים עד יום ס''ב שהוא יום הבאת קרבנותיו ביום שאחר יום התגלחת ותירצו דכיון שאם גילח ביום שלשים דיצא, ש''מ דמדאורייתא מגלח ביום שלשים והכא משום אכילת קדשים הקילו בשני תגלחות ראשונות. וכתבו דלפי זה אוכל ביום ס' גופיה, דהא תנן התם אם גלח השניה ביום ס' חסר אחד יצא. ואחר, לאו דוקא כו'. ודעת הר''ב נראה דאחר ס' דוקא, וטעמא לפי שאמרו שיהא נזיר ב' נזירות שלימים דהיינו ב' פעמים ל', והואיל וכן התגלחת ראשונה יכול לגלחה כדין כל תגלחת נזיר שמצותה לכתחלה ביום ל''א. והיינו דכתב ולאחר שלשים כו' אבל השניה מגלחה ביום הס', והיינו דכתב שלשים יום ומגלח, וי''ל דה''ק ומגלח ביום הל' עצמו. ועתוי''ט: {טז} <B>ק''כ</B> יום. לפי מ''ש בדברי הר''ב דאהר ס' דוקא ויום הגילוח הוא ביום הס' ונמצא שמחשב לנזירות השלישי מיום הס' לפי שעולה לכאן ולכאן ונמצא שהג' ביום צ' והרביעי ביום ק''כ ובו ביום מותר לשתות יין כו'. ואחר, לאו דוקא. ואיידי דרישא נקטיה. ועתוי''ט:<B>
</B>
</t></p>
</chap>
<chap n="פרק ט">
<p n="פרק ט - משנה א">
<d>הַגּוֹיִם אֵין לָהֶם נְזִירוּת. נָשִׁים וַעֲבָדִים יֵשׁ לָהֶם נְזִירוּת. חֹמֶר בַּנָּשִׁים מִבָּעֲבָדִים, שֶׁהוּא כוֹפֶה אֶת עַבְדּוֹ וְאֵינוֹ כוֹפֶה {ג} אֶת אִשְׁתּוֹ. חֹמֶר בָּעֲבָדִים מִבַּנָּשִׁים, שֶׁהוּא מֵפֵר נִדְרֵי אִשְׁתּוֹ וְאֵינוֹ מֵפֵר נִדְרֵי עַבְדּוֹ. הֵפֵר לְאִשְׁתּוֹ, הֵפֵר עוֹלָמִית. הֵפֵר לְעַבְדּוֹ, יָצָא לְחֵרוּת מַשְׁלִים נְזִירוּתוֹ. עָבַר מִכְּנֶגֶד פָּנָיו, רַבִּי מֵאִיר אוֹמֵר לֹא יִשְׁתֶּה, וְרַבִּי יוֹסֵי אוֹמֵר יִשְׁתֶה {ו}:

</d>
<t i="14"><B>הגוים אין להם נזירות</B>. אף על גב דגוים מקריבין נדרים ונדבות כישראל, אם נדר בנזיר אין עליו תורת נזירות ומותר לשתות יין וליטמא למתים, דכתיב בריש פרשת נזיר (במדבר ו') דבר אל בני ישראל, בני ישראל נודרים בנזיר ואין גוים נודרים בנזיר:<B> שהוא כופה את עבדו</B>. כופהו לשתות יין ולהטמא למתים בעל כרחו:<B> ואינו כופה את אשתו</B>. בעל כרחה. ובשאר נדרים שיש בהם עינוי נפש או בטול מלאכה, אין הרב צריך לכוף את העבד אלא הם בטלים מאליהם {א}, דכתיב (שם ל') לאסור אסר על נפשו, מי שנפשו קנויה לו, יצא עבד שאין נפשו קנויה לו. וכן השבועות כולם שנשבע העבד בין שיש בהם עינוי נפש בין שאין בהם עינוי נפש, אין רבו צריך לכופו, שמאליהם בטלים, שהרי אין לו רשות לעצמו {ב}. אבל נדרים שאין בהם עינוי נפש ואין בהם ביטול מלאכה לרבו, חייב העבד לקיימם ואין רבו יכול לכופו עליהם לבטלם:<B> מיפר נדרי אשתו ואינו מיפר נדרי עבדו</B>. שאם נתרצה בנדר שנדרה אשתו אחר שהפר לה ורוצה שתקיימנו אינה חייבת לקיימו אחר שהפר לה פעם א' {ד}. ואם כפה את עבדו לעבור על נדרו ורצה אח''כ בקיומו חייב העבד לקיימו:<B> הפר לעבדו יצא לחירות משלים נזירותו</B>. לאו דוקא הפר אלא אם כפה את עבדו לשתות יין ולהטמא למתים ואח''כ יצא העבד לחירות, חייב העבד להשלים נזירותו {ה} אחר שיצא לחירות. ורמב''ם פירש הפר לעבדו יצא לחירות, שהאומר לעבדו מופר לך, פקע זכות האדון ממנו ויצא העבד לחירות בשביל כן וצריך שישלים נזירותו. ולבי מהסס בפי' זה:<B> עבר מכנגד פניו</B>. שברח מרבו אחר שנדר בנזיר:<B> ר''מ אומר לא ישתה</B>. יין כדי שיצטער וישוב לרבו שיכפהו לעבור על נדרו ויהיה מותר לשתות יין:<B> ור' יוסי אומר ישתה</B>. שלא יחלה וימות. שהרי עתיד הוא לשוב לרבו שיבקש רבו אחריו ויחזירנו, ונמצא כאילו הוא ברשות רבו:

</t><t i="15">
{א} <B>וכ''ת</B> א''כ אמאי יש להן נזירות, בגמרא מפיק לה מקרא דכתיב ואמרת אליהם לרבות את העבדים ולא תילף לה משאר נדרים: {ב} <B>קשה</B> מ''ש שבועות מנדרים כו'. ומסיק ונראה ודאי שגירסא אחרת היתה להר''ב בגמרא. וטעמא רבה נ''ל לחלק בין נדרים לשבועות, שהנדרים אסור חפצא עליה והשבועות אסר נפשיה אחפצא, ולפיכך שבועות דאוסר נפשיה ואין לו רשות לעצמו אין חלין כלל איזה שבועה שתהיה, אבל נדרים שאוסר החפץ עליו כשאין לרבו שום הרעה בזה הנדר, שפיר נאסר החפץ עליו: {ג} <B>כיפה</B> כו'. פירוש הכפיה לחודא לא מהניא אלא צריך שג''כ יבטלנו בלבו. כמ''ש במ''ח פ''י דנדרים: {ד} <B>לפ''ז</B>, הפר לאשתו הפר עולמית, פירושא קא מפרש. וז''ל רש''י חומר בעבדים מבנשים שאם הפר לאשתו הפר לה עולמית: {ה} <B>שקיבל</B> עליו ומתחיל ומונה כבתחלה ואם מנה קצת בפני רבו משלים את השאר. רש''י: {ו} <B>ורבי</B> יוסי אומר וכו'. והר''מ פסק כר' מאיר. והר''א השיג דר' מאיר ור' יוסי הלכה כר' יוסי:

</t></p>
<p n="פרק ט - משנה ב">
<d>נָזִיר שֶׁגִּלַּח וְנוֹדַע לוֹ שֶׁהוּא טָמֵא, אִם טֻמְאָה יְדוּעָה, סוֹתֵר. וְאִם טֻמְאַת הַתְּהוֹם, אֵינוֹ סוֹתֵר. אִם עַד שֶׁלֹּא גִלַּח, בֵּין כָּךְ וּבֵין כָּךְ סוֹתֵר. כֵּיצַד, יָרַד לִטְבּוֹל בַּמְּעָרָה וְנִמְצָא מֵת צָף עַל פִּי הַמְּעָרָה, טָמֵא {ט}. נִמְצָא מְשֻׁקָּע {יא} בְּקַרְקַע הַמְּעָרָה, יָרַד לְהָקֵר, טָהוֹר. לִטַּהֵר מִטֻּמְאַת מֵת, טָמֵא, שֶׁחֶזְקַת טָמֵא טָמֵא וְחֶזְקַתּ טָהוֹר טָהוֹר, שֶׁרַגְלַיִם לַדָּבָר:

</d>
<t i="14"><B>נזיר שגלח</B>. שהביא קרבנותיו וגילח עליהן ואח''כ נודע לו שנטמא בימי נזירותו:<B> אם טומאה ידועה</B>. טומאה שאפשר שהיתה ידועה, כגון שאינה קבר התהום {ז}:<B> סותר</B>. וחוזר ומונה נזירות אחרת:<B> ואם טומאת התהום אינו סותר</B>. אם נודע לו שבמקום שעבר היתה טומאת התהום והיא טומאה שאין אחד מכירה אפילו בסוף העולם, אע''פ שודאי טמא היה אינו סותר, דהלכה היא כך בנזיר:<B> אם עד שלא גלח</B>. תגלחת טהרה, אע''פ שכבר הביא קרבנותיו. הואיל ונודע לו קודם הגילוח:<B> בין כך ובין כך</B>. בין טומאה ידועה בין טומאת התהום, סותר. דהא דגמירי דטומאת התהום אינה סותרת, היינו דוקא אחר גלוח של טהרה {ח}:<B> כיצד</B>. דין טומאת התהום:<B> ירד לטבול במערה</B>. שהיה טמא טומאת שרץ או טומאה אחרת כיוצא בה שאינה של מת, וירד לטבול מטומאתו, ונמצא כזית מן המת צף על פני המים ספק נטמא בו או לא נטמא, טמא. והא דקיימא לן {י} ספק טומאה צפה על פני המים טהור, הני מילי בטומאת שרץ, אבל בטומאת מת, טמא. ואם נודע לו ספק זה אף אחר שגלח, טמא, דהיינו טומאה ידועה, הואיל והיתה במקום שאפשר שיראוה בני אדם. והאי דנקט ירד לטבול, רבותא קמ''ל, דאע''ג דהטובל מטומאה לטהרה נזהר מכל דבר המטמא, אפ''ה טמא:<B> נמצא משוקע בקרקע המערה</B>. במקום שטבל ובודאי נטמא. אם נודע לו אחר שגלח, טהור ואינו סותר, דהיינו טומאת התהום, שהיתה במקום שלא היתה ידועה לשום אדם:<B> ירד להקר טהור</B>. אע''פ שירד להקר ולהצטנן ולא ירד לטבול כדי שיהיה נזהר מטומאה, אפ''ה טהור אם לא היה טמא מת. אבל אם ירד ליטהר מטומאת מת וטבל במערה שהיה המת משוקע בה והשלים נזירותו, או טמא מת שטבל ואח''כ קבל עליו נזירות, טמא וסותר, שחזקת טמא טמא וחזקת טהור טהור:<B> שרגלים לדבר</B>. כלומר טעם ועיקר יש לדבר לומר דלא גמירי הלכתא לטומאת התהום שהיא טהורה בנזיר אלא כשהיה הנזיר בחזקת טהור ולא כשהיה בחזקת טמא {יב}:

</t><t i="15">
{ז} <B>ומשמע</B> דאלו קבר התהום לא היתה ידועה מיקרי. וכן הוא בהדיא בגמרא. ותימא לי שהרי נודע למי שקברוהו שם. והתוספ' כתבו ואיכא למימר כגון שנפל בקבר ומת: {ח} <B>במ''ז</B> פ''ז דפסחים כתב דלאחר שהביא קרבנותיו א''צ להביא קרבן טומאה משמע דלא איכפת לן בגילוח כו'. ונראה שהר''ב סובר כלשון אחר שפירש''י, דבטומאת התהום אפילו רבנן מודו דנזרק אחד מן הדמים סגי. ומיהו לשון הר''ב בפסחים אינו מדוקדק. ועתוי''ט: {ט} <B>טמא</B>. דספק טומאה ברה''י ספקו טמא. תוספ': {י} <B>במ''ח</B> פרק ד' דטהרות וע''ש: {יא} <B>משוקע</B>. לשון הר''מ וכבר הגיע לך מזה המקום ענין צריך שיהיה מצוי לזכרון תמיד והוא שהמת כשנמצאהו בענין שאי אפשר שלא ידע אותו שום אדם בזה המקום הנה אנחנו נחשבהו במדריגת טומאת התהום אא''כ שנמצא מי שידע כו'. ואם נמצאהו מגולה ונראה, לא נאמר אולי לא עבר שום אדם עליו ולא ראהו ואין מי שידעהו, אלא נאמר שכבר נודע ואינה טומאת התהום: {יב} <B>וכן</B> פירשו התוספ'. ואין לשון התנא סובל פירוש זה. ומלשון הר''מ נראה שהוא טעם למה נלך אחר החזקות, וזה לפי שאם לא נלך אלא נאמר שאפשר שנשתנה ממה שהיה מוחזק בו לא נוכל לעמוד בשום ענין שכשתאמר אפשר שהוא כך תוכל כמו כן לומר בהיפך שהאפשרים אין לחב תכלית שנוכל לעמוד בשום אחד מחב וזה שרגלים לדבר כלומר שאין עמידה בדבר האפשרי וכאלו יש לו ורגלים להלוך תמיד:

</t></p>
<p n="פרק ט - משנה ג">
<d>הַמּוֹצֵא מֵת בַּתְּחִלָּהּ מֻשְׁכָּב כְּדַרְכּוֹ, נוֹטְלוֹ וְאֶת תְּבוּסָתוֹ. מָצָא שְׁנַיִם, נוֹטְלָן וְאֶת תְּבוּסָתָן {טו}. מָצָא שְׁלשָׁה, אִם יֵשׁ בֵּין זֶה לָזֶה מֵאַרְבַּע אַמּוֹת וְעַד שְׁמוֹנֶה, הֲרֵי זוֹ שְׁכוּנַת קְבָרוֹת. בּוֹדֵק הֵימֶנּוּ וּלְהַלָּן עֶשְׂרִים אַמָּהּ. מָצָא אֶחָד בְּסוֹף עֶשְׂרִים אַמָּה, בּוֹדֵק הֵימֶנּוּ וּלְהַלָּן עֶשְׂרִים אַמָּה, שֶׁרַגְלַיִם לַדָּבָר, שֶׁאִלּוּ מִתְּחִלָּה מְצָאוֹ, נוֹטְלוֹ וְאֶת תְּבוּסָתוֹ:

</d>
<t i="14"><B>המוצא מת מתחלה</B>. שלא היה ידוע שהיה שם קבר. והיינו דאמרינן בגמרא המוצא ולא שהיה מצוי {יג}. ועוד דייקינן מלישנא דמתניתין מת ולא שהיה הרוג {יד}:<B> מושכב</B>. ולא שהיה יושב:<B> כדרכו</B>. ולא שהיה ראשו מונח בין ירכותיו. דכל הני חיישינן להו שמא גוים הם, שאין דרכן של ישראל לקבור מתיהן כך:<B> נוטלו ואת תפושתו</B>. מותר לפנותו משם ולקברו במקום אחר, וצריך שיטול מן העפר של הקבר עמו כדי תפישה, שהוא כל העפר תיחוח שתחתיו {טז}. וחופר בקרקע בתולה ג' אצבעות {יז}. דכתיב (בראשית מז) ונשאתני ממצרים וקברתני בקבורתם, שאין צריך לומר ממצרים, אלא הכי קאמר מעפר של מצרים טול עמי:<B> מצא שלשה אם יש בין זה לזה מד' אמות עד שמונה</B>. כלומר מקבר ראשון עד שלישי אין פחות מארבע אמות {יח} ולא יותר משמונה:<B> הרי זה שכונת קברות</B>. וניכר שלשם קבורה נתנום שם ואסור לפנותם. ואפילו מת אחד אם ניכר שלשם קבורה נתון שם אסור לפנותו. אלא שבאחד או בשנים אנו תולין שלא נקברו שם אלא לפי שעה והיה דעתם לפנותם. אבל בג' מוכח שזה מקום מיוחד לקברות. ואורך המערה דרכה להיות ששה ורחבה ארבעה ואלכסונה עודף שתי אמות דהיינו שמונה. להכי תנן מארבע עד שמונה. כמלוא מטה וקובריה לא גרסינן לה הכא {יט}:<B> ובודק הימנו ולהלן עשרים אמה</B>. שהמערה ארבע אמות על שש, והחצר שהמערות פתוחין לו מכאן ומכאן שש על שש, דהכי סבירא להו לרבנן בפרק המוכר פירות [קב:<B>], נמצא אורך שתי מערות וחצר שביניהן י''ח אמות
</B>! {כ} <B></B>. ולפי שפעמים בודק מערה אחת באלכסונה {כא} והאלכסון של מערה אחת עודף ב' אמות בקירוב {כב}, נמצאו כ' אמות, שמונה דמערה ראשונה באלכסונה, ושש דחצר שבין שתי המערות ושש דמערה שניה. דחד אלכסון אמרינן, תרי אלכסוני לא אמרינן, והיינו דקתני עשרים. ועוד צריך לבדוק מלמעלה ומלמטה כ' אמה, דהיינו ארבעים אמה, דשמא זו היא מערה שבמזרח החצר ויש עדיין אחרת כנגדה במערב החצר. אי נמי, זו היא שבמערב החצר ויש עדיין אחרת במזרח החצר {כג}:<B> מצא אחד בסוף עשרים בודק הימנו ולהלן כ' אמה</B>. דמי יימר דמבית הקברות הויא ההיא מערה, שמא קבר אחר הוא וחצר אחרת של אדם אחר וצריך לעשות גם לשם כל בדיקות דלעיל דכמו שיש שם קבר כמו כן יש אחרים:<B> שרגלים לדבר</B>. שזו השדה עשויה לקברים והיו בה גם מערות אחרות {כד}. ומשום רגלים לדבר תני כל הני משניות הכא:

</t><t i="15">
{יג} <B>שלשם</B> קבורה נקבר שם. אבל ידוע שיש כאן קבר ולא נודע אי לשם קבורה אי לפי שעה לא מיקרי מצוי. תוספות: {יד} <B>שאם</B> מצא אחד מגוייד או שלשתן מגויידים אמרינן דהכי אתרמי שנהרגו לשם ונקברו שם שלא בבית הקברות ולא מחזקינן לה בשכונת קברות אלא נוטלן ואת תבוסתן. רש''י. ותוספ' מפרשי כדאיתא בגמרא דמת שחסר אין לו תבוסה ואין לו שכונת קברות ושמא הלכה למשה מסיני הוא ע''כ:<B>.
</B>! {טו} <B>תבוסתן</B>. הר''מ פירש תבוסה המקום שמתגלגל בו. נגזר מלשון מתבוססת בדמיך: {טז} <B>שנעשה</B> מחמת הדם שיצא ממנו ומחמת מוהל שיצא מן המת. רש''י: {יז} <B>דאמרינן</B> כשעור ג' אצבעות נבלע בקרקע. רש''י: {יח} <B>כלומר</B> דאלו נקברין רצופין בפחות מד''א איכא למימר דע''י הדחק נקברו לשם על מנת לפנותן היום ולמחר כו'. ומפר''ת דהיינו ג' היינו שנים לרוחב ואחד לאורך. ועתוי''ט: {יט} <B>כלומר</B> אבל בב''ב פ''ו גרסינן לה. ועתוי''ט: {כ} <B>ולפי</B> זה החצר עודף אמה מכאן ומכאן שאין אורך המערה כנגד החצר אלא רחבה: {כא} <B>ולשון</B> גמרא כגון שבדק באלכסונה ופירש רשב''ם שבדק מערה ראשונה באלכסונה כדי שימצא יפה את המתים שאם זה נמשך לפנ. ם מזה או האחד מן המתים קצר והאחד ארוך הרי נקל למצוא כולן באלכסון. הר''ש: {כב} <B>וכ''כ</B> הר''מ אלכסונה של מערה יותר מז' אמות לכן לקח הוא שמונה לחומרא. ע''כ. ועתוי''ט איכות החשבון: {כג} <B>ותנא</B> לשון קצר נקט בדיקת כ' אמה, לאשמעינן דאורך ב' מערות וחצר לא היו אלא כ' אמות. ומדעתך צא ובדוק בדיקת כ' טובא בכל צד דאיכא לספקינהו. הרשב''ם. ועתוי''ט: {כד} <B>ולפירוש</B> הר''מ לעיל אות י''ב ה''ק שחזקת השדה מוחזקת לשכונת קברות למה נלך אחר החזקה ולא נאמר שאפשר שאין כאן אלא קבר זה שרגלים לדבר האפשרי וילך ללא תכלית ולפיכך נעמיד על החזקה:

</t></p>
<p n="פרק ט - משנה ד">
<d>כֹּל סְפֵק נְגָעִים בַּתְּחִלָּה, טָהוֹר עַד שֶׁלֹּא נִזְקַק לַטֻּמְאָה. מִשֶּׁנִּזְקַק לַטֻּמְאָה, סְפֵקוֹ טָמֵא. בְּשִׁבְעָה דְרָכִים בּוֹדְקִין אֶת הַזָּב עַד שֶׁלֹּא נִזְקַק לַזִּיבָה. בְּמַאֲכָל, וּבְמִשְׁתֶּה, בְּמַשָׂא, וּבִּקְפִיצָה, וּבְחֹלִי, וּבְמַרְאֶה, וּבְהִרְהוּר. מִשֶּׁנִּזְקַק לַזִּיבָה אֵין בּוֹדְקִין אוֹתוֹ. אָנְסוֹ {ל} וּסְפֵקוֹ וְשִׁכְבַת זַרְעוֹ, טְמֵאִין, שֶׁרַגְלַיִם לַדָּבָר. הַמַּכֶּה אֶת חֲבֵרוֹ וַאֲמָדוּהוּ לְמִיתָה, וְהֵקֵל מִמַּה שֶּׁהָיָה, לְאַחַר מִכָּאן הִכְבִּיד וָמֵת, חַיָּב. רַבִּי נְחֶמְיָה אוֹמֵר, פָּטוּר, שֶׁרַגְלַיִם לַדָּבָר {לג}:

</d>
<t i="14"><B>כל ספק נגעים בתחלה טהור</B>. כגון שנים שבאו אצל כהן, בזה בהרת כגריס ובזה בהרת כסלע, ובסוף שבוע בזה כסלע ובזה כסלע, ואין ידוע באיזה מהן פשה, שניהן טהורין, ואע''ג דודאי א' מהן טמא {כה}:<B> משנזקק לטומאה ספיקו טמא</B>. כגון שנים שבאו אצל כהן, בזה בהרת כגריס ובזה כסלע, ובסוף שבוע בזה כסלע ועוד ובזה כסלע ועוד, חזרו להיות כסלע. אע''פ שהאחד מהם ודאי טהור שכבר הלך הפשיון, שניהם טמאים, כיון שנזקקו לטומאה. עד שיחזרו לכגריס:<B> בשבעה דרכים בודקין את הזב</B>. שאם ראה מחמת אונס, טהור, דדרשינן זב מבשרו, ולא מחמת אנסו {כו}:<B> עד שלא נזקק לטומאה</B>. דהיינו כשרואה ראיה שניה שבה נעשה זב גמור לטמא משכב ומושב {כז}. אבל ראיה ראשונה מטמאה באונס טומאת ערב כדין בעל קרי, ומצטרפת עם השניה {כח} אפילו היתה באונס:<B> במאכל</B>. אם אכל דברים המביאים לידי זיבה, כגון בשר שמן חלב וגבינה ביצים יין ישן:<B> ובמשתה</B>. ברבוי שתיה:<B> במשא</B>. כבד שנשא:<B> במראה</B>. ראה אשה אפילו לא הרהר:<B> ובהרהור</B>. אע''פ שלא ראה. אם אירע לו אחד מאלו השבעה קודם שראה ראיה שניה, אינו נעשה זב, והטפה אינה מטמאה במשא:<B> משנזקק לטומאה</B>. שראה ראיה שניה שלא באונס:<B> אין בודקין אותו</B>. ואף אם ראה שלישית באונס נעשה זב לקרבן {כט}:<B> וספיקו ושכבת זרעו טמאים</B>. ספיקו מחמת שכבת זרעו. כגון אם ראה שכבת זרע תחלה וטיפת זיבה הבאה אחר כך אינה מטמאה שהרואה קרי אינו מיטמא בזיבה מעת לעת. {לא} ועד שלא נזקק לטומאה הקרי מטהר את הזיבה משום דהוי אונס. ולאחר שנזקק לטומאה אין הקרי מטהר את הזיבה שאין תולין שמחמת הקרי באה הזיבה:<B> שרגלים לדבר</B>. שאין אותה ראיה מחמת אונס כיון שכבר נעשה זב {לב}:<B> ר''נ פוטר שרגלים לדבר</B>. שלא מחמת מכה מת, כיון שהקל ממה שהיה. ואין הלכה כרבי נחמיה:

</t><t i="15">
{כה} <B>אליבא</B> דכר''ע מפרש. אבל לחכמים באחד שבא בשתי נגעים כו' כדתנן במ''ד פ''ה דנגעים: {כו} <B>כדילפינן</B> ליה מקרא בריש פ''ב דכריתות. ועתוי''ט: {כז} <B>ולספור</B> ז' נקיים וטעון ביאת מים חיים: {כח} <B>אבל</B> לא עם השלישית לקרבן כמפורש במ''ב פ''ב דזבים: {כט} <B>כרבנן</B> דזבים שם דלר''א דוקא לרביעית: {ל} <B>אונסו</B>. כמו מאכל ומשתה והנך שבע דאמרינן שמרגילין זיבות טמא משנזקק לטומאה. והר''מ כתב ובכלל זה אם הוכה על גביו או נפחד: {לא} <B>כדתנן</B> בזבים שם ופירש הר''ב דהאי זיבה מחמת חולשא דקרי הוא כו'. ונראה דס''ל דהוי בכלל חולי שבז' דרכים ולהכי לא תני בח' דרכים. אבל ק''ל דמאי וספקו וקריו ספק קרי הו''ל למתני. ועתוי''ט באריכות. ומסיק דפירוש דספקו הוא כשמצא על בגדו זיבה וקרי ואינו יודע אם בא הזיבה לבדו וסותר שבעה. או באו יחד ולא יסתור אלא יומו. ופירוש דקרי, הוא כמו שפירש הר''ב. ואם כן אינם ענין אחד. ואין בי כח לישב לשון הר''ב: {לב} <B>והקשה</B> הר''ש דהא רבנן ור' אליעזר בקראי פליגי כו'. ולי נראה דאאונסו קאי. וטעמא דקרא קדריש. ועתוי''ט: {לג} <B>שרגלים</B>. בסנהדרין דף ע''ה פליגי בפירוש דקרא ואפילו הכי קאמר שרגלים לדבר להכריח סברתו שדורש המקרא. והר''מ מפרש דקאי את''ק וכלומר שרגלים לדבר שמת מחמת מכה זו דהא אמדוהו למיתה. ועתוי''ט:

</t></p>
<p n="פרק ט - משנה ה">
<d>נָזִיר הָיָה שְׁמוּאֵל {לד}, כְּדִבְרֵי {לה} רַבִּי נְהוֹרַאי, שֶׁנֶּאֱמַר (שמואל א א) וּמוֹרָה לֹא יַעֲלֶה עַל רֹאשׁוֹ, נֶאֱמַר בְּשִׁמְשׁוֹן (שופטים יג) וּמוֹרָה, וְנֶאֱמַר בִּשְׁמוּאֵל וּמוֹרָה, מַה מּוֹרָה הָאֲמוּרָה בְּשִׁמְשׁוֹן {לו}, נָזִיר, אַף מוֹרָה הָאֲמוּרָה בִּשְׁמוּאֵל, נָזִיר. אָמַר רַבִּי יוֹסֵי, וַהֲלֹא אֵין מוֹרָה אֶלָּא {לז} שֶׁל בָּשָׂר וָדָם. אָמַר לוֹ רַבִּי נְהוֹרַאי, וַהֲלֹא כְּבָר נֶאֱמַר (שמואל א טז) וַיֹּאמֶר שְׁמוּאֵל אֵיךְ אֵלֵךְ וְשָׁמַע שָׁאוּל וַהֲרָגָנִי, שֶׁכְּבָר הָיָה עָלָיו מוֹרָה שֶׁל בָּשָׂר וָדָם:


</d>
<t i="14"><B>נזיר היה שמואל</B>. והאומר הריני כשמואל, או כבן אלקנה, או כמי ששיסף אגג בגלגל הוי נזיר לדברי ר' נהוראי. וכן הלכה:<B> אין מורא אלא של בשר ודם</B>. שלא תהא מרות ואימת אדם עליו:<B>
</B>


</t><t i="15">
{לד} <B>שמואל</B>. לכאורה נראה מדיליף ליה משמשון שנזירתו היה כנזירת שמשון דתנן במ''ב פ''ק. אבל הר''מ כתב שמואל הרמתי נזיר עולם היה והאומר הריני כשמואל הרי זה נזיר עולם ונ''ל משום דהלכה כרבנן דשבועות דף נ''א דס''ל דון מינה ואוקי באתרה. ולעיל תנן דאיכא בינייהו דשמשון ונזיר עולם. ועתוי''ט: {לה} <B>כדברי</B>. כך דברי ר''נ. רש''י: {לו} <B>בשמשון</B> כו'. כדכתיב כי נזיר אלהים יהיה הנער מן הבטן. רש''י: {לז} <B>אלא</B> כו'. כלומר בשמואל ליכא לפרש מורה אלא של ב''ו, דהכי כתיב קרא ונתתיו לה' כל ימי חייו ומורה לא יעלה כו', שמשמעותו שיהיה לה' שמורא מלכות שמים יהיה עליו ולא מורא בשר ודם. והשיבו ר''נ שא''א שיהיה כן שהרי מצינו שכבר היה עליו מורא ב''ו ולפי שנחלקו בו אם היה נזיר לפיכך לא סדרו רבינו הקדוש אלא בסוף המסכתא. ועתוי''ט:<B>
</B>


</t></p>
</chap>
</book>