<?xml version="1.0" encoding="utf-8"?>
<book n="עובדיה">
<pid n="3"/>
<pid n="10"/>
<pid n="11"/>
<chap n="עובדיה פרק-א">
<p n="{א}">
<d>חֲז֖וֹן עֹֽבַדְיָ֑ה כֹּֽה־אָמַר֩ אֲדֹנָ֨י יְהוִ֜ה לֶאֱד֗וֹם שְׁמוּעָ֨ה שָׁמַ֜עְנוּ מֵאֵ֤ת יְהוָה֙ וְצִיר֙ בַּגּוֹיִ֣ם שֻׁלָּ֔ח ק֛וּמוּ וְנָק֥וּמָה עָלֶ֖יהָ לַמִּלְחָמָֽה׃
</d>
<t i="3"><![CDATA[<b>חזון עובדיה .</b> מאי שנא עובדיה לאדום ולא ניבא נבואה אחרת אמרו חכמי' עובדיה גר אדומי היה אמר הקב''ה מהם ובהם אביא עליהם יבא עובדיה שדר בין שני רשעים אחאב ואיזבל ולא למד ממעשיהם ויפרע מעשו הרשע שדר בין שני צדיקים יצחק ורבק' ולא למד ממעשיה' :
]]></t><t i="10"><![CDATA[<b>חזון עובדיה .</b> זהו מראה הנבואה של עובדיה : <b>לאדום .</b> על אדום : <b>שמועה שמענו .</b> ר''ל אני ושאר נביאים שמענו שמועה מאת ה' כי הרבה נביאים התנבאו על חורבן אדום : <b>וציר .</b> ר''ל כאשר שמענו כן הוא כי כל העכו''ם התעוררו לבוא עליה למלחמה ושלחו שלוחיהם זה לזה לאמר קומו אתם ונקומה גם אנו ללכת עליה למלחמה :
]]></t><t i="11"><![CDATA[<b>וציר .</b> ענין שליח כמו וציר אמונים ( משלי יג ) :
]]></t></p>
<p n="{ב}">
<d>הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֥וּי אַתָּ֖ה מְאֹֽד׃
</d>
<t i="3"><![CDATA[<b>הנה קטן נתתיך .</b> כלפי שקראו אביו בנו הגדול ואמו בנה הגדול אמר הקב''ה לפני קטן הוא רבותינו דרשו קטן שלא היה להם לא כתב ולא לשון : <b>בזוי .</b> שלא היו מעמידין מלך בן מלך :
]]></t><t i="10"><![CDATA[<b>הנה קטן נתתיך .</b> בתחילת ממשלתך בארץ שעיר הנה אז היית קטן בעכו''ם ומבוזה מאד ביניהם כי היתה ממלכה שפלה :
]]></t><t i="11"><![CDATA[<b>בזוי .</b> מבוזה :
]]></t></p>
<p n="{ג}">
<d>זְד֤וֹן לִבְּךָ֙ הִשִּׁיאֶ֔ךָ שֹׁכְנִ֥י בְחַגְוֵי־סֶּ֖לַע מְר֣וֹם שִׁבְתּ֑וֹ אֹמֵ֣ר בְּלִבּ֔וֹ מִ֥י יוֹרִדֵ֖נִי אָֽרֶץ׃
</d>
<t i="3"><![CDATA[<b>שוכני בחגוי סלע .</b> סומך על משענת אבותיו אברהם ויצחק והם לא יועילו לו , חגוי כמו ( ישעיה יט ) והיתה אדמת יהודה למצרים לחגא ברייטיינ''א בלעז ואל תתמה על וי''ו של חגוי שהיא כוי''ו של קצוי ( תהלים סה ) וכוי''ו של כמטחוי ( בראשית כא ) שאין יסוד בתיבה אלא טי''ת וחי''ת :
]]></t><t i="10"><![CDATA[<b>זדון לבך השיאך .</b> כאומר הנה עתה שנתגדלת למשול ממשל רב כאשר באת אל הר שעיר וכו' לכן זדון לבך הסית אותך להתגאות יותר מדאי : <b>שוכני .</b> כאלו אתה שוכן בבקעי הסלע עד שלא יוכל מי לקרוב אליך וכאלו היה מקום מושבו במקום מרום ונשא . אומר בלבו . לכן חושב בלבו מי הוא אשר יוכל להוריד אותי בשפל הארץ :
]]></t><t i="11"><![CDATA[<b>השיאך .</b> ענין הסתה כמו הנחש השיאני ( בראשית ג ) : <b>שוכני .</b> היו''ד יתירה : <b>בחגוי .</b> ענין בקוע וחריץ כמו יונתי בחגוי הסלע ( ש''ה ב ) :
]]></t></p>
<p n="{ד}">
<d>אִם־תַּגְבִּ֣יהַּ כַּנֶּ֔שֶׁר וְאִם־בֵּ֥ין כּֽוֹכָבִ֖ים שִׂ֣ים קִנֶּ֑ךָ מִשָּׁ֥ם אוֹרִֽידְךָ֖ נְאֻם־יְהוָֽה׃
</d>
<t i="10"><![CDATA[<b>אם תגביה כנשר .</b> אפי' אם תגביה לשבת כנשר העושה מדורו במקום גבוה ואם תשים מדורך בין הכוכבים משם אורידך לארץ ותהיה נמסר ביד העכו''ם :
]]></t><t i="11"><![CDATA[<b>קנך .</b> מל' קן והוא מדור העופות :
]]></t></p>
<p n="{ה}">
<d>אִם־גַּנָּבִ֤ים בָּאֽוּ־לְךָ֙ אִם־שׁ֣וֹדְדֵי לַ֔יְלָה אֵ֣יךְ נִדְמֵ֔יתָה הֲל֥וֹא יִגְנְב֖וּ דַּיָּ֑ם אִם־בֹּֽצְרִים֙ בָּ֣אוּ לָ֔ךְ הֲל֖וֹא יַשְׁאִ֥ירוּ עֹלֵלֽוֹת׃
</d>
<t i="3"><![CDATA[<b>באו לך .</b> עליך : <b>איך נדמיתה .</b> למה נרדמתה דומם עד שגנבו כל רצונם : <b>הלא בוצרים ישאירו עוללות .</b> ואלה לא ישאירו לך כלום כי יחפשוך ויגלו וידרשו מצפוניך :
]]></t><t i="10"><![CDATA[<b>באו לך .</b> באו עליך : <b>שודדי לילה .</b> הם המתפחדים לגזול ביום וגוזלים בלילה : <b>איך נדמיתה .</b> איך נכרת מכל וכל ( אמר בלשון עבר כדרך הרבה מן הנבואות כי הנביא ראה כאלו כבר נעשתה ) : <b>הלא יגנבו דים .</b> ר''ל הלוא אין דרכם לגנוב אלא די ספוקם ויניחו המותר ומדוע א''כ נכרת מכל וכל מבלי שארית : <b>אם בוצרים .</b> אם על כרמיך באו בוצרים : <b>הלא ישאירו עוללות .</b> ומדוע לא השאירו לך מאומה :
]]></t><t i="11"><![CDATA[<b>שודדי .</b> ענין גזל ועושק : <b>נדמיתה .</b> ענין כריתה ואבדון כמו ער מואב נדמה ( ישעיה טו ) : <b>דים .</b> די הספוק כמו והמלאכה היתה דים ( שמות לו ) : <b>בוצרים .</b> כן יקראו תולשי ענבי כרם כמו כי תבצור כרמך ( דברי' כד ) : <b>עוללות .</b> הם הענבים הקטנים הגרועים כמו לא תעולל ( , שם ) :
]]></t></p>
<p n="{ו}">
<d>אֵ֚יךְ נֶחְפְּשׂ֣וּ עֵשָׂ֔ו נִבְע֖וּ מַצְפֻּנָֽיו׃
</d>
<t i="3"><![CDATA[<b>נבעו .</b> תרגום יונתן איתגליין ולשון ארמית נבעו נתבקשו וכן אם תבעיון בעיו ( ישעיה כא ) :
]]></t><t i="10"><![CDATA[<b>איך נחפשו עשו .</b> איך נחפשו בתי עשו לקחת הכל ואיך נתבקשו ונדרשו מקומות מסתרים שלו לקחת כל הנמצא והוא כפל ענין במ''ש :
]]></t><t i="11"><![CDATA[<b>נחפשו .</b> מלשון חפוש וחקירה כמו משם אחפש ( עמוס ט ) : <b>נבעו .</b> ענין דרישה וחפוש ודומה לו אם תבעיון בעיו ( ישעיה כא ) שהוא ענין דרישת שאלה וכמו שמלת בקשה הונח לדריש' שאלה ולחפוש כן מלת בעה הונח לשניהם : <b>מצפוניו .</b> מל' צפון ונסתר :
]]></t></p>
<p n="{ז}">
<d>עַֽד־הַגְּב֣וּל שִׁלְּח֗וּךָ כֹּ֚ל אַנְשֵׁ֣י בְרִיתֶ֔ךָ הִשִּׁיא֛וּךָ יָכְל֥וּ לְךָ֖ אַנְשֵׁ֣י שְׁלֹמֶ֑ךָ לַחְמְךָ֗ יָשִׂ֤ימוּ מָזוֹר֙ תַּחְתֶּ֔יךָ אֵ֥ין תְּבוּנָ֖ה בּֽוֹ׃
</d>
<t i="3"><![CDATA[<b>עד הגבול שלחוך .</b> אותם שהבטיחוך לעזרה באו עמך ולווך עד גבול ארצך עד הספר ששם באו עליך למלחמה ובזאת השיאוך והצליחו : <b>יכלו לך .</b> לפתותך לצאת ושבו מאחריך : <b>לחמך ישימו מזור תחתיך .</b> אף מאכלך שם לך אחיך יעקב למזור שנתן לך לחם ונזיד עדשים ועל ידו בזית הבכורה : <b>מזור .</b> חולי :
]]></t><t i="10"><![CDATA[<b>עד הגבול וגו' .</b> כשיצא למלחמה מול העכו''ם ליוו אותו כל אנשי בריתו שהיה לו עמהם כריתת ברית הם ליוו אותו עד קצה גבול ארצו ומשם חזרו ולא הלכו למלחמה להיות לו לעזרה והטעו אותו כי הבטיחו ללכת עמו : <b>השיאוך .</b> האנשים שהיית עמהם בשלום הם הסיתו אותך ללכת למלחמה ויכלו לך כי שמעת להם והלכת : <b>לחמך .</b> אוכלי לחמך הלוקחים פרס ממך הם ישימו מכה תחתיך ר''ל במקומך הכינו לך כליון ואבדון כי ייעצו עליך רעה ואין בו תבונה להרגיש בדבר להיות נשמר מהם :
]]></t><t i="11"><![CDATA[<b>שלחוך .</b> ענין לויה כמו ואברה' הולך עמם לשלחם ( בראשי' יח ) : <b>השיאך .</b> ענין הסתה : <b>יכלו .</b> מל' יכולת ונצחון : <b>לחמך .</b> ר''ל אוכלי לחמך : <b>מזור .</b> ענין מכה ותקרא כן ע''ש שזורים עליה אבק מסממנים המרפאים וכן ולא יגהה מכם מזור ( הושע ה ) : <b>תחתיך .</b> במקומך :
]]></t></p>
<p n="{ח}">
<d>הֲל֛וֹא בַּיּ֥וֹם הַה֖וּא נְאֻם יְהוָ֑ה וְהַאֲבַדְתִּ֤י חֲכָמִים֙ מֵֽאֱד֔וֹם וּתְבוּנָ֖ה מֵהַ֥ר עֵשָֽׂו׃
</d>
<t i="10"><![CDATA[<b>ביום ההוא .</b> ביום בוא הפורעניות : <b>והאבדתי חכמים .</b> לא יתחכמו בתחבולות המלחמה להציל נפשם : <b>ותבונה וגו' .</b> כפל הדבר במ''ש :
]]></t></p>
<p n="{ט}">
<d>וְחַתּ֥וּ גִבּוֹרֶ֖יךָ תֵּימָ֑ן לְמַ֧עַן יִכָּֽרֶת־אִ֛ישׁ מֵהַ֥ר עֵשָׂ֖ו מִקָּֽטֶל׃
</d>
<t i="3"><![CDATA[<b>וחתו גבוריך תימן .</b> יחתו ויפחדו לנוס אל ארץ ישמעאל וי''ת ויתברון גברך יתבי ארעא דרומא : <b>למען יכרת .</b> כל איש גבור : <b>מהר עשו מקטל .</b> מרוב הרג שיבא עליכם :
]]></t><t i="10"><![CDATA[<b>וחתו גבוריך תימן .</b> אתה שמקור מחצבתך מאדום היושבת בדרומה של א''י הנה וישברו במלחמה : <b>למען יכרת .</b> באופן שיכרת איש מאותם שמקום מושבם הוא בהר שעיר ר''ל לא ישאר מהם איש : <b>מקטל .</b> ר''ל הכריתה תהיה מן ההרג שיעשו בהם ולא שימותו על מטתם :
]]></t><t i="11"><![CDATA[<b>וחתו .</b> ענין שבירה כמו והחתתי את עילם ( ירמיה מט ) : <b>תימן .</b> הוא אדום היושב בהר שעיר בדרומה של א''י : <b>מקטל .</b> ענין הרג כמו הן יקטלני ( איוב יג ) :
]]></t></p>
<p n="{י}">
<d>מֵחֲמַ֛ס אָחִ֥יךָ יַעֲקֹ֖ב תְּכַסְּךָ֣ בוּשָׁ֑ה וְנִכְרַ֖תָּ לְעוֹלָֽם׃
</d>
<t i="3"><![CDATA[<b>מחמס אחיך יעקב .</b> בשביל חמס שעשית ליעקב :
]]></t><t i="10"><![CDATA[<b>מחמס אחיך יעקב .</b> בעבור החמס שעשית לאחיך יעקב תכסה אותך הבושה ותהיה נכרת עד עולם ולא תוסיף לקום :
]]></t><t i="11"><![CDATA[<b>מחמס .</b> ענין עושק :
]]></t></p>
<p n="{יא}">
<d>בְּיוֹם֙ עֲמָֽדְךָ֣ מִנֶּ֔גֶד בְּי֛וֹם שְׁב֥וֹת זָרִ֖ים חֵיל֑וֹ וְנָכְרִ֞ים בָּ֣אוּ (שערו) [שְׁעָרָ֗יו] וְעַל־יְרוּשָׁלִַ֙ם֙ יַדּ֣וּ גוֹרָ֔ל גַּם־אַתָּ֖ה כְּאַחַ֥ד מֵהֶֽם׃
</d>
<t i="3"><![CDATA[<b>ביום עמדך מנגד .</b> שלא באת לעזור לו : <b>גם אתה כאחד מהם .</b> אעלה אני עליך כאילו אתה מן הבאים עליהם :
]]></t><t i="10"><![CDATA[<b>ביום עמדך מנגד .</b> עתה יפרש מהו החמס שעשה ואמר הנה ביום שעמדת מנגד בעת ששבו הזרים העושר של יעקב ועל נ''נ יאמר המחריב הבית הראשון והוא ראה זה ועמד מנגד ולא עזר ליעקב אחיו : <b>שעריו .</b> של יעקב : <b>ידו גורל .</b> השליכו גורל וחלקו ביניהם לחלקים : <b>גם אתה .</b> ר''ל הואיל ועמדת מנגד ולא עזרת לישראל מעלה אני עליך כאלו היית גם אתה כאחד מן הנלחמים והשוללים וזהו החמס :
]]></t><t i="11"><![CDATA[<b>מנגד .</b> ממרחק : <b>שבות .</b> מל' שבי : <b>זרים .</b> מלשון זר ונכרי : <b>חילו .</b> ענין עושר כמו ועזבו לאחרים חילם ( תהלים מט ) : <b>ידו .</b> ענין השלכה והפלה כמו ידו אליה ( ירמיה נ ) :
]]></t></p>
<p n="{יב}">
<d>וְאַל־תֵּ֤רֶא בְיוֹם־אָחִ֙יךָ֙ בְּי֣וֹם נָכְר֔וֹ וְאַל־תִּשְׂמַ֥ח לִבְנֵֽי־יְהוּדָ֖ה בְּי֣וֹם אָבְדָ֑ם וְאַל־תַּגְדֵּ֥ל פִּ֖יךָ בְּי֥וֹם צָרָֽה׃
</d>
<t i="3"><![CDATA[<b>ואל תרא ביום אחיך .</b> לא היה לך ( להביט ) ולעמוד מנגד : <b>ביום נכרו .</b> ביום הסגירו ביד אויב הוא הבבליים וכן הוא אומר בשאול ( שמואל א כג ) נכר אותו אלהים בידי הסגיר אותו בידי :
]]></t><t i="10"><![CDATA[<b>ואל תרא .</b> לא היה ראוי לך לראות ביום צרת אחיך בעת שנתנכר מארצו ונתגרש ממנו וכאומר ואם לא מצאה ידך לעזור לו עכ''פ היה לך לשבת בית ולא להסתכל בבשתו להכלימו : <b>ואל תשמח .</b> ר''ל וכ''ש שלא היה לך לשמוח על בני יהודה בעת שנאבדו ונשמדו : <b>ואל תגדל פיך .</b> כ''ש שלא היה לך להגדיל פה ולהטיח דברי לעג ביום בוא להם הצרה וכאומר הנה באמת את כל אלה עשית ותחשב א''כ לחמס :
]]></t><t i="11"><![CDATA[<b>נכרו .</b> מל' נכר וזר :
]]></t></p>
<p n="{יג}">
<d>אַל־תָּב֤וֹא בְשַֽׁעַר־עַמִּי֙ בְּי֣וֹם אֵידָ֔ם אַל־תֵּ֧רֶא גַם־אַתָּ֛ה בְּרָעָת֖וֹ בְּי֣וֹם אֵיד֑וֹ וְאַל־תִּשְׁלַ֥חְנָה בְחֵיל֖וֹ בְּי֥וֹם אֵידֽוֹ׃
</d>
<t i="3"><![CDATA[<b>ואל תשלחנה בחילו .</b> אל תשלחנה ידך בנכסיו כן תרגם יונתן ומקרא קצר הוא וצריך להוסיף עליו ידך :
]]></t><t i="10"><![CDATA[<b>אל תבוא .</b> וכ''ש שלא היה לך לבוא בשער ערי עמי ביום שבא עליהם אידם ר''ל לא היה מהראוי לך שתבוא בשערי הערים לכבוש אותם כאשר עשית בחורבן הבית השני : <b>אל תרא גם אתה .</b> זה יאמר על בני עכו''ם היושבים בהר שעיר שכיני ישראל כי ביום שכבש את ירושלים באו גם המה ושלחו ידם לשלול שלל ולבוז בז כמוזכר ביוסיפון ולזה אמר ואל תרא גם אתה וגו' ר''ל כמו שלא היה ראוי לבוא בשעריו לכבשם כן גם אתה היושב בשעיר לא היה ראוי לך לראות ברעת ישראל ביום שבא עליו האיד כי אין מהראוי להסתכל בבשתו להכלימו : <b>ואל תשלחנה .</b> וכ''ש שלא היה לך לשלוח ידך בעשרו לשללו לעצמך ביום שבא עליו האיד :
]]></t><t i="11"><![CDATA[<b>אידם .</b> ענין צער ומקרה רע כמו הלא איד לעול ( איוב לא ) : <b>בחילו .</b> בעשרו :
]]></t></p>
<p n="{יד}">
<d>וְאַֽל־תַּעֲמֹד֙ עַל־הַפֶּ֔רֶק לְהַכְרִ֖ית אֶת־פְּלִיטָ֑יו וְאַל־תַּסְגֵּ֥ר שְׂרִידָ֖יו בְּי֥וֹם צָרָֽה׃
</d>
<t i="3"><![CDATA[<b>ואל תעמוד על הפרק .</b> מקום שהבורחים יוצאים דרך שם לימלט ובלשון לע''ז קוראים אותו טרו''ג ( אל תעמוד על הפרק , מכאן שאסור להפסיק בק''ש בין פרק לפרק הג''ה דר''ע ) :
]]></t><t i="10"><![CDATA[<b>ואל תעמוד על הפרק .</b> זה יאמר על אנשי טיטוס שגלו את ישראל ואמר עכ''פ לא היה לך לעמוד ולהתחזק על השבר להכרית את פליטיו ר''ל עכ''פ בהיותו בגולה לא היה לך לאבד ולהכרית את יתר הפליטה כאשר האבדת והכרת בכל דור ודור : <b>ואל תסגר .</b> לא היה לך לאסרם במאסר כאשר עשית בכל דור ודור :
]]></t><t i="11"><![CDATA[<b>תעמוד .</b> ענינו התחזקות על הדבר וההשתדלות עליו ודומה לו אך יונתן וגו' עמדו על זאת ( עזרא י ) : <b>הפרק .</b> ענין שביר' כמו ופרסיהן יפרק ( זכריה יא ) . פליטיו . ענין שארית כמו פליט ושריד ( איכה ב ) : <b>תסגר .</b> ר''ל מסגר המאסר . שרידיו . ענין שארית :
]]></t></p>
<p n="{טו}">
<d>כִּֽי־קָר֥וֹב יוֹם־יְהוָ֖ה עַל־כָּל־הַגּוֹיִ֑ם כַּאֲשֶׁ֤ר עָשִׂ֙יתָ֙ יֵעָ֣שֶׂה לָּ֔ךְ גְּמֻלְךָ֖ יָשׁ֥וּב בְּרֹאשֶֽׁךָ׃
</d>
<t i="10"><![CDATA[<b>כי קרוב יום ה' .</b> ר''ל היה לך לחשוב אשר יום התשלומין מה' המיועד להביא על כל העכו''ם שהרעו לישראל הוא קרוב ומזומן לפניו להביא וכאשר עשית אתה לישראל כן יעשה לך : <b>גמולך .</b> הגמול הראוי לך ישוב בראשך :
]]></t><t i="11"><![CDATA[<b>קרוב .</b> ר''ל נכון ומזומן לפניו וכן כי קרוב יום אידם ( דברים לב ) :
]]></t></p>
<p n="{טז}">
<d>כִּ֗י כַּֽאֲשֶׁ֤ר שְׁתִיתֶם֙ עַל־הַ֣ר קָדְשִׁ֔י יִשְׁתּ֥וּ כָֽל־הַגּוֹיִ֖ם תָּמִ֑יד וְשָׁת֣וּ וְלָע֔וּ וְהָי֖וּ כְּל֥וֹא הָיֽוּ׃
</d>
<t i="3"><![CDATA[<b>כאשר שתיתם על הר קדשי .</b> כמה דחדיתון על מחת טורא דקודשי : <b>ולעו .</b> כתרגומו ויסתלעמון ל' מהומה ושממון וטירוף דעת אישטורדישו''ן בלע''ז :
]]></t><t i="10"><![CDATA[<b>כי כאשר שתיתם .</b> אל מול יהודה יאמר כמו שאתם שתיתם על הר קדשי מכוס התרעלה כן הבבליים שהרעו לכם ישתו תמיד את כוס התרעלה עד אשר יתמו : <b>ושתו ולעו .</b> וכאשר ישתו את הכוס יהיו נשחתים ומבולבלים והוא ענין מליצה ור''ל יהיו מבולבלים מן הפורעניות כאלו שתו כוס משקה המטמטם ומבלבל : <b>והיו כלוא היו .</b> ר''ל יהיו כלים כאלו לא היו מעולם :
]]></t><t i="11"><![CDATA[<b>ולעו .</b> ענין השחתה ובלבול וכן על כן דברי לעו ( איוב ו ) :
]]></t></p>
<p n="{יז}">
<d>וּבְהַ֥ר צִיּ֛וֹן תִּהְיֶ֥ה פְלֵיטָ֖ה וְהָ֣יָה קֹ֑דֶשׁ וְיָֽרְשׁוּ֙ בֵּ֣ית יַֽעֲקֹ֔ב אֵ֖ת מוֹרָֽשֵׁיהֶם׃
</d>
<t i="3"><![CDATA[<b>את מורשיהם .</b> נכסי עממיא דהוו מחסנין להון :
]]></t><t i="10"><![CDATA[<b>ובהר ציון .</b> אבל בהר ציון תהיה פליטה ושארית ר''ל אנשיה ישארו : <b>והיה קדש .</b> כי לא יוסיף לבוא בה ערל וטמא : <b>את מורשיהם .</b> את העכו''ם שירשו אותם מאז :
]]></t><t i="11"><![CDATA[<b>מורשיהם .</b> מל' ירושה :
]]></t></p>
<p n="{יח}">
<d>וְהָיָה֩ בֵית־יַעֲקֹ֨ב אֵ֜שׁ וּבֵ֧ית יוֹסֵ֣ף לֶהָבָ֗ה וּבֵ֤ית עֵשָׂו֙ לְקַ֔שׁ וְדָלְק֥וּ בָהֶ֖ם וַאֲכָל֑וּם וְלֹֽא־יִֽהְיֶ֤ה שָׂרִיד֙ לְבֵ֣ית עֵשָׂ֔ו כִּ֥י יְהוָ֖ה דִּבֵּֽר׃
</d>
<t i="3"><![CDATA[<b>כי ה' דבר .</b> והיכן דבר ( במדבר כד ) וירד מיעקב והאביד שריד וגו' :
]]></t><t i="10"><![CDATA[<b>אש .</b> ישרפו כמו אש : <b>ובית יוסף להבה .</b> הוא כפל ענין במ''ש : <b>לקש .</b> הכשדים יהיו דומים לקש הנשרף מהר : <b>ודלקו בהם .</b> ישראל ידליקו את בית הכשדים וישרפם ר''ל הם יגמרו בהם הכליון ולא יהיה שארית להם : <b>כי ה' דבר .</b> ובודאי כן יהיה :
]]></t><t i="11"><![CDATA[<b>להבה .</b> שלהבת : <b>לקש .</b> הוא תבן הדק : <b>ודלקו .</b> ענין שרפה והבערה :
]]></t></p>
<p n="{יט}">
<d>וְיָרְשׁ֨וּ הַנֶּ֜גֶב אֶת־הַ֣ר עֵשָׂ֗ו וְהַשְּׁפֵלָה֙ אֶת־פְּלִשְׁתִּ֔ים וְיָרְשׁוּ֙ אֶת־שְׂדֵ֣ה אֶפְרַ֔יִם וְאֵ֖ת שְׂדֵ֣ה שֹׁמְר֑וֹן וּבִנְיָמִ֖ן אֶת־הַגִּלְעָֽד׃
</d>
<t i="3"><![CDATA[<b>וירשו הנגב .</b> ישראל שהיו יושבין בדרומה של ארץ ישראל ירשו את הר עשו שהוא במצר דרום ובני השפלה ירשו את ארץ פלשתים ואת הר אפרים ואת הר שומרון : <b>ובנימין את הגלעד .</b> ובני מנשה שהיתה ארץ גלעד שלהם יפשטו להם מהלאה לגבולותיה של ארץ ישראל במזרחה :
]]></t><t i="10"><![CDATA[<b>וירשו הנגב .</b> בית יעקב הנזכר במקרא שלפניו הם ירשו את הנגב וחוזר ומפרש את הר עשו שהיא בדרומה של א''י : <b>והשפלה .</b> גם ירשו את השפלה וחוזר ומפרש את פלשתים כי ארץ פלשתים היתה בשפלה : <b>את שדה אפרים .</b> כי בימי יהושע לא ירשו כ''א הר אפרים ולא יכלו להוריש את העמק כי רכב ברזל לו כמ''ש שם ולכן אמר שיירשו גם שדות העמק : <b>ואת שדה שומרון .</b> במ''א נאמר שעמרי מלך ישראל קנה את ההר שומרון ואמר שלעתיד יירשו הכל ואף השדות : <b>ובנימין את הגלעד .</b> בנימין יירש את ארץ הגלעד ( וזהו מלבד חלק רצועה הניתן לו בא''י בעבר הירדן המערבי כמ''ש בסוף יחזקאל בני מנשה יושבי הגלעד יעמדו על נחלתם בעבר הירדן המערבי יהיו היורשים ואמר בני הגולה של החיל הזה של בני ישראל אשר עם כל השבטים כמ''ש שם ) :
]]></t><t i="11"><![CDATA[<b>והשפלה .</b> העמק :
]]></t></p>
<p n="{כ}">
<d>וְגָלֻ֣ת הַֽחֵל־הַ֠זֶּה לִבְנֵ֨י יִשְׂרָאֵ֤ל אֲשֶֽׁר־כְּנַעֲנִים֙ עַד־צָ֣רְפַ֔ת וְגָלֻ֥ת יְרוּשָׁלִַ֖ם אֲשֶׁ֣ר בִּסְפָרַ֑ד יִֽרְשׁ֕וּ אֵ֖ת עָרֵ֥י הַנֶּֽגֶב׃
</d>
<t i="3"><![CDATA[<b>וגלות החל הזה .</b> תרגם יונתן עמא הדין , החל לשון חיל כמו ( ישעיה לו ) ויבא ירושלמה בחיל כבד דרבשקה אלא שזה חסר יו''ד ויש עוד לפרש החל הזה גלות הגיא הזה : <b>לבני ישראל אשר כנענים עד צרפת .</b> גלות אשר הוא מבני ישראל שגלו מעשרת השבטים לארץ כנענים עד צרפת : <b>וגלות ירושלים אשר בספרד .</b> שהם מבני יהודה אשר גלו לספרד הם ירשו את ערי הנגב שבדרומה של ארץ ישראל ואומרי' הפותרים צרפת הוא המלכות שקורין פרנצ''א בלע''ז ספרד תרגם יונתן אספמיא :
]]></t><t i="10"><![CDATA[<b>וגלות החל הזה וגו' .</b> במקרא שלפניו נאמר שבית יעקב ירשו הנגב וגומר ויפרש עתה מי ומי מהם יהיו היורשים ואמר בני הגולה של החיל הזה של בני ישראל אשר ישבו עם הכנענים שברחו מארצם בימי יהושע אשר מקום מושבם עד צרפת וגם בני הגולה של ירושלים אשר ישבו בספרד הם יירשו את ערי הנגב הוא הר עשו ארץ אדום ( אבל ארץ פלשתים ושדות אפרים ושומרון המה בתוך גבולי א''י ויחולק אח''כ כמ''ש בסוף יחזקאל ) :
]]></t><t i="11"><![CDATA[<b>החל .</b> כמו החיל ונפלה היו''ד :
]]></t></p>
<p n="{כא}">
<d>וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת־הַ֣ר עֵשָׂ֑ו וְהָיְתָ֥ה לַֽיהוָ֖ה הַמְּלוּכָֽה׃
</d>
<t i="3"><![CDATA[<b>ועלו .</b> שרי ישראל מושיעים בהר ציון : <b>לשפוט את הר עשו .</b> ליפרע מהר עשו אשר עשו לישראל לשפוט יושטיציי''ר בלע''ז : <b>הר עשו .</b> י''ת כרכא רבא דעשו : <b>והיתה לה' המלוכה .</b> לימדך שאין מלכותו שלימה עד שיפרע מעמלק :
]]></t><t i="10"><![CDATA[<b>ועלו מושיעים .</b> ר''ל המושיעים שבהר ציון הם מלך המשיח ושריו כאשר יעלו בהר שעיר לעשות בהם משפט על מה שהרעו לישראל אז תהיה לה' המלוכה ר''ל אז הכל יודו במלכותו ויקבלוהו לאלוה :
]]></t></p>
</chap>
</book>