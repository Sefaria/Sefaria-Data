<?xml version="1.0" encoding="utf-8"?>
<book n="שיר השירים">
<pid n="3"/>
<pid n="10"/>
<pid n="11"/>
<chap n="שיר השירים פרק-א">
<p n="{א}">
<d>שִׁ֥יר הַשִּׁירִ֖ים אֲשֶׁ֥ר לִשְׁלֹמֹֽה׃
</d>
<t i="3"><![CDATA[<b>שיר השירים אשר לשלמה .</b> שנו רבותינו כל שלמה ( דק''ל למה לא מייחסו אחר אביו כמו במשלי וקהלת ) האמורים בשיר השירים קדש מלך שהשלום שלו , שיר שהוא על כל השירים אשר נאמר להקב''ה מאת עדתו ועמו כנסת ישראל אמר רבי עקיבא לא היה העולם כדאי כיום שניתן בו שיר השירים לישראל שכל הכתובים קדש ושיר השירים קודש קדשים אמר ר' אלעזר בן עזריה למה הדבר דומה למלך שנטל סאה חטים ונתנה לנחתום אמר לו הוצא לי כך וכך סולת כך וכך סובין כך וכך מורסן וסלית לי מתוכה גלוסקיא אחת מנופה ומעולה כך כל הכתובים קדש ושיר השירים קדש קדשים שכולו יראת שמים וקבול עול מלכותו :
]]></t><t i="10"><![CDATA[<b>שיר השירים .</b> לפי ששלמה חבר שירים הרבה , כמו שכתוב ויהי שירו חמשה ואלף , לכן אמר פתיחת הספר זה השיר הוא המשובח והנעלה מכל השירים המיוחסים לשלמה , על כי הוא שיר ידידות , יספר בו את כל תוקף קשור אהבה העזה ודבוק האמתי שבין האל יתברך ובין עמו בית ישראל . ואחז במשל מן האהבה הנמרצת וחזקה שבין החושק וחשוקתו , אשר למאד יתרבה געגועה בהפרדם זו מזו , ויצפו עת בוא דבוק התמידי . ( ואם כי שאין הנמשל דומה אל המשל בכל חלקי פרטי הענינים , אין בכך כלום . כי כן המה דרכי המשל שיש בו דברים נוספים ליפותו להיות מקובל על הלב לרדת חדרי בטן ) :
]]></t></p>
<p n="{ב}">
<d>יִשָּׁקֵ֙נִי֙ מִנְּשִׁיק֣וֹת פִּ֔יהוּ כִּֽי־טוֹבִ֥ים דֹּדֶ֖יךָ מִיָּֽיִן׃
</d>
<t i="3"><![CDATA[<b>ישקני מנשיקות פיהו .</b> זה השיר אומרת בפיה בגלותה ובאלמנותה מי יתן וישקני המלך שלמ' מנשיקות פיהו כמו מאז לפי שיש מקומות שנושקין על גב היד ועל הכתף אך אני מתאוה ושוקקת להיותו נוהג עמי כמנהג הראשון כחתן אל כלה פה אל פה : <b>כי טובים .</b> לי דודיך מכל משתה יין ומכל עונג ושמחה , ולשון עברי הוא להיות כל סעודת עונג ושמחה נקראת על שם היין כענין שנאמר ( אסתר ז ) אל בית משתה היין ( ישעיה כד ) בשיר לא ישתו יין ( שם ) והיה כנור ונבל וחליל ותוף ויין משתיהם זהו ביאור משמעו , ונאמר דוגמא שלו על שם שנתן להם תורתו ודבר עמהם פנים אל פנים ואותם דודים עודם ערבים עליהם מכל שעשוע ומובטחים מאתו להופיע עוד עליהם לבאר להם סוד טעמיה ומסתר צפונותיה ומחלים פניו לקיים דברו וזהו ישקני מנשיקות פיהו . ( ג ) לריח שמניך טובים . שם טוב נקרא על שם שמן טוב : <b>לריח שמניך טובים .</b> שהריחו בהם אפסי ארץ אשר שמעו שמעך הטוב בעשותך נוראות במצרים : <b>שמן תורק .</b> נקרא שמך להיות נאמר עליך אתה שמן אשר תורק תמיד להיות ריח ערב שלך יוצא למרחוק שכן דרך שמן ערב בכל עת שהוא בצלוחית חתומ' אין ריחו נודף פותחה ומריק שמנה לכלי אחר ריחו נודף : <b>על כן עלמות אהבוך .</b> בא יתרו לקול השמועה ונתגייר אף רחב הזונה אמרה ( יהושע ב ) כי שמענו את אשר הוביש וגו' וע''י כן ( שם ) כי ה' אלהיכם הוא אלהים בשמים וגו' : <b>עלמות .</b> בתולות לפי שהדבור דימהו לבחור שאהובתו מחבבתו ולפי הדוגמא העלמות הן האומות :
]]></t><t i="10"><![CDATA[<b>ישקני .</b> עתה החל לספר מהפלגת הגעגועין שהיה אחר הפרד החשוק מאת חשוקתו והלך לו , ומה הנעשה באותם הימים . ( ועם כי לא פורש במקרא שנפרד החשוק ממנה ועזבה , אף לא פורש מי הוא המדבר כל דבר מהדברים . הנה כן המה דרכי צחות מליצת השירים המעולים אשר יקצרו ויסתמו הדברים , אולם הם מוכיחים על עצמם מי הוא המדבר ומי הוא המשיב , ומה היה הסיבה לכל הדברים הנאמרים . ובזה הדרך הולכת וסובבת גם המגלה הזאת עד תומה ) . ואמר בזה כאילו החשוקה המו מעיה גם תשתוקק אליו , ואומרת אל לבה מי יתן וישקני עוד החשוק ההוא , מעין הנשיקות החביבות אשר נשקני בפיו בימי קדם . ( ועם כי אמרה מנשיקות , הוסיפה לומר פיהו לתוספת ביאור , כי כן דרך הנשים המזכירות אהבת נעורים מבוררות אמריהן במלות נוספות לפי גודל הגעגועין , וזה יחשב להן לצחות מליצה ) : <b>כי טובים דודיך מיין .</b> מרוב אהבתה לו הוחק בנפשה כאילו עומד למולה . ואליו תאמר הנה אתאוה אל הנשיקות האלה , כי הדודים שהראית לי מאז היו טובים ממשתה היין , ולכך אחמוד אליהם . והנמשל הוא לומר הנה כנסת ישראל בהיותה בגולה זוכרת אהבת ה' שהראה לה בעת הוציאה ממצרים , ועת עמידתה מול הר סיני לקבל התורה , והשראת השכינה שהיתה עליה מאז , ולבה התאוה וכן תחל פניו להופיע עוד עליה שכינתו , לבאר לה סוד טעמי התורה ומסתרי צפונותיה :
]]></t><t i="11"><![CDATA[<b>דודיך .</b> ענין אהבה וחיבה . כמו נרוה דודים ( משלי ז יח ) :
]]></t></p>
<p n="{ג}">
<d>לְרֵ֙יחַ֙ שְׁמָנֶ֣יךָ טוֹבִ֔ים שֶׁ֖מֶן תּוּרַ֣ק שְׁמֶ֑ךָ עַל־כֵּ֖ן עֲלָמ֥וֹת אֲהֵבֽוּךָ׃
</d>
<t i="10"><![CDATA[<b>לריח שמניך טובים .</b> בעבור ריח השמנים הטובים שאתה סך בשרך מהם , ועל כי תתמיד להריק בכל עת את השמן על בשרך , עד כי נקרא כינוי שמך שמן תורק , לפי מרבית הרקת השמן , בעבור כל אלה אהבו אותך כל הנערות כולן . והנמשל הוא לומר בעבור גודל הנסים ומרביתם אשר הפלאת מאז , נתפרסם שמך אף בין האומות :
]]></t><t i="11"><![CDATA[<b>לריח .</b> בעבור ריח . כמו פתח פיך לאילם ( שם לא ח ) : <b>תורק .</b> ענין הזלה ושפיכה . וכן על הארץ יריקו ( קהלת יא ג ) : <b>עלמות .</b> נערות . כמו והיה העלמה ( בראשית כד מג ) :
]]></t></p>
<p n="{ד}">
<d>מָשְׁכֵ֖נִי אַחֲרֶ֣יךָ נָּר֑וּצָה הֱבִיאַ֨נִי הַמֶּ֜לֶךְ חֲדָרָ֗יו נָגִ֤ילָה וְנִשְׂמְחָה֙ בָּ֔ךְ נַזְכִּ֤ירָה דֹדֶ֙יךָ֙ מִיַּ֔יִן מֵישָׁרִ֖ים אֲהֵבֽוּךָ׃
</d>
<t i="3"><![CDATA[<b>משכני אחריך נרוצה .</b> אני שמעתי משלוחיך רמז שאמרת למשכני ואני אמרתי אחריך נרוצה להיות לך לאשה : <b>הביאני המלך חדריו .</b> וגם היום הזה עודנה לי גילה ושמחה אשר נדבקתי בך : <b>נזכירה דודיך .</b> גם היום באלמנות חיות תמיד אזכיר דודיך הראשונים מכל משתה עונג ושמחה : <b>מישרים אהבוך .</b> אהבה עזה אהבת מישור בלי עקיבה ל' פסוק ( ישעיה מ ) והיה העקוב למישור והרכסים לבקעה , אשר אהבוך אני ואבותי באותן הימים זהו פשוטו לפי עניינו , ולפי דוגמתו הם מזכירים לפניו חסד נעורים אהבת כלולות לכתם אחריו במדבר ארץ ציה וצלמות וגם צדה לא עשו להם והאמינו בו ובשלוחו ולא אמרו היאך נצא למדבר לא מקום זרע ומזונות והלכו אחריו והוא הביאם לתוך חדרי היקף ענניו בזו עודם היום גלים ושמחים בו אף לפי עניים וצרתם ומשתעשעים בתורה ושם מזכירים דודיו מיין ומישור אהבתם אותו . ( ה ) שחורה אני ונאוה וגו' . אתם רעיותי אל אקל בעיניכם אף אם עזבני אישי מפני שחרות שבי כי שחורה אני על ידי שזיפת השמש ונאוה אני בחיתוך איברים נאים , אם אני שחורה כאהלי קדר המשחירים מפני הגשמים שהם פרוסים תמיד במדברות קלה אני להתכבס להיות כיריעות שלמה , דוגמא היא זו אומרת כנסת ישראל לאומות שחורה אני במעשי ונאה אני במעשה אבותי ואף במעשי יש מהם נאים אם יש בי עון העגל יש בי כנגדו זכות קבלת התורה , וקורא לאומות בנות ירושלם על שם שהיא עתידה ליעשות מטרפולין לכולן כמו שנבא יחזקאל ( יחזקאל טז ) ונתתי אתהן לך לבנות כמו ( יהושע טו ) עקרון ובנותיה :
]]></t><t i="10"><![CDATA[<b>משכני .</b> משוך אותי אליך משיבה מועטת , ואני ארוץ אחריך במהירות רב : <b>הביאני המלך חדריו .</b> ובזה אתה החשוק החביב בעיני כמלך תביא אותי אל חדריך , ושם אגיל ואשמח בך ואזכיר הדודים הטובים ממשתה היין . והנמשל הוא לומר שאמרה כנסת ישראל הראה לי רמז ישועה וחיבה ואז אמהר לשוב אליך בכל לב , ועל ידי זה הביאני אל בית המקדש אגיל ואשמח בישועתך , ואזכיר להודות לך על הנפלאות ועל התשועות : <b>מישרים אהבוך .</b> רוצה לומר לא יהיה לי לבוז מה שאני רודפת כל כך אחר אהבתך , כי אין זה מצד החשק לבד , אבל באה היא גם מפאת המעלה והיושר הנמצא בך , כי אוהבי מישרים אהבוך בעבור רוב המעלה והיושר . והנמשל הוא שאמרה כנסת ישראל האהבה ההיא מוחזקת בידי מאבותי אנשי היושר , והם העמידו אותי על האמת :
]]></t><t i="11"><![CDATA[<b>נרוצה .</b> ענין מהירות ההליכה , ובא בלשון רבים ליחיד לתפארת . וכן ונתנה לך גם את זאת ( שם כט כז ) : <b>הביאני .</b> עבר במקום עתיד וכמוהו רבים במקרא : <b>מישרים .</b> מלשון ישר וראוי :
]]></t></p>
<p n="{ה}">
<d>שְׁחוֹרָ֤ה אֲנִי֙ וְֽנָאוָ֔ה בְּנ֖וֹת יְרוּשָׁלִָ֑ם כְּאָהֳלֵ֣י קֵדָ֔ר כִּירִיע֖וֹת שְׁלֹמֹֽה׃
</d>
<t i="10"><![CDATA[<b>שחורה אני וגו' .</b> חזרה פניה כלפי הנערות בנות גילה , ותאמר להן אתן בנות ירושלים אל תחשבו שהחשוק עזב אותי בעבור השחרות הנמצא עתה בי , כי אף שאני שחורה עם כל זה אני נאה בעיניו , ועם כי יש בי שחרות כאהלי קדר הפרוסים למטר השמים ונשחרים מהתמדת ריבת הגשם , הנה נוחה אני להתלבן להיות כיריעות שלמה שהמה בתכלית הלבנינות ולכן לא נמאסתי . והנמשל הוא שאמרה כנסת ישראל אל מול האומות אל תחשבו שה' מאס בי בעבור הפשע הנמצא בי , כי עם כל זה חביבה אני בעיניו בעבוד הזכות הנמצא בי , וכאשר אשוב אליו יכפר עון פשעי וכשלג ילבינו :
]]></t><t i="11"><![CDATA[<b>ונאוה .</b> מלשון נאה ויופי . כמו נאוה כירושלים ( לקמן ו ד ) : <b>כיריעת .</b> ענין וילון :
]]></t></p>
<p n="{ו}">
<d>אַל־תִּרְא֙וּנִי֙ שֶׁאֲנִ֣י שְׁחַרְחֹ֔רֶת שֶׁשֱּׁזָפַ֖תְנִי הַשָּׁ֑מֶשׁ בְּנֵ֧י אִמִּ֣י נִֽחֲרוּ־בִ֗י שָׂמֻ֙נִי֙ נֹטֵרָ֣ה אֶת־הַכְּרָמִ֔ים כַּרְמִ֥י שֶׁלִּ֖י לֹ֥א נָטָֽרְתִּי׃
</d>
<t i="3"><![CDATA[<b>אל תראני .</b> אל תסתכלו בי לבזיון כמו ( שמואל א ו ) כי ראו בארון ה' : <b>שאני שחרחרת .</b> לפי שאין שחרותי וכיעורי ממעי אמי אלא על ידי שזיפת השמש שאותו שחרות נוח להתלבן כשיעמוד בצל : <b>בני אמי נחרו בי .</b> הם בני מצרים שגדלתי בהם ועלו עמי בערב רב הם נחרו בי בהסתם ופתוים עד ששמוני : <b>נוטרה את הכרמים .</b> ושם שזפתני השמש והושחרתי כלומר נתנוני ע''א אחרים וכרמי שהיה שלי מאבותי לא נטרתי , מצינו פרנסים נקראים במקרא בלשון כרמים שנאמר ( הושע ב ) ונתתי לה את כרמיה משם ומתרגמינן ואמני לה ית פרנסהא וכן ( איוב כד ) לא יפנה דרך כרמים :
]]></t><t i="10"><![CDATA[<b>אל תראוני .</b> אל תסתכלו בי דרך בזיון על שאני בתכלית השחרות , כי לא נולדה בי ממעי אמי , כי במקרה באה , כי השמש ראה בי וזרחה עלי ועל ידי זה נולדה בי השחרות , ונוחה אני אם כן להתלבן בקל בסור המקרה כשאעמוד בצל : <b>בני אמרי נחרו בי .</b> רוצה לומר אל תחשבו שאני יצאנית רודפת בשדה אל מול השמש ובביתי לא ישכנו רגלי , כי לא כן הוא , אלא אחי בני אמי נתכעסו בי ושמו אותי להיות יושבת ומשמרת את כרמיהם לעין השמש , ואני מעולם לא שמרתי אף הכרם שלי ולא הורגלתי לעמוד בשמש , ולזה הושחרתי ביותר . והנמשל הוא שאמרה כנסת ישראל אל תבזו אותי על שעבדתי מאז לעגלי הזהב בימי מלכי ישראל , כי לא מלבי נעשתה אלא על ידי הכרחת המלכים , ונוחה הייתי להפרש מהם בסור המכריחים :
]]></t><t i="11"><![CDATA[<b>תראני .</b> ענינו הסתכלות דרך בזיון . וכן לראוה בך ( יחוקאל כח וז ) : <b>שחרחורת .</b> מלשון שחרות בהכפל העי''ן והלמ''ד ויורה על רוב השחרות . וכן ירקרק או אדמדם ( ויקרא יג מט ) : <b>ששזפתני .</b> ענין ראיה והבטה . כמו שזפתו עין ( איוב כח ו ) : <b>נחרו .</b> מלשון חרון אף וחמה : <b>נוטרה .</b> ענין שמירה . כמו הינטור לעולם ( ירמיה ג ה ) :
]]></t></p>
<p n="{ז}">
<d>הַגִּ֣ידָה לִּ֗י שֶׁ֤אָהֲבָה֙ נַפְשִׁ֔י אֵיכָ֣ה תִרְעֶ֔ה אֵיכָ֖ה תַּרְבִּ֣יץ בַּֽצָּהֳרָ֑יִם שַׁלָּמָ֤ה אֶֽהְיֶה֙ כְּעֹ֣טְיָ֔ה עַ֖ל עֶדְרֵ֥י חֲבֵרֶֽיךָ׃
</d>
<t i="3"><![CDATA[<b>הגידה לי שאהבה נפשי .</b> עכשיו רוח הקדש חוזר ומדמה אותה לצאן החביבה על הרועה אומרת כנסת ישראל לפניו כאשה לבעלה הגידה לי שאהבה נפשי איכה תרעה צאנך בין הזאבים הללו אשר הם בתוכם ואיכה תרביצם בצהרים בגלות הזה שהיא עת צרה להם כצהרים שהיא עת צרה לצאן : <b>שלמה אהיה כעטיה .</b> וא''ת מה איכפת לך אין זה כבודך שאהיה כאבילה עוטה על שפה בוכיה על צאני : <b>על עדרי חבריך .</b> אצל עדרי שאר הרועים שהם רועים צאן כמותך כלומר בין גדודי האומות הסמוכים על אלהים אחרים ויש להם מלכים ושרים מנהיגים אותם :
]]></t><t i="10"><![CDATA[<b>הגידה לי וגו' .</b> כאילו תשלח אמריה אל החשוק ותאמר אליו אתה החשוק שנפשי אוהבת אותך , הגידה לי אנה תרעה את הצאן ואנה תרביצם בעת הצהרים , ( כי אז היא העת להרביץ הצאן לנוח ) , וכאילו תאמר הודיעני מקומך ואבוא אני אליך לדעות עמך בצאן : <b>שלמה .</b> אשר למה אהיה כמשוטת אנה ואנה על עדרי הרועים חבריך , לחפש עד אשר אמצאך . והנמשל הוא שאמרה כנסת ישראל פתח לבי לדעת אמתותך ויכלתך , למען אהיה נמשכת אחריך ודבוקה בך , למה אהיה שוטטת כדעת חוקרת ונבוכה :
]]></t><t i="11"><![CDATA[<b>איכה .</b> הוא כמו אנה . וכן איכה הוא ( מ''ב ו יב ) : <b>תרביץ .</b> ענין השכיבה לנוח : <b>בצהרים .</b> מלשון צוהר ואורה והוא חצי היום : <b>שלמה .</b> אשר למה , השי''ן הוא במקום אשר : <b>כעטיה .</b> ענין הפרחה ושטיפה . כמו ותעט אל השלל ( ש''א טו יט ) :
]]></t></p>
<p n="{ח}">
<d>אִם־לֹ֤א תֵדְעִי֙ לָ֔ךְ הַיָּפָ֖ה בַּנָּשִׁ֑ים צְֽאִי־לָ֞ךְ בְּעִקְבֵ֣י הַצֹּ֗אן וּרְעִי֙ אֶת־גְּדִיֹּתַ֔יִךְ עַ֖ל מִשְׁכְּנ֥וֹת הָרֹעִֽים׃
</d>
<t i="3"><![CDATA[<b>אם לא תדעי לך .</b> זו היא תשובת הרועה אם לא תדעי לך להיכן תלכי לרעות צאנך את היפה בנשי' שחדל לו הרועה מלהנהיג אותם : <b>צאי לך בעקבי הצאן .</b> הסתכלי בפסיעת דרך שהלכו הצאן והעקבים ניכרים טראצי''ט בלע''ז וכן הרבה במקרא ( תהלים עז ) ועקבותיך לא נודעו ( ירמיה יג ) נחמסו עקבך ( בראשית מט ) והוא יגוד עקב ישוב על עקביו ואותו הדרך לכי : <b>ורעי את גדיתיך על משכנות הרועים .</b> בין משכנות שאר הרועים שאת אצלם וזה הדוגמא אם לא תדעי לך כנסייתי ועדתי היפה בנשים בשאר אומות איכה תרעי ותנצלי מיד המציקים לך להיות ביניהם ולא יאבדו בניך התבונני בדרכי אבותיך הראשוני' שקבלו תורתי ושמרו משמרתי ומצותי ולכי בדרכיהם ואף בשכר זאת תרעי גדיותיך אצל שרי האומות וכן אמר ירמיה ( ירמיה לא ) הציבי לך ציונים שיתי לבך למסילה וגו' :
]]></t><t i="10"><![CDATA[<b>אם לא תדעי לך .</b> כאילו החשוק משיב לה וישלח דבריו לאמר את היפה בין הנשים , אם לא ידעת מקום תחנותי איו , צאי ולכי במדרך עקבי רגלי הצאן צאני , ותרעי גם את גדיותיך ממעל למשכנות שאר הרועים כי שם מקומי , ותהיה אם כן קרובה אלי . והנמשל הוא כי משיב לה אם לא מצאת חכמה לדעת אמתתי מעצמך סמכי על הקבלה והאחזי , בדרכי אבותיך ותהי דבוקה אלי , ואז תהיה למעלה מכל גויי הארצות , כי גדול אני מכל אלהי העמים הם שרי מעלה :
]]></t><t i="11"><![CDATA[<b>בעקבי .</b> רוצה לומר במדרך עקבות רגל . וכן ועקבותיך לא נודעו ( תהלים עז כא ) : <b>ורעי .</b> מלשון מרעה : <b>גדיותיך .</b> מלשון גדי עזים : <b>על .</b> ממעל : <b>משכנות .</b> מלשון משכן :
]]></t></p>
<p n="{ט}">
<d>לְסֻסָתִי֙ בְּרִכְבֵ֣י פַרְעֹ֔ה דִּמִּיתִ֖יךְ רַעְיָתִֽי׃
</d>
<t i="3"><![CDATA[<b>לססתי ברכבי פרעה דמיתיך רעיתי .</b> למ''ד זו כמו למ''ד ( שם י ) לקול תתו המון מים וכמו למ''ד לריח שמניך לקבוצת סוסים הרבה שאספתי מחנותי לצאת לקראתך ברכבי פרעה להושיעך כמו שנאמר ( חבקוק ג ) דרכת בים סוסיך סוסים הרבה שם דמיתיך רעיתי שתקתיך מצעקתך שנ' ( שמות יד ) ואתם תחרישון זאת ראיתי בספרי אגדה , דבר אחר דמיתיך רעיתי שם הראיתי לכל שרעיתי את : <b>לססתי .</b> קבוצת סוסים ובלשון לע''ז קבליי''שא : <b>דמיתיך .</b> אר''ישמאי בלע''ז כמו ( שופטים כ ) אותי דימו להרוג כי שם קשטתיך בקישוטים נאים :
]]></t><t i="10"><![CDATA[<b>לסוסתי .</b> את רעיתי הן דמיתי אותך מול העלמות כולן לסוסיה הקשורה ברכבי פרעה , מול שאר הסוסיות אשר בארץ מצרים , שהנה מעולות מכולן . כי מוצא הסוסים המה ממצרים , כמו שנאמר ומוצא הסוסים אשר לשלמה ממצרים . והמובחרות שבכולן יקשרו במרכבת המלך . והנמשל הוא לומר הנה את חביבה מכל משפחות האדמה , אף מן המובחרים שבהם :
]]></t><t i="11"><![CDATA[<b>לסוסתי .</b> נקבת הסוס תקרא סוסיה , כאשר תקרא נקבת החמור חמורה , והיו''ד נוספת , ובעבור תוספת הי' נהפכה הה''א לתי''ו להסמיכה אל היו''ד . וכן מלאתי משפט ( ישעיה א כא ) , שבעבור תוספת היו''ד נהפכה הה''א לתי''ו . ואמר בלשון נקבה , לפי שדרך המלך והשרים היה לקשור במרכבתם סוסיות נקבות , כי בסוסים זכרים יקשה על הרכב לעצרם ללכת לאט לבל ירוצו : <b>פרעה .</b> כל מלכי מצרים קרואים בשם פרעה : <b>דמיתיך .</b> מלשון דמיון ומשל : <b>רעיתי .</b> חברתי :
]]></t></p>
<p n="{י}">
<d>נָאו֤וּ לְחָיַ֙יִךְ֙ בַּתֹּרִ֔ים צַוָּארֵ֖ךְ בַּחֲרוּזִֽים׃
</d>
<t i="3"><![CDATA[<b>נאוו לחייך בתורים .</b> שורות נזמי אזן ומצחת זהב : <b>צוארך בחרוזים .</b> ענקי זהב ומרגליות חרוזות בפתילי זהב של ביזת הים .
]]></t><t i="10"><![CDATA[<b>נאוו להייך בתורים .</b> לחייך נאים והגונים לקשרם מתורים , וצוארך נאה והגון לקשטו בחרוזי מרגליות ואבני יקר . והנמשל הוא לומר ראויה את והגונה להשפיע לך טובה מרובה :
]]></t><t i="11"><![CDATA[<b>נאוו .</b> מלשון נאה ויופי : <b>לחייך .</b> הם הלסתות אצל העינים . וכן בשבט יכו על הלחי ( מיכה ד יד ) : <b>בתורים .</b> הם הפנינים המסודרים בתואר נאה והכונה יפה וקרוב לו כתור האדם המעלה ( דהי''א וז יז ) , ורוצה לומר כתואר ותכונת האדם המעלה : <b>בחרוזים .</b> הם אבנים טובות ומרגליות נקובות מחוברות בחוט , ובדברי רז''ל מחרוזות של דגים ( ב''מ כא : ) :
]]></t></p>
<p n="{יא}">
<d>תּוֹרֵ֤י זָהָב֙ נַעֲשֶׂה־לָּ֔ךְ עִ֖ם נְקֻדּ֥וֹת הַכָּֽסֶף׃
</d>
<t i="3"><![CDATA[<b> תורי זהב נעשה לך . </b>נמלכנו אני ובית דיני לפני בא פרעה שאשיאנו ואחזק את לבו לרדוף אחריך עם כל שבח גנזי אוצרותיו כדי שנעשה לך תורי קשוטי הזהב : <b>עם נקדות הכסף .</b> שהיה בידך כבר שהוצאת ממצרים שגדולה היתה ביזת הים מביזת מצרים : <b>נקדות .</b> כלי כסף מנוקדים ומצויירים בחברבורות וגוונים :
]]></t><t i="10"><![CDATA[<b>תורי זהב נעשה לך .</b> וכמו שראויה את לקשוטים , כן אעשה לך קשוטים מתורי זהב ובהם נקודות נקודות מכסף . והוא תכשיט מפואר ביותר . והנמשל הוא לומר כמו שאת ראויה לטובה כן אשפיע לך :
]]></t><t i="11"><![CDATA[<b>נעשה .</b> פעמים דרך היחיד לדבר בלשון רבים לתפארת :
]]></t></p>
<p n="{יב}">
<d>עַד־שֶׁ֤הַמֶּ֙לֶךְ֙ בִּמְסִבּ֔וֹ נִרְדִּ֖י נָתַ֥ן רֵיחֽוֹ׃
</d>
<t i="3"><![CDATA[<b>עד שהמלך במסבו .</b> משיבה כנסת ישראל ואומרת כל זה אמת טובה גמלתני ואני גמלתיך רעה כי בעוד המלך על השלחן מסבת חופתו : <b>נרדי נתן ריחו .</b> חילוף להבאיש בעוד שהשכינה בסיני קלקלתי בעגל ולשון חבה כתב הכתוב נתן ריחו ולא כתב הבאיש או הסריח לפי שדבר הכתוב בלשון נקיה ( עיין ברש''י במסכת שבת פרק ר''ע דהטעם דלא כתב הבאיש או הסריח משום חיבה אכן לפירוש התוס' שם שפי' וה''ק מ''ש נתן ולא עזוב זהו משום חיבה , אכן מה שלא כתב הבאיש או הסריח זהו בלאו הכי משום לשון נקיה ) :
]]></t><t i="10"><![CDATA[<b>עד שהמלך במסבו .</b> כאילו החשוקה תשלח אמריה לאמר לו , הנה בעוד היות המלך נשען במסבו בגמר הסעודה , ואז הדרך להביא לפניו המוגמר מבושם חשוב להעלות ריח טוב , עם כל זה חבילי הנרד אשר עמדי נותן ריחו ונודף מאוד ומבטל ריח המוגמר ההוא . והנמשל הוא לומר הנה המעשים טובים שבידי גברו מאוד על מעשה מבחרי העובדי כוכבים ומזלות , וכאפס ותוהו המה מול מעשי :
]]></t><t i="11"><![CDATA[<b>עד .</b> בעוד . וכן עד היותי על אדמתי ( יונה ד ב ) : <b>במסבו .</b> דרכו היה להסב ולהשען על המטות בשעת האכילה : <b>נרדי .</b> מין בושם :
]]></t></p>
<p n="{יג}">
<d>צְר֨וֹר הַמֹּ֤ר ׀ דּוֹדִי֙ לִ֔י בֵּ֥ין שָׁדַ֖י יָלִֽין׃
</d>
<t i="3"><![CDATA[<b>צרור המר דודי לי .</b> דודי נעשה לי כמו שיש לו צרור המור בחיקו ואמר לו הרי לך צרור זה שיתן ריח טוב מן הראשון שאבדת כך הקדוש ב''ה נתרצה לישראל על מעשה העגל ומצא להם כפרה על עונם ואמר התנדבו למשכן ויבא זהב המשכן ויכפר על זהב העגל : <b>בין שדי ילין .</b> אף לפי שמעלתי בו אמר לשכון שם : <b>בין שדי .</b> בין שני בדי הארון :
]]></t><t i="10"><![CDATA[<b>צרור המור דודי לי .</b> עם כל זה אתה דודי נחשב לי לצרור המור , שבעבור שהוא צרור וקשור עומד ריחו בו לבל תפוג , והוא העולה על ריח נרדי ולכן תשוקתי אליך , ואתאוה שתלין בין שדי להתענג בך . והנמשל הוא לומר הנה הטובות שגמלת עלי גברו על מעשי , ולכן אתאוה שתשרה שכינתך בקרבי :
]]></t><t i="11"><![CDATA[<b>צרור .</b> ענין קשור . כמו צרור כספו ( בראשית מב לה ) : <b>המור .</b> מין בושם : <b>דודי .</b> אהובי : <b>שדי .</b> הם דדי האשה : <b>ילין .</b> ענין התמדה . כמו צדק ילין בה ( ישעיה א כא ) :
]]></t></p>
<p n="{יד}">
<d>אֶשְׁכֹּ֨ל הַכֹּ֤פֶר ׀ דּוֹדִי֙ לִ֔י בְּכַרְמֵ֖י עֵ֥ין גֶּֽדִי׃
</d>
<t i="3"><![CDATA[<b>אשכול הכופר .</b> יש בושם ששמו כופר כמו ( שיר ד ) כפרים עם נרדים ועשוי כעין אשכלות : <b>בכרמי עין גדי .</b> שם מקום ושם הוא מצוי וראיתי באגדה שאותן כרמים עושין פירות ארבעה או חמשה פעמים בשנה ודוגמא היא לכמה כפרות ומחילות שמחל להן הקב''ה על כמה נסיונות שנסוהו במדבר :
]]></t><t i="10"><![CDATA[<b>אשכול הכופר .</b> דומה אתה בעיני לאשכול הכופר הגדל בכרמי עין גדי , המרובה בגרגרים וריחו נודף למרחוק . והנמשל הוא לומר הרבה פלאות עשית עמדי הנשמעים עד אפסי ארץ :
]]></t><t i="11"><![CDATA[<b>אשכול .</b> כן יקרא הענף והגרגרים תלוים בו . וכן אשכול ענבים ( במדבר יג כג ) : <b>הכופר .</b> מין בושם : <b>בכרמי .</b> הוא מושאל לפרדסים בעלי אילנות . וכן כרם זית ( שופטים טו ה ) : <b>עין גדי .</b> שם מקום בארץ ישראל :
]]></t></p>
<p n="{טו}">
<d>הִנָּ֤ךְ יָפָה֙ רַעְיָתִ֔י הִנָּ֥ךְ יָפָ֖ה עֵינַ֥יִךְ יוֹנִֽים׃
</d>
<t i="3"><![CDATA[<b>הנך יפה רעיתי .</b> אני הייתי בושה בקלקולי והוא חזקני בדברי רצויים לומר ( במדבר יד ) סלחתי כדבריך והרי את יפה ויפה כי עיניך יונים כלומר כלה שעיניה כעורים כל גופה צריך בדיקה ושעיניה נאים אין גופה צריך בדיקה והדוגמא זו היא מחלתי לך על עונך והרי את יפה בנעשה והנך יפה בנשמע יפה במעשה אבות יפה במעשיך . כי : <b>עיניך יונים .</b> צדיקים יש בידך שדבקו בי כיונה זו שמשמכרת את בן זוגה אינה מניחתו שיזדווג לאחר כך ( שמות לב ) ויאספו אליו כל בני לוי ולא טעו בעגל ועוד הנך יפה במלאכת המשכן שנאמר ( שמות לט ) והנה עשו אותה וגומר ויברך אותם משה הרי שקלסה על כך :
]]></t><t i="10"><![CDATA[<b>הנך יפה רעיתי .</b> כאילו החשוק ישלח דברו לקלסה , ולומר הנך יפה ועיניך כעיני היונים היפות מאוד וממשיכות אהבה . והנמשל הוא לומר הנה מעשיך טובים והגונים וממשיכים אהבתי אליך :
]]></t><t i="11"><![CDATA[<b>הנך .</b> הנה את . כמו הנך הרה ( בראשית טז יא ) :
]]></t></p>
<p n="{טז}">
<d>הִנְּךָ֨ יָפֶ֤ה דוֹדִי֙ אַ֣ף נָעִ֔ים אַף־עַרְשֵׂ֖נוּ רַעֲנָנָֽה׃
</d>
<t i="3"><![CDATA[<b>הנך יפה דודי אף נעים .</b> לא היופי שלי אלא שלך אתה הוא היפה : <b>אף נעים .</b> שעברת על פשעי והשרית שכינתך בתוכי וזהו קילוס של ירידת האש ( ויקרא ט ) וירא כל העם וירונו : <b>אף ערשנו רעננה .</b> ע''י נעימותיך הנה רעננה ערשנו בבנינו ובבנותינו שהם כולם נקבצים אליך פה שנאמר ( שם ח ) ותקהל העדה וגומר המשכן קרוי מטה שנאמר הנה מטתו שלשלמה וכן המקדש קרוי מטה שנאמר ביואש ( ד''ה ב כה ) בחדר המטות אשר בבית ה' על שהם פריין ורביין של ישראל :
]]></t><t i="10"><![CDATA[<b>הנך יפה דודי .</b> כאילו החשוקה תשיב אמריה לקלסו , ולומר הנך יפה במראה , ואף חוט של חסד משוך עליך להיות נעים ואהוב : <b>אף ערשנו רעננה .</b> אף המטה שהכנת מאז לשכב בה להתעלס באהבים , הנה היתה נאה ויפה כעץ רענן . והנמשל הוא לומר הטוב שגמלת עלי מאז , היה על צד המובחר בחסד רב . ומקום שכנך בקרבי מאז על הכפורת היתה חמודה ביותר :
]]></t><t i="11"><![CDATA[<b>נעים .</b> אהוב וחביב . כמו נטעי נעמנים ( ישעיה יז י ) : <b>ערשנו .</b> כן יקרא המטה . כמו ערש יצועי ( תהלים קלב ג ) : <b>רעננה .</b> ענין לחות ורטיבות כמו דשנים ורעננים ( שם לב ) :
]]></t></p>
<p n="{יז}">
<d>קֹר֤וֹת בָּתֵּ֙ינוּ֙ אֲרָזִ֔ים (רחיטנו) [רַהִיטֵ֖נוּ] בְּרוֹתִֽים׃
</d>
<t i="3"><![CDATA[<b>קרות בתינו ארזים .</b> שבח המשכן הוא זה : <b>רהיטנו .</b> לא ידעתי אם לשון קרשים או לשון בריחים אך ידעתי שאף בלשון משנה שנינו רהיטי ביתו של אדם הן מעידים בו :

]]></t><t i="10"><![CDATA[<b>קורות בתינו ארזים .</b> הבית שהכנת לנו מאז לבוא בו , הנה הקורות היו עצי ארזים . והבנין שבעליות הבית מחדר לחדר הנעשה לנו להתהלך בו היה מעצי ברושים , הנחמדים למראה העין . והנמשל הוא לומר הנה בית המקדש כולו שהכנת מאז לשבתך היה בנין נפלא ומפואר :

]]></t><t i="11"><![CDATA[<b>קורות .</b> כן יקרא העץ העב . וכן ונקחה משם איש קורה אחת ( מ''ב ו ב ) : <b>רהיטנו .</b> הם הבנינים שבעליית הבתים אשר בהם ילכו וירוצו מחדר לחדר . וכן מלך אסור ברהטים ( לקמן ז ו ) , כי התרגום של וירץ הוא ורהט ובלשון הזה יקרא גם שקתות המים . כמו שנאמר ותמלאנה את הרהטים ( שמות ב טז ) , וזה על שם מרוצת המים שבהן : <b>ברותים .</b> כמו ברושים בשי''ן והוא שם אילן סרק חשוב :

]]></t></p>
</chap>
<chap n="שיר השירים פרק-ב">
<p n="{א}">
<d>אֲנִי֙ חֲבַצֶּ֣לֶת הַשָּׁר֔וֹן שֽׁוֹשַׁנַּ֖ת הָעֲמָקִֽים׃
</d>
<t i="3"><![CDATA[<b>חבצלת .</b> היא שושנה : <b>שושנת העמקים .</b> נאה משושנת ההרים לפי שמרטבת תמיד שאין כח החמה שולט שם :
]]></t><t i="10"><![CDATA[<b>אני חבצלת השרון .</b> עתה תשלח אמריה ומספרת בשבחה להתאהב על החשוק , וכה תאמר דומה אני אל הורד הגדל במקום דשן ושמן היפה מאד . ואל השושנה הגדלה בעמקים העומדת בלחותה והוא בת ששת עלין ולא תשתנה , כי כן גם אני עומדת תמיד ביופיי מבלי השתנות . והנמשל הוא שאומת כנסת ישראל בכל עת אני עומדת רטובה במעשים טובים וידי אוחזת במצות , ורגלי עמדה במישור בדרך אחת לא אסור ממנה :
]]></t><t i="11"><![CDATA[<b>חבצלת .</b> הוא הורד המריח : <b>השרון .</b> הוא מקום שמן ודשן . כמו והיה השרון כערבה ( ישעיה לג י ) : <b>שושנת .</b> שם צמח המריח ונקראת כן על כי היא לעולם בעלת ששה עלין :
]]></t></p>
<p n="{ב}">
<d>כְּשֽׁוֹשַׁנָּה֙ בֵּ֣ין הַחוֹחִ֔ים כֵּ֥ן רַעְיָתִ֖י בֵּ֥ין הַבָּנֽוֹת׃
</d>
<t i="3"><![CDATA[<b>כשושנה בין החוחים .</b> שמנקבין אותם ותמיד היא עומדת בנויה ואדמימותה כן רעיתי בין הבנות מפתות אותה לרדוף אחריהם לזנות כמותם אחרי אלהים אחרים והיא עומדת באמונתה :
]]></t><t i="10"><![CDATA[<b>כשושנה בין החוחים .</b> כאילו החשוק ישלח דברו לומר לה הן אמת דומה אתה לשושנה , ועוד אוסיף על שבחך לומר שדומה את מול הבנות כולן אל השושנה העומדת בין החוחים , עד שאי אפשר למי לקרב אליה למשמש בה לשחת תארה , וכמו כן גם אתה עם רוב היופי שבך שהיא סיבה להלהיב לב אנשים לרדוף אחר אהבתך , עם כל זה לא תעזוב את מי לקרוב אליך . והנמשל הוא לומר אף שכל העובדי גילולים מפתים אותך ללכת בדרכיהם להתחבר עמהם , לא תאבה ולא תשמע אליהם :
]]></t><t i="11"><![CDATA[<b>החוחים .</b> מין קוצים . כמו חוח עלה ביד שכור ( משלי כו ט ) :
]]></t></p>
<p n="{ג}">
<d>כְּתַפּ֙וּחַ֙ בַּעֲצֵ֣י הַיַּ֔עַר כֵּ֥ן דּוֹדִ֖י בֵּ֣ין הַבָּנִ֑ים בְּצִלּוֹ֙ חִמַּ֣דְתִּי וְיָשַׁ֔בְתִּי וּפִרְי֖וֹ מָת֥וֹק לְחִכִּֽי׃
</d>
<t i="3"><![CDATA[<b>כתפוח .</b> אילן של תפוחים כשהוא בין אילני סרק הוא חביב מן כולן שפריו טוב בטעם ובריח : <b>כן דודי בין הבנים .</b> בין הבחורים הדוגמא כך הקב''ה מכל האלהים נבחר לפיכך בצלו חמדתי וישבתי ומדרש אגדה התפוח הזה הכל בורחים הימנו לפי שאין לו צל כך ברחו כל האומות מעל הקב''ה במתן תורה אבל אני בצלו חמדתי וישבתי : <b>אל בית היין .</b> אהל מועד ששם ניתנו פרטיה וביאוריה של תורה . ( ד ) ודגלו עלי אהבה . וקבוצתי שדגלני אליו אהבה היא עלי עודני זוכרת אהבתו ודגלו אשר''ייט בלעז :
]]></t><t i="10"><![CDATA[<b>כתפוח בעצי היער .</b> עתה תשלח אמרים לקלס את החשוק , ותאמר דומה אתה בעיני בין שאר הבחורים לאילן תפוח בין אילני סרק אשר ביער , שאף שצל אילן התפוח הוא המעט מצל כל אילני סרק , עם כל זה טוב הוא מכולם כי עושה פרי , ולכן חמדתי בצלו וישבתי תחתיו עם כי הוא המעט מכולם , כי פריו היה מתוק לחכי , מה שלא נמצא באילני סרק . וכאילו תאמר עם כי מול שאר הבחורים מצאתי מעט מן ההון , עם כל זה חמדתי לשבת בצלך כי פרי חכמתך יערב לחכי . וטוב לחסות בצל החכמה מבצל הכסף . והנמשל הוא לומר שאמרה כנסת ישראל אף שהנאת העבירה ועובדי גילולים ממהרת לבא בעולם הזה , כצל האילן שההנאה בא ממנה מיד כאשר ישב איש תחתיו , עם כל זה משכתי ידי מן העבירה ומעובדי גילולים ודבקתי בך , כי פרי הגמול בעולם הבא ערבה עלי ביותר , עם כי היא מתאחרת לבא :
]]></t><t i="11"><![CDATA[<b>לחכי .</b> החיך הוא מה שממעל להלשון :
]]></t></p>
<p n="{ד}">
<d>הֱבִיאַ֙נִי֙ אֶל־בֵּ֣ית הַיָּ֔יִן וְדִגְל֥וֹ עָלַ֖י אַהֲבָֽה׃
</d>
<t i="10"><![CDATA[<b>הביאני אל בית היין .</b> כאילו למולו מדברת לאמר מתאווה אני שתביא אותי אל בית היין , להתענג בי במקום רואים לפרסם חיבתך אלי : <b>ודגלו עלי אהבה .</b> הרמת דגלו עלי להראות לכל שאני לו וסר למשמעתו , זה תחשב לי הראות אהבה וחבה יתירה . והנמשל הוא לומר מתאווה אני להשרות בי שכינתך לעין כל העובדי גילולים , לפרסם הדבר שאני לו לעם היא חביבה עלי מאד :
]]></t><t i="11"><![CDATA[<b>הביאני .</b> עבר במקום עתיד : <b>ודגלו .</b> מלשון דגל שמרימין בצבא :
]]></t></p>
<p n="{ה}">
<d>סַמְּכ֙וּנִי֙ בָּֽאֲשִׁישׁ֔וֹת רַפְּד֖וּנִי בַּתַּפּוּחִ֑ים כִּי־חוֹלַ֥ת אַהֲבָ֖ה אָֽנִי׃
</d>
<t i="3"><![CDATA[<b>סמכוני .</b> עתה כמדת החולים באשישי ענבים או באשישות סלת נקיה : <b>רפדוני .</b> רפדו רפידתי סביבותי בתפוחים לריח טוב כדרך החולים כי חולה אני לאהבתו כי צמאתי לו פה בגלותי רפידה לשון מצע היא כמו ( איוב מא ) ירפד חרוץ עלי טיט .
]]></t><t i="10"><![CDATA[<b>סמכוני באשישות .</b> מרוב הגעגוגין שבאו לה אמרו לבני ביתה הקריבו אלי בלגיני היין להשיב נפשי , ותציעו מטתי בתפוחים המעלים ריח טוב להבריא אותי , כי חולה אני על כי כלתה נפשי לאהבת החשוק ההוא . והנמשל הוא שתאמר כנסת ישראל לחכמים ולזקנים אמצו ברכי הכושלות וחזקו ידי הרפות לנחם אותי בהחזרת השכינה למקומה , כי כלתה נפשי לה :
]]></t><t i="11"><![CDATA[<b>באשישות .</b> הם הלגינים ישימו בהם היין . כמו אשישי ענבים ( הושע ג ב ) : <b>רפדוני .</b> ענין הצעת המטה . כמו רפדתי יצועי ( איוב יז יג ) :
]]></t></p>
<p n="{ו}">
<d>שְׂמֹאלוֹ֙ תַּ֣חַת לְרֹאשִׁ֔י וִימִינ֖וֹ תְּחַבְּקֵֽנִי׃
</d>
<t i="3"><![CDATA[<b> שמאלו תחת לראשי .</b> במדבר : <b>וימינו תחבקני .</b> דרך ג' ימים נוסע לתור להם מנוחה ובמקום המנוחה מוריד להם מן ושלו כל זה אני זוכרת עתה בגלותי וחולה לאהבתו .
]]></t><t i="10"><![CDATA[<b>שמאלו תחת לראשי .</b> כי מתאוה אני להיות דבוקה בו כמאז , להשים שמאלו תחת ראשי . ותחבקני ימינו דרך אהבה וחיבה . והנמשל הוא כי תאמר כנסת ישראל הן מאוד תאבתי להשרות בי שכינתו כמאז :
]]></t><t i="11"><![CDATA[<b>תחבקני .</b> ענין סבוב הזרוע בגוף :
]]></t></p>
<p n="{ז}">
<d>הִשְׁבַּ֨עְתִּי אֶתְכֶ֜ם בְּנ֤וֹת יְרוּשָׁלִַ֙ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם־תָּעִ֧ירוּ ׀ וְֽאִם־תְּעֽוֹרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃
</d>
<t i="3"><![CDATA[<b> השבעתי אתכם .</b> אתם האומות : <b>בצבאות או באילות .</b> שתהיו הפקר ומאכל כצביים ואיילי' : <b>אם תעירו ואם תעוררו את האהבה .</b> שביני לדודי לשנותה ולהחליפה ולבקש ממני להתפתות אחריכם : <b>עד שתחפץ .</b> בכל עוד שהיא תקועה בלבי והוא חפץ בי : <b>עד שתחפץ .</b> כמו עד שהמלך במסיבו בעוד שהמלך במסיבו : <b>אם תעירו .</b> אם תשניאו כמו ( שמואל א כד ) ויהי ערך ( דניאל ד' ) ופשרה לערך : <b>ואם תעוררו .</b> כמו העורר על השדה קלניי''ר בלע''ז יש מדרשי אגדה רבים ואינם מתיישבים על סדר הדברים כי רואה אני שנתנבא שלמה ודבר על יציאת מצרים ועל מתן תורה והמשכן וביאת הארץ ובית הבחירה וגלות בבל וביאת בית שני וחורבנו :
]]></t><t i="10"><![CDATA[<b>השבעתי .</b> חזרה פניה כלפי הנערות , ותאמר להן אתן בנות ירושלים השבעתי אתכם להיות דומות לצבאות או לאילות השדה , להיות להפקר ולמאכל כמותן . אם תעוררו אליכן אהבת החשוק ההוא עד שתהיה האהבה נחפצת לשוב אלי מעצמה , רוצה לומר כל עוד שלא שבה האהבה מעצמה אל תמאסו אותי בעיניו לעורר האהבה אליכן . וכאומרת אבל אחר שתשוב האהבה הנה לא יהיה לאל ידכן להמאיס אותי בעיניו ולעורר האהבה אליכם , ואין צורך אז אל השבועה . והנמשל הוא לומר כאילו כנסת ישראל השביעה את העובדי כוכבים ומזלות , ותאמר אשר כל עוד שלא שבה אלי אהבת המקום ברוך הוא מעצמה , שלא תכריחוני לעבור על דת להמאיס אותי בעיניו ולעורר אליכם אהבתו להמשיל אתכם עלי עד עולם לבל אצא מתחת ידכם , וכאומרת אבל אחר וכו' כמו במשל :
]]></t><t i="11"><![CDATA[<b>השבעתי .</b> מלשון שבועה : <b>בצבאות .</b> נקבות הצבאים : <b>באילות .</b> נקבות האילים : <b>תעירו תעוררו .</b> מלשון התעוררות , וכפל המלה לחזק הענין :
]]></t></p>
<p n="{ח}">
<d>ק֣וֹל דּוֹדִ֔י הִנֵּה־זֶ֖ה בָּ֑א מְדַלֵּג֙ עַל־הֶ֣הָרִ֔ים מְקַפֵּ֖ץ עַל־הַגְּבָעֽוֹת׃
</d>
<t i="3"><![CDATA[<b>קול דודי .</b> חוזר המשורר על הראשונות כאדם שקצר דבריו וחוזר ואומר לא אמרתי לפניכם ראשית הדברים הוא התחיל ואמר הביאני המלך חדריו ולא סיפר היאך פקדם במצרים בלשון חבה ועכשיו חוזר ואומר משיכה זו שאמרתי להם שמשכני דודי ורצתי אחריו כן הייתי נואש הייתי אומרת לגאול' עד תם ארבע מאות שנה שנאמרו בין הבתרים : <b>קול דודי הנה זה בא .</b> לפני הקץ כמדלג על ההרים ומקפץ בגבעות :
]]></t><t i="10"><![CDATA[<b>קול דודי .</b> והנה מהר תשוב האהבה למקומה , וכאילו נשמע קול צעדי דודי . והנה כאילו הוא בא חיש מהר , כאילו מדלג על ההרים על ההרים למהר ביאתו . והנמשל הוא לומר הלא הגאולה מוכנת , מהרה תשוב אהבת המקום ברוך הוא אלי :
]]></t><t i="11"><![CDATA[<b>הנה זה .</b> הלשון הזה יורה על מהירות הענין . וכן והנה זה מלאך נוגע בו ( מ''א יט ה ) : <b>מדלג .</b> מקפץ . שניהם ענין רקוד ומהירות ההליכה והכפל במלות שונות יורה על מרבית המהירות :
]]></t></p>
<p n="{ט}">
<d>דּוֹמֶ֤ה דוֹדִי֙ לִצְבִ֔י א֖וֹ לְעֹ֣פֶר הָֽאַיָּלִ֑ים הִנֵּה־זֶ֤ה עוֹמֵד֙ אַחַ֣ר כָּתְלֵ֔נוּ מַשְׁגִּ֙יחַ֙ מִן־הַֽחֲלֹּנ֔וֹת מֵצִ֖יץ מִן־הַֽחֲרַכִּֽים׃
</d>
<t i="3"><![CDATA[<b>דומה דודי לצבי .</b> בקלות מרצתו שמיהר לבא כצבי וכעופר האילים עופר איל בחור : <b>הנה זה עומד וגו' .</b> סבורה הייתי ליישב עגונה עוד ימים רבים והנה הוא הודיע שהיה עומד ומציץ מן חלונות השמים את העשוי לי שנאמר ( שמות ג ) ראה ראיתי את עני עמי וגומר :
]]></t><t i="10"><![CDATA[<b>דומה דודי .</b> בקלות מרוצתו דומה הוא לצבי או לעופר האילים , שהם קלי המרוץ . וכאילו הוא עומד כבר אחר כותל בתינו , ומשגיח בי דרך החלונות , ומגלה עצמו אלי דרך החרכים . והנמשל הוא לומר מוכן הוא להשיב שכינתו אלי וימהר את הקץ , וכאילו כבר בא ומשגיח בי בעין חמלתו :
]]></t><t i="11"><![CDATA[<b>דומה .</b> מלשון דמיון : <b>לעופר כן .</b> יקרא ילד האיל . וכן יקרא ילד הצבי . כמו שנאמר כשני עפרים תאומי צביה ( לקמן ד ה ) : <b>משגיח .</b> ענין הבטה בהתבוננת רב : <b>מציץ .</b> מלשון נצץ והוא גלוי הפרח רוצה לומר מגלה עצמו להיות נראה ונשקף : <b>החרכים .</b> תרגום של חלון חרכא :
]]></t></p>
<p n="{י}">
<d>עָנָ֥ה דוֹדִ֖י וְאָ֣מַר לִ֑י ק֥וּמִי לָ֛ךְ רַעְיָתִ֥י יָפָתִ֖י וּלְכִי־לָֽךְ׃
</d>
<t i="3"><![CDATA[<b>ענה .</b> לשון עניה ולשון צעקה קול רם וזה בנין אב לכולם ( דברים כז ) וענו הלוים : <b>ואמר לי .</b> ע''י משה : <b>קומי לך .</b> ( שמות ג ) אעלה אתכם מעוני מצרים : <b>ענה דודי .</b> על ידי משה : <b>ואמר לי .</b> על ידי אהרן : <b>קומי לך .</b> זרזי עצמך ( שמות יא ) וישאלו איש מאת רעהו :
]]></t><t i="10"><![CDATA[<b>ענה דודי .</b> רוצה לומר הלא בתחלת צמיחות האהבה כאשר בא אלי בראשונה , הרים קול ואמר לי קומי ממקומך להנאתך את רעיתי יפתי , ולטובתך לכי אחרי . והנמשל הוא לומר הלא ביום בחרו בי עוד הייתי במצרים , שלח שלוחיו להוציאני מקושי השעבוד :
]]></t><t i="11"><![CDATA[<b>ענה .</b> ענין הרמת קול . כמו וענו הלוים כו' קול רם ( דברים כז יד ) :
]]></t></p>
<p n="{יא}">
<d>כִּֽי־הִנֵּ֥ה (הסתו) [הַסְּתָ֖יו] עָבָ֑ר הַגֶּ֕שֶׁם חָלַ֖ף הָלַ֥ךְ לֽוֹ׃
</d>
<t i="3"><![CDATA[<b>הנה הסתיו עבר .</b> אין עכשיו טורח בדרך , סתיו חורף תרגום סתוא .   <b>כי הנה הסתיו עבר .</b> אלו ארבע מאות שנה דלגתים למנותם משנולד יצחק : <b>הגשם .</b> שהוא טרחותו של סתיו חלף והלך לו כלומר שמנים ושש שנה של קושי השעבוד נגזרו עליכם והלכו להם משנולדה מרים הקשו המצריים שעבוד על ישראל ולכך נקראת מרים על שמררום :
]]></t><t i="10"><![CDATA[<b>כי הנה הסתיו עבר .</b> כי כבר עבר החורף וחלף זמן הגשם , ואין טורח להולכי אורח . והנמשל הוא שאמר הנה כבר נשלם ימי השעבוד וזמן עבודת הפרך :
]]></t><t i="11"><![CDATA[<b>הסתיו .</b> זמן החורף כי וקיץ וחורף ( בראשית ח כב ) , תרגם אונקלוס וקיטא וסתוא : <b>חלף .</b> עבר . כמו וחלף ביהודה ( ישעיה ח ח ) :
]]></t></p>
<p n="{יב}">
<d>הַנִּצָּנִים֙ נִרְא֣וּ בָאָ֔רֶץ עֵ֥ת הַזָּמִ֖יר הִגִּ֑יעַ וְק֥וֹל הַתּ֖וֹר נִשְׁמַ֥ע בְּאַרְצֵֽנוּ׃
</d>
<t i="3"><![CDATA[<b>הנצנים נראו בארץ .</b> הרי משה ואהרן מוכנים לכם לכל צרכיכם : <b>עת הזמיר הגיע .</b> שאתם עתידים לומר שירה על הים : <b>וקול התור .</b> קול התייר הגדול , דבר אחר קול התור קול שהגיע זמן יציאתכם ממצרים : ( יב ) הנצנים נראו בארץ . קרבו ימי החמה שהאילנות מוציאין פרחים והולכי דרכים מתענגים לראותם : <b>עת הזמיר הגיע .</b> שהעופות נותנין זמר וקול ערב להולכי דרכים : <b>וקול התור .</b> כמשמעו תורים ובני יונה דרך העופות להיות משוררים ומצפצפים בימי ניסן .
]]></t><t i="10"><![CDATA[<b>הנצנים וגו' .</b> כבר נראים פרחי האילן והגיע עת האביב העופות מצפצפים ומשוררים בקול ערב . ובארצנו נשמע קול התורים , ודרך הולכי אורח להתענג באלה . והנמשל הוא שהלכה במדבר בעמוד אש וענן , ואמרו שירה על הים על שטבעו המצרים :
]]></t><t i="11"><![CDATA[<b>הנצנים .</b> ענין פרח . כמו עלתה נצה ( בראשית מ י ) : <b>הזמיר .</b> מלשון זמר ושיר : <b>התור .</b> הוא שם עוף :
]]></t></p>
<p n="{יג}">
<d>הַתְּאֵנָה֙ חָֽנְטָ֣ה פַגֶּ֔יהָ וְהַגְּפָנִ֥ים ׀ סְמָדַ֖ר נָ֣תְנוּ רֵ֑יחַ ק֥וּמִי (לכי) [לָ֛ךְ] רַעְיָתִ֥י יָפָתִ֖י וּלְכִי־לָֽךְ׃
</d>
<t i="3"><![CDATA[<b>התאנה חנטה פגיה .</b> הגיע זמן של בכורים לקרב שתכנסו לארץ : <b>והגפנים סמדר .</b> קרב זמן נסכי היין , דבר אחר כשרים שבכם חנטו והנצו לפני מעשים טובים והריחו ריח טוב : <b>קומי לכי .</b> כתיב יוד יתירה קומי לך לקבל עשרת הדברות , דבר אחר התאנה חנטה פגיה אלו פושעי ישראל שכלו בשלשת ימי אפילה : <b>והגפנים סמדר נתנו ריח .</b> אלו הנשארים מהם עשו תשובה ונתקבלו כך נדרש בפסיקתא : ( יג ) התאנה חנטה פגיה . כמשמעו : <b>והגפנים סמדר .</b> כשנופל הפרח והענבים מובדלים זה מזה ונכרים כל ענבה לעצמה קרויה סמדר , כל הענין הזה פשוטו לשון חבת פתוי שבחור מרצה את ארוסתו לילך אחריו כן עשה לי דודי :
]]></t><t i="10"><![CDATA[<b>התאנה וגו' .</b> אילני תאנה חנטו פירותיהם , ודרך האדם להתענג בראותן . והסמדר מן הגפנים נתנו ריח טוב באפי הולכי אורח . והכל הוא ענין פתוי מה שהדרך לפתות בהם ללכת בדרך : <b>קומי לך .</b> רוצה לומר הואיל וכל כך תתענג בדרך , לכן קומי לך וכו' . והנמשל הוא שבאכילת המן התענגה לטעום בו כל הטעמים , והגיז לה השליו ולא חסרה דבר :
]]></t><t i="11"><![CDATA[<b>חנטה .</b> יציאת הפירות והראותן קודם גמר בישולן תקרא חנטה . ובדברי רז''ל אילן שחנטו פירותיו ( ר''ה טו . ) : <b>פגיה .</b> הם התאנים שלא בשלו כל צרכן . ובדברי רז''ל פגה שטמנה ( שבת קכג . ) : <b>סמדר .</b> הם הענבים הדקים הניכרים אחר שנפל הפרח . וכן פתח הסמדר ( לקמן ז יג ) : <b>לך .</b> רוצה לומר להנאתך :
]]></t></p>
<p n="{יד}">
<d>יוֹנָתִ֞י בְּחַגְוֵ֣י הַסֶּ֗לַע בְּסֵ֙תֶר֙ הַמַּדְרֵגָ֔ה הַרְאִ֙ינִי֙ אֶת־מַרְאַ֔יִךְ הַשְׁמִיעִ֖ינִי אֶת־קוֹלֵ֑ךְ כִּי־קוֹלֵ֥ךְ עָרֵ֖ב וּמַרְאֵ֥יךְ נָאוֶֽה׃
</d>
<t i="3"><![CDATA[<b>יונתי בחגוי הסלע .</b> זה נאמר על אותה שעה שרדף פרעה אחריהם והשיגם חונים על הים ואין מקום לנוס לפניהם מפני הים ולא להפנות מפני חיות רעות למה היו דומין באותה שעה ליונה שבורחת מפני הנץ ונכנסה לנקיקי הסלעים והיה הנחש נושף בה תכנס לפנים הרי הנחש תצא לחוץ הרי הנץ אמר לה הקב''ה הראיני את מראיך את כשרון פעלתך למי את פונה בעת צרה : <b>השמיעני את קולך .</b> ( שמות יד ) ויצעקו בני ישראל אל ה' : <b>בחגוי .</b> בנקיק והוא לשון שבר ודומה לו ( תהלים קז ) יחוגו וינועו ( ישעיה יט ) והיתה אדמת יהודה למצרים לחגא וכשהן רבים קורא להן חגוי וכן קצה קצוי וכן ( שמואל כ י ) ויכרות את מדויהם : <b>מדרגה .</b> אישקלו''יוש בלע''ז כשעושין חריץ סביבות המגדלים ושופכים העפר למעלה להגביה התל סביב עושין אותו מדרגות מדרגות זו למעלה מזו : <b>בסתר המדרגה .</b> פעמים שיש בהן חורים ונכנסים שם שרצים ועופות :
]]></t><t i="10"><![CDATA[<b>יונתי בחגוי הסלע .</b> עודה מספרת החיבה שהראה לה החשוק מאז , ואמרה הנה כשהלכתי אחריו אמר לי אתה שמובטחני בך שלא תמיר אותי באחר , כדרך שאין היונה ממירה בן זוגה , בבקשה ממך כשנהיה בדרך במקום מוצנע בבקועי הסלע או במקום נסתר שבין המדרגות , שם הראי לי את מראיך , ושם השמיעי לי את קולך לדבר בי דברי חשק ואהבה . כי קולך ערב ומראך נאוה . ולזה אתאוה להקשיב קולך ולהשביע עיני ממראך . והנמשל הוא שאמר ברוך הוא לישראל הנה במדבר מול הר סיני , שם תתראה לפני , ושם אקשיב מאמרך שתשיבי לאמר כל אשר דבר ה' נעשה ונשמע :
]]></t><t i="11"><![CDATA[<b>בחגוי .</b> ענין בקוע וחריץ . כמו שוכני בחגוי סלע ( עובדיה א ג ) : <b>המדרגה .</b> ענין מעלות . כמו ונפלו המדרגות ( יחזקאל לח כ ) : <b>ערב .</b> ענין מתיקות ונעימות . כמו וערבה לה' מנחת ( מלאכי ג ד ) : <b>נאוה .</b> נאה ויפה :
]]></t></p>
<p n="{טו}">
<d>אֶֽחֱזוּ־לָ֙נוּ֙ שֽׁוּעָלִ֔ים שֽׁוּעָלִ֥ים קְטַנִּ֖ים מְחַבְּלִ֣ים כְּרָמִ֑ים וּכְרָמֵ֖ינוּ סְמָדַֽר׃
</d>
<t i="3"><![CDATA[<b>אחזו לנו שעלים .</b> שמע הקב''ה את קולם צוה את הים ושטפם זהו אחזו לנו השועלים הללו הקטני' עם הגדולים שאף הקטנים היו מחבלים את הכרמים בעוד כרמנו סמדר שהענבים דקים כשהיתה בת ישראל יולדת זכר והיא טומנתו והיו המצרים נכנסים לבתיהם ומחפשין את הזכרים והתינוק טמון והוא בן שנה או בן שנתים והן מביאין תנוקות מבית מצרי ותינוק מצרי מדבר ותינוק ישראל עונהו ממקום שטמון שם והיו חופשין ומשליכין אותו ליאור ולמה קרא אותם שועלים מה השועל הזה מביט לפנות לאחוריו לברוח אף מצרים מביטים לאחוריהם שנאמר ( שמות יד ) אנוסה מפני בני ישראל : <b>שעלים קטנים .</b> כתיב חסר וי''ו על שם שהיה נפרע מהם במים שנמדדו בשעלו של מקום :
]]></t><t i="10"><![CDATA[<b>אחזו לנו שעלים .</b> רוצה לומר עם כי אז נפרדה החברה , כי בני אדם ערומים כשועלים אחזו אותנו בהסתתם ופיתויים להיות נפרדים זו מזו לבל התקרב : <b>שועלים קטנים מחבלים כרמים .</b> בזה תפרש היאך היה מהאפשר לעשות פירוד בין החשוקים , ותאמר הלא אף שועלים קטנים יכולים הם להשחית את הכרמים בעוד שכרמינו סמדר , כי אז נוח להשחית . וכאילו תאמר לפי שעדיין לא הוחזקה האהבה כי היתה בתחלתה , לכן מצאו ידי האנשים ההם הערומים כשועלים לעשות פירוד . והנמשל הוא לומר הנה הערב רב והאספסוף אשר עלה עמי הם פתוני לעבוד את העגל ויכלו לי , כי אז עדיין לא נשרשה בלבי אמונת המקום ברוך הוא , ומצאו יד לעשות פירוד ביני ובין המקום ברוך משך ארבעים שנה ששהיתי במדבר :
]]></t><t i="11"><![CDATA[<b>שועלים .</b> שם חיה מה : <b>מחבלים .</b> משחיתים . כמו וחובל עול ( ישעיה י כז ) :
]]></t></p>
<p n="{טז}">
<d>דּוֹדִ֥י לִי֙ וַאֲנִ֣י ל֔וֹ הָרֹעֶ֖ה בַּשּׁוֹשַׁנִּֽים׃
</d>
<t i="3"><![CDATA[<b>דודי לי ואני לו .</b> הוא כל צרכיו תבע ממני ולא צוה אלא לי עשו פסח קדשו בכורות עשו משכן הקריבו עולות ולא תבע מאומה אחרת : <b>ואני לו .</b> כל צרכי תבעתי ממנו ולא מאלהים אחרים : <b>הרעה .</b> את צאנו בשושנים במרעה טוב ונוח ויפה . ( יז ) עד שיפוח היום . מוסב למקרא של מעלה הימנו דודי לי ואני לו עד זמן שגרם העון ושזפתני השמש כחום היום וגבר השרב : <b>ונסו הצללים .</b> חטאנו בעגל חטאנו במרגלים , ונסו הצללים זכיות המגינות עלינו פרקתי עולו : <b>סב דמה לך דודי .</b> גרמתי לו להסתלק מעלי על הרים המופלגים ממני : <b>בתר .</b> לשון חלוקה והפלגה :

]]></t><t i="10"><![CDATA[<b>דודי לי .</b> עם כל זה לא נפסקה האהבה מכל וכל , אבל דודי היה מיוחד לי ולא געלתי בו לחשוק במי . וכן אני הייתי מיוחדת לו ולא געל בי לחשוק באחרת : <b>הרועה בשושנים .</b> רוצה לומר לא הלך לחבק חיק נכריה , אבל הלך לרעות עצמו ולטייל בין השושנים עד יעבור הזעם ולשוב אלי . והנמשל הוא לומר שעם כל זה לא בחרתי באל נכר , והמקום ברוך הוא לא בחר בעם אחר . אבל השרה שכינתו על משה ואהרן ועל שבעים זקני העם , הנמשלים לשושנים בריח מעשיהם וביופי כשרון מעלליהם :
]]></t></p>
<p n="{יז}">
<d>עַ֤ד שֶׁיָּפ֙וּחַ֙ הַיּ֔וֹם וְנָ֖סוּ הַצְּלָלִ֑ים סֹב֩ דְּמֵה־לְךָ֨ דוֹדִ֜י לִצְבִ֗י א֛וֹ לְעֹ֥פֶר הָאַיָּלִ֖ים עַל־הָ֥רֵי בָֽתֶר׃
</d>
<t i="10"><![CDATA[<b>עד שיפוח היום .</b> ואז מיד חזרתי ופייסתי אותו , ושאלתי ממנו לומר עד העת שיהיה השמש נפוח מן הארץ לרדת לשקוע . ועד ינוסו הצללים הוא עת ערב , שאז ינוסו צללי הדברים להיות מתארכים נמשכים למרחוק . ועד לא תבוא העת ההיא פנה דודי , ודמה עצמך בדבר מהירת ההליכה להיות דומה לצבי או לעופר האילים הרצים על הרי בתר , החלקים ומופלגים אלו מאלו , כי שם היו מצויים . ויתכן שהמחוז שעמדו שם הוא על שם וילכו כל הבתרון , רוצה לומר הנה אני בקשתי ממנו לשוב אלי קודם הערב להתעלס באהבים . והנמשל הוא לומר מיד הלך משה לפייס את המקום ברוך הוא , לשוב ולהתרצות אלי חיש קל מהר :

]]></t><t i="11"><![CDATA[<b>שיפוח .</b> מלשון הפחה ונשיבה : <b>היום .</b> וכן יקרא השמש . כמ ולקוח היום ( בראשית ג ח ) , וזהו לפי שבעוד השמש על הארץ הוא יום : <b>ונסו .</b> מלשון ניסה ובריחה : <b>הצללים .</b> מלשון צל : <b>סב .</b> מלשון סביב : <b>דמה .</b> מלשון דמיון : <b>לעופר .</b> הוא ילד האיל : <b>בתר .</b> ענין חלוקה והפלגה . כמו ויבתר אותם בתוך ( בראשית טז י ) : <b>ג ( ב ) בשוקים וברחובות .</b> כפל המלה בשמות נרדפים . וכן אדמת עפר ( דניאל יב ב ) :

]]></t></p>
</chap>
<chap n="שיר השירים פרק-ג">
<p n="{א}">
<d>עַל־מִשְׁכָּבִי֙ בַּלֵּיל֔וֹת בִּקַּ֕שְׁתִּי אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃
</d>
<t i="3"><![CDATA[<b>על משכבי בלילות .</b> בצר לי שישבתי אפילה כל שלשים ושמנה שנה שהיו ישראל נזופים : <b>בקשתיו ולא מצאתיו .</b> ( שמות ) כי אינני בקרבכם ( שם ) כי לא אעלה בקרבך :
]]></t><t i="10"><![CDATA[<b>על משכבי בלילות .</b> עודה מספרת מה הנעשה באותן הימים , ותאמר כשבא הלילה הלכתי על מקום רפידת משכבי בלילות , ושם בקשתי את החשוק שנפשי אוהבת אותו , בחושבי שכבר בא כאשר שאלתיו ושוכב הוא על משכבי . אבל בקשתיו ולא מצאתיו , כי לא חזר . הנמשל הוא לומר הנה חשבתי שעל ידי תפלת משה נתרצה לי המקום ברוך הוא מכל וכל , אבל לא כן היה , כי אמר כי לא אעלה בקרבך :
]]></t></p>
<p n="{ב}">
<d>אָק֨וּמָה נָּ֜א וַאֲסוֹבְבָ֣ה בָעִ֗יר בַּשְּׁוָקִים֙ וּבָ֣רְחֹב֔וֹת אֲבַקְשָׁ֕ה אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃
</d>
<t i="3"><![CDATA[<b>אקומה נא .</b> ואבקשה ( שמות לג ) ויחל משה ( שם לב ) אעלה אל ה' :
]]></t><t i="10"><![CDATA[<b>אקומה נא .</b> אז אמרתי אל לבי עתה אקומה נא ואלכה בעיר מסביב בשוקים וברחובות ואבקשה את שאהבה נפשי . והנה כן עשיתי כי בקשתיו , אבל גם שם לא מצאתיו . והנמשל הוא לומר הנה בכל הימים שסבבתי במסעות המדבר הייתי מחזרת אחר אהבתו , אבל לא נתרצה לי ולא אבה להכניסני מיד אל הארץ :
]]></t></p>
<p n="{ג}">
<d>מְצָא֙וּנִי֙ הַשֹּׁ֣מְרִ֔ים הַסֹּבְבִ֖ים בָּעִ֑יר אֵ֛ת שֶׁאָהֲבָ֥ה נַפְשִׁ֖י רְאִיתֶֽם׃
</d>
<t i="3"><![CDATA[<b>מצאוני השומרים .</b> משה ואהרן : <b>את שאהבה נפשי ראיתם .</b> מה מצאתם בפיו :
]]></t><t i="10"><![CDATA[<b>מצאוני השומרים .</b> בעת סבבתי בעיר לחפש אחריו , מצאו אותי שומרי העיר הסובבים בלילה לשמרה . והנה לא בושתי ואת פיהם שאלתי האם ראיתם את שאהבה נפשי , כי מרבית האהבה קלקלה את השורה , והשלכתי הבושה מנגד ושאלתים . וכאומרה אני שאלתים , אבל לא מצאתי מענה . והנמשל הוא לומר כאשר מצאו אותי השומרים הסובבים המנהיגים אותי , הם משה ואהרן , ושאלתים מה מצאתם בפי ה' , והנה אין ולא מצאו נבואה , על כי הייתי נזופה לפניו באותן הימים :
]]></t></p>
<p n="{ד}">
<d>כִּמְעַט֙ שֶׁעָבַ֣רְתִּי מֵהֶ֔ם עַ֣ד שֶֽׁמָּצָ֔אתִי אֵ֥ת שֶׁאָהֲבָ֖ה נַפְשִׁ֑י אֲחַזְתִּיו֙ וְלֹ֣א אַרְפֶּ֔נּוּ עַד־שֶׁ֤הֲבֵיאתִיו֙ אֶל־בֵּ֣ית אִמִּ֔י וְאֶל־חֶ֖דֶר הוֹרָתִֽי׃
</d>
<t i="3"><![CDATA[<b>כמעט שעברתי מהם .</b> קרוב לפרישתם ממני לסוף ארבעים שנה : <b>עד שמצאתי .</b> שהיה עמי בימי יהושע לכבוש שלשים ואחד מלכים : <b>אחזתיו ולא ארפנו .</b> לא נתתי לו רפיון עד שהביאותיו אל משכן שילה בשביל כל זאת שעשה לי .
]]></t><t i="10"><![CDATA[<b>כמעט שעברתי מהם .</b> אבל כזמן מעט היה משעברתי מהם עד שמצאתי את שאהבה נפשי . וכאשר מצאתיו אחזתיו בידי ולא נתתי לו רפיון להיות נעזב ממני , עד שהבאתיו אל בית אמי לשבת שם עמדי . בחושבה שאמה תעזור לה על התמדת האהבה . והנמשל הוא לומר מיד שפרשו ממני המנהיגים ההם שמתו בשנת הארבעים , עמד יהושע והעבירני את הירדן לבוא המשל , וכמו שנאמר למעלה :
]]></t><t i="11"><![CDATA[<b>כמעט .</b> באה הכ''ף לאמתת הדבר . וכן מכרה כיום ( בראשית כה לא ) : <b>ארפנו .</b> מלשון רפיון : <b>הורתי .</b> מלשון הריון . ורוצה לומר אמי שהרתה אותי והוא כפל ענין במלות שונות :
]]></t></p>
<p n="{ה}">
<d>הִשְׁבַּ֨עְתִּי אֶתְכֶ֜ם בְּנ֤וֹת יְרוּשָׁלִַ֙ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם־תָּעִ֧ירוּ ׀ וְֽאִם־תְּעֽוֹרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃
</d>
<t i="3"><![CDATA[<b>השבעתי אתכם . </b>האומות בהיותי גולה ביניכם : <b>אם תעירו ואם תעוררו .</b> אהבת דודי ממני על ידי פתוי והסתה לעוזבו לשוב מאחריו : <b>עד שתחפץ .</b> בעוד שאהבתו חפץ עלי .
]]></t><t i="11"><![CDATA[<b>תעירו תעוררו .</b> מלשון התעוררות :
]]></t></p>
<p n="{ו}">
<d>מִ֣י זֹ֗את עֹלָה֙ מִן־הַמִּדְבָּ֔ר כְּתִֽימֲר֖וֹת עָשָׁ֑ן מְקֻטֶּ֤רֶת מוֹר֙ וּלְבוֹנָ֔ה מִכֹּ֖ל אַבְקַ֥ת רוֹכֵֽל׃
</d>
<t i="3"><![CDATA[<b> מי זאת עלה מן המדבר . </b>כשהייתי מהלכת במדבר והיה עמוד האש והענן הולכים לפני והורגים נחשים ועקרבים ושורפין הקוצים והברקנים לעשות הדרך מישור והיה הענן והעשן עולין ורואין אותן האומות ומתמיהות על גדולתי ואומרות מי זאת כלומר כמה גדול' היא זאת העולה מן המדבר וגומר כתימרות עשן גבוה וזקוף כתמר : <b>מקטרת מר .</b> על שם ענן הקטורת שהיה מתמר מעל מזבח הפנימי : <b>רוכל .</b> בשם המוכר כל מיני בשמים : <b>אבקת .</b> על שם שכותשין אותו ושוחקין הדק כאבק :
]]></t><t i="10"><![CDATA[<b>מי זאת עולה .</b> עודה מספרת ומשתבחת במרבית הצלחתה שהיה לה מאז , וכה תאמר אל הנערות הידעתן מי היא זאת שעלתה מן המדבר , ומרוב זהרה היתה נראית למרחוק , כמו תימרות עשן אשר נראה למרחוק . וריחה הטוב היה נודף כאילו היתה מקוטרת במור ולבונה , ומכל בשמים השחוקים המצויים אצל הרוכל המעלים ריח ערב ומעולה . וכאומרת הלא אני היא העולה ואין אחרת . והנמשל הוא לומר הלא אני עליתי מן המדבר בעמודי אש וענן ההולכים לפני , אשר היו נראים כתימרות עשן , ועמי המשכן והמזבח שהקטירו עליו הקטורת מהרבה מיני בושם :
]]></t><t i="11"><![CDATA[<b>כתמרות .</b> מלשון אילן תמר , ורוצה לומר עמוד עשן זקוף כאילן תמר . וכן ותמרות עשן ( יואל ג ג ) : <b>מקטרת .</b> הבערת הבשמים להריח קרוי קטרת בלשון מקרא : <b>מור ולבונה .</b> שמות מיני בושם : <b>אבקת .</b> רוצה לומר בשמים השחוקים דק דק כאבק . וכן יקרא עפר הדק . כמו יסכך אבקם ( יחזקאל כו י ) : <b>רוכל .</b> כן יקרא מוכר הבושם . כמו הצורפים והרוכלים ( נחמיה ג לב ) :
]]></t></p>
<p n="{ז}">
<d>הִנֵּ֗ה מִטָּתוֹ֙ שֶׁלִּשְׁלֹמֹ֔ה שִׁשִּׁ֥ים גִּבֹּרִ֖ים סָבִ֣יב לָ֑הּ מִגִּבֹּרֵ֖י יִשְׂרָאֵֽל׃
</d>
<t i="3"><![CDATA[<b>הנה מטתו שלשלמה .</b> אהל מועד והארון שהיו נושאין במדבר : <b>ששים גברים סביב לה .</b> ששים רבוא סביב לה : <b>מגבורי ישראל .</b> מיוצאי הצבא לבד פחותים מבן עשרים והיתרים על בני ששים :
]]></t><t i="10"><![CDATA[<b>הנה מטתו שלשלמה .</b> לפי מרבית אהבתה אל החשוק היה גדול בעיניה , עד שכינה אותו בשם מלך שלמה שהיה הגדול והמוצלח שבכל בני אדם . וכה אמרה אל הנערות , הנה כ''כ הייתי מאז אהובה ויקרה בעיני החשוק , עד כי מפחדו פן שודדי לילה יחטפו אותי מן המטה אשר הכין לו , עשה שמירה מעולה וסבב את המטה בששים גבורים מגבורי ישראל הנאמנים על השמירה לבלתי תת שינה לעיניהם . והנמשל הוא לומר הנה בבית המקדש היו ששים כתות גבורים , והם כ''ד משמרות כהונה וכ''ד משמרות לויה ושתים עשרה מחלוקות ישראל , כן הוא במדרש , וכולם היו צדיקים וזריזים וגבורים בכבישת יצרם :
]]></t></p>
<p n="{ח}">
<d>כֻּלָּם֙ אֲחֻ֣זֵי חֶ֔רֶב מְלֻמְּדֵ֖י מִלְחָמָ֑ה אִ֤ישׁ חַרְבּוֹ֙ עַל־יְרֵכ֔וֹ מִפַּ֖חַד בַּלֵּילֽוֹת׃
</d>
<t i="3"><![CDATA[<b>מלמדי מלחמה .</b> מלחמתה של תורה וכן הכהנים הסובבים אותה החונים סביבות המשכן מלמדי סדר עבודתם : <b>איש חרבו .</b> כלי זיינו הן מסורת וסימנים שמעמידים על ידם את הגירסא והמסרה שלא תשכח : <b>מפחד בלילות .</b> פן ישכחוה ויבואו עליהם צרות וכן הוא אומר ( תהלים ב ) נשקו בר פן יאנף ותאבדו דרך :
]]></t><t i="10"><![CDATA[<b>כלם אחוזי הרב .</b> כל הגבורים השומרים היו אוחזים החרב בידם להיות נכונים להלחם מול שודדי לילה , והיו מורגלים במלחמה לדעת תכסיסיה ותחבולותיה : <b>איש חרבו על יריכו .</b> כל אחד מהם היתה חרבו מצומדת לו על יריכו , להיות נכונה לאחזה ביד אם תפול החרב האחוזה בכפו , וחריצות השמירה היתה מן הפחד המצוי בלילות מהשודדים והגנבים . והנמשל הוא לומר כל הכתות האלה היו מורגלים במלחמת היצר הרע , ועמדו על משמרתם לעשות גדרים להשתמר מפתוי היצר הרע ואופן תחבולותיו ועוצם ערמתו , על כי פחדו פן יולכדו ברשת פתויו ויהיה מעותד לבוא חושך כחשכת הלילה :
]]></t><t i="11"><![CDATA[<b>מלמדי .</b> ענין הרגל . כמו וילמד לטרוף טרף ( יחזקאל יט ו ) : <b>על ירכו .</b> על צדו :
]]></t></p>
<p n="{ט}">
<d>אַפִּרְי֗וֹן עָ֤שָׂה לוֹ֙ הַמֶּ֣לֶךְ שְׁלֹמֹ֔ה מֵעֲצֵ֖י הַלְּבָנֽוֹן׃
</d>
<t i="3"><![CDATA[<b>אפריון עשה לו .</b> זה אהל מועד שנקבע במשכן שילה עשה לו אפריון חופת כתר לכבוד :
]]></t><t i="10"><![CDATA[<b>אפריון .</b> עתה חזרה לספר בשבח ויופי האפריון שעשה מאז להתעלס עמה בו , וכה אמרה הנה האפריון עשה מעצי הלבנון , מן המובחר במינם . והנמשל הוא על בנין המקדש שהיה בנין נפלא ומפואר :
]]></t><t i="11"><![CDATA[<b>אפריון .</b> הוא המטה שנושאין בה הכלות . ובדברי רז''ל הושיבה באפריון ( סוטה יב . ) . וכן קראו רז''ל למטה פוריה , ואמרו על שם שפרין ורבין עליה ( כתובות י : ) : <b>הלבנון .</b> שם יער בארץ ישראל :
]]></t></p>
<p n="{י}">
<d>עַמּוּדָיו֙ עָ֣שָׂה כֶ֔סֶף רְפִידָת֣וֹ זָהָ֔ב מֶרְכָּב֖וֹ אַרְגָּמָ֑ן תּוֹכוֹ֙ רָצ֣וּף אַהֲבָ֔ה מִבְּנ֖וֹת יְרוּשָׁלִָֽם׃
</d>
<t i="3"><![CDATA[<b>רפידתו .</b> משכבו ומשכנו על הכפרת שהוא זהב : <b>מרכבו ארגמן .</b> זה הפרכת שהיה תלוי ורוכב על כלונסות מעמוד לעמוד : <b>תוכו רצוף .</b> סדור ברצפת אהבה ארון וכפרת וכרובים ולוחות : <b>מבנות ירושלם .</b> אלו ישראל יריאים ושלמים להקב''ה :
]]></t><t i="10"><![CDATA[<b>עמודיו .</b> הם העולים בארבעת מקצועות האפריון , ועל הכלונסות שממעל להם יתלו הוילון סביב האפריון . והנמשל הוא על עמודי יכין ובועז שהיו חמודות ככסף : <b>רפידתו .</b> המצעות שעל האפריון היו מפתילי זהב מעשה רוקם . והנמשל הוא על מקום משכן השכינה שעל כפורת הזהב : <b>מרכבו .</b> זהו הוילון התלוי ורוכב על הכלונסות שמעמוד לעמוד . והנמשל הוא על פרוכת פתח המחיצה , המבדלת בין הקדש לקדש הקדשים : <b>תוכו .</b> בתוך האפריון שוכב גחלת של אהבה , הנאהב מכל הנערות . ועל החשוק תאמר שאש אהבתו תוקד בלב כל הנערות כולן , וכמו שנאמר על כן עלמות אהבוך . והנמשל הוא לומר בתוך המקדש היתה השראת השכינה הנאהבה והנעימה בעיני כל האומות :
]]></t><t i="11"><![CDATA[<b>רפידתו .</b> ענין הצעה . כמו רפדוני בתפוחים ( לעיל ב ה ) : <b>ן מרכבו .</b> מלשון רכיבה : <b>ארגמן .</b> שם צבע חשוב : <b>רצוף .</b> ענין גחלת אש , ובידו רצפה ( ישעיה ו ו ) . ודרף המקרא לכנות הפלגת האהבה באש הבוער ומתלהב . וכן רשפיה רשפי אש שלהבת יה ( לקמן ח ו ) :
]]></t></p>
<p n="{יא}">
<d>צְאֶ֧ינָה ׀ וּֽרְאֶ֛ינָה בְּנ֥וֹת צִיּ֖וֹן בַּמֶּ֣לֶךְ שְׁלֹמֹ֑ה בָּעֲטָרָ֗ה שֶׁעִטְּרָה־לּ֤וֹ אִמּוֹ֙ בְּי֣וֹם חֲתֻנָּת֔וֹ וּבְי֖וֹם שִׂמְחַ֥ת לִבּֽוֹ׃
</d>
<t i="3"><![CDATA[<b>בנות ציון .</b> בנים שמצויינין לו במילה ובתפילין ובציצית : <b>בעטרה שעטרה לו אמו .</b> אהל מועד שהוא מעוטר בגוונין תכלת וארגמן ותולעת שני אמר רבי נחוניא שאל רבי שמעון בן יוחאי את רבו אלעזר ברבי יוסי אי איפשר ששמעת מאביך מהו שעטרה לו אמו אמר לו משל למלך שהיתה לו בת יחידה והיה אוהבה ביותר לא זז מחבבה עד שקראה בתי שנאמר ( תהלים מה ) שמעי בת וראי לא זז מחבבה עד שקראה אחותי שנאמר פתחי לי אחותי רעיתי לא זז מחבבה עד שקראה אמי שנאמר ( ישעיה נא ) שמעו אלי עמי ולאומי אלי האזינו ולאמי כתיב עמד רבי שמעון בן יוחאי ונשקו על ראשו וכו' : <b>ביום חתונתו .</b> יום מתן תורה שעטרוהו להם למלך וקבלו עולו : <b>וביום שמחת לבו .</b> זה שמיני למילואים שנתחנך בו המשכן במדבר :

]]></t><t i="10"><![CDATA[<b>צאינה וראינה .</b> עתה מתפארת בפני הנערות , וכאילו אומרת אל תחשבו שהחשוק חשק בי מפאת החשק , ועם כי אין אני כדאי לו , כי צאינה מבתיכן , ולכנה ראינה העטרה שעטרה לו אמו ביום שנתחתן עמדי . ואז היה יום שמחת לבו , כי הרבה לשמוח על שנפלתי בגורלו . וכאומרת הנה מזה תקחו ראיה שאני הוגנת לו , כי לולא זאת לא העטירה לו אמו עטרה ביום שמחת חתונתו . והנמשל הוא לומר אתם האומות אל תחשבו שמה שבחר בי ה' הוא בעבור אהבת האבות לבד , עם כי אינני הוגנת לו מפאת עצמי . כי הביטו וראו שביום מתן תורה הייתי לו לעטרה ולאוצר חביב , כמו שנאמר והייתם לי סגולה וגו' ואתם תהיו לי ממלכת כהנים וגוי קדוש , ונאמר ישראל אשר בך אתפאר . וכל זה חוזר למעלה לומר הואיל וכן הוא בודאי תמהר לשוב האהבה למקומה , ולכן השבעתי אתכם וכו' :

]]></t><t i="11"><![CDATA[<b>בעטרה .</b> בכתר : <b>חתונתו .</b> מלשון חתן :

]]></t></p>
</chap>
<chap n="שיר השירים פרק-ד">
<p n="{א}">
<d>הִנָּ֨ךְ יָפָ֤ה רַעְיָתִי֙ הִנָּ֣ךְ יָפָ֔ה עֵינַ֣יִךְ יוֹנִ֔ים מִבַּ֖עַד לְצַמָּתֵ֑ךְ שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מֵהַ֥ר גִּלְעָֽד׃
</d>
<t i="3"><![CDATA[<b>הנך יפה רעיתי .</b> קילסן ורצן וערבו עליו קרבנותיהם : <b>עד שיפוח היום .</b> שחטאו לפני בימי חפני ופינחס : <b>עיניך יונים .</b> גוונייך ומראיתך ודוגמתך כיונה הזאת הדבקה בבן זוגה וכששוחטין אותה אינה מפרכסת אלא פושטת צואר כך את נתת שכם לסבול עולי ומוראי : <b>מבעד לצמתך , שערך כעדר העזים .</b> הקילוס הזה דוגמת קילוס אשה הנאהבת לחתן מבפנים לקישורייך שערך נאה ומבהיק כצוהר ולבנונית כשער עזים לבנות היורדות מן ההרים ושערן מבהיק מרחוק והדוגמא שדימה כנסת ישראל לכך היא מבפנים למחנותיך ומשכנותיך אף הרקים שביך חביבין עלי כיעקב ובניו שגלשו לרדת מהר הגלעד כשהשיגם לבן שם , ד''א כאותן שצבאו על מדין בעבר הירדן שהיא בארץ גלעד ולשון זה במדרש שיר השירים . מבעד . הוא לשון מבפנים שרוב בעד שבמקרא דבר המסיך ומגין נגד דבר אחר כמו ( איוב ט ) ובעד כוכבים יחתם ( יונה ב ) הארץ בריחיה בעדי ( איוב כח ) הבעד ערפל ומבעד הוא הדבר שהוא מבפנים לאותו בעד לכך הוא אומר מבעד : <b>צמתך .</b> לשון דבר המצמצם השער שלא יפריח לצאת וזו היא השבכה והקישורים ולא יתכן לפרש צמתך לשון צומת שתהא התי''ו משורשת בתיבה שא''כ היה לה להיות דגושה כשהיא נסמכת לה''א לפעול בה פעולת נקבה או לוי''ו לפעול בו פעולת זכר כמו תי''ו של שבת כשהוא נותנה לנקבה היא מודגשת כמו חגה חדש' ושבתה וכן לזכר עולת שבת בשבתו ותי''ו של צמתך שהיא רפה על כרחינו באה במקום ה''א ויהא שם הקישור צמה וכשהוא סמוך לתתו לזכר או לנקבה תהפך הה''א לתי''ו כגון שפחה תהפך לומר שפחתו שפחתה , וכן אמה אמתו אמתה , ערוה ערותו ערותה , וכן זה צמה צמתו צמתה צמתי צמתך : <b>שגלשו .</b> שנקרחו גבח מתורגם גלוש כשהבהמות יורדות מן ההר נמצא ההר נקרח וממורט מהם :
]]></t><t i="10"><![CDATA[<b>הנך יפה רעיתי .</b> כאשר היה נשמע אל החשוק שהיא משתעשעת באהבתו אליו , והפלגת בטחונה בו , שלח אמריו לקלסה , וכה אמר הנך יפה וכו' , רוצה לומר יפה היית מאז עודך רעיתי ויושבת עמדי , ועדיין את עומדת ביופיך ולא נפרדה היופי ממך מכל וכל בעבור הצער שעזבתיך . והנמשל הוא לאחדים עם המשל , ויאמר על כשרון המעשים : <b>עיניך יונים .</b> מראה עיניך היה מאז כמראה עיני יונים , והנה נסתרות מבפנים להמסך , ובזה היו ממשיכות אהבה וחשק יותר מאלו היו גלויות מבלי מסוה . והנמשל הוא על החכמים שהם עיני העדה להורותם הדרך אשר ילכו בה , אשר היו נחמדים כיונים וצנועים במעשיהם להסתירם מבני אדם : <b>שערך כעדר העזים .</b> שער ראשך היה מאז סרוק ומבהיק כשער עדר העזים אשר נמרטו ונסרקו בענפי הקוצים , ברדתם ממקום מרעיתם מהר גלעד , וכאילו נסרקו במסרק . והנמשל הוא על הנזירים שהיו בה המגדלים פרע שער ראשם כעדר העזים וכו' , שהם סרוקות ושערותם ארוכות ותלויות כלפי מטה :
]]></t><t i="11"><![CDATA[<b>הנך .</b> הנה את : <b>יונים .</b> כיונים : <b>מבעד .</b> בפנים כי בעד ענינו דבר המפסיק . כמו הארץ בריחיה בעדי ( יונה ב ז ) , ומבעד הוא הדבר שהוא מפנים לאותו בעד המפסיק : <b>לצמתך .</b> הוא המסוה המכסה את הפנים . כמו גלי צמתך ( ישעיה מז ב ) , והוא יריעה דקה מאד ומריאת הפנים נראה דרך בה : <b>שגלשו .</b> ענין מריטת השער כי גבח הוא ( ויקרא יג מא ) , תרגום אונקלוס גליש הוא :
]]></t></p>
<p n="{ב}">
<d>שִׁנַּ֙יִךְ֙ כְּעֵ֣דֶר הַקְּצוּב֔וֹת שֶׁעָל֖וּ מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃
</d>
<t i="3"><![CDATA[<b>שניך כעדר הקצובות וגו' .</b> אף קילוס זה בלשון נוי אשה : <b>שניך .</b> דקות ולבנות וסדורות על סדורן כצמר וסדר עדר הרחלים הברורות משאר הצאן בקצב ומנין נמסרות לרועה חכם והגון ליזהר בצמרן שעושין אותן לכלי מילת ומשמרין אותן מעת לידתן שלא יתלכלך הצמר ורוחצין אותם מיום אל יום : <b>שכלם מתאימות .</b> לשון מתום ( תהלים לח ) , אין מתום בבשרי כלומר תמימות אינטכי''ש בלע''ז : <b>ושכלה .</b> שום שכול ומום אין בהם ונאמר הדוגמא הזו על שם גבורי ישראל הכורתים ואוכלים אויביהם בשיניהם סביבותם והרי הם מתרחקין מן הגזל של ישראל ומן העריות שלא יתכלכלו בעבירה ונאמר קילוס זה על שנים עשר אלף איש שצבאו על מדין בקצב ומנין שלא נחשד אחד מהם על העריות שנאמר ( במדבר לא ) ולא נפקד ממנו איש ואף על הרהור הלב הביאו כפרתן ואף על הגזל לא נחשדו שהעיד עליהם הכתוב ( שם ) ויקחו את כל השלל ויביאו אל משה ואל אלעזר הכהן וגומר ולא הבריח אחד מהן פרה אחת או חמור אחד :
]]></t><t i="10"><![CDATA[<b>שניך כעדר הקצובות .</b> שניך היו דומות זו לזו בגובה ובעובי , ולבנות היו במראה כמו עדר הדומות זו לזו . כאילו נחתכו כאחת . וכשהם עולים מן הרחצה שמבהיקים בלובן צח : <b>שכולם מתאימות .</b> מוסב על השנים , לומר אשר כל השנים שוות היו כתאומים . ולא היה בהם שכולה , רוצה לומר לא היה נחסר אחד מהם , ולא נפגם ולא נשתנה מראהו . והנמשל הוא על הגבורים אנשי המלחמה אשר היו בה מאז הכורתים ואוכלים אויביהם , שהיו כעדר השוים במדה המנוקים מן הלכלוך אחר שעלו מן הרחצה . כי כמו כן היו שוים גם המה אלו לאלו , וכולם היו קדושים ומנוקים מן הגזל , ולא נמצא במי מהם נדנוד עושק , לא כדרך גדודי העובדי גילולים :
]]></t><t i="11"><![CDATA[<b>הקצובות .</b> ענין חיתוך וכריתה . כמו מדה אחת וקצב אחד ( מ''א ו כה ) : <b>מתאימות .</b> מלשון תאומים : <b>ושכלה .</b> רוצה לומר חסרון ופגם ואמר בלשון שכלה מלשון הנופל בבעלי חיים הנשכל מחיה רעה :
]]></t></p>
<p n="{ג}">
<d>כְּח֤וּט הַשָּׁנִי֙ שִׂפְתֹתַ֔יִךְ וּמִדְבָּרֵ֖יךְ נָאוֶ֑ה כְּפֶ֤לַח הָֽרִמּוֹן֙ רַקָּתֵ֔ךְ מִבַּ֖עַד לְצַמָּתֵֽךְ׃
</d>
<t i="3"><![CDATA[<b>כחוט השני שפתותיך .</b> נאות להבטיח ולשמור הבטחת' כמו שעשו המרגלים לרחב הזונה שאמרו לה ( יהושע ב ) את תקות חוט השני וגומר ושמרו הבטחתם : <b>ומדברך .</b> דבורך והרי הוא מגזרת ( יחזקאל לג ) הנדברים בך אצל הקירות ( מלאכי ג ) אז נדברו יראי ה' פרל''ריץ בלעז : <b>רקתך .</b> היא גובה הפנים שקורין פומי''ליש בלע''ז אצל העינים ובלשון גמרא קורין אותו רומני דאפי ודומין לפלח חצי רמון בחוץ שהוא אדום וסגלגל הרי קילוס בנוי אשה והדוגמא פירשו רבותינו ריקני' שביך מלאים מצות כרמון : <b>מבעד לצמתך .</b> מבפנים לקישוריך :
]]></t><t i="10"><![CDATA[<b>כחוט וגו' .</b> שפתי פיך המה היו דקות ואדומות כחוט השני , והוא ענין יופי . והנמשל הוא על הנביאים שהיו מתנבאים ומודיעים לעתות רחוקות . ודבריהם היו מקוימים כצבע אדום הנראה למרחוק ולא תוסר כי אם בקושי : <b>ומדברך נאוה .</b> דברי פיך המה היו נאים ונחמדים במיטב המליצה ובחן המבטא . והנמשל הוא על הלוים שהיו עומדים על הדוכן לדבר בשיר , והחן היה מוצק בשפתותם : <b>כפלח וגו' .</b> גובה פניך מזה ומזה היה סגלגל ואדום , ומעורב בלובן כמראה חתיכה הנבקעת מן הרמון , והמה היו נסתרים מבפנים למסוה , ובזה היו ממשיכים אהבה וחשק יותר מאלו היו גלוים מבלי מסוה . והנמשל הוא על הסנהדרין שופטי העדה שהם פני הדור , והיו ממולאים בכל חכמה ומדע , כרמון המלאה לה גרגרים , והמה היו מסתירים החכמה בלבותם ולא התפארו בפני אנשים :
]]></t><t i="11"><![CDATA[<b>כחוט השני .</b> פתיל צבוע אדום . כמו ושני תולעת ( במדבר יט ו ) : <b>ומדברך .</b> דבורך : <b>נאוה .</b> נאה ויפה : <b>כפלח .</b> ענין בקוע . כמו כפלח תחתית ( איוב מא טז ) : <b>רקתך .</b> הוא גובה הפנים שאצל העין מזה ומזה ויקרא כן על מיעוט ורקות הבשר אשר בהם . וכן ותתקע את היתד ברקתו ( שופטים ד כא ) :
]]></t></p>
<p n="{ד}">
<d>כְּמִגְדַּ֤ל דָּוִיד֙ צַוָּארֵ֔ךְ בָּנ֖וּי לְתַלְפִּיּ֑וֹת אֶ֤לֶף הַמָּגֵן֙ תָּל֣וּי עָלָ֔יו כֹּ֖ל שִׁלְטֵ֥י הַגִּבּוֹרִֽים׃
</d>
<t i="3"><![CDATA[<b>כמגדל דוד צוארך .</b> קומה זקופה נוי באשה והדוגמא כמגדל דוד הוא מצודת ציון שהוא מקום חוזק ועופל ומבצר כך הוא צוארך זו לשכת הגזית שהיתה חזקן ומבצרן של ישראל ואותו המגדל בנוי לתלפיות בנוי לנוי להיות הכל מסתכלין בו ללמוד צורותיו ונוי מלאכת תבניתו והוא מגזרת ( איוב לה ) מלפנו מבהמו' ארץ והתי''ו בתלפיות כמו תי''ו שבתרמית ובתבנית : <b>אלף המגן תלוי עליו .</b> כך מנהג השרים לתלות מגיניהם ושלטיהם בכותל המגדלים : <b>שלטי .</b> אשפות שנותנין בהם חצים כמו ( ירמיה נא ) הברו החצים מלאו השלטים ודומה לו לשכת הגזית שמשם הוראה יוצאה שהתורה מגן לישראל ויש לומר אלף המגן כמו מגן האלף על שם ( ד''ה א טז ) דבר צוה לאלף דור : <b>כל שלטי הגבורים .</b> מצינו שהתלמידים נקראים על שם חצים ושלטים כעניין שנאמר ( תהלים קכז ) כחצים ביד גבור כן בני הנעורים אשרי הגבר אשר מלא אשפתו מהם :
]]></t><t i="10"><![CDATA[<b>כמגדל וגו' .</b> צואר שלך היה זקוף ומיושר כמו המגדל של דוד , הוא מצודת ציון הנבנה להתלמד להולכי אורח , כי לפי רוב הגובה היה נראה למרחוק , והיה סימן להם לדעת אנה יפנו : <b>אלף המגן .</b> אשר על המגדל ההוא היה תלוי אלף המגן . כי כן היה הדרך לתלות המגינים על כתלי המגדל להיות להדר ולפאר , וכמו שנאמר מגן וכובע תלו בך המה נתנו הדרך : <b>כל שלטי הגבורים .</b> בזה יפרש אמריו מה שאמר אלף המגן , אחז מספר מרובה , והכונה הוא לומר כל שלטי הגבורים אנשי המלחמה ולא אלף לבד , וכאילו ישבח בזה את החשוקה לומר שצוארה זקוף ומיושר כמגדל , והרבה מיני עדי וחלי כתם היו תלוים על צורה לקשטה וליפותה . והנמשל הוא על בית המקדש שהיה מאז חזקן ומבצרן של ישראל , כצואר הזה שהוא חוזק האדם , והיה עומד על הר גבוה ותלול , ומשם יצא הוראה לכל ישראל , והיה בנוי בהמובחר שבבניניה ומצופה זהב בפתוחי מקלעות כרובים ותמרות ופטורי ציצים כמו שכתוב במלכים א' :
]]></t><t i="11"><![CDATA[<b>לתלפיות .</b> ענין הוראה ולמוד . כמו מלפנו מבהמות ארץ ( איוב לה י ) , והתי''ו שבתפליות הוא . כמו תי''ו שבתרמית ובתבנית : <b>שלטי .</b> הוא המגן . וכן את שלטי הזהב ( דה''א יח ז ) :
]]></t></p>
<p n="{ה}">
<d>שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תְּאוֹמֵ֣י צְבִיָּ֑ה הָרוֹעִ֖ים בַּשּׁוֹשַׁנִּֽים׃
</d>
<t i="3"><![CDATA[<b>שני שדיך .</b> המניקות אותך זה משה ואהרן : <b>כשני עפרים תאומי צביה .</b> דרך צביה להיות יולדת תאומים כך שניהם שוים שקולים זה כזה , דבר אחר שני שדיך על שם הלוחות תאומי צביה שהם מכוונות במדה אחת וחמשה דברות על זו וחמשה על זו מכוונין דבור כנגד דבור , אנכי כנגד לא תרצח שהרוצח ממעט את הדמות של הקב''ה , לא יהיה לך כנגד לא תנאף שהזונה אחר עבודה זרה דרך אשה המנאפת תחת אישה תקח את זרים , לא תשא כנגד לא תגנוב שהגונב סופו לישבע לשקר , זכור כנגד לא תענה שהמחלל את השבת מעיד שקר בבוראו לומר שלא שבת בשבת בראשית , כבד כנגד לא תחמוד שהחומד סופו להוליד בן שמקלה אותו ומכבד למי שאינו אביו : <b>הרועים .</b> את צאנם בשושנים ומדריכים אותם בדרך נוחה וישרה :
]]></t><t i="10"><![CDATA[<b>שני שדיך .</b> דדיך היו שוים זה עם זה כשני ילדי צבי שנולדו תאומים שהם בשווי גמור . וכשהם רועים בין השושנים שאז המה נחמדים ביותר אל העין הרואה , וכן נחמדו היו שדיך . והנמשל הוא על המלך וכהן גדול שהיו מניקים אותם מאז ומשפיעים לה טובה , המלך במלחמתו וכהן גדול בעבודתו , והיו שוים בגדולה ומסכימים ונשמעים זה לזה כרעים אהובים , והיו מקובלים על האומה כשני עפרים וכו' :
]]></t><t i="11"><![CDATA[<b>שדיך .</b> הם דדי האשה : <b>עפרים .</b> כן יקראו ילדי הצביה והאילה :
]]></t></p>
<p n="{ו}">
<d>עַ֤ד שֶׁיָּפ֙וּחַ֙ הַיּ֔וֹם וְנָ֖סוּ הַצְּלָלִ֑ים אֵ֤לֶךְ לִי֙ אֶל־הַ֣ר הַמּ֔וֹר וְאֶל־גִּבְעַ֖ת הַלְּבוֹנָֽה׃
</d>
<t i="3"><![CDATA[<b>עד שיפוח היום .</b> עד שתתפשט החמה : <b>ונסו הצללים .</b> הוא עת שרב וחום היום אני אצילך ואת עריבה עלי : <b>היום .</b> הוא השמש וכן ( בראשית ג ) לרוח היום וכן ( מלאכי ג ) כי הנה היום בא בוער כתנור ומשיפוח היום אלך לי בהר המוריה בבית עולמים בב''ר , כלומר משחטאו אז לפני לחלל את קדשי ולנאץ מנחתי בימי חפני ופנחס אסתלק מעליכם ואטוש משכן הזה ואבאר לי בהר המוריה בבית עולמים , ושם כולך יפה ומום אין בך וארצה שם כל קרבנותיך :
]]></t><t i="10"><![CDATA[<b>עד שיפוח היום .</b> כאומר לכן בעבור הכשרון והיופי הנמצא בך מאז ביתר שאת , הוחילי על הטובה כי יש תקוה , ועד העת שיהיה השמש נפוח מן הארץ לרדת לשקוע , ועד ינוסו הצללים הוא עת ערב שאז ינוסו צללי הדברים להיות מתארכים ונמשכים למרחוק . ועד לא תבא העת ההיא , אלך אל הר שגדל שם בושם המור , ואל גבעה שגדילה שם לבונה , ושמה אלין הלילה . והנמשל הוא לומר בעבור כשרון המעשה והשבח הנמצא בך מאז , אמהר להשרות שכינתי בבית המקדש מקום מקטירין סממני הקטרת ובהם מור ולבונה :
]]></t><t i="11"><![CDATA[<b>שיפוח .</b> מלשון הפחה ונשיבה : <b>היום .</b> השמש : <b>ונסו .</b> מלשון ניסה ובריחה : <b>הצללים .</b> מלשון אצל : <b>המור , הלבונה .</b> שמות מיני בושם :
]]></t></p>
<p n="{ז}">
<d>כֻּלָּ֤ךְ יָפָה֙ רַעְיָתִ֔י וּמ֖וּם אֵ֥ין בָּֽךְ׃
</d>
<t i="10"><![CDATA[<b>כולך יפה רעיתי .</b> מעודך רעיתי כל חלקי גופך יפה ולא נמצא בך שו מום . והנמשל הוא לומר אתה כנסת ישראל מאז כולכם כשרים ולא נמצא במי שמך פסול :
]]></t></p>
<p n="{ח}">
<d>אִתִּ֤י מִלְּבָנוֹן֙ כַּלָּ֔ה אִתִּ֖י מִלְּבָנ֣וֹן תָּב֑וֹאִי תָּשׁ֣וּרִי ׀ מֵרֹ֣אשׁ אֲמָנָ֗ה מֵרֹ֤אשׁ שְׂנִיר֙ וְחֶרְמ֔וֹן מִמְּעֹנ֣וֹת אֲרָי֔וֹת מֵֽהַרְרֵ֖י נְמֵרִֽים׃
</d>
<t i="3"><![CDATA[<b>אתי מלבנון כלה .</b> כשתגלו מלבנון זה אתי תגלו כי אני אגלה עמכם : <b>אתי מלבנון תבואי .</b> וכשתשובו מן הגולה אני אשיב עמכם ואף כל ימי הגולה בצרתך לי צר ועל כן כתב אתי מלבנון תבואי , כשתגלו מלבנון זה אתי תבוא ולא כתב אתי ללבנון תבואי לומר משעת יציאתכם מכאן עד שעת ביאתכם כאן אני עמכם בכל אשר תצאו ותבואו : <b>תשורי מראש אמנה .</b> בקבצי את נדחיך תסתכלי ותתבונני מה שכר פעולתך מראשית האמונה שהאמנת בי לכתך אחרי במדבר ומסעותיך וחניותיך על פי וביאתך לראש שניר וחרמון שהיו מעונות אריות סיחון ועוג , ד''א מראש אמנה הר הוא בגבול צפונ' של ארץ ישראל ושמו אמנה ובלשון משנה טורי אמנון והר ההר שנאמר בו ( במדבר לד ) מן הים הגדול תתאו לכם הר ההר וכשגליות נקבצות ומגיעות שם הם צופים משם ורואין גבול ארץ ישראל ואוירה של ארץ ישראל ושמחים ואומרים הודיה לכך נאמר תשורי מראש אמנה :
]]></t><t i="10"><![CDATA[<b>אתי מלבנון כלה .</b> הנה אתה כלה , רוצה לומר כלולה בכל מיני יופי אתי מלבנון . וחוזר ומפרש אתי מלבנון תבואי , רוצה לומר ממקום שא עומדת עתה בלבנון , משם תבואי אתי אל הר המור וכו' , ושם נתעלסה באהבים ונרוה דודים עד הבקר : <b>תשורי מראש אמנה .</b> תצעדי ותלכי ממקום שאתה שם , מראש הר אמנה ומראש הרי שניר וחרמון , שהם מקומות מעון אריות נמרים . ולא תעמודי עוד באלה המקומות כי אתי תבואי אל הר המור וכו' . והנמשל הוא לומר עמי תבואי לארצך ותצאי מהגולה :
]]></t><t i="11"><![CDATA[<b>מלבנון .</b> שם יער : <b>כלה .</b> תקרא כן על כי אז היא כלולה כל מיני יופי ופאר : <b>תשורי .</b> ענין צעדה והלוך . כמו באשורו אחזה רגלי ( איוב כג יא ) : <b>אמנה , שניר וחרמון .</b> שמות הרים : <b>ממעונות .</b> ענין מדור . כמו ה' מעון אתה היית ( תהלים צ א ) :
]]></t></p>
<p n="{ט}">
<d>לִבַּבְתִּ֖נִי אֲחֹתִ֣י כַלָּ֑ה לִבַּבְתִּ֙ינִי֙ (באחד) [בְּאַחַ֣ת] מֵעֵינַ֔יִךְ בְּאַחַ֥ד עֲנָ֖ק מִצַּוְּרֹנָֽיִךְ׃
</d>
<t i="3"><![CDATA[<b>לבבתני .</b> משכת את לבי אליך : <b>באחת מעיניך .</b> הרבה דוגמות טובות שביך לולא היתה ביך אלא אחת מהן הייתי מחבבך ביותר וכל שכן בכולן וכן באחת ענק מצורוניך באחת מרבידי ענקי קישוטיך הם תכשיטי מצוה שישראל מציינין בהם , ד''א באחד ענק באחד מאבותיך הוא אחד היה מיוחד וזה אברהם הנקרא ענק האדם הגדול בענקים :
]]></t><t i="10"><![CDATA[<b>לבבתני .</b> הנה מאז בהיותי עמך משכת את לבי אליך את אחותי כלה . ואמר אחותי בלשון חיבה יתירה : <b>לבבתני באחת מעיניך .</b> יפרש במה משכה לבו , ואמר בהבטת עין אחת מעיניך , כי הבטה בדרך חיבה בעין אחת ממשיך את הלב עד מאוד : <b>באחד ענק .</b> אף בעדי אחד מקשוטי צוארך משכת את לבי אליך , ומכל שכן בכולם . והנמשל הוא לומר אהבתי לך בעבור אברהם אביך שהיה עין העולם , לפרסם אלהותי בין בני אדם להיישירם בדרך אשר ילכו בה . ובעבור משה עבדי המכניסך עמי בברית . וכינהו באחד ענק מן הצואר , שהוא היה העדי והקשוט המיוחד בהמדברים בך , וקוראים בגרון ללכת בדרכי ה' ולשמור מצותיו :
]]></t><t i="11"><![CDATA[<b>לבבתני .</b> מלשון לב : <b>ענק .</b> כן יקרא עדי הצואר . כמו וענקים לגרגרותיך ( משלי א ט ) :
]]></t></p>
<p n="{י}">
<d>מַה־יָּפ֥וּ דֹדַ֖יִךְ אֲחֹתִ֣י כַלָּ֑ה מַה־טֹּ֤בוּ דֹדַ֙יִךְ֙ מִיַּ֔יִן וְרֵ֥יחַ שְׁמָנַ֖יִךְ מִכָּל־בְּשָׂמִֽים׃
</d>
<t i="3"><![CDATA[<b>מה יפו דדיך .</b> כל מקום שהראית לי שם חבה יפה הוא בעיני גלגל שילה נוב וגבעון ובית עולמים הוא שיסד הבבלי מנוחה ושאר ויעודים מנוחה זו ירושלים ושאר ויעודים מקום שנתוועד' שם שכינה לישראל : <b>וריח שמניך .</b> שם טוב :
]]></t><t i="10"><![CDATA[<b>מה יפו דודיך .</b> מה מאוד היו יפים הראות חיבתך אלי את אחותי כלה , מה מאוד היו טובים יותר ממשתה היין וריח השמן שאתה סך מהם , הוא ריח ערב מריח כל בשמים . והנמשל הוא לומר האמונה שאתה מאמין בי ופרסום קדושת שמי הבא על ידך , הגון בעיני ומקובל לפני :
]]></t><t i="11"><![CDATA[<b>מה יפו .</b> מלת מה יורה על הפלגת הדבר . כמו מה רב טובך ( תהלים לא כ ) : <b>דודיך .</b> אהבתך וחבתך :
]]></t></p>
<p n="{יא}">
<d>נֹ֛פֶת תִּטֹּ֥פְנָה שִׂפְתוֹתַ֖יִךְ כַּלָּ֑ה דְּבַ֤שׁ וְחָלָב֙ תַּ֣חַת לְשׁוֹנֵ֔ךְ וְרֵ֥יחַ שַׂלְמֹתַ֖יִךְ כְּרֵ֥יחַ לְבָנֽוֹן׃
</d>
<t i="3"><![CDATA[<b>נפת .</b> מתוק : <b>תטפנה שפתותיך .</b> טעמי תורה : <b>וריח שלמתיך .</b> מצות הגונות הנוהגות בשלמותיך ציצית תכלת בגדי כהונה איסור שעטנז :
]]></t><t i="10"><![CDATA[<b>נפת תטופנה .</b> אמרי שפתיך מתוקים וערבים כאילו מטיפים הזלת צופים . וכאילו תחת לשונך דבש וחלב ויזלו מפיך . והוא כפל ענין במלות שונות . והנמשל הוא על עסק למוד חכמת התורה : <b>וריח שלמותיך .</b> הריח הנודף משלמותיך מן המוגמר הוא כריח יער הלבנון , הנמצא בו הרבה עשבים וסממנים המעלים ריח טוב . והנמשל הוא על המצות התלויות בבגדים , כמצות ציצית ואיסור שעטנז :
]]></t><t i="11"><![CDATA[<b>נופת .</b> ענין הזלה והתכה . כמו ונופת צופים ( שם יט יא ) , ותחסר מלת צופים והוא מובן מעצמו שרוצה לומר כהזלת חלות הדבש : <b>תטפנה .</b> תרד טיפין : <b>שלמותיך .</b> בגדיך :
]]></t></p>
<p n="{יב}">
<d>גַּ֥ן ׀ נָע֖וּל אֲחֹתִ֣י כַלָּ֑ה גַּ֥ל נָע֖וּל מַעְיָ֥ן חָתֽוּם׃
</d>
<t i="3"><![CDATA[<b>גן נעול .</b> על שם צניעות בנות ישראל שאין פורצות בעריות : <b>גל נעול .</b> יש לפרשו לשון מעין כמו ( יהושע טו ) גולות עליות ויש לפרשו לשון שער והיא ל' ארמי בתלמוד טרוקו גלי :
]]></t><t i="10"><![CDATA[<b>גן נעול .</b> עתה חוזר לשבחה בדבר הצניעות , וכה יאמר הרי את כגן הנעול שאין מי יוכל לבוא בו כי אם בעל הגן , כי כ''כ לא תעזוב את מי לגשת אליך : <b>גל נעול .</b> את נעול כמעין הנעול , כי לא הערה מי בך לקלקל ולשבור הבתולים והרי את נעול : <b>מעין חתום .</b> כפל הדבר במלות שונות והנמשל הוא על ההרחקה מן עובדי כוכבים ומזלות :
]]></t><t i="11"><![CDATA[<b>נעול .</b> סגור . וכן ונעל הדלת ( ש''ב יג יח ) : <b>גל .</b> מעין . כמו גולות מים ( יהושע טו יט ) : <b>חתום .</b> ענין סגירה . כמו כי חתום הוא ( ישעיה כט יא ) :
]]></t></p>
<p n="{יג}">
<d>שְׁלָחַ֙יִךְ֙ פַּרְדֵּ֣ס רִמּוֹנִ֔ים עִ֖ם פְּרִ֣י מְגָדִ֑ים כְּפָרִ֖ים עִם־נְרָדִֽים׃
</d>
<t i="3"><![CDATA[<b>שלחיך .</b> ארץ יבשה קרויה בית השלחין וצריך להשקותה תמיד ושדה בית הבעל יפה הימנה וכאן קילס יבש שלחיך הרי הן מלאין כל טוב כפרדס רמונים וזה על שם קטנים שבישראל מרטיבים מעשים טובים כפרדס רמונים : <b>כפרים עם נרדים .</b> מיני בשמים הם :
]]></t><t i="10"><![CDATA[<b>שלחיך .</b> הנה לפי מעשיך ההגונים ושמירת . הצניעות מובטחני בך שיהיו שלחיך פרדס רמונים , רוצה לומר פרי בטנך המתפשטים ונשלחים ממך יהיו מלאי חכמות , כרמון המלאה לה גרגרים : <b>עם פרי מגדים .</b> גם יהיו בני מדות טובות , כפרי משובח ומעולה בהרבה מיני שבח בטעם וביופי וכדומה : <b>כפרים עם נרדים .</b> פרסום שמותם נתפשט למרחוק כריח כפרים עם נרדים , שההרכבה ההיא מעלה ריח ערב ונודף למרחוק . והנמשל הוא לאחדים עם המשל :
]]></t><t i="11"><![CDATA[<b>שלחיך .</b> כן יקראו הסעיפים המתפשטים ויוצאים . כמו שלחותיה נטשו ( שם טז ח ) : <b>פרדס .</b> כן יקרא גן מעצי מאכל , וכן גנות ופרדסים ( קהלת ב ה ) : <b>מגדים .</b> כן יקרא דבר משובח ומעולה . כמו ומגדנות נתן לאחיה ( בראשית כד נג ) : <b>כפרים נרדים .</b> מיני בושם :
]]></t></p>
<p n="{יד}">
<d>נֵ֣רְדְּ ׀ וְכַרְכֹּ֗ם קָנֶה֙ וְקִנָּמ֔וֹן עִ֖ם כָּל־עֲצֵ֣י לְבוֹנָ֑ה מֹ֚ר וַאֲהָל֔וֹת עִ֖ם כָּל־רָאשֵׁ֥י בְשָׂמִֽים׃
</d>
<t i="10"><![CDATA[<b>נרד וכרכם .</b> רוצה לומר פרסום שבחם יהיה מוסיף והולך להתפשט ממרחק רב כריח נרד וכו' . עם כל מין עצי לבונה מור ואהלות , עם כל מיטב מיני בשמים , שהרכבה גדולה כזאת אין למעלה ממנה בדבר העלאת ריח טובה וערב עד למרחוק . והנמשל הוא לאחדים עם המשל :
]]></t><t i="11"><![CDATA[<b>נרד וכרכם וגו' .</b> כולם שמות מיני בושם הם : <b>ראשי .</b> ענין מיטב ומובחר . כמו וראשית שמנים ( עמוס ו ו ) :
]]></t></p>
<p n="{טו}">
<d>מַעְיַ֣ן גַּנִּ֔ים בְּאֵ֖ר מַ֣יִם חַיִּ֑ים וְנֹזְלִ֖ים מִן־לְבָנֽוֹן׃
</d>
<t i="3"><![CDATA[<b>מעין גנים .</b> כל זה מוסב על שלחיך ומקלסן כמעין המשקה אותן והדוגמא על שם טבילות טוהר שבנות ישראל טובלות : <b>ונזלים מן לבנון .</b> ממקום נקיות באין עכירת טיט :
]]></t><t i="10"><![CDATA[<b>מעין גנים .</b> רוצה לומר בדין הוא שיהיו השליחות פרדס רמונים וכו' , כי המעין המשקה את הגנים הוא באר של מים חיים מוקף מחיצות , ולא מגולה לשיבא בו אבק ועפרורית . וגם המים ההם נוזלים ונובעים מהר הלבנון , ולכן המה מתוקים ביותר . ולזה מהראוי שיצליחו השליחות להיות פרדס רימונים וכו' , רוצה לומר בדין הוא שיהיו בניך מלאים חכמות ומדות טובות , לפי שאת הוא מקור מחצבם , והגונה את להוליד תולדות כאלה . והנמשל הוא לומר לפי שמקום מחצבת כנסת ישראל היא מאבות ואמהות כשרים וצדיקים , ראויים התולדות להתדמות אל האבות :
]]></t><t i="11"><![CDATA[<b>חיים .</b> נובעים . כמו על מים חיים ( ויקרא יד ה ) : <b>ונוזלים .</b> מלשון הזלה ונטיפה :
]]></t></p>
<p n="{טז}">
<d>ע֤וּרִי צָפוֹן֙ וּב֣וֹאִי תֵימָ֔ן הָפִ֥יחִי גַנִּ֖י יִזְּל֣וּ בְשָׂמָ֑יו יָבֹ֤א דוֹדִי֙ לְגַנּ֔וֹ וְיֹאכַ֖ל פְּרִ֥י מְגָדָֽיו׃
</d>
<t i="3"><![CDATA[<b>עורי צפון ובואי תימן .</b> אחר שערב עלי ריחך ונוי משכנותיך אני מצוה את הרוחות צפון ותימן להפיח בגנך לצאת ריחך הטוב למרחוק והדוגמא על שם שהגליות מתקבצות ומכל הגוים מביאים אותם מנחה לירושלם ובימי הבנין יהיו ישראל נקבצים שם למועדים ולרגלים וישראל משיבין יבא דודי לגנו אם אתה שם הכל שם :

]]></t><t i="10"><![CDATA[<b>עורי צפון .</b> כאשר נשמע לאוזן החשוקה מרבית הקילוס מה שהחשוק מקלסה , אמרה אתה רוח הצפוני התעוררי לנשב , ואתה רוח תימן בואי הנה והפיחי אל גני , למען יזלו ויטיפו בשמיו את השרף והמיץ , ולמרבית הריח אשר יהיה נודף למרחוק יבוא דודי חיש קל מהר אל הגן שהכנתי לו לטייל בו , ושם יאכל הפירות החשובים אשר זמנתי לו , למען יתמיד לשבת עמדי . והנמשל הוא כאילו תאמר כנסת ישראל עם כל אלה כי אמצא חן בעיניו יחיש נא ימהר ישרה בי , שכינתו בבית המכון לשבתו , ויקבל שם קרבנותי ברצון :

]]></t><t i="11"><![CDATA[<b>עורי .</b> מלשון התעוררות : <b>הפיחי .</b> מלשון הפחה ונשיבה :

]]></t></p>
</chap>
<chap n="שיר השירים פרק-ה">
<p n="{א}">
<d>בָּ֣אתִי לְגַנִּי֮ אֲחֹתִ֣י כַלָּה֒ אָרִ֤יתִי מוֹרִי֙ עִם־בְּשָׂמִ֔י אָכַ֤לְתִּי יַעְרִי֙ עִם־דִּבְשִׁ֔י שָׁתִ֥יתִי יֵינִ֖י עִם־חֲלָבִ֑י אִכְל֣וּ רֵעִ֔ים שְׁת֥וּ וְשִׁכְר֖וּ דּוֹדִֽים׃
</d>
<t i="3"><![CDATA[<b>באתי לגני .</b> בימי חנוכת הבית : <b>אריתי .</b> לקטתי והוא לשון משנה כמלא אורה וסלו ואף לשון מקרא ( תהלים מ ) וארוה כל עוברי דרך ונאמר על שם הקטורת שהקטירו קטורת יחיד הנשיאים על מזבח החיצון ונתקבלה והוא דבר שאינו נוהג לדורות ועל כן נאמר אכלתי יערי עם דבשי יש דבש שהוא גדל בקנים כענין שנאמר ( שמואל ה ו ) ביערת הדבש ויערת היא לשון קנה כמו ( שמות ב ) ותשם בסוף ושויתיה ביערא ומוצצין הדבש ומשליכין העץ ואני מרוב חיבה אכלתי יערי עם דבשי אכלתי הקנה עם הדבש את שאינו ראוי עם הראוי קטרת נדבה וכן שעירי חטאת שהקריבו הנשיאים ואין חטאת קריבה נדבה ואני קבלתים בו ביום : <b>שתיתי ייני .</b> הם הנסכים : <b>עם חלבי .</b> מתקו וצחו מחלב : <b>אכלו רעים .</b> באהל מועד אהרן ובניו ובית עולמים הכהנים כולם : <b>שתו ושכרו דודים .</b> אלו ישראל אוכלי בשר זבח השלמים שהקריבו לחנוכת המזבח . ( ב ) אני ישנה . כשהייתי שלוה ושקטת בבית ראשון נואשתי מעבוד הקב''ה כישנה ונרדמת : <b>ולבי ער .</b> זה הקב''ה כך נדרש בפסיקתא : <b>ולבי ער .</b> הקב''ה שהוא צור לבבי וחלקי ער לשמרני ולהטיב לי :
]]></t><t i="10"><![CDATA[<b>באתי לגני .</b> החשוק שלח דברו וכה אמר כן אעשה ואמהר לבא אל הגן שהכנת לי ואלקט המור עם שאר , מיני הבושם שהזמנת לי . ואת הדבש אוכל לתאוה עד שאוכל גם הקנים למצוץ הדבש מהם . ואשתה היין עם החלב שהזמנת לי : <b>אכלו רעים .</b> למרבית השמחה אזמן קרואים ואפייסם לאכול , וכה אומר להם אכלו רעים וגו' . והנמשל הוא לומר כאילו המקום ברוך הוא מבטיח ואומר הנה חיש מהר אשרה שכינתי בקרבך , ואקבל ברצון קטורת הסמים , ואש תרד מן השמים ותאכל עצי המערכה עם הקרבנות אשר יערבו עלי כדבש , ואקבל ברצון נסכי היין אשר ימתקו עלי כחלב , והכהנים בני אהרן יאכלו חלקם ממותר אשי :
]]></t><t i="11"><![CDATA[<b>באתי .</b> עבר במקום עתיד . וכן אריתי אכלתי שתיתי : <b>אריתי .</b> ענין לקיטה , כמו וארוה כל עוברי דרך ( תהלים פ יג ) : <b>יערי .</b> כן יקראו הקנים שגדל בהם הדבש . וכן ביערת הדבש ( ש''א יד כז ) : <b>ושכרו .</b> ענין השתיה יותר מכדי המדה : <b>דודים .</b> אהובים :
]]></t></p>
<p n="{ב}">
<d>אֲנִ֥י יְשֵׁנָ֖ה וְלִבִּ֣י עֵ֑ר ק֣וֹל ׀ דּוֹדִ֣י דוֹפֵ֗ק פִּתְחִי־לִ֞י אֲחֹתִ֤י רַעְיָתִי֙ יוֹנָתִ֣י תַמָּתִ֔י שֶׁרֹּאשִׁי֙ נִמְלָא־טָ֔ל קְוֻּצּוֹתַ֖י רְסִ֥יסֵי לָֽיְלָה׃
</d>
<t i="3"><![CDATA[<b>קול דודי דופק .</b> משרה שכינתו על הנביאים ומזהיר על ידיהם השכם ושלוח : <b>פתחי לי .</b> אל תגרמו לי שאסתלק מעליך : <b>שראשי נמלא טל .</b> לשון אדם שבא בליל' דופק על פתח אהובתו אומר כן בשביל חיבתך באתי בלילה בעת הטל או הגשם והדוגמא שראשי נמלא טל שאני מלא רצון ונחת רוח אברהם אביך שערבו עלי מעשיו כטל הנני בא אליך טעון ברכות ושילו' שכר מעשים טובים אם תשובי אלי : <b>קוצותי רסיסי לילה .</b> אף בידי הרבה קביצות מיני פורענות ליפרע מעוזבי וממנאצי , טל הוא לשון נחת : <b>רסיסי לילה .</b> גשמי לילה שהן טורח ועייפות , רסיסי תרגום של רביבים ( דברים לב ) וכרביבים עלי עשב וכרסיסי מלקושא , קוצות הן דבוקי שערות הראש המדובקים יחד שקורין כלוציי''לש ולפי שאחז המקרא בלשון טל ומטר אחז בלשון ראש וקוצות שדרך טל ומטר לאחז בשער ובקוצות ויש לפרש טל ורסיסי לילה שניהם לטובה שכר מצות קלות הנחות להעשות כטל ושכר מצות חמורות הקשות כטורח רסיסי לילה :
]]></t><t i="10"><![CDATA[<b>אני ישינה .</b> עתה חזרה החשוקה להשלים אמריה עם הנערות , כי כשבא לאוזן החשוק טעם אמריה והפלגת חשקה , שלח אמריו לקלסה באומרו הנך יפה רעיתי וגו' וכל הענין , והיא חשבה מחשבות שיבוא אל הגן לשבת עמה . והוא השיב שכן יבוא הפסיק הענין בזה הספור . ועתה שנה להם מה היה הסיבה אשר החשוק נפרד ממנה כל כך הרבה מן הזמן . ואמרה כאשר הלכתי לישן ועדיין היה לבי ער כי לא נשתקעתי בשינה , שמעתי קול דודי נוקש על הדלת , וכה אמר פתחי לי הדלת את אחותי רעיתי הדבוקה בי כיונה בבן זוגה התמימה באהבתה אלי : <b>שראשי נמלא טל .</b> כי שער ראשי נמלא מן הטל שירד עלי , והקוצות נתמלאו מזלוף הגשמים שירדו בלילה . וכאומר מהרי פתחי , כי מיצר אני בעומדי חוצה בעבור רטיבת הטל והמטר שירדו עלי . והנמשל הוא לומר כאשר ישבתי בגולה בבבל הייתי נואש מן הגאולה , אבל הבחורים שבי כדניאל וחביריו היו מצפים עליה וחשבו את הקץ הנאמר בפי ירמיה , והנה המקום ברוך הוא העיר רוח כורש לשלחם חפשי , למען לא יחולל עוד שמו בין הגוים לומר עם ה' אלה ומארצו יצאו מבלי יכולת להעמידם בארצו :
]]></t><t i="11"><![CDATA[<b>ער .</b> מלשון הערה והקצה : <b>דופק .</b> ענין ההכאה בנחת על הדלת . כמו מתדפקים על הדלת ( שופטים יט כב ) : <b>תמתי .</b> מלשון תמימות והוא הפוך המרמה : <b>קוצותי .</b> הוא שער הראש התלוי למטה . וכן קווצותיו תלתלים האמור למטה : <b>רסיס .</b> ענין זלוף ונטיפה . וכן לרוס את הסולת ( יחזקאל מו יד ) :
]]></t></p>
<p n="{ג}">
<d>פָּשַׁ֙טְתִּי֙ אֶת־כֻּתָּנְתִּ֔י אֵיכָ֖כָה אֶלְבָּשֶׁ֑נָּה רָחַ֥צְתִּי אֶת־רַגְלַ֖י אֵיכָ֥כָה אֲטַנְּפֵֽם׃
</d>
<t i="3"><![CDATA[<b>פשטתי את כתנתי .</b> כלומר כבר למדתי לעצמי דרכים אחרים לא אוכל לשוב אליך עוד כענין שנאמר ( ירמיה מד ) ומאז חדלנו לקטר למלאכת השמים וגו' שהיו הדרכים האל' ישרים בעיניהם ולשון פשטתי את כתנתי רחצתי את רגלי לשון תשובת האשה המנאפת שאינה רוצה לפתוח לבעלה הדלת , לפי שפתח הכתוב בלשון אני ישנה קול דודי דופק סיים בלשון תשובה הנופלת על לשון דופק על הדלת בעת משכב השינה בלילות :
]]></t><t i="10"><![CDATA[<b>פשטתי את כתנתי .</b> ואני השבתי לו הנה כבר פשטתי את כתנתי כדרך ההולכים לישן , ואין ללכת ערומה , ואיך אם כן אלבשנה כי יש לי טורח בזה . וכבר רחצתי את רגלי עד לא עליתי על המשכב , ואיך אם כן אטנפם ללכת בארץ לפתוח לך הדלת . והנמשל הוא לומר הנה נתעצלתי לעלות לירושלים , לפי שכבר נתישבתי בבבל והיתה הארץ ההיא ערבה עלי , ולא רציתי לטרוח בטלטול הדרך :
]]></t><t i="11"><![CDATA[<b>פשטתי .</b> ענין הסרת המלבוש : <b>איככה .</b> מלשון איך : <b>אטנפם .</b> מלשון טינוף ולכלוך :
]]></t></p>
<p n="{ד}">
<d>דּוֹדִ֗י שָׁלַ֤ח יָדוֹ֙ מִן־הַחֹ֔ר וּמֵעַ֖י הָמ֥וּ עָלָֽיו׃
</d>
<t i="3"><![CDATA[<b>דודי שלח ידו מן החור .</b> שאצל הדלת וראיתי ידו ונהפכו עלי המון מעי לשוב לאהבתו ולפתוח לו : <b>דודי שלח ידו מן החור .</b> כשאמרתי רחצתי את רגלי ולא אפתח לך ולא אשוב מן ע''א שבחרתי בה : <b>שלח ידו .</b> והראה נקמתו בימי אחז והביא עליו חיל מלך ארם ( ד''ה ב כח ) ויכו בו וישב ממנו שביה גדולה וגו' ויהרוג פקח בן רמליהו ביהודה מאה ועשרים אלף ביום אחד : <b>ומעי המו עליו .</b> בא חזקיהו בנו ושב בכל לבבו לדרוש להקב''ה וכל דורו שלמים לא קם דור בישראל כמותם כמו שמפורש בחלק בדקו מדן ועד באר שבע ולא מצאו עם הארץ מגבת ועד אנטוכיא ולא מצאו איש ואשה שאין בקיאין בהלכות טומאה וטהרה וזהו וידי נטפו מור וגו' אף יאשיהו נאמר בו ( מלכים ב כג ) וכמוהו לא היה לפניו מלך כי ראה פורענות שבאה על מנשה ועל אמון לקיים שלח ידו מן החור ומעי המו עליו :
]]></t><t i="10"><![CDATA[<b>דודי שלח ידו מן החור .</b> אחר זה הושיט החשוק את ידו מן החור שאצל הדלת , הכוונה היה למען תראה ידו ותגעגע עליו ויצר לה בהפרידו ממנה : <b>ומעי המו עליו .</b> כאשר ראיתי ידו השלוחה מן החור , נצטערתי בעבורו ונכמרו רחמי . והנמשל הוא לומר שהמקום ברוך הוא שלח דברו על ידי חגי וזכריה לנבאות לה שבא הקץ , ועל ידי זה נתעוררה לבנות הבית , כמו שנאמר והתנבי חגי נביאה וזכריה וגו' באדין קמו זרובבל וגו' ושריו למבנא בית אלהא וגו' קמתי אני :
]]></t><t i="11"><![CDATA[<b>שלח .</b> ענין הושטה : <b>החור .</b> הנקב : <b>המו .</b> מלשון המייה והוא ענין צער והכמרת רחמים . וכן ועל כן המו מעי לו ( ירמיה לא יט ) : <b>עליו .</b> בעבורו :
]]></t></p>
<p n="{ה}">
<d>קַ֥מְתִּֽי אֲנִ֖י לִפְתֹּ֣חַ לְדוֹדִ֑י וְיָדַ֣י נָֽטְפוּ־מ֗וֹר וְאֶצְבְּעֹתַי֙ מ֣וֹר עֹבֵ֔ר עַ֖ל כַּפּ֥וֹת הַמַּנְעֽוּל׃
</d>
<t i="3"><![CDATA[<b>קמתי אני לפתוח לדודי וידי נטפו מור .</b> כלומר בלב שלם ונפש חפיצה כמקשטת עצמה להתאהב על אישה בריח טוב : <b>מור עבר .</b> רוח עובר ומתפשט לכל צד :
]]></t><t i="10"><![CDATA[<b>קמתי אני .</b> אז קמתי ממטתי לפתוח לדודי את הדלת , ובכדי להתאהב עליו התבשמתי להיות ריחי נודף , ובעבור מרבית הבושם היו ידי נוטפים מור . ומן אצבעותי היה המור עובר ויורד על ידי המנעול האוחזים את הדלת לסגרה . והנמשל הוא לומר הן עסקתי בבנין בנפש חפיצה והצלחתי בה , כמו שנאמר ושבי יהודיא בנין ומצלחין :
]]></t><t i="11"><![CDATA[<b>עובר .</b> ענין התפשטות : <b>כפות המנעול .</b> הכלי שסוגרין בו הדלת קרוי מנעול . כמו מנעוליו ובריחו ( נחמיה ג ) וכפות הם ידות המנעול הנתחבים במקום העשוי להם לסגור הדלת , והוא מלשון כף היד :
]]></t></p>
<p n="{ו}">
<d>פָּתַ֤חְתִּֽי אֲנִי֙ לְדוֹדִ֔י וְדוֹדִ֖י חָמַ֣ק עָבָ֑ר נַפְשִׁי֙ יָֽצְאָ֣ה בְדַבְּר֔וֹ בִּקַּשְׁתִּ֙יהוּ֙ וְלֹ֣א מְצָאתִ֔יהוּ קְרָאתִ֖יו וְלֹ֥א עָנָֽנִי׃
</d>
<t i="3"><![CDATA[<b>ודודי חמק עבר .</b> נסתר ונכסה ממני כמו ( שיר ו ) חמוקי יריכיך סתרי יריכיך ע''ש שהירך בסתר ( ירמיה לא ) עד מתי תתחמקין תסתרי ותתכסי מחמת בושה שמעלת בי : <b>נפשי יצאה בדברו .</b> שאמר לא אבא אל ביתך כי מתחילה לא אבית לפתוח : <b>בקשתיו וגו' .</b> : <b>פתחתי אני לדודי ודודי חמק עבר .</b> לא ביטל גזירתו שנאמר בחזקיהו ( ישעיה לה ) הנה ימים באים ונשא כל אשר בביתך וגו' ומבניך אשר תוליד אלו דניאל חנניה מישאל ועזריה ואף ביאשיהו על ידי חולדה הנביאה ( ירמיה יט ) הנני מביא רעה אל מקום הזה ואל יושבי וגו' ואומר ( מלכים ב ג ) וכמוהו לא היה לפניו מלך אך לא שב ה' מחרון אפו הגדול אשר חרה ביהודה על כל הכעסים אשר הכעיסו מנשה ויאמר ה' גם את יהודה אסיר מעל פני כאשר הסירותי את ישראל ומאסתי את העיר הזאת : <b>נפשי יצאה בדברו .</b> יצאה ממני בדברו דבר זה : <b>בקשתיהו ולא מצאתיהו .</b> ואם תאמר והלא ירמיה עומד ומתנבא בימי יהויקים וצדקיהו שובו אלי ואשובה אליכם לא לבטל את הגזירה אלא להקל הפורענות ולהכין מלכותם בשובם מן הגולה לנוטעם מאין נטישה ולבנותם מאין הורס :
]]></t><t i="10"><![CDATA[<b>פתחתי .</b> כאשר פתחתי לו הדלת אז סבב עצמו ועבר משם : <b>נפשי יצאה בדברו .</b> כי כשפנה ממנה דיבר קשות לאמר לא אשוב עוד אליך . ואמרה בשמעי דבריו אלה כמעט יצאה נפשי מהפלגת הגעגועין : <b>בקשתיהו .</b> אחר זה בקשתי אותו וחפשתי אחריו ולא מצאתי אותו , וקראתי אותו בחשבי שהוא במקום סתר ויגלה עצמו אלי בשמעו קולי , אבל לא ענה לי . והנמשל הוא לומר כאשר גמרתי בנין הבית נסתלקה הנבואה ומאוד נצטערתי על העדרה , ומחזרת הייתי על החזרת הנבואה ולא עלתה בידי :
]]></t><t i="11"><![CDATA[<b>חמק .</b> ענין סבוב . כמו עד מתי תתחמקין ( ירמיה לא כא ) :
]]></t></p>
<p n="{ז}">
<d>מְצָאֻ֧נִי הַשֹּׁמְרִ֛ים הַסֹּבְבִ֥ים בָּעִ֖יר הִכּ֣וּנִי פְצָע֑וּנִי נָשְׂא֤וּ אֶת־רְדִידִי֙ מֵֽעָלַ֔י שֹׁמְרֵ֖י הַחֹמֽוֹת׃
</d>
<t i="3"><![CDATA[<b>מצאני השומרים הסבבים בעיר .</b> ותופסין גנבים המהלכים בלילות : <b>הכוני פצעוני .</b> חבלו בי חבורה כל פצע לשון מכת כלי זיין הוא נברדור''יא בלע''ז : <b>רדידי .</b> עדיי המרודד והמרוקע עלי וכן כל הענין לשון אשת נעורים המתאוננת על בעל נעוריה ומבקשתו , וזו הוא הדוגמא : <b>מצאני השומרים .</b> נבוכדנאצר וחיילותיו : <b>הסבבים בעיר .</b> לנקום נקמתו של מקום : <b>נשאו את רדידי .</b> בית המקדש : <b>שומרי החומות .</b> אף מלאכי השרת שהיו שומרים חומותיה כענין שנאמר ( ישעיה סב ) על חומתיך ירושלם וגו' הם הציתו בו את האור כענין שנאמר ( איכה א ) ממרום שלח אש וגו' .
]]></t><t i="10"><![CDATA[<b>מצאוני השומרים .</b> בעת סבבתי בעיר לחפש אחריו , מצאו אותי שומרי העיר הסובבים בלילה לשמרה . והכו אותי ופצעו בי . ושומרי החומות לקחו מעלי את רדידי , כדרך שעושין להולך יחידי באישון לילה שמכים ופוגעים בו ומפשיטין בגדיו , באמרם שהולך הוא לגנוב או לנאף . והנמשל הוא לומר הנה פגעו בי השודדים המתפרצים בעולם , ואבדו ממני כמה וכמה בכל דור ודור , וחמסו אותי אכלוני הממוני הציגוני ככלי ריק :
]]></t><t i="11"><![CDATA[<b>פצעוני .</b> היא מכה המוציאה דם . וכן פצע תחת פצע ( שמות כא כה ) . נשאו . לקחו . וכן ובתים ונשאו ( מיכה ב ב ) : <b>רדידי .</b> הוא שם תכשיט מה מרודד ודק . וכן והצניפות והרדידים ( ישעיה ג כג ) :
]]></t></p>
<p n="{ח}">
<d>הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם אִֽם־תִּמְצְאוּ֙ אֶת־דּוֹדִ֔י מַה־תַּגִּ֣ידוּ ל֔וֹ שֶׁחוֹלַ֥ת אַהֲבָ֖ה אָֽנִי׃
</d>
<t i="3"><![CDATA[<b> השבעתי אתכם . </b>האומות אנשי נבוכדנצר שראיתם בחנניה מישאל ועזריה מוסרים עצמם לכבשן האש ואת דניאל לגוב אריות על עסקי התפלה ואת דורו של מרדכי בימי המן : <b>אם תמצאו את דודי .</b> לעתיד לבא ליום הדין שיבוקש מכם להעיד עלי כענין שנאמר ( ישעיה טו ) יתנו עידיהן ויצדקו : <b>מה תגידו לו .</b> שתעידו עלי שבשביל אהבתו חליתי ביסורים קשים ביניכם יבא נבוכדנאצר ויעיד יבא אליפז וצופר וכל נביאי האומות ויעידו עלי שקיימתי את התורה :
]]></t><t i="10"><![CDATA[<b>השבעתי וגו' .</b> ככלותה לספר אמרה אל הנערות משביע אני אתכן אם תמצאו את דודי , הנה זאת היא מה שתגידו לו , אשר אני חולה מרוב הגעגועין אל אהבתו . וכאילו תאמר אין חליי בעבור ההכאות שהכו ופצעו בי השומרים , כי הצער הזה הוא כאין מול צער הפרדתו ממני וזהו חליי . והנמשל הוא כאילו כנסת ישראל משבעת את העובדי כוכבים ומזלות להעיד עליה לעתיד לפני המקום ברוך הוא לומר שכל התלאות שסבלתי בגולה קבלתי באהבה , אבל כל חליי ודאגתי היה על המנעת השראת השכינה , כי לבד זאת היה מגמתי ותוחלתי :
]]></t></p>
<p n="{ט}">
<d>מַה־דּוֹדֵ֣ךְ מִדּ֔וֹד הַיָּפָ֖ה בַּנָּשִׁ֑ים מַה־דּוֹדֵ֣ךְ מִדּ֔וֹד שֶׁכָּ֖כָה הִשְׁבַּעְתָּֽנוּ׃
</d>
<t i="3"><![CDATA[<b>מה דודך מדוד .</b> כך היו שואלין האומות את ישראל מה אלהיכם מכל האלהים שכך אתם נשרפים ונצלבים עליו : <b>שככה השבעתנו .</b> להעיד לו על אהבתך .
]]></t><t i="10"><![CDATA[<b>מה דודך .</b> כאילו הנערות משיבות אותה מה זה תתרפק בו ומגעגעת עליו את היפה בין הנשים . וכי במה נחשב הוא ביתר שאת משאר הדודים : <b>שככה השבעתנו .</b> אשר כך השבעתנו להגיד שאתה חולה לאהבתו . וכאילו תאמרנה הנה גודל החריצות הזה יורה שאין מי להעריך אליו , אמרי נא מה הם הטובות הנמצאות בו שאינם בזולתו . והנמשל הוא כאילו העובדי גילולים משיבות אותה לומר אמרי נא במה הא נחשב מכל שרי מעלה של העו''ג הלא כולם משפיעים טובה לאנשיהם וא''כ הואיל והוא עזבך התחברי עמנו ונהיה לעם אחד ותהי גם את תחת ממשלת השר המושל בנו :
]]></t></p>
<p n="{י}">
<d>דּוֹדִ֥י צַח֙ וְאָד֔וֹם דָּג֖וּל מֵרְבָבָֽה׃
</d>
<t i="3"><![CDATA[<b>דודי צח . </b>לבן כמו ( איכה ד ) צחו בחלב : <b>ואדום .</b> אפרש תחלה כל הענין לפי פשוטו קילוס נוי בחור כשהוא לבן ופניו אדמוניות : <b>דגול מרבבה .</b> נדגל בחיילות הרבה רבים חיילותיו רבבות הרבה קרויין רבבה שנאמר ( יחזקאל יז ) רבבה כצמח השדה נתתיך . <b>דודי צח .</b> ולבן להלבין עונותי , צח ולבן כשנראה בסיני נראה כזקן מורה הוראות וכן בשבתו למשפט ( דניאל ז ) לבושיה כתלג חור ושער רישיה כעמר נקא : <b>ואדום .</b> ליפרע משונאיו כענין שנאמר ( ישעיה מג ) מדוע אדום ללבושיך : <b>דגול מרבבה .</b> הרבה חיילות מקיפין אותו :
]]></t><t i="10"><![CDATA[<b>דודי צח ואדום .</b> כאילו משיבה הן אין להעריך שאר הדודים מול דודי , כי דודי הוא צח הלבון מעורב במראה אדמימות הנחמד לעין . והנמשל הוא לומר הנה המקום ברוך הוא פועל הרחמים והדין . כי צחות הלבון יורה על הרחמים , והאודם על הדין כמפורסם . וכאומר הנה בידו הכל הרחמים והדין , אבל שרי מעלה לא ייטיבו ולא ירעו מעצמם , כי אינם אלא שלוחי המקום ברוך הוא : <b>דגול מרבבה .</b> יש לו דגלים מקבוצת רבבות . והנמשל הוא לומר רבים הם מלאכיו עושי דברו , כמו שנאמר אלף אלפין ישמשוניה ורבו רבבן קדמוהי יקומון , ולא כן שרי מעלה :
]]></t><t i="11"><![CDATA[<b>צח .</b> ענין בהירות הלובן . כמו צחו מחלב ( איכה ד ז ) : <b>דגול .</b> מלשון דגל והוא הנס שנושאים לפני כל מחנה ומחנה . וכן איש על דגלו ( במדבר ב ב ) : <b>מרבבה .</b> רבוא הוא עשרת אלפים :
]]></t></p>
<p n="{יא}">
<d>רֹאשׁ֖וֹ כֶּ֣תֶם פָּ֑ז קְוּצּוֹתָיו֙ תַּלְתַּלִּ֔ים שְׁחֹר֖וֹת כָּעוֹרֵֽב׃
</d>
<t i="3"><![CDATA[<b> ראשו . </b>מבהיק ככתם פז , כתם הוא לשון סגולת מלכים שאוצרין בבית גנזיהם וכן ( איכה . ד ) ישנא הכתם הטוב וכן ( איוב לא ) אמרתי לכתם מבטחי וכן ( משלי כה ) וחלי כתם : <b>קוצתיו תלתלים .</b> לשון תלויים פנדלוי''יש בלע''ז : <b>שחרות כעורב .</b> כל אלה נוי לבחור . <b>ראשו כתם פז .</b> תחילת דבריו הבהיקו ככתם פז וכן הוא אומר ( תהלים קיט ) פתח דברך יאיר פתח אנכי ה' אלהיך הראם תחלה שמשפט מלוכה יש לו עליהם ואחר כך גזר עליהם גזירותיו : <b>קוצותיו תלתלים .</b> על כל קוץ וקוץ תילי תילים של הלכות : <b>שחורות כערב .</b> על שם שהיתה כתובה לפניו אש שחורה על גבי אש לבנה , ד''א קוצותיו תלתלים כשנראה על הים נראה כבחור נלחם בגבורה :
]]></t><t i="10"><![CDATA[<b>ראשו כתם פז .</b> כאומרה אין להניח בראשו עטרת זהב , כי הראש עצמו יפה ומבהיק עוד ככתם פז . והנמשל הוא לומר אין לספר עוצם גדלו , כי הוא מרומם על כל ברכה ותהלה : <b>קוצותיו תלתלים .</b> שערותיו המה מסולסלים . ועל כי יתהפכו בסלסולם פעמים נכנסים ופעמים יוצאים , לכן המה נראים תלים תלים , והמה שהורות כנוצות העורב , וזה דבר נוי . והנמשל הוא לומר הנפלאות הנשפעות מאת המקום ברוך הוא יתהפכו בתחבולותיו , והמה צפונות וחשוכות מעין האדם ואין להשיגם . ובא הרמז בנוצות העורב , כי דבר שחור הוא חשוך אל העין :
]]></t><t i="11"><![CDATA[<b>כתם פז .</b> זהב טוב ויקר . כמו בכתם אופז ( דניאל י ה ) : <b>קווצותיו .</b> הוא שער הראש התלוי למטה : <b>תלתלים .</b> מלשון תל וגובה : <b>כעורב .</b> שם מין עוף :
]]></t></p>
<p n="{יב}">
<d>עֵינָ֕יו כְּיוֹנִ֖ים עַל־אֲפִ֣יקֵי מָ֑יִם רֹֽחֲצוֹת֙ בֶּֽחָלָ֔ב יֹשְׁב֖וֹת עַל־מִלֵּֽאת׃
</d>
<t i="3"><![CDATA[<b> עיניו כיונים על אפיקי מים .</b> עיניו על אפיקי מים נאות כעיני יונים אפיקי מים עריבים למראה והבחורים יוצאים שם לשוט וכן מקלס המשורר עיני דודי כשהוא מביט על אפיקי מים דומות לנוי עיני יונים : <b>רחצות .</b> עיני דודי בחלב : <b>יושבות על מלאת .</b> כל זה לשון נוי לא בולטות יותר מדאי לא שוקעות אלא יושבות על מלאת גומא שלהם הענין ( ס''א העין לפי הגומא ) לפי הדוגמא והוא לשון כל דבר שעשוי למלאת גומא העשויה לו למושב כמו ( שמות כה ) אבני מלואים ( שם כה ) ומלאת בו מלואת אבן : <b>עיניו כיונים על אפיקי מים .</b> כיונים שעיניו צופות אל ארובותיהם כך עיניו על בתי כנסיות ובתי מדרשות ששם מוצאי התורה המשולים למים : <b>רחצות בחלב .</b> כשהן צופות במשפט מבררות דין לאמתו להצדיק צדיק לתת לו כצדקתו ולהרשיע רשע לתת דרכו בראשו : <b>ישבות על מלאת .</b> על מלאת של עולם משוטטות בכל הארץ צופות טובים ורעים , ד''א תלמידי חכמים שהקב''ה נותנם עינים להאיר לעולם כשם שהעינים מאירים לאדם כיונים הנודדים משובך לשובך לבקש אוכלם כך הם הולכים ממדרשו של פלו' חכם לבית המדרש של פלוני חכם לבקש טעמי תורה : <b>על אפיקי מים .</b> על בתי מדרשות שהם מוצאי מים של תורה : <b>רחצות בחלב .</b> לפי שקראן עינים והעין לשון נקבה היא רוחצות לשון נקבה הם מצחצחי עצמן בחלב של תורה ומלבנים סתריה וסתומותיה : <b>יושבת על מלאת .</b> מישבים דברים על אופניהם , ד''א עיניו עניניו פרשיות של תורה והלכות ומשניות כיונים שהם נאים בהליכתן על אפיקי מים בבתי מדרשות רוחצות בחלב מצוחצחות כחלב כמו שפירשתי :
]]></t><t i="10"><![CDATA[<b>עיניו כיונים .</b> הבטת עיניו יפה כהבטת עיני יונים בהתיצבם על אפיקי מים , ומביטים לרוות שם מצאונם , והיא הבטה נאה מאוד : <b>רוחצות בחלב .</b> לובן עיניו המה צחות ונקיות מבלי מצוא בהן רושם אדמימות , כאילו הן רוחצות תמיד בחלב : <b>יושבות על מלאת .</b> קבועות המה בגומא שלהן , לפי מדת הגומא למלאותו , אינן בולטות ואינן שוקעות , והוא דבר נוי . והנמשל הוא לומר שהוא משגיח בהבטת אהבה והשגחת הדין ממתיק ברחמים , כי לובן החלב יורה על הרחמים , וההשגחה עצמה היא על דרך המיצוע . עם כי על הכל ישגיח , מכל מקום על מחשבה רעה אינו משגיח בה לענוש עליה , כמו שנאמר און אם ראיתי בלבי לא ישמע ה' :
]]></t><t i="11"><![CDATA[<b>אפיקי מים .</b> מקומות שהמים שוטפים ונגרים בחוזק . וכן כאפיקים בנגב ( תהלים קכו ד ) :
]]></t></p>
<p n="{יג}">
<d>לְחָיָו֙ כַּעֲרוּגַ֣ת הַבֹּ֔שֶׂם מִגְדְּל֖וֹת מֶרְקָחִ֑ים שִׂפְתוֹתָיו֙ שֽׁוֹשַׁנִּ֔ים נֹטְפ֖וֹת מ֥וֹר עֹבֵֽר׃
</d>
<t i="3"><![CDATA[<b>לחיו כערוגת הבשם .</b> אשר שם באותם ערוגות גידולי מרקחים : <b>מגדלות מרקחים .</b> מגדלות של מרקחים גידולי בשמים שמפטמים אותם מעשה רוקח : <b>לחיו .</b> דברות הר סיני שהראה להם פנים מסבירות ושוחקות : <b>שפתותיו שושנים .</b> דבורים שנדבר באהל מועד שהם לריצוי ולכפרה ולריח טוב תורת חטאת ואשם ומנחה ועולה ושלמים :
]]></t><t i="10"><![CDATA[<b>לחיו כערוגת הבושם .</b> לחיו המה בתכלית ההדור , ידמו אל הערוגות שצומחים שם הבושם , שמייפין אותן ביותר : <b>מגדלות מרקחים .</b> אשר בערוגות ההן יש גידולי סממנים מובחרים לעשות מהם מעשה רוקח להיות שמור לזמן מרובה , שאז הערוגות ההן הנה בתכלית ההדור מפאת צורתם , ומפאת הסממנים המובחרים במינם הצומחות עליהן . והנמשל הוא לומר הדיבורים שיצאו מפי המקום ברוך הוא המה יקרים ומחוכמים ובתכלית התועלת . וירמוז בלחיים על כי המה יקיפו כלי הדבור : <b>שפתותיו שושנים .</b> מבין שפתותיו עולה ריח טוב כריח השושנים , וכאילו מטיפות את המור . והנמשל הוא על הנביאים השלוחים מאת ה' לדבר דבדיו , שהמה כמו שושנים שריחם נודף למרחוק , כי כל כך המה מודיעים מה שיהיה לאחרונה ומייעדים טובה מרובה והצלחות מתמידות :
]]></t><t i="11"><![CDATA[<b>לחיו .</b> הוא המקום מתחת לעין : <b>כערוגת .</b> הוא תלם המחרישה כמו מערוגות מטעה ( יחזקאל יז ז ) : <b>מגדלות .</b> גידולי . מרקחים . כן יקראו הסממנים המעורבים השמורים לזמן מרובה . וכן רוקח מרקחת ( שמות ל כה ) : <b>שושנים .</b> שם עשב המריח : <b>עובר .</b> רוצה לומר מתפשט :
]]></t></p>
<p n="{יד}">
<d>יָדָיו֙ גְּלִילֵ֣י זָהָ֔ב מְמֻלָּאִ֖ים בַּתַּרְשִׁ֑ישׁ מֵעָיו֙ עֶ֣שֶׁת שֵׁ֔ן מְעֻלֶּ֖פֶת סַפִּירִֽים׃
</d>
<t i="3"><![CDATA[<b>גלילי זהב .</b> כאופני זהב : <b>ממלאים בתרשיש .</b> כל לשון מושב אבן יקרה בזהב קרוי מלאת : <b>עשת .</b> לשון ( ירמי' ה כה ) שמנו עשתו קבוץ עב קרוי עשת משש''יאה בלע''ז : <b>שן .</b> מעצמות פיל : <b>מעלפת ספירים .</b> מקושטת ומתוקנת בספירים לשון ותתעלף דמתרגמינן ואיתקנת : <b>ידיו .</b> הלוחות שנתן מימינו ומעשה ידיו המה : <b>גלילי זהב .</b> אלו הדברות שבהן הנחמדים מזהב ומפז רב , א''ר יהושע בן נחמיה מעשה נסים היו של סנפירינון היו והיו נגללין , ד''א על שם שמגלגלות טובה לעולם : <b>ממלאים בתרשיש .</b> שכלל בעשרת הדברות תרי''ג מצות : <b>מעיו עשת שן .</b> זה תורת כהנים הניתן באמצע חמשה חומשים כמעיים הללו שהם נתונים באמצע הגוף : <b>עשת שן מעלפת ספירים .</b> נראית חלקה כעשת שן והיא סדורה דקדוקים רבים גזירות שוות ובנין אב וקלים וחמורים :
]]></t><t i="10"><![CDATA[<b>ידיו גלילי זהב .</b> אצבעות ידיו כשהן פרודות יתדמו במראיהן כזרועות אופני הזהב , רוצה לומר נקיות כזהב , ועם כי ראשי אצבעותיו הן כלי השימוש ודרכן להיות מלוכלכות : <b>ממולאים בתרשיש .</b> ובהם יושבים אבני תרשיש לפי מדות הגומות לא בולטין ולא שוקעין . ועל הצפרנים יאמר שהם נאים וחלקים כאבני תרשיש , והמה במדה הראויה לא קצרות ולא ארוכות . והנמשל הוא על גלגלי השמים מעשה אצבעות המקום ברוך הוא , שנאמר כי אראה שמיך מעשה אצבעותיך , שהמה בהירים ויקרים כזהב וממולאים כוכבי אור : <b>מעיו עשת שן .</b> בטנו זך ובהיר כזכות שן הפיל כשהיא מעוטפת בספירים וקבועים בה , שאז נופל זוהר הספירים על השן ומבהיק ביותר . והנמשל הוא לומר עם כי השמים שמים לה' , אוה מאז למושב לו על הכפורת , שהיא מקום פנימי ונעלם כמו המעים שבתוך הגוף , ומשם באה הארה לכנסת ישראל כצחות וזכות השן ובהירות הספיר :
]]></t><t i="11"><![CDATA[<b>גלילי .</b> אופני המרכבה . כמו על גלילי כסף ( אסתר א ו ) : <b>בתרשיש .</b> שם אבן יקר : <b>מעיו .</b> על הבטן יאמר שבו המעים : <b>עשת .</b> ענין בהירות וזכות . וכן ברזל עשות ( יחזקאל חז יט ) : <b>שן .</b> היא שן הפיל : <b>מעולפת .</b> ענין עטוף וכסוי . כמו ותתעלף ( בראשית לח יד ) :
]]></t></p>
<p n="{טו}">
<d>שׁוֹקָיו֙ עַמּ֣וּדֵי שֵׁ֔שׁ מְיֻסָּדִ֖ים עַל־אַדְנֵי־פָ֑ז מַרְאֵ֙הוּ֙ כַּלְּבָנ֔וֹן בָּח֖וּר כָּאֲרָזִֽים׃
</d>
<t i="3"><![CDATA[<b>שוקיו .</b> כעמודי שש המיוסדים על אדני פז : <b>עמודי שש .</b> עמודי שיש וחבירו במגלת אסתר ( אסתר א ) על גלילי כסף ועמודי שש , ומראהו גבוה כארזי הלבנון : <b>בחור כארזים .</b> נבחר בין הבנים כארז בין שאר עצים . <b>מיסדים על אדני פז .</b> אמר רבי אלעזר הקפר העמוד הזה יש לו כותרת למעלן ובסיס למטן אמר רבי שמואל בר גרא פרשיות שבתורה יש להם כותרת למעלן ובסיס למטן וסמוכות לפניהם ולאחריהם כגון פרשיות של שביעית יובל ( ויקרא כה ) וכי תמכרו ממכר להודיעך כמה קשה אבקה של שביעית כדאיתא במסכת ערכין וסוכה וכגון ( במדבר טז ) יפקוד ה' איש על העדה צו את קרבני לחמי עד שאתה מפקדני על בני פקוד אותם עלי וכן כמה לכך נאמר שוקיו עמודי שש מיוסדים וגו' : <b>מראהו כלבנון .</b> המסתכל ומתבונן בדבריו מוצא בהם פרחים ולובלים כיער זה שמלבלב כך דברי תורה ההוגה בהם תמיד מחדש בהם טעמים : <b>בחור .</b> נבחר כארזים הנבחרים לבנין ולחוזק ולגובה :
]]></t><t i="10"><![CDATA[<b>שוקיו עמודי שש .</b> רגליו נאים בלובן וביושר כעמודי אבן שיש . והמה מיוסדים על אדני פז , הם כפות הרגלים , שהמה נקיות כזהב פז , עם כי מדרכם להיות מלוכלכות בעפר הארץ . והנמשל הוא על העולם השפל הדום רגלי המקום ברוך הוא , שנא' והארץ הדום רגלי , שהוא חזק כעמודי אבני שיש , ואדני יסוד כדור הארצי המעמידו במקומו לבל יתקרב לפאה מן הפאות , דומה הוא אל הפז . ויאמר על הנקודה האמצעית מכדור הארצי שהיא מעמדת כל הכדור במקומו כאשר חקרו הטבעיים , כי כל יסוד משתוקק ליסודו , ולכן בא הרמז בפז , כי הנקודה הזאת הוא כמעט קט כמו הפז שמעט ירד לעולם , כמו שאמרו רז''ל : <b>מראהו וגו' .</b> מראה קומתו הוא כהר הלבנון , והוא נבחר משאר הדודים כארזים מכל עצי היער . והמשל הוא לומר שהמקום ברוך הוא גדול ורם מכל אלהים , ומאד נבחר מכולם ואין להעריך אותם אליו :
]]></t><t i="11"><![CDATA[<b>שוקיו .</b> הוא פרק מפרקי הרגל : <b>שש .</b> אבן שיש : <b>מיוסדים .</b> מלשון יסוד : <b>אדני .</b> הוא הדבר שהעמור תקוע בו . וכן אדני כסף ( שמות כו יט ) : <b>פז .</b> הוא המובחר שבזהבים :
]]></t></p>
<p n="{טז}">
<d>חִכּוֹ֙ מַֽמְתַקִּ֔ים וְכֻלּ֖וֹ מַחֲמַדִּ֑ים זֶ֤ה דוֹדִי֙ וְזֶ֣ה רֵעִ֔י בְּנ֖וֹת יְרוּשָׁלִָֽם׃
</d>
<t i="3"><![CDATA[<b>חכו ממתקים . </b>דבריו ערבים : <b>זה דודי .</b> זה דמות דודי וזה דמות רעי ועל כל אלה חליתי לאהבתו , והדוגמא כלפי הקב''ה כך היא : <b>חכו ממתקים .</b> דבריו ערבים ( ויקרא יט ) ושרט לנפש לא תתנו בבשרכם , אני ה' הנאמן לשלם שכר יש חיך מתוק מזה , אל תחבלו במעשיכם ותקבלו שכר ובשוב רשע מרשעו ( יחזקאל יד ) ועשה משפט וצדקה עליהם חיה יחיה עונות נחשבו לו לזכיות יש חיק מתוק מזה :

]]></t><t i="10"><![CDATA[<b>חכו ממתקים .</b> כל דברי חכו מתוקים במליצה נאותה וצחות אמרים , וכל מעשיו ותנועותיו המה חמודים כי עשוים בהשכל רב . והנמשל הוא לומר דברי התורה הנתונים מפיו המה משפטים צדיקים וחוקים ישרים , וכל מעשיו בחסד וברחמים : <b>זה דודי וגו' .</b> הנה מי שיש בו אלה השבחים זה דודי ורעי . וכאומרת בהיות כן איך לא אשתוקק אליו , וכי יש מי להעריך אליו . והנמשל הוא לומר דעו מי שכל אלה בו הוא אלהי , וכאילו תאמר עתה שפטו נא אם מי דומה לו , ומה זה תאמרו לעזבו ולהתחבר עמכם להיות תחת ממשלת השר של מעלה המושל בכם , הלא כלם כמוהם כאין למול אלהי :

]]></t><t i="11"><![CDATA[<b>חכו .</b> הוא מה שממעל הלשון והוא מכלי הדבור : <b>ממתקים .</b> מלשון מתוק :

]]></t></p>
</chap>
<chap n="שיר השירים פרק-ו">
<p n="{א}">
<d>אָ֚נָה הָלַ֣ךְ דּוֹדֵ֔ךְ הַיָּפָ֖ה בַּנָּשִׁ֑ים אָ֚נָה פָּנָ֣ה דוֹדֵ֔ךְ וּנְבַקְשֶׁ֖נּוּ עִמָּֽךְ׃
</d>
<t i="3"><![CDATA[<b>אנה הלך דודך .</b> מאנים ומקנטרים האומות את ישראל אנה הלך דודך למה הניח אותך עזובה אלמנה : <b>אנה פנה דודך .</b> כשחזר והשרה רוחו על כורש ונתן רשות לבנות הבית והתחילו לבנות באו ואמרו להם אנה פנה דודך אם חוזר הוא אליך נבקשנו עמך כענין שנאמר ( עזרא ד ) וישמעו צרי יהודה ובנימין כי בני הגולה בונים היכל וגו' ויגשו אל זרובבל וגו' נבנה עמכם כי ככם נדרוש לאלהיכם וגו' וכוונתם לרעה כדי להשביתם מן המלאכה והם משיבים :
]]></t><t i="10"><![CDATA[<b>אנה הלך דודך .</b> כאשר שמעו הנערות אמריה כי נעמו , אמרו לה את היפה בנשים אם לא מצאת את דודך בעיר , אמרי נא להיכן הלך ולהיכן פנה , רוצה לומר אנה דרכו ללכת ונלך עמך לבקשו במקום ההוא . כאילו תאמרנה אם את מתפחדת ללכת יחידי נלכה גם אנו בחברתך . והנמשל הוא כאילו יאמרו האומות אם הדבר כן הוא אמרי לנו היכן הוא , כלומר במה תשיב אותו אליך ובמה יתרצה ונעזור לך על ההשבה להספיק בידך להשיבו אליך , ולא נוסיף להדיחך עוד מאחריו :
]]></t><t i="11"><![CDATA[<b>אנה .</b> להיכן . כמו אנה אלך מרוחך ( תהלים קלט ז ) :
]]></t></p>
<p n="{ב}">
<d>דּוֹדִי֙ יָרַ֣ד לְגַנּ֔וֹ לַעֲרוּג֖וֹת הַבֹּ֑שֶׂם לִרְעוֹת֙ בַּגַּנִּ֔ים וְלִלְקֹ֖ט שֽׁוֹשַׁנִּֽים׃
</d>
<t i="3"><![CDATA[<b>דודי ירד לגנו .</b> צוה לנו לבנות היכלו והיה שם עמנו : <b>לערוגת הבשם .</b> מקום מקטר הקטרת : <b>לרעות בגנים .</b> ועוד ירד לרעות צאנו בגנים אשר נפוצו שם אותם שלא עלו מן הגולה משרה שכינתו עליהם בבתי כנסיות ובבתי מדרשות : <b>וללקט שושנים .</b> שומע ומקשיב נדברים בתורתו ללקוט זכיותיהן ולכתבם בספר זכרון לפניו כענין שנאמר ( מלאכי ג ) אז נדברו יראי ה' וגו' ומה שאתם אומרים לבקשו עמנו ולבנות עמנו אני לדודי ולא אתם לו ולא תבנו עמנו כעניין שנאמר ( עזרא ד ) לא לכם ולנו לבנות בית אלהינו ואומר ולכם אין חלק וצדקה וזכרון בירושלם :
]]></t><t i="10"><![CDATA[<b>דודי ירד לגנו .</b> כאילו משיבה לומר דרכו ללכת בגנים , ובודאי ירד שם אל בין ערוגות הבושם לרעות ולטייל בגנים , וללקוט שושנים להביאם לי תשורה . והנמשל הוא אשר תשיב אמריה מעולם דרכו להשרות שכינתו בבתי כנסיות ובבתי מדרשות , להקשיב רנה של תורה ותפלה לקבלם ברצון , להיות שמורים אצלו לשלם מהם שכר טוב . וכאומרת הנה בעסק התורה והתפלה אפתנו לשוב אלי :
]]></t><t i="11"><![CDATA[<b>לרעות .</b> מלשון מרעה :
]]></t></p>
<p n="{ג}">
<d>אֲנִ֤י לְדוֹדִי֙ וְדוֹדִ֣י לִ֔י הָרֹעֶ֖ה בַּשּׁוֹשַׁנִּֽים׃
</d>
<t i="3"><![CDATA[<b>הרועה בשושנים .</b> הרועה את צאנו במרעה נוח וטוב :
]]></t><t i="10"><![CDATA[<b>אני לדודי וגו' .</b> רוצה לומר כמו שכל תשוקתי היא אל דודי , כן תשוקתו אלי , והוא זה הרועה בשושנים להביא לי מהם תשורה . והנמשל הוא לומר כמו שאני לא בחרתי באל נכר , כן הוא לא עזבני מכל וכל לבחור בעובדי גלולים , ואף עתה מקבל ברצון עסק התורה והתפלה ושמורים אצלו להשיב לי עליהם גמול טוב :
]]></t></p>
<p n="{ד}">
<d>יָפָ֨ה אַ֤תְּ רַעְיָתִי֙ כְּתִרְצָ֔ה נָאוָ֖ה כִּירוּשָׁלִָ֑ם אֲיֻמָּ֖ה כַּנִּדְגָּלֽוֹת׃
</d>
<t i="3"><![CDATA[<b>יפה את רעיתי כתרצה .</b> והקדוש ברוך הוא מקלסה על זאת יפה את רעיתי כשאת רצויה לי כך הוא נדרש בספרי : <b>נאוה .</b> את עתה כאשר בראשונה בירושלם : <b>אימה כנדגלות .</b> חיילי מלאכים אימתך אטיל עליהם שלא להלחם ולהשביתכם מן המלאכה כמו שנאמר בעזרא :
]]></t><t i="10"><![CDATA[<b>יפה את רעיתי כתרצה .</b> וכאשר נשמע אל החשוק נועם דבריה והפלגת תשוקתה אליו , שלח אמריו לקלסה , וכה אמר יפה את רעיתי כעיר תרצה , והיא היתה עיר יפה מאד בבנינים נפלאים . ( ועד שלא נבנית שומרון היתה עיר מלוכה למלכי ישראל ) : <b>נאוה כירושלים .</b> שהיתה נאה מאד בהפלגת הסדור וההנהגה : <b>איומה כנדגלות .</b> לפי רוב חשיבתך ומעלתך את מטלת אימה על רואך , כמו דגלים ממחנות רבות המטילים אימה על רואיהם . והנמשל הוא לומר עם כי את גולה וסורה , עם כל זה יפה את במעשים הגונים ובמדות ישרות , וכל האומות אינם חפצים להשחיתך עד התכלית כאילו היית המון עם רב מלומדי מלחמה :
]]></t><t i="11"><![CDATA[<b>כתרצה .</b> שם עיר מלוכה למלכי ישראל : <b>נאוה .</b> נאה ויפה : <b>איומה .</b> מלשון אימה ופחד : <b>כנדגלות .</b> מלשון דגל ורוצה לומר מחנות בעלי דגל :
]]></t></p>
<p n="{ה}">
<d>הָסֵ֤בִּי עֵינַ֙יִךְ֙ מִנֶּגְדִּ֔י שֶׁ֥הֵ֖ם הִרְהִיבֻ֑נִי שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מִן־הַגִּלְעָֽד׃
</d>
<t i="3"><![CDATA[<b>הסבי עיניך מנגדי .</b> כבחור שארוסתו חביבה ועריבה עליו ועיניה נאות ואומר לה הסבי עיניך מנגדי כי בראותי אותך לבי משתחץ ומתגאה עלי ורוחי גסה כי איני יכול להתאפק : <b>הרהיבני .</b> הגיסו לבי כמו ( תהלים צ ) ורהבם עמל ואון ( ישעיה ל ) רהב הם שבת אישמיי''ר בלע''ז והדוגמא כך הוא אמר הקדוש ברוך הוא במקדש זה אי אפשר להשיב לכם ארון וכפרת וכרובי' שהם הרהיבוני בבית ראשון להראותכם חבה יתירה עד שמעלתם בי : <b>שערך כעדר העזים .</b> בקטנים ורכים ודקים שבכם יש שבח הרבה . ( ו ) שניך . קצינים וגבורים שביך כולם לטובה : <b>כעדר הרחלים .</b> הרחל הזאת כולה קדושה צמרה לתכלת בשרה לקרבן קרניה לשופרות שוקיה לחלילין מעיה לכינורות עורה לתוף אבל הרשעים נמשלו לכלבים שאין מהם לקדושה כלום :
]]></t><t i="10"><![CDATA[<b>הסבי עיניך מנגדי .</b> גם זה מדברי החשוק , ישלח אמריו לאמר לה בדרך חבה החזירי לי עיניך שהם מוסרים מנגד פני , כי מאז בהבטתם בי חזקו ואמצו את לבבי להיות נמשך אחריך . והנמשל הוא כאילו יאמר להחכמים עיני העדה שיביטו גם עתה ויסתכלו בתורה ויעסקו בה , כי בה היו מוסיפים כח מאז בפמליא של מעלה , וגם עתה יאהבו בזה אל המקום ברוך הוא . וכאומר עם כי המה בגולה ואין עסק התורה מוספת כח כל כך כמו העסק בארץ ישראל , מכל מקום מוסיפים הם : <b>שערך כעדר העזים .</b> שער ראשך סרוק ומבהיק , כשער עדר העזים אשר נמרטו ונסרקו בענפי הקוצים ברדתם ממקום מרעיתם מהר הגלעד , וכאילו נסרקו במסרק . והנמשל הוא על הנזירים המגדלים פרע שער ראשם כעדר העזים וכו' , שהם סרוקות ושערותם ארוכות ותלויות כלפי מטה . וכאומר עם כי אין קרבן בגולה להביא במלאת ימי נזרן , מכל מקום חביבים הם לפני :
]]></t><t i="11"><![CDATA[<b>הסבי .</b> מלשון סבוב והחזרה : <b>הרהיבוני .</b> ענין התחזקות . כמו תרהיבני בנפשי עוז ( תהלים קלח ג ) : <b>שגלשו .</b> ענין מריטת השער :
]]></t></p>
<p n="{ו}">
<d>שִׁנַּ֙יִךְ֙ כְּעֵ֣דֶר הָֽרְחֵלִ֔ים שֶׁעָל֖וּ מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃
</d>
<t i="10"><![CDATA[<b>שניך כעדר הרחלים .</b> שניך המה לבנות במראה ומסודרות , כמו עדר הרחלים כשהם עולים מן הרחצה שמבהיקים בלובן צח : <b>שכולם מתאימות .</b> מוסב על השנים לומר אשר כל השנים שוות כתאומים . ואין בהם שכולה , רוצה לומר לא נחסר אחד מהם ולא נפגם ולא נשתנה מראהו . והנמשל הוא על שוטרי העדה הממונים להכרית ולהשחית את החייבים במשפט , שהם נקיים מן העושק כעדר העולה מן הרחצה המנוקים מן הלכלוך , וישוו אלו לאלו , וכולם קדושים מנוקים מגזל ולא ימצא במי מהם נדנוד עושק . ( ז ) כפלח הרמון רקתך . גובה פניך מזה ומזה הוא סגלגל ואדום ומעורב בלובן , כמראה חתיכה הנבקעת מן הרמון , והמה נסתרים מבפנים להמסוה , ובזה ממשיכים אהבה וחשק יותר מאילו היו גלוים מבלי מסוה . והנמשל הוא על שופטי העדה שהם פני הדור , שהמה ממולאים בכל חכמה ומדע כרמון המלאה לה גרגרים . והמה מסתירים החכמה בלבותם ואינם מתפארים בפני אנשים . וכאומר עם כי בגולה יתמנו השופטים בישראל על פי חוקי הממשלה , עם בל זה לא ימצא מי יערב לבו לגשת להיות מן השופטים אם לא ימצא בו כל אלה . ( ולא זכר שבח השפתים מה שזכר למעלה , כי הם המרמזים על הנביאים ואינם בגולה . ובעבור זה לא זכר גם שבח הדבור , כי הוא מרמז על הלוים העומדים על הדוכן לדבר בשיר , ובגולה אין דוכן ואין שיר . וכן לא זכר שבח הצואר , כי הוא מרמז על בית המקדש והוא חרב . וכן לא זכר שבח השדים , כי הם מרמזים על המלך וכהן גדול , ובגולה אין מלך ואין כהן גדול ) :
]]></t><t i="11"><![CDATA[<b>מתאימות .</b> מלשון תאומים : <b>ושכולה .</b> רוצה לומר חסרון ופגם ואמר בלשון השאלה :
]]></t></p>
<p n="{ז}">
<d>כְּפֶ֤לַח הָרִמּוֹן֙ רַקָּתֵ֔ךְ מִבַּ֖עַד לְצַמָּתֵֽךְ׃
</d>
<t i="11"><![CDATA[<b>כפלח .</b> ענין בקוע . כמו כפלח תחתית ( איוב מא טז ) : <b>רקתך .</b> הוא גובה הפנים שאצל העין מזה ומזה . וכן ותתקע את היתד ברקתו ( שופטים ד יא ) : <b>מבעד .</b> מבפנים : <b>לצמתך .</b> היא המסוה המכסה את הפנים . וכן גלי צמתך ( ישעיה מז ב ) :
]]></t></p>
<p n="{ח}">
<d>שִׁשִּׁ֥ים הֵ֙מָּה֙ מְּלָכ֔וֹת וּשְׁמֹנִ֖ים פִּֽילַגְשִׁ֑ים וַעֲלָמ֖וֹת אֵ֥ין מִסְפָּֽר׃
</d>
<t i="3"><![CDATA[<b>ששים המה מלכות .</b> אברהם ויוצאי יריכו בני קטורה שש עשר' , ישמעאל ובניו שלש עשרה , יצחק ובניו שלשה , בני יעקב שנים עשר , בני עשו שש עשרה , בדברי הימים , הרי ששים , ואם תאמר צא מהם תמנע שהיא אשה אברהם מן המנין : <b>ושמנים פלגשים .</b> נח ובניו עד אברהם תולדות יוצאי התיבה שמנים תמצאם וכשם שהמלכות שהם נשי המלך יתירות בגדולה על הפלגשים כך היו אברהם יוצאי יריכו חשובים גדולים ויתרים בחשיבות על הכל כאשר תראה הגר בת מלכים היתה תמנע בת שלטונים היתה ונעשית פלגש לעשו ואומר ( בראשית יד ) אל עמק שוה וגו' הושוו כלם בעצה אחת והמליכו את אברהם עליהם : <b>ועלמות אין מספר .</b> למשפחות הרבה נחלקו כל אלה :
]]></t><t i="10"><![CDATA[<b>ששים המה מלכות .</b> יתכן שבנשי המלך שלמה שהיו שבע מאות שרות , היו בהן ששים מופלגות ביופי ובמדות חמודות , ובג' מאות פלגשיו היו בהן פ' שהן מופלגות ביופי וכו' . כאילו החשוק ישלח דברו לאמר הנה בנשי המלך השרות יש ששים מופלגות ביופי ובמדות חמודות , וכן בפלגשיו יש שמונים , וזולתם יש הרבה מן הנערות שהן מופלגות ביופי וכו' . והנמשל הוא לומר כי הנה אמרו זרעו של שם בן נח נחלק אחר כך לששים עממים , וכינה אותם בשם מלכות להיותם מזרע שם הנאהב מהמקום ברוך הוא , והמבורך מפי נח אביו . וזרעו של יפת אחיו נחלק אחר כך לשמונים עממים , וכינה אותם בשם פילגשים להיותם מזרע יפת , שלא היה נאהב להמקום ברוך הוא כמו שם , אבל לא היה שנוא לפניו כמו חם , וזרעו של חם אחיהם נחלק אחר כך לעממים אין מספר . וכינה אותם בשם עלמות לבד , להיותם מזרע חם השנוא מהמקום ברוך הוא והמקולל מפי נח אביו :
]]></t><t i="11"><![CDATA[<b>ועלמות .</b> נערות . וכן עלמות אהבוך ( לעיל א א ) :
]]></t></p>
<p n="{ט}">
<d>אַחַ֥ת הִיא֙ יוֹנָתִ֣י תַמָּתִ֔י אַחַ֥ת הִיא֙ לְאִמָּ֔הּ בָּרָ֥ה הִ֖יא לְיֽוֹלַדְתָּ֑הּ רָא֤וּהָ בָנוֹת֙ וַֽיְאַשְּׁר֔וּהָ מְלָכ֥וֹת וּפִֽילַגְשִׁ֖ים וַֽיְהַלְלֽוּהָ׃
</d>
<t i="3"><![CDATA[<b>אחת היא יונתי .</b> ומכולם אחת היא הנבחרת לי ליונה תמה שהיא תמימת לב עם בן זוגה : <b>אחת היא לאמה .</b> לכנסייתה הרבה מחלוקות בבתי מדרשות כלם לבם להבין תורה על מכונה ואל אמתתה : <b>ברה היא ליולדתה .</b> יעקב ראה אותה מטה שלימה בלא פסול והודה וקילס למקום שנאמר ( בראשית טו ) וישתחו ישראל על ראש המטה : <b>ראוה בנות .</b> את ישראל בגדולתה : <b>ויאשרוה .</b> ומה הוא קילוסך מי זאת הנשקפ' עלינו ממקום הגבו' לנמוך קרויה השקפ' כך בית המקדש גבוה מכל ארצות :
]]></t><t i="10"><![CDATA[<b>אחת היא .</b> אבל רעיתי הדבוקה בי כיונה בבן זוגה ותמימה באהבתה אלי , היא אחת ומיוחדת בכולן ואין להעריכן אליה וזהו על כי היא אחת ויחידה לאמה , ושמה בה כל מגמתה לפלס מעגל דרכיה להיישירה בכל עוז . והיא ברה וצחה בעבור אמה שילדתה , כי השתדלה לצחצחה ולמרקה בתמרוקי הנשים . והנמשל הוא לומר הנה כנסת ישראל היא המיוחדת שבכל העמים , כי מקור מחצבתה היו קודש הם האבות והאמהות , והם השרישו בלבה אהבת ה' : <b>ראוה בנות .</b> כשראוה העלמות בכשרון מעשיה ובהפלגת יופיה , היו מאשרות ומשבחות אותה . וכאשר ראוה נשי המלך ופילגשיו , היו מהללות אותה כאלו הודו בעצמן שהיא עלתה על כלן . והנמשל הוא על חכמי האומות שכלן מפארים את ישראל ומודים בשבחם :
]]></t><t i="11"><![CDATA[<b>ברה .</b> מלשון ברור ונקי : <b>ויאשרוה .</b> ענין הלול ושבח . כמו אשרי האיש ( תהלים א א ) :
]]></t></p>
<p n="{י}">
<d>מִי־זֹ֥את הַנִּשְׁקָפָ֖ה כְּמוֹ־שָׁ֑חַר יָפָ֣ה כַלְּבָנָ֗ה בָּרָה֙ כַּֽחַמָּ֔ה אֲיֻמָּ֖ה כַּנִּדְגָּלֽוֹת׃
</d>
<t i="3"><![CDATA[<b>כמו שחר .</b> הולך ומאיר מעט מעט כך היו ישראל בבית שני בתחלה זרובבל פחת יהודה ולא מלך והיו משועבדים לפרס וליון ואחר כך נצחום בית חשמונאי ונעשו מלכים : <b>אימה כנדגלות .</b> איומה בגבוריה כנדגלות של מלכים כל זה הקב''ה מקלס את כנסת ישראל יפה את רעיתי כתרצה וכל העניין ע''כ :
]]></t><t i="10"><![CDATA[<b>מי זאת הנשקפה וגו' .</b> הלשון הזה יורה על ענין שבח וחשיבות , וכן מי מלל לאברהם . ומוסב למעלה לומר כן היה הקילוס שקלסוה הבנות והמלכות והפלגשים , וכה אמרו ראו מי היא , וכמה גדולה וחשובה היא זאת אשר מתחלה היתה נשקפה ונראה כזוהר כוכב השחר , ולאחר זה נתעלתה עד שנעשית יפה כלבנה , ואחר זה הוסיפה עוד ביופי עד שנעשית ברה כחמה , לא כדרך שאר הנשים שנכחש יפיין כשהן מזדקנות . והנמשל הוא לומר כמה גדולה האומה ההיא שבכל פעם מוספת על עצמה סייגים וגדרים לעשות משמרת למשמרת התורה : <b>איומה כנדגלות .</b> לפי רוב חשיבותה ומעלתה מטלת אימה על רואיה , כמו דגלים ממחנות רבות המטילים אימה על רואיהם . והנמשל הוא לומר כל האומות אינם חפצים להשחיתה עד התכלית , כאילו היתה המון עם רב מלמדי מלחמה :
]]></t><t i="11"><![CDATA[<b>הנשקפה .</b> ענין ראיה והבטה . כמו בעד החלון נשקפה ( שופטים ה כח ) : <b>שחר .</b> כוכב השחר : <b>איומה .</b> מלשון אימה ופחד : <b>כנדגלות .</b> מלשון דגל של מחנות עם :
]]></t></p>
<p n="{יא}">
<d>אֶל־גִּנַּ֤ת אֱגוֹז֙ יָרַ֔דְתִּי לִרְא֖וֹת בְּאִבֵּ֣י הַנָּ֑חַל לִרְאוֹת֙ הֲפָֽרְחָ֣ה הַגֶּ֔פֶן הֵנֵ֖צוּ הָרִמֹּנִֽים׃
</d>
<t i="3"><![CDATA[<b>אל גנת אגוז ירדתי .</b> עוד זה מדברי שכינה הנה באתי אל מקדש שני זה אליך : <b>לראות באבי הנחל .</b> מה לחלוחית מעשים טובים אראה בך : <b>הפרחה הגפן .</b> אם תפריחו לפני ת''ח וסופרים ושונים : <b>הנצו הרמונים .</b> מקיימי מצות מליאי זכיות למה נמשלו ישראל לאגוז מה אגוז זה אתה רוא' אותו כולו עץ ואין ניכר בתוכו פוצעו ומצאו מלא מגורות מגורות של אוכלים כך ישראל צנועין וענוותנין מעשיהם ואין תלמידים שבהן נכרים ואין מתפארים להכריז על שבחן בדקתו את' מוצא אותו מלא חכמה ועוד כמה מדרשות לדבר מה אגוז זה נופל בטיט ואין מה שבתוכו נמאס אף ישראל גולין לבין האומות ולוקין מלקיות הרבה ואין מעשיהם נמאסין :
]]></t><t i="10"><![CDATA[<b>אל גנת אגוז ירדתי .</b> גם זה מדברי החשוק , שאמר הנה כשנפרדתי ממנה לא הלכתי לחבק חיק נכריה , אבל געגועי היה עליה , ולהפק הגעגועין ירדתי אל גנת אגוז לטייל שם , ולקבל ריח עלי האילנות , ולראות בצמחים הגדילים בשפת הנחל , ולהביט אם פרחה הגפן , אם גדלו נצי הרמונים . והנמשל הוא לומר אף בהיות כנסת ישראל בגולה לא בחרתי בעם אחר , אבל מצוי אני בבתי כנסיות ובבתי מדרשות לקבל ברצון עסק חדושי התורה ורנון התפלה :
]]></t><t i="11"><![CDATA[<b>באבי הנחל .</b> בצמחי הנחל כמו עודנו באבו ( איוב ח יב ) : <b>הפרחה .</b> מלשון פרח : <b>הנצו .</b> הוא חנטת הפרי כשהפרח נופל . כמו ויוצא פרח ויצץ ציץ ( במדבר יז כג ) :
]]></t></p>
<p n="{יב}">
<d>לֹ֣א יָדַ֔עְתִּי נַפְשִׁ֣י שָׂמַ֔תְנִי מַרְכְּב֖וֹת עַמִּי־נָדִֽיב׃
</d>
<t i="3"><![CDATA[<b>לא ידעתי .</b> כנסת ישראל מתאוננת לא ידעתי להזהר מן החטא שאעמוד בכבודי בגדולתי ונכשלתי בשנאת חנם ומחלוקת שגבר במלכי בית חשמונאי הורקנוס ואריסתובלוס עד שהיה מביא אחד מהם את מלכות רומי וקבל מידו המלוכה ונעשה לו עבד ומאז נפשי שמתני להיות מרכבות להרכיב עלי נדיבות שאר אומות : <b>עמי נדיב .</b> כמו עם נדיב יו''ד יתיר כיו''ד של ( דברים לג ) שכני סנה ( בראשית י ) גנובתי יום ( איכה א ) רבתי עם : <b>נפשי שמתני .</b> אני בעצמי מניתים עלי כעניין שנאמר ( ירמיה יג ) ואת למדת אותם עליך אלופים לראש :

]]></t><t i="10"><![CDATA[<b>לא ידעתי .</b> חזרה החשוקה להתאונן ולומר הנה אז לא שמתי לבי לדעת ולהזהר בכבוד החשוק לפתוח לו הדלת מיד , והנה נפשי עשתה לי להיות מרכבות להטעין עלי נדיבי עם , רוצה לומר להיות משועבדת ונכנעת אליהם כדרך היושבת בדודה וגלמודה . והנמשל הוא לומר שכנסת ישראל תתאונן לומר לא שמתי לבי מאז לצאת מבבל כולנו יחד כאשר צוה ה' , ונפשי עשתה לעצמה להיות משועבדת בגולה :

]]></t><t i="11"><![CDATA[<b>שמתני .</b> מלשון שימה ועשיה : <b>עמו .</b> היו''ד יתירה . כמו שוכני סנה ( דברים לג טז ) ורבים כמוהו : <b>נדיב .</b> ענין שררה . כי דרך השר לנדב ולתת מתן :

]]></t></p>
</chap>
<chap n="שיר השירים פרק-ז">
<p n="{א}">
<d>שׁ֤וּבִי שׁ֙וּבִי֙ הַשּׁ֣וּלַמִּ֔ית שׁ֥וּבִי שׁ֖וּבִי וְנֶחֱזֶה־בָּ֑ךְ מַֽה־תֶּחֱזוּ֙ בַּשּׁ֣וּלַמִּ֔ית כִּמְחֹלַ֖ת הַֽמַּחֲנָֽיִם׃
</d>
<t i="3"><![CDATA[<b>שובי שובי השולמית .</b> אומרים אלי שובי שובי מאחר המקום : <b>השולמית .</b> השלימ' באמונתך עמו שובי שובי אלינו ונחז' בך נציב ממך נציבים ושלטונים כמו ואתה תחזה מכל העם כך דרש רבי תנחומא , ד''א ונחזה בך נתבונן אליך מה גדולה ניתן לך והיא אומרת מה תחזו בשולמית מה גדולה אתם יכולים לפסוק לי שתהא שוה לגדולתי אפילו לגדולת דגלי מחולות מחנות המדבר :
]]></t><t i="10"><![CDATA[<b>שובי שובי השולמית .</b> כאשר נשמע אל החשוק אשר חשוקתו מתאוננת על שלא נזהרה בכבודו , שלח אמריו לאמר לה את השלימה במעלות ומדות הגונות שובי אלי להיות עמי כמאז . וכפל המלות יורה על החזוק והזרוז : <b>ונחזה בך .</b> אני ואנשי ביתי נסתכל ונביט בך להשלים חפצך בכל אשר תשאלי : <b>מה תחזו .</b> כאילו מיסב הדבור לאנשי ביתו , לומר להם דעו מהו הדבר אשר תחזו בה למלאות תשוקתה להרחיב לבה בשמחה מרובה כשמחת רקוד מחולות של מחנות רבות . והנמשל הוא כאילו המקום ברוך הוא אומר לה שובי מהגולה אל ארצך , ואני באמצעות מלאכי מעלה נשלים חפצך בהחזרת בית המקדש , וחלוק המחנות של שכינה ולויה וישראל כאשר היה מאז :
]]></t><t i="11"><![CDATA[<b>השולמית .</b> מלשון שלם : <b>ונחזה .</b> ענין ראיה והבטה : <b>כמחולת .</b> ענין רקוד של שמחה . כמו לחול במחולות ( שופטים כא כא ) : <b>המחנים .</b> מלשון מחנה :
]]></t></p>
<p n="{ב}">
<d>מַה־יָּפ֧וּ פְעָמַ֛יִךְ בַּנְּעָלִ֖ים בַּת־נָדִ֑יב חַמּוּקֵ֣י יְרֵכַ֔יִךְ כְּמ֣וֹ חֲלָאִ֔ים מַעֲשֵׂ֖ה יְדֵ֥י אָמָּֽן׃
</d>
<t i="3"><![CDATA[<b>מה יפו פעמיך בנעלים .</b> הם אומרים לה חפצים אנו שתדבקו בנו בשביל נוי וחשיבות שראינו בך בעודך ביפייך : <b>מה יפו פעמיך .</b> בעליית הרגלים בת נדיבים : <b>חמוקי ירכיך כמו חלאים .</b> קבוצת עדיי זהב קרויה חלי כתם אל חלי בלשון ערבי ורבותינו דרשו על נקבי השיתין של נסכים שנעשו מששת ימי בראשית עגולים כמו ירך כמו חלאים לשון חפירה כמו חוליות הבור : <b>מעשה ידי אמן .</b> ידי הקב''ה , במסכת סוכה אמן כמו אומן של הקב''ה ישראל מקלסין אותו מלמעלה למטה מתחילין מראשו כתם פז ויורדין ובאין עד שוקיו עמוד שש לפי שהן באין לרצותו להוריד שכינתו מן העליונים לתחתונים והוא מונה קילוסם מלמטה למעלה מה יפו פעמיך הם הרגלים ומונה והולך עד ראשך עליך ככרמל עד שהוא בא למושכה אליו :
]]></t><t i="10"><![CDATA[<b>מה יפו פעמיך בנעלים .</b> עוד זה מדברי החשוק מבטיחה לומר את בת נדיב מה מאד יתייפו רגליך כשהם בתוך הנעלים המהודקים בהם לפי מדתם לא יעדפו ולא יחסרו . והנמשל הוא לומר את כנסת ישראל מזרע אברהם , מה מאוד תתיפי בשובך לארצך , ותבואי לבית המקדש ברגלים ג' פעמים בשנה : <b>חמוקי ירכיך .</b> הקפת ירכיך ישוו בעגולה כעגול התכשיטים שהמה מעשה ידי אמן . והנמשל הוא לומר כאשר תקיפו בעזרה ברגל להיות נראה לפני , תהיה חמודה בעיני כחלאים נאים :
]]></t><t i="11"><![CDATA[<b>פעמיך .</b> כן יקראו הרגלים . וכן פעמי דלים ( ישעיה כו ו ) : <b>בנעלים .</b> מלשון מנעול : <b>חמוקי .</b> ענין סבוב והיקף . כמו חמק עבר ( לעיל ה ו ) : <b>ירכיך .</b> מלשון ירך והוא מפרקי הרגל : <b>חלאים .</b> ענין תכשיט . כמו וחלי כתם ( משלי כה יב ) : <b>אמן .</b> כן יקרא המופלג במלאכה :
]]></t></p>
<p n="{ג}">
<d>שָׁרְרֵךְ֙ אַגַּ֣ן הַסַּ֔הַר אַל־יֶחְסַ֖ר הַמָּ֑זֶג בִּטְנֵךְ֙ עֲרֵמַ֣ת חִטִּ֔ים סוּגָ֖ה בַּשּׁוֹשַׁנִּֽים׃
</d>
<t i="3"><![CDATA[<b>שררך אגן הסהר .</b> טיבורך אגן של מים צלולים שרוחצין בהן והוא עשוי מאבני שיש ובלשון ערבי קרוי סהר על שם שהטבור כמו נקב עגול מושלו כאגן עגול והקילוס הזה אינו מענין נוי אשה כקילוס העליון לפי שהעליון דוד' מקלס' וזה ריעותי' מקלסות אותה על שם מעשיה לומר הגונה את להתחבר עמנו והדוגמא על שם לשכת הגזית היושבת בטבור הארץ : <b>אל יחסר המזג .</b> לא יכלה משם משקה רוצה לומר לא יכלה ולא יפסוק משם שום דברי הוראה : <b>בטנך ערמת חטים .</b> שהכל צריכין לה : <b>סוגה בשושנים .</b> גדורה ומסוייגת בגדר שושני' די לה בגדר קל ואין אחד מכם פורץ בו ליכנ' הרי חתן נכנס לחופה לבו מגעגעת לחופ' ולחיבת חתוניו בא ליזקק לה אמר' לו טיפת דם כחרדל ראיתי הרי הופך פניו לצד אחר ולא נשכו נחש ולא עקרב עוקצו הרי שהוא עובר בדרך ראה בכורות בראשי התאני' פשט ידו ליטול אומרים לו של ישראל הם הוא מושך ידו מפני הגזל הרי סוגה בשושנים :
]]></t><t i="10"><![CDATA[<b>שררך .</b> טבורך יהיה עגול כאגן העגול כדמות הירח : <b>אל יחסר המזג .</b> לפי שהטבור הוא מקום רב הלחות השרשי המזין את הגוף , לכן אמר שלא תחסר בו הלחות , והרי הוא כאגן הזה שלא יחסר בו יין מזוג . והנמשל הוא על ההשפעה המסבבת ובאה שלא תופסק בשום זמן . ובא הרמז בשרר , כי דרך בו בא הזנת הולד במעי עמו : <b>בטנך ערמת חטים .</b> בטנך יהיה יפה ומריח כאגודת שבלי החטים הנגדרת בשושנים המעלים ריח טוב . והנמשל הוא לומר פי בטנך יתרבו כגרעיני ערמת חטים , וכולם יהיו גדורים בגדרים נחמדים והגונים לבל יכשלו בדבר איסור :
]]></t><t i="11"><![CDATA[<b>שררך .</b> הוא הטבור . כמו ואונו בשרירי בטנו ( איוב מ טז ) : <b>אגן .</b> מזרק . וכן וישם באגנות ( שמות כד ו ) : <b>הסהר .</b> תרגום של ירח הוא סיהרא : <b>המזג .</b> עניינו יין המעורב במים , וזה הלשון ידוע בדברי רז''ל : <b>ערמת .</b> אגודת שבלים . וכן סלוה כמו ערמים ( ירמיה נ ) : <b>סוגה .</b> מלשון סייג וגדר . ובמשנה מסורת סייג לתורה ( אבות פ''א פ''ג ) :
]]></t></p>
<p n="{ד}">
<d>שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תָּאֳמֵ֥י צְבִיָּֽה׃
</d>
<t i="3"><![CDATA[<b>שני שדיך .</b> שתי הלוחות , דבר אחר מלך וכהן גדול :
]]></t><t i="10"><![CDATA[<b>שני שדיך .</b> דדיך ישוו זה עם זה , והמה יהיו כשני ילדי צביה שנולדו תאומים שהמה בשווי גמור . והנמשל הוא על המלך וכהן גדול המיניקים ומשפיעים , טובת המלך במלחמתו וכהן גדול בעבודתו . ואמר שישוו בגדולה ויהיו מסכימים ונשמעים זה לזה כרעים אהובים :
]]></t><t i="11"><![CDATA[<b>עפרים .</b> כן יקראו ילדי הצבי והאיל :
]]></t></p>
<p n="{ה}">
<d>צַוָּארֵ֖ךְ כְּמִגְדַּ֣ל הַשֵּׁ֑ן עֵינַ֜יִךְ בְּרֵכ֣וֹת בְּחֶשְׁבּ֗וֹן עַל־שַׁ֙עַר֙ בַּת־רַבִּ֔ים אַפֵּךְ֙ כְּמִגְדַּ֣ל הַלְּבָנ֔וֹן צוֹפֶ֖ה פְּנֵ֥י דַמָּֽשֶׂק׃
</d>
<t i="3"><![CDATA[<b>צוארך .</b> ההיכל והמזבח שהם זקופים וגבוהים ולשכת הגזית גם היא שם עשויה לחוזק ולמגן כמגדל השן : <b>עיניך .</b> כבריכות אשר בחשבון המושכות מים , כן עיניך על שער בת רבים חכמיך כשהם יושבים בשערי ירושלם העיר בת רבת עם ועסוקים בחשבון תקופות ומזלות חכמתם ובינתם לעיני העמים מושכות כבריכות מים , ועוד יש לפרש בריכות בחשבון כמו יונים , ולשון משנה הוא הלוקח יוני שובך מפריח בריכה ראשונה קובי''רש בלעז : <b>אפך כמגדל הלבנון .</b> איני יכול לפרשו לשון חוטם לא לענין פשט ולא לענין דוגמא כי מה קילוס נוי יש בחוטם גדול וזקוף כמגדל ואומר אני אפך לשון פנים וזה שהוא אומר לשון יחיד ואינו אומר אפיך שעל המצח הוא מדבר שהוא עיקר הכרת פנים כענין שנאמר ( ישעיה ג ) הכרת פניהם ענתה בם ותדע שהרי מקלסה והולך מלמטה למעלה עיניך בריכות בחשבון ואחריהם המצח וכן האומות מקלסות ( יחזקאל ג ) מצחך חזק לעמת מצח כל הבאים להרעותך ולפתותך : <b>כמגדל הלבנון צופה פני דמשק .</b> ראיתי במדרש זה בית יער הלבנון שעשה שלמה שהעומד עליו צופה ומונה כמה בתים יש בדמשק , דבר אחר פניך צופות פני דמשק מצפות לבא שערי ירושלם עד דמשק שעתידה להרחיב עד דמשק :
]]></t><t i="10"><![CDATA[<b>צוארך כמגדל השן .</b> הצואר שלך יהיה זקוף ומיושר ובתכלית הלובן , כמו מגדל משן הפיל . והנמשל הוא על בית המקדש שהוא חזקן ומבצרן של ישראל , כצואר הזה שהוא חוזק האדם , שיעמוד על הר גבוה תלול ויהיה בנוי בהמבחר שבבנינים , משם יבא מחילת החטא ולבון העון : <b>עיניך ברכות חשבון .</b> עיניך תהיינה זכות ובהירות , כמו הברכות שבעיר חשבון אצל השער ששמו בת רבים . והנמשל הוא על החכמים שהם עיני העדה להורותם הדרך אשר ילכו בה , שהמה יהיו כברכות מים המשקים את הגנות : <b>אפך .</b> חוטמך יהיה ביושר נמרץ מבלי עקמימות , כמגדל העומד ביער הלבנון הרואה פני דמשק שהוא ממולו , ואותו המגדל היה בנוי ביושר רב . והנמשל הוא על השופט אשר יהיה בימים ההם שהוא תואר פני הדור , כחוטם הזה שהוא תואר הפרצוף , והוא יהיה מיושר בלי עקמימות כמגדל הזה :
]]></t><t i="11"><![CDATA[<b>השן .</b> שן הפיל : <b>ברכות .</b> מקום בנוי באבנים ובסיד ושם מתכנסים המים וכן בתעלת הברכה ( מ''ב יח יז ) : <b>אפך .</b> חוטמך . צופה . ענין הבטה וראיה :
]]></t></p>
<p n="{ו}">
<d>רֹאשֵׁ֤ךְ עָלַ֙יִךְ֙ כַּכַּרְמֶ֔ל וְדַלַּ֥ת רֹאשֵׁ֖ךְ כָּאַרְגָּמָ֑ן מֶ֖לֶךְ אָס֥וּר בָּרְהָטִֽים׃
</d>
<t i="3"><![CDATA[<b>ראשך עליך ככרמל .</b> אלו תפילין שבראש שנאמר בהן ( דברים כה ) וראו כל עמי הארץ כי שם ה' נקרא עליך ויראו ממך הרי היא חוזקן ומוראן כסלע הרים וכרמל הוא ראש ההרים : <b>ודלת ראשך .</b> קליעת שערות נזירייך נאה במצותה כקליעת ארגמן : <b>דלת ראשך .</b> על שם שהקליעה מודלת על גובה הראש : <b>מלך אסור ברהטים .</b> שמו של מקום קשור בתלתלים שנאמר ( במדבר ו ) נזר אלהיו על ראשו : <b>רהטים .</b> קור''נץ בלעז כן קורין לתלתלי האזורות שקושרין בהן החגורות , ד''א מלך אסור ברהטים הק''בה נקשר באהבה במצות ובריצות שאתם רצים לפניו :
]]></t><t i="10"><![CDATA[<b>ראשך עליך ככרמל .</b> ראשך אשר עליך יעמוד מוזקף ויהיה סגלגל כהר הכרמל . והנמשל הוא לומר אשר השכינה היא הראש אשר עליך יראה כהר הכרמל : <b>ודלת ראשך .</b> קווצות השער המודלה על ראשך המה יהיו יפים כפתילי ארגמן . והנמשל הוא על הנביאים הנשפעים מהמקום ברוך הוא שפע הנבואה , הם ישמיעו מה שיהיה לאחרונה . וכן יקום כצבע ארגמן הנראה למרחוק ולא תסור כי אם בקושי רב : <b>מלך אסור ברהטים .</b> כל כך תהיה נחמדת לעין , שאף המלך יהיה חפצו להיות קשור בבנין שבעליית הבית מחדר לחדר הנעשה להתהלך בו , בחשבו כי שם ישביע עינו ממראית פניך בראותך מתהלך מחדר לחדר . והנמשל הוא לומר אשר המקום ברוך הוא יהיה אז כאילו הוא אסור בבניני בית המקדש כי עוד לא תסור משם שכינתו :
]]></t><t i="11"><![CDATA[<b>ודלת .</b> כן יקרא דבר הנתלה בדבר ויורד למטה . ובדברי רז''ל הדלה עליה את הגפן ( סוכה יא . ) , וכן ורעו דליותיו ( ירמיה יא טז ) : <b>כארגמן .</b> מין צבע אדומה : <b>אסור .</b> ענין קשירה : <b>ברהטים .</b> הבנינים שעל העליות מחדר לחדר . וכן רהיטנו ברותים ( לעיל א יז ) : <b>מה יפית .</b> מלת מה הוכחה על הפלגת הענין . וכן מה רב טובך ( תהלים לא כ ) : <b>נעמת .</b> ענין אהבה . כמו אף נעים ( לעיל א טז ) :
]]></t></p>
<p n="{ז}">
<d>מַה־יָּפִית֙ וּמַה־נָּעַ֔מְתְּ אַהֲבָ֖ה בַּתַּֽעֲנוּגִֽים׃
</d>
<t i="3"><![CDATA[<b>מה יפית ומה נעמת .</b> אחר שפרט קילוס כל אבר ואבר כלל כל דבר מה יפית כולך ומה נעמת לידבק בך אהבה ההוגנת להתענג בה :
]]></t><t i="10"><![CDATA[<b>מה יפית .</b> מה מאד תהיה יפה ונעימה והאהבה תהיה עם התענוג כי בעודי נפרדת ממך האהבה היא סיבה אל העצבון בעבור רוב הגעגועין , אבל כשתשבי עמדי תהיה האהבה סיבה אל התענוג . והנמשל הוא לומר כשתשובי מן הגולה יהיה שמחה לפני המקום ברוך הוא , אשר לא כן כשהיא בגולה :
]]></t></p>
<p n="{ח}">
<d>זֹ֤את קֽוֹמָתֵךְ֙ דָּֽמְתָ֣ה לְתָמָ֔ר וְשָׁדַ֖יִךְ לְאַשְׁכֹּלֽוֹת׃
</d>
<t i="3"><![CDATA[<b>זאת קומתך דמתה לתמר .</b> ראינו נוי קומתך בימי נבוכדנצר שכל האומות היו כורעות ונופלות לפני הצלם ואתה עומדת בקומה זקופה כתמר הזה : <b>ושדיך לאשכלות .</b> דניאל חנניה מישאל ועזריה שהיו לך כשדים לינק מהם דמו לאשכולו' שמשפיעות משק' כך הם השפיעו להניק וללמוד את הכל שאין יראה כיראתכם , עד כאן קלסוהו האומות מכאן ואילך דברי שכינה לגלות ישראל שבין האומות . ( ט ) אמרתי אעלה בתמר . מתפאר אני בין חיילות של מעלה בכם שאתעל' ואתקדש על ידיכם בתחתונים שתקדשו את שמי בין האומות : <b>אחזה בסנסניו .</b> ואני אחוז ואדבק בכם , סנסנים ענפים : <b>ויהיו נא שדיך .</b> ועתה האמתי את דברי שלא תתפתי אחרי האומות ויהיו הטובים והחכמים שביך עומדים באמונתם להשיב דברים למפתים אותך שילמדו מהם הקטנים שבהם :
]]></t><t i="10"><![CDATA[<b>זאת קומתך .</b> זאת תהי מראה קומתך תדמה לאילן תמר הזקוף מבלי עקמימות . והנמשל הוא על כל האומה שתהיה בכללה ישרה : <b>ושדיך .</b> דדיך יהיו תלוים כלפי מטה כאשכלות מן האילן . והנמשל הוא על המלך וכהן גדול המיניקים אותך להשפיע לך טובה , הנה ישפיעו טובה מרובה כאשכלות הגפן המשפיעים יין רב :
]]></t><t i="11"><![CDATA[<b>קומתך .</b> מלשון קומה וגבהות : <b>דמתה .</b> מלשון דמיון והשוואה : <b>לאשכלות .</b> כן יקרא הענף והגרגרים תלוים בו . וכן אשכול הכופר ( לעיל א יד ) :
]]></t></p>
<p n="{ט}">
<d>אָמַ֙רְתִּי֙ אֶעֱלֶ֣ה בְתָמָ֔ר אֹֽחֲזָ֖ה בְּסַנְסִנָּ֑יו וְיִֽהְיוּ־נָ֤א שָׁדַ֙יִךְ֙ כְּאֶשְׁכְּל֣וֹת הַגֶּ֔פֶן וְרֵ֥יחַ אַפֵּ֖ךְ כַּתַּפּוּחִֽים׃
</d>
<t i="10"><![CDATA[<b>אמרתי אעלה בתמר .</b> רוצה לומר אשב עם הרעיה שדמתה לאילן תמר , ואחזה בסעיפי האילן , כלומר עוד לא אפרד ממנה . והנמשל הוא לומר שהמקום ברוך הוא ישרה בה שכינתו ולא תפרד ממנה : <b>ויהיו נא שדיך .</b> רוצה לומר עתה בזמן קרוב אתענג בשדיך , שיהיו כאשכולות התלוים כלפי מטה . והנמשל הוא לומר בזמן קרוב ישפיעו לך המלך וכהן גדול טובה מרובה , כאשכולות המשפיעים את היין : <b>וריך אפך .</b> שיהיה כריח התפוחים . והנמשל הוא לומר ארצה קרבנותיך ויעלו לריח ניחוח :
]]></t><t i="11"><![CDATA[<b>בסנסניו .</b> ענין סעיף וענף ואין לו דומה : <b>נא .</b> עתה :
]]></t></p>
<p n="{י}">
<d>וְחִכֵּ֕ךְ כְּיֵ֥ין הַטּ֛וֹב הוֹלֵ֥ךְ לְדוֹדִ֖י לְמֵישָׁרִ֑ים דּוֹבֵ֖ב שִׂפְתֵ֥י יְשֵׁנִֽים׃
</d>
<t i="3"><![CDATA[<b>וחכך כיין הטוב .</b> הזהרי בתשובותיך שיהיו כיין הטוב : <b>הולך לדודי למישרים .</b> זהירה אני להשיב להם שאעמוד באמונתי שיהא חכי הולך לפני דודי לאהבת מישור שהוא מן הלב ולא ברמיה ועקיבה : <b>כיין הטוב .</b> שהוא דובב שפתי ישני' אף אבותי בקבר ישמחו בו ויודו על חלקם , דובב מרחיש פרומ''יר בלעז ויסודו לשון דיבור וכך היא התשובה אני לדודי וגם הוא משתוקק לי :
]]></t><t i="10"><![CDATA[<b>וחכך .</b> מאמריך ישמחו לבי , כיין הטוב ההולך במתן לדודים מאהוב לאהוב ליישר האהבה ביניהם לבל תמוט : <b>דובב שפתי ישנים .</b> רוצה לומר כיין אשר יש בו מן החוזק עד שמשיח אף שפתי ישנים . והוא ענין הפלגה על כי דרך היין החזק להרגיל שפתי שותיהו להרבות אמרים , עם כי היה דרכו למעט בדבור , ורוצה לומר כמו היינות כאילו משמחים את הלב , כן מאמריך ישמחו לבי . והנמשל הוא לומר הנה עתר תפלתך ועסק למודך יקובל ברצון לפני :
]]></t><t i="11"><![CDATA[<b>וחכך .</b> הוא מה שממעל הלשון והוא מכלי הדבור : <b>לדודי .</b> כמו לדודים ונפלה המ''ם . כמו על דברי חוזי ( דה''ב לג יט ) ומשפטו חוזים ורבים כמוהו : <b>למישרים .</b> מלשון ישר : <b>דובב .</b> ענין שיחה ודברו . כמו ודיבת עם ( יחזקאל לו ג ) : <b>ישנים .</b> מלשון שינה :
]]></t></p>
<p n="{יא}">
<d>אֲנִ֣י לְדוֹדִ֔י וְעָלַ֖י תְּשׁוּקָתֽוֹ׃
</d>
<t i="10"><![CDATA[<b>אני לדודי .</b> כאשר נשמע אל החשוקה ההבטחה והייעודים הללו , אמרה הנה מאז ידעתי אשר אני מיוחדת לדודי , וכל תשוקתו הוא עלי לא על הזולת . והנמשל הוא כאילו אמרה כנסת ישראל מאז ידעתי שאני לו לעם , ולא ימאס בי להחליפני בעם אחר :
]]></t><t i="11"><![CDATA[<b>תשוקתו .</b> ענין תאוה וחשק . כמו ואליך תשוקתו ( בראשית ד ז ) :
]]></t></p>
<p n="{יב}">
<d>לְכָ֤ה דוֹדִי֙ נֵצֵ֣א הַשָּׂדֶ֔ה נָלִ֖ינָה בַּכְּפָרִֽים׃
</d>
<t i="3"><![CDATA[<b>לכה דודי נצא השדה .</b> דרשו רבותינו בעירובין אמרה כנסת ישראל רבונו של עולם אל תדינני כיושבי כרכים שיש בהם גזל ועריות אלא כיושבי פרזות שהם בעלי אומנות ועוסקין בתורה מתוך הדחק : <b>נלינה בכפרים .</b> נלינה בכופרים בא ואראך בני עשו שהשפעת להם טובה וכופרים בך . ( יג ) נשכימה לכרמים . אלו בתי כנסיות ובתי מדרשות : <b>נראה אם פרחה הגפן .</b> אלו בעלי מקרא : <b>פתח הסמדר .</b> כשהפרח נופל והענבים ניכרים הוא פתוח הסמדר ולהם דימה בעלי משנה שהם קרובים ליהנות מהם בהוראת התורה : <b>הנצו הרמונים .</b> כשהם גמורים והנץ שסביבותיהן נופל , הנצו נופל נצו ולהם דימה בעלי תלמוד שהן בחכמה גמורה וראויין להורות : <b>שם אתן את דודי .</b> שם אראך את כבודי וגודלי שבח בני ובנותי :
]]></t><t i="10"><![CDATA[<b>לכה דודי .</b> תשלח אמריה לחלות פני החשוק , לומר לו נצא מן העיר אל השדה , ונלין באחת מן הכפרים אשר הכרמים סמוכים אליה . והנמשל הוא כאילו אמרה כנסת ישראל אל המקום ברוך הוא לך נא בערי השדה ובכפרים להשגיח במעשה אנשיהן , עם כי אינם מיושרים ומחוכמים כאנשי כרכים ועיירות גדולות שיש בהם ממי ללמוד , כי חכמיהם רבו למעלה אשר לא ימצא כן בערי השדה ובכפרים :
]]></t><t i="11"><![CDATA[<b>לכה .</b> הוא ענין זרוז : <b>נלינה .</b> מלשון לינה : <b>בכפרים .</b> כן יקראו המקומות הקטנות . כמו בערים ובכפרים ( דה''א כז ) :
]]></t></p>
<p n="{יג}">
<d>נַשְׁכִּ֙ימָה֙ לַכְּרָמִ֔ים נִרְאֶ֞ה אִם פָּֽרְחָ֤ה הַגֶּ֙פֶן֙ פִּתַּ֣ח הַסְּמָדַ֔ר הֵנֵ֖צוּ הָרִמּוֹנִ֑ים שָׁ֛ם אֶתֵּ֥ן אֶת־דֹּדַ֖י לָֽךְ׃
</d>
<t i="10"><![CDATA[<b>נשכימה לכרמים .</b> בהיות שהכרמים סמוכים לה נבוא בהשכמה אל הכרמים עד שלא תזרח השמש בתוקף החום : <b>נראה .</b> שם נתענג לראות אם כבר פרחה הגפן אם פתח וכו' : <b>שם .</b> בכרמים אראה לך אהבתי אליך , אחר שיהיה לנו הרחבת הלב מתענוג ראיית פרחי הגפן וכו' . והנמשל הוא כאילו כנסת ישראל אומרת לך שם לבתי כנסיות ומדרשות וראה אם התלמידים והחכמים הפריחו חכמת התורה ומעשים טובים , ושם תראה גודל שבחי ואהבתי לך :
]]></t><t i="11"><![CDATA[<b>נשכימה .</b> מלשון השכמה : <b>הסמדר .</b> הם הענבים הדקים הניכרים אחר שנפלה הפרח וזהו פתח הסמדר : <b>הנצו .</b> הוא חנטת הפרי : <b>דודי .</b> ענין אהבה וחבה :
]]></t></p>
<p n="{יד}">
<d>הַֽדּוּדָאִ֣ים נָֽתְנוּ־רֵ֗יחַ וְעַל־פְּתָחֵ֙ינוּ֙ כָּל־מְגָדִ֔ים חֲדָשִׁ֖ים גַּם־יְשָׁנִ֑ים דּוֹדִ֖י צָפַ֥נְתִּי לָֽךְ׃
</d>
<t i="3"><![CDATA[<b>הדודאים נתנו ריח .</b> דודאי התאנים הטובות והרעות כענין שנאמר ( ירמיה כד ) הראני ה' והנה שני דודאי תאנים וגו' הדוד האחד טובות וגו' והדוד השני תאנים רעות מאד אשר לא תאכלנה אלו פושעי ישראל עכשיו שניהם נתנו ריח כולם מבקשים פניך : <b>ועל פתחינו כל מגדים .</b> יש בידינו שכר מצות הרבה : <b>חדשים גם ישנים .</b> שחדשו סופרים עם הישנים שכתבת עלי : <b>צפנתי לך .</b> לשמך ולעבודתך צפנתים בלבי , ד''א צפנתי להראות לך שקיימתם :

]]></t><t i="10"><![CDATA[<b>הדודאים .</b> הביא ראיה שקרוב הדבר שפרחה הגפן וכו' , כי הנה עשבי הדודאים כבר הפריחו ומעלים ריח טוב , ועל פתחינו כבר יש כל מיני מגדים מן החדש ומן הישן של אשתקד אשר קניתים וצפנתים לתת לך . וכאילו אומרת והנה ראיתים אלו מול אלו וראיתי בהם מגדים מן החדש , ואם כן קרוב הדבר שפרחה הגפן וכו' , וכשנלך שמה נמצא קורת רוח והרחבת הלב , ואראה לך שם תוקף אהבתי אליך . והנמשל הוא כאילו תאמר כנסת ישראל הלא אף עמי הארצות שבהם שהמה רק בצורת אדם כדמות עשבי הדודאים , עם כל זה גם הם נתנו ריח בעסק המצות , ויש אם כן בהם הרבה זכיות ממה שעשו מחדש ומה שעשו מזמן רב , וכולם עשוים המה בעבור כבוד שמך לא להתיהר , ואם כה עשו עמי הארצות , מה הם עוד הזכיות אשר תמצא בין החכמים והתלמידים :

]]></t><t i="11"><![CDATA[<b>הדודאים .</b> שם עשב כדמות אדם זכר ונקבה . וכן וימצא דודאים בשדה ( בראשית ל יד ) : <b>מגדים .</b> כן יקראו פירות משובחים . וכן פרי מגדים ( לעיל ד יג ) : <b>ישנים .</b> ענין זקנה : <b>צפנתי .</b> ענין הטמנה והסתרה . כמו יצפנו דעת ( משלי י יד ) :

]]></t></p>
</chap>
<chap n="שיר השירים פרק-ח">
<p n="{א}">
<d>מִ֤י יִתֶּנְךָ֙ כְּאָ֣ח לִ֔י יוֹנֵ֖ק שְׁדֵ֣י אִמִּ֑י אֶֽמְצָאֲךָ֤ בַחוּץ֙ אֶשָּׁ֣קְךָ֔ גַּ֖ם לֹא־יָב֥וּזוּ לִֽי׃
</d>
<t i="3"><![CDATA[<b>מי יתנך כאח לי .</b> שתבוא לנחמני כדרך שעשה יוסף לאחיו שגמלהו רעה ונאמר בו ( בראשית נ' ) וינחם אותם : <b>אמצאך בחוץ אשקך .</b> אמצא נביאיך מדברים בשמך ואחבקם ואנשקם גם ידעתי כי לא יבוזו לי כי כדאי היא אהבתך שתהא אהובתך סובבת לחזר אחריה :
]]></t><t i="10"><![CDATA[<b>מי יתנך כאח לי .</b> גם זה מדברי החשוקה , תשלח אמריה לומר אל החשוק הן אתאוה לנשק אותך בשוק בפומבי , אבל בוש אני פן אהיה לבוז . ומי יתן אותך שתהיה למולי כאח קטן שעדיין יונק שדי אמי , שאין בושה אחותו לנשקו בשוקים , כי אם כן היית למולי הייתי מנשק אותך כאשר מצאתיך בשוק , והייתי אם כן ממלא תאותי , וגם לא היה מי מבזה אותי . והנמשל הוא לומר מי יתן ויסורו הסבות המונעות אותי מעבודה תמימה , כי אם כן היה הייתי אז עוסקת בתורה ובמצות בכל מקומות מהלכתי :
]]></t><t i="11"><![CDATA[<b>שדי אמי .</b> דדי אמי : <b>בחוץ .</b> בשוק : <b>אשקך .</b> מלשון נשיקה : <b>יבזו .</b> מלשון בזיון :
]]></t></p>
<p n="{ב}">
<d>אֶנְהָֽגֲךָ֗ אֲבִֽיאֲךָ֛ אֶל־בֵּ֥ית אִמִּ֖י תְּלַמְּדֵ֑נִי אַשְׁקְךָ֙ מִיַּ֣יִן הָרֶ֔קַח מֵעֲסִ֖יס רִמֹּנִֽי׃
</d>
<t i="3"><![CDATA[<b>אל בית אמי .</b> בית המקדש : <b>תלמדני .</b> כאשר הורגלת לעשות באוהל מועד : <b>אשקך מיין הרקח .</b> נסכים : <b>עסיס .</b> יין מתוק :
]]></t><t i="10"><![CDATA[<b>אנהגך .</b> הייתי מוליכך להביאך אל בית אמי , למען תלמד אותי שמה במה אתרצה לך להפקת רצונך . ושם הייתי משקה אותך מיין המעורב בבשמים , ומהמיץ הנסחט מן רמוני . והנמשל הוא לומר עוד הייתי חוקר לדעת מצפוני המצות ועומק מסתריה , והייתי עושה אותם בתכלית מן השלימות ועוצם הדקדוק למען יערב לך :
]]></t><t i="11"><![CDATA[<b>אנהגך .</b> מלשון הנהגה והליכה : <b>אשקך .</b> ענין שתיה : <b>הרקח .</b> ענין תערובות בשמים . כמו רוקח מרקחת ( שמות ל כה ) : <b>מעסיס .</b> ענין סחיטה ורוצה לומר המיץ היוצא על ידי סחיטה . וכן וכעסיס דמם ישכרון ( ישעיה מט כו ) :
]]></t></p>
<p n="{ג}">
<d>שְׂמֹאלוֹ֙ תַּ֣חַת רֹאשִׁ֔י וִֽימִינ֖וֹ תְּחַבְּקֵֽנִי׃
</d>
<t i="3"><![CDATA[<b>שמאלו תחת ראשי : </b>
]]></t><t i="10"><![CDATA[<b>שמאלו .</b> כאומרת הן ידעתי כי בזה ידבק בי דרך אהבה , וישים שמאלו תחת ראשי ותחבקני ימינו . והנמשל הוא לומר הנה בזה היית משרה שכינתך בי דרך אהבה וחיבה יתירה :
]]></t><t i="11"><![CDATA[<b>תחבקני .</b> ענין סבוב הזרוע בגוף : <b>תעירו , תעוררו .</b> מלשון התעוררות , וכפל המלה לחזוק הענין :
]]></t></p>
<p n="{ד}">
<d>הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם מַה־תָּעִ֧ירוּ ׀ וּֽמַה־תְּעֹֽרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃
</d>
<t i="3"><![CDATA[<b>השבעתי אתכם .</b> עכשו כנסת ישראל מסבבת דבורה כלפי האומות אף על פי שאני קובלת ומתאוננ' דודי מחזיק בידי והוא לי למשען בגלותי לפיכך השבעתי אתכם : <b>מה תעירו ומה תעוררו .</b> כי לא יועיל לכם :
]]></t><t i="10"><![CDATA[<b>השבעתי .</b> עתה חזרה פניה כלפי הנערות , ותאמר אליהן עונש בטול השבועה שהשבעתי אתכן מאז , יהיה עליכן בעבור מה שתעוררו אליכן אהבת החשוק ההוא בהמאיס אותי בעיניו , וכל האיום הזה הוא עד הזמן שתהיה האהבה נהפכת לשוב מעצמה , וכל עוד שלא שבה אני מאיים עליכן על זאת . וכאילו תאמר אבל אחר שתשוב האהבה אין עוד צורך לאיים עליכן , כי אז לא תוכלו להמאיס אותי להעיר עליכן אהבתו . והנמשל הוא כאילו תאמר כנסת ישראל אל העובדי כוכבים ומזלות עונש בטול השבועה יהיה עליכם , בעבור מה שתכריחו אותי לעבור על דת להמאיס אותי בעיני המקום ברוך הוא להיות חלוטה בידכם , וכל האיום הזה וכו' כמו במשל :
]]></t></p>
<p n="{ה}">
<d>מִ֣י זֹ֗את עֹלָה֙ מִן־הַמִּדְבָּ֔ר מִתְרַפֶּ֖קֶת עַל־דּוֹדָ֑הּ תַּ֤חַת הַתַּפּ֙וּחַ֙ עֽוֹרַרְתִּ֔יךָ שָׁ֚מָּה חִבְּלַ֣תְךָ אִמֶּ֔ךָ שָׁ֖מָּה חִבְּלָ֥ה יְלָדַֽתְךָ׃
</d>
<t i="3"><![CDATA[<b>מי זאת .</b> הקב''ה ובית דינו אומרים על כנסת ישראל מי זאת כמה היא חשובה זאת שנתעלתה מן המדבר בכל מתנות טובות שם נתעלתה במתן תורה ובדבוק שכינה ונראית חבתה לכל ועודנה בגלותה : <b>מתרפקת על דודה .</b> מתחברת על דודה מודה שהיא חברתו ודבוקה בו , רפק בלשון ערבי רפקתא חבורה : <b>תחת התפוח עוררתיך .</b> כך היא אומרת בבקשה חבת דודה תחת התפוח עוררתיך זכור כי בתחתית הר סיני העשוי על ראשי כמין תפוח שם עוררתיך והוא לשון חבת אשת נעורים המעוררת את דודה בלילות בתנומות עלי משכב מחבקתו ומנשקתו : <b>שמה חבלתך .</b> הרי אמרנו שהקב''ה קראה אמו שם נהיתה לך לאם : <b>חבלתך .</b> לשון חבלי יולדה , חבלתך באו לך חבלים ממך כמו ( ירמיה י' ) בני יצאוני יצאו ממני :
]]></t><t i="10"><![CDATA[<b>מי זאת עולה .</b> עתה תשלח אמריה אל החשוק , וכה תאמר מי עוד זאת כמוני שעלתה מן המדבר מקום שממון , ואף גם שמה היתה מתחברת עם דודה ולא נפרדה ממנו . והנמשל הוא כאילו כנסת ישראל אומרת אל המקום ברוך הוא מי האמין עוד בך כמוני ללכת אחריך במדבר ארץ לא זרועה : <b>תחת התפוח .</b> עוד היותך תחת אילן התפוח עוררתי שם אהבתך לי . ושמה באה לאמך חבלים ממך , וכמו ששמה בא לה חבלים כן ילדתך שמה . וכאילו תאמר מתחלת ביאתך לעולם תחת אילן התפוח שנולדת שמה מיד עוררתי אהבתך לי . והנמשל הוא לומר מעת שיצא טבעך בעולם אני מאמנת בך , כי על ידי אברהם אבינו נתפרסם שמו בעולם , והוא וזרעו נמשכו אחריו :
]]></t><t i="11"><![CDATA[<b>מתרפקת .</b> ענין התחברות ודבוק ואין לו דמיון במקרא והוא מלשון ערבי : <b>על דודה .</b> עם דודה . וכן ויבאו האנשים על הנשים ( שמות לה כב ) : <b>עוררתיך .</b> מלשון התעוררות : <b>חבלתך .</b> כן יקראו מכאוב הלידה . כמו שנאמר חבלים יאחזוך כמו אשת לידה ( ירמיה יג כא ) :
]]></t></p>
<p n="{ו}">
<d>שִׂימֵ֨נִי כַֽחוֹתָ֜ם עַל־לִבֶּ֗ךָ כַּֽחוֹתָם֙ עַל־זְרוֹעֶ֔ךָ כִּֽי־עַזָּ֤ה כַמָּ֙וֶת֙ אַהֲבָ֔ה קָשָׁ֥ה כִשְׁא֖וֹל קִנְאָ֑ה רְשָׁפֶ֕יהָ רִשְׁפֵּ֕י אֵ֖שׁ שַׁלְהֶ֥בֶתְיָֽה׃
</d>
<t i="3"><![CDATA[<b>שימני כחותם .</b> בשביל אותה אהבה תחתמני על לבך שלא תשכחני ותראה כי עזה כמות אהבה האהבה שאהבתיך עלי כנגד מיתתי שאני נהרגתי עליך : <b>קשה כשאול קנאה .</b> התגר שנתקנאו ושנתגרו בי האומות בשבילך , קנאה בכל מקום אינפ''רמנט בלע''ז לשון אחיזת הלב לנקום נקם : <b>אש שלהבת יה .</b> רשפים של אש חזקה הבאה מכח שלהבת של גיהנם טעם הזקף הגדול הנקוד על רשפי מלמדנו על תיבת אש שהיא דבוקה לשלהבת יה לומר אש של שלהבת יה :
]]></t><t i="10"><![CDATA[<b>שימני .</b> לכן שים אותי על לבך לבל תזוז האהבה לעולם , כמו החותם הניתן על היד ואינה זזה משם : <b>כחותם על זרועך .</b> כמו החותם הנתון על היד , כן שים אותי על זרועך . והוא כפל ענין במלות שונות : <b>כי עזה כמות אהבה .</b> האהבה שיש לי אליך היא חזקה כמות , בי היא עומדת נגד המות לבל יוכל לבטל אותה , רוצה לומר יותר אקבל עלי המיתה מלהסיר אהבתי ממך , ולכן מהראוי שלא תסיר אהבתך ממני . והנמשל הוא לאחדים עם המשל : <b>קשה כשאול קנאה .</b> הקנאה הוא דבר קשה כהירידה אל השאול . וכאילו תאמר בזה אם תסיר את האהבה להפרד עוד ממני , מאוד יקשה עלי הקנאה בראותי הנערות בנות גילי יושבות תחת בעליהן ומתענגות , ואני אהיה בדודה וגלמודה . והנמשל הוא לומר אם עוד אשב בגולה , יקשה עלי הקנאה בראותי כל האומות יושבים בארצם בטח ושאנן ואני אהיה גולה וסורה : <b>רשפיה רשפי אש שלהבתיה .</b> גחלת האהבה היא כרשפי אש וכשלהבת גדולה . רוצה לומר אהבתי אליך שמורה לעולם כחמימות הגחלת המתקיימת זמן מרובה . וגם היא חזקה כלהבת אש גדולה השורף בחזקה . והנמשל הוא לאחדים עם המשל :
]]></t><t i="11"><![CDATA[<b>כחותם .</b> הוא הטבעת העשוי לחותם בו כתבים . וכן חותמך ופתילך ( בראשית לח יח ) : <b>עזה .</b> חזקה : <b>כשאול .</b> הוא בור הקבר : <b>קנאה .</b> ענינו צער מה בראות דבר מה בזולת והוא לא יוכל להשיגו . כמו ותקנא רחל באחותה ( שם ל א ) : <b>רשפיה .</b> ענין גחלת הבוערת . וכן ומקניהם לרשפים ( תהלים עח מח ) : <b>שלהבת יה .</b> שלהבת הוא ענין להב . כמו תיבש שלהבת ( איוב טו לא ) , ורוצה לומר להבת אש גדולה כי כן דרך המקרא כשרוצה להגדיל דבר מה סומכו למלת השם . וכן ארץ מאפליה ( ירמיה ב לא ) ורבים כמוהו :
]]></t></p>
<p n="{ז}">
<d>מַ֣יִם רַבִּ֗ים לֹ֤א יֽוּכְלוּ֙ לְכַבּ֣וֹת אֶת־הָֽאַהֲבָ֔ה וּנְהָר֖וֹת לֹ֣א יִשְׁטְפ֑וּהָ אִם־יִתֵּ֨ן אִ֜ישׁ אֶת־כָּל־ה֤וֹן בֵּיתוֹ֙ בָּאַהֲבָ֔ה בּ֖וֹז יָב֥וּזוּ לֽוֹ׃
</d>
<t i="3"><![CDATA[<b>מים רבים לא יוכלו לכבות את האהבה .</b> על שכינם בלשון רשפים נופל עליהם לשון לא יכבו : <b>מים רבים .</b> האומות : <b>ונהרות .</b> שריהם ומלכיהם : <b>לא ישטפוה .</b> על ידי חוזק ואימה ואף על ידי פתוי והסתה : <b>אם יתן איש את כל הון ביתו .</b> כדי להמיר אהבתך : <b>בוז יבוזו לו .</b> כל אלה הקב''ה ובית דינו מעידים שכך כנסת ישראל מתרפקת על דודה :
]]></t><t i="10"><![CDATA[<b>מים רבים .</b> לפי שהמשיל את האהבה באש , לכן אמר מים רבים וכו' לשון הנופל בכבוי האש . ורוצה לומר לא יועיל שום הסתה ופתוי לבטל את האהבה . ואם מי יתן כל הון ביתו בעבור האהבה להמיר אותה בשנאה , הנה כל בני עולם יבוזו אותו וילעגו עליו , על שלא השכיל לדעת שאי אפשר לבטל אהבה עזה זאת בשום דבר . ומוסב למעלה לומר מהראוי שלא תסיר עוד אהבתך ממני , הואיל וגם אהבתי אליך חזקה מאד . והנמשל הוא לאחדים עם המשל :
]]></t><t i="11"><![CDATA[<b>לכבות .</b> מלשון כבוי : <b>ישטפוה .</b> ענין גריפה על ידי חוזק הרדיפה . וכן תשטף ספיחיה ( איוב יד יט ) : <b>הון .</b> ענין עושר . וכן הון יקר ( משלי א יג ) : <b>בוז יבוזו .</b> מלשון בזיון :
]]></t></p>
<p n="{ח}">
<d>אָח֥וֹת לָ֙נוּ֙ קְטַנָּ֔ה וְשָׁדַ֖יִם אֵ֣ין לָ֑הּ מַֽה־נַּעֲשֶׂה֙ לַאֲחֹתֵ֔נוּ בַּיּ֖וֹם שֶׁיְּדֻבַּר־בָּֽהּ׃
</d>
<t i="3"><![CDATA[<b>עתה אחות לנו .</b> בתחתונים שהיא מתאחה ומתחברת ומתאוה להיות עמנו והיא קטנה ומקטנת את עצמה מכל האומות כענין שנאמר לא מרובכם וגומר שהם מקטינים עצמם : <b>אחות .</b> לשון איחוי אלו קרעים שאין מתאחין : <b>ושדים אין לה .</b> כענין שנאמר בגלות מצרים ( יחזקאל ט''ז ) שדים נכונו בהגיע עת הגאולה אבל זו שדים אין לה עדיין לא הגיע עתה לעת דודים : <b>מה נעשה לאחותינו ביום שידבר בה .</b> כשהאומות מתלחשים עליה להכחידה כענין שנאמר ( תהלים פ''ג ) לכו ונכחידם מגוי :
]]></t><t i="10"><![CDATA[<b>אחות לנו קטנה .</b> ועל כי שמעה החשוקה אשר לב החשוק טוב עליה וחפץ לשבת עמה , שלחה אמריה אל החשוק וכה תאמר , הנה יש לנו קרובה אחת קטנה בקומה ואין לה שדים להניק בנים , ועתה אשאלך והודיעני מה נעשה עמה בעת שידובר בה להנשא לאיש , וכאומרת הלא אין מי ימצא שישאנה בעבור קטנותה והעדר השדים . והנמשל הוא לומד אחר הבטחת הגאולה בבוא הזמן , יאמרו בני יהודה הנה אחינו בני עשרת השבטים קטנים המה במעשה המצות , כי עוד היו בארצם הדיחום מלכיהם מאחרי ה' , ואף כי בגולה . וגם לא נמצא עמהם בעלי חכמה ומדע כדרך שהיה עמי בבית השני אנשי כנסת הגדולה ומהם נביאים , ולא מצאו אם כן מי להניק אותם מחלב חכמת התורה , ואם כן במה יזכו גם המה אל הגאולה :
]]></t><t i="11"><![CDATA[<b>בה .</b> רוצה לומר בענינה :
]]></t></p>
<p n="{ט}">
<d>אִם־חוֹמָ֣ה הִ֔יא נִבְנֶ֥ה עָלֶ֖יהָ טִ֣ירַת כָּ֑סֶף וְאִם־דֶּ֣לֶת הִ֔יא נָצ֥וּר עָלֶ֖יהָ ל֥וּחַ אָֽרֶז׃
</d>
<t i="3"><![CDATA[<b>אם חומה היא .</b> אם תחזק באמונתה וביראתה להיות כנגדם כחומת נחשת שלא יכנסו לתוכה רוצה לומר שלא תתחתן בם והם לא יבואו בה ולא תתפתה להם : <b>נבנה עליה טירת כסף .</b> נהיה לה לעיר מבצר ולכתר ולנוי ונבנה לה את עיר הקדש ובית הבחירה : <b>ואם דלת היא .</b> הסובבת על צירה ובהיקש עליה היא נפתחת אף היא אם תפתח להם להיות הם באים בה והיא בהם : <b>נצור עליה לוח ארז .</b> נשים בדלתה נסרים של עץ הנרקבים והתולעת גוררתן ואוכלתן , וכנסת ישראל אומרת :
]]></t><t i="10"><![CDATA[<b>אם חומה היא .</b> כאילו החשוק שולח אמריו לומר עצתו , אם היא סגורה וסתומה כבנין חומה ולא שכבה מי משכבי אשה לאבד ולשבר בתוליה , אזי נבנה בשבילה ארמון כסף לשתשב בה יחידי מבלי בעל , ותתענג לשבת בארמון כסף אם לא תתענג בשבת תחת בעל : <b>ואם דלת היא .</b> אם לא שמרה בתולה והיא כדלת הנפתח , אזי נעשה בשבילה מאסר בנין חזק ומשומר מנסרי ארז לבל יוכל מי לקרוב אליה , ותשב בדודה ושוממה . והנמשל הוא כאילו המקום ברוך הוא משיב אם היו כחומה ולא עזבו להכנס ביניהם מעובדי גלולים לדבקה בהם , אזי יזכו גם המה לבנין בית המקדש . ואם פתחו הדלת ונכנסו ביניהם , ישבו עוד במאסר הגולה :
]]></t><t i="11"><![CDATA[<b>נבנה .</b> מלשון בנין : <b>עליה .</b> בעבורה : <b>טירת .</b> היכל וארמון . וכן תהי טירתם נשמה ( תהלים סט כו ) : <b>נצור .</b> מלשון מצור ומבצר : <b>לוח .</b> נסר . כמו את כל לחותים ( יחזקאל כז ה ) :
]]></t></p>
<p n="{י}">
<d>אֲנִ֣י חוֹמָ֔ה וְשָׁדַ֖י כַּמִּגְדָּל֑וֹת אָ֛ז הָיִ֥יתִי בְעֵינָ֖יו כְּמוֹצְאֵ֥ת שָׁלֽוֹם׃
</d>
<t i="3"><![CDATA[<b>אני חומה .</b> חזקה באהבת דודי : <b>ושדי כמגדלות .</b> אלו בתי כנסיות ובתי מדרשות המניקים את ישראל בדברי תורה : <b>אז .</b> באמרי זאת : <b>הייתי בעיניו כמוצאת שלום .</b> ככלה הנמצאת שלימה ומוצאת שלום בבית בעלה :
]]></t><t i="10"><![CDATA[<b>אני חומה .</b> ענתה החשוקה ושלחה אמריה לומר , הלא אני כחומה , כי שמרתי מקום בתולי ולא שכב מי אותי . ועם כי שדי המה גדולות כמגדלות המעוררים תאות הנואפים , מכל מקום אני שמרתי את עצמי . וכאילו אומרת הואיל וכן ראוי אם כן אני לשבת בארמון כסף , ותשב הקרובה עמדי . והנמשל הוא כאילו בית יהודה תשיב לומר הלא אני לא דבקתי בעובדי גלולים , ויש בי בעלי חכמה ומדע להניק אותי מחלב חכמת התורה , וראויה אני לשוב מהגולה ולבנין בית המקדש ובעבורי ישובו גם המה לארצם ויזכו לבנין בית המקדש : <b>אז הייתי וגו' .</b> היתה משתבחת לפני הנערות ; ואמרה אז כשדברתי הדברים האלה הייתי בעיניו יקרה ונכבדת כדרך שמייקרין למחזרת אחר השלום ומוצאת אותו , כי הוטב בעיניו מה שהייתי מחזרת אחר שלום הקרובה . והנמשל הוא לאחדים עם המשל :
]]></t><t i="11"><![CDATA[<b>כמגדלות .</b> מלשו מגדל : <b>כמוצאת .</b> מלשון מציאה :
]]></t></p>
<p n="{יא}">
<d>כֶּ֣רֶם הָיָ֤ה לִשְׁלֹמֹה֙ בְּבַ֣עַל הָמ֔וֹן נָתַ֥ן אֶת־הַכֶּ֖רֶם לַנֹּטְרִ֑ים אִ֛ישׁ יָבִ֥א בְּפִרְי֖וֹ אֶ֥לֶף כָּֽסֶף׃
</d>
<t i="3"><![CDATA[<b>כרם היה לשלמה .</b> זו כנסת ישראל שנאמר ( ישעיה ח ) כי כרם ה' צבאות בית ישראל : <b>בבעל המון .</b> בירושלם שהיא רבת עם והמון רב : <b>בעל .</b> לשון מישור כמו ( יהושע י''ב ) מבעל גד בבקעת הלבנון : <b>נתן את הכרם לנטרים .</b> מסרה ליד אדונים קשים בבל מדי יון ואדום במדרש שיר השירים מצאתי מקצת סמך על נוטרים הללו שהם המלכיות : <b>איש יבא בפריו .</b> כל מה שיכלו לגבות מהן גולגליות וארנוניות ואנפרות הכל גבו מהם להביא לתוך ביתם :
]]></t><t i="10"><![CDATA[<b>כרם היה לשלמה .</b> עתה חזרה החשוקה לספר ולומר , הנה בעבור שהייתי מחזרת אחר שלום הקרובה יקרה דברי בעיניו לקלס את כל מאמרי , כי החשוק הזה היקר בעיני כמלך שלמה היה לו כרם במישור שמצוים שם המון עם רב , ועל כי חשש מגנבה מסרו לשומרים מחולפים בזה אחר זה , באופן שכל שומר בזמנו יביא לעצמו אלף כסף , וזהו בעבור חלקו בפרי הכרם בשכר השמירה , ושאר הכסף יהיה להחשוק בעל הכרם . והנמשל הוא על עדת ישראל המכונים בשם כרם , כמו שנאמר כי כרם ה' צבאות בית ישראל . ואותם מסר לשומרים , הם מלכי ישראל שמלכו זה אחר זה . וכל אחד משל בזמנו על עשרת השבטים . ובא הרמז באלף , שהם עשרה מאות מאה לשבט :
]]></t><t i="11"><![CDATA[<b>בבעל .</b> במישור . וכן בעל גד ( יהושע יא יז ) : <b>המון .</b> ענין עם רב :
]]></t></p>
<p n="{יב}">
<d>כַּרְמִ֥י שֶׁלִּ֖י לְפָנָ֑י הָאֶ֤לֶף לְךָ֙ שְׁלֹמֹ֔ה וּמָאתַ֖יִם לְנֹטְרִ֥ים אֶת־פִּרְיֽוֹ׃
</d>
<t i="3"><![CDATA[<b>כרמי שלי לפני .</b> ליום הדין יביאם הקב''ה במשפט ויאמר כרמי אף על פי שמסרתיו בידכם שלי הוא ולפני בא כל מה שחטפתם לכם את פריו ולא נכחד ממני מה שגביתם מהם והם אומרים : <b>האלף לך שלמה .</b> אלף הכסף שגבינו מהם הכל נחזיר : <b>ומאתים לנטרים את פריו .</b> ועוד נוסיף הרבה משלנו ונתן להם לראשיהם וחכמיהם כענין שנאמר ( ירמיה ט''ו ) תחת הנחשת אביא זהב : <b>לנטרים את פריו .</b> אלו תלמידי חכמים ואותם תשלומים לתלמידי חכמים כמו שנאמר ( ישעיה כ''ג ) כי ליושבים לפני ה' יהיה סחרה ואתננה של צור , ויש לפרש ומאתים לנוטרים את פריו כדין הנהנה מן ההקדש שמשלם קרן וחומש אף אנו נשלם על קדש ישראל לה' על ראשית תבואתו קרן וחומש חמשו של קרן ומאתים הם חומשו של אלף :
]]></t><t i="10"><![CDATA[<b>כרמי שלי לפני .</b> ושלחתי אמרי לאמר כרמי שלי יהיה לפני , רוצה לומר אני אשימה עליו עין לשמרו : <b>האלף וגו' .</b> האלף כסף שלקח כל שומר בזמנו יהיה לך כי אתה תקחם : <b>ומאתים וגו' .</b> כאומרת לא בלבד האלף תקח אשר הרבית לתת יותר מהראוי , כי אף המאתים כסף שהוא הראוי לתת לשומרים , הנה עתה כשאשמור אני תקח גם את זאת , ולא תוציא כלום על שכר השמירה . והנמשל הוא לומר בעת הגאולה העתידה תבקש מלכות יהודה שכל עדת בני ישראל תהיה תחת ממשלתה , ויהיו אם כן עשרת השבטים לה' להאמין בו , לא כמו שהיו מאז שמלכיה הדיחוה מאחרי ה' . גם המאתים המרמזים על שני השבטים יהודה ובנימין , גם הם יהיו אחרי ה' , ואיש את אחיו יעזורו :
]]></t><t i="11"><![CDATA[<b>לנוטרים .</b> ענין שמירה . כמו נוטרה את הכרמים ( לעיל א ו ) :
]]></t></p>
<p n="{יג}">
<d>הַיּוֹשֶׁ֣בֶת בַּגַּנִּ֗ים חֲבֵרִ֛ים מַקְשִׁיבִ֥ים לְקוֹלֵ֖ךְ הַשְׁמִיעִֽינִי׃
</d>
<t i="3"><![CDATA[<b>היושבת בגנים .</b> הקב''ה אומר לכנסת ישראל את הנפוצה בגולה רועה בגנים של אחרים ויושבת בבתי כנסיות ובבתי מדרשות : <b>חברים מקשיבים לקולך .</b> מלאכי השרת חביריך בני אלהים דוגמתך מקשיבים ובאים לשמוע קולך בבתי כנסיות : <b>השמיעני .</b> ואחר כך יקדישו הם שאמר ( איוב ל''ח ) ברן יחד כוכבי בקר אלו ישראל ואחר כך ויריעו כל בני אלהים :
]]></t><t i="10"><![CDATA[<b>היושבת בגנים .</b> עתה מספרת ואומרת כל כך ישרה דברי בעיניו , עד שאמר לי את היושבת בגנים , מקום ימצאו שם החברים בעלי כרמים כמוני , הנה הם מקשיבים לקול עצתך . וכאומר פן גם הם יעשו כזאת , ולא יהיה אם כן תפארתך עליהם , לזאת השמיעי דבריך בלחש רק לי לבד ולא ישמע הזולת . והנמשל הוא לומר כאילו המקום ברוך הוא ישיב לה אתה מלכות יהודה היושבת בירושלים , הנה כל בית ישראל חבריך מקשיבים לקולך וחפצים בזה כמו שנאמר ובקשו את ה' אלהיהם ואת דוד מלכם . אבל הזהרי להשמיע קולך לי לבד , ולא תפנה עוד אל אלהים אחרים :
]]></t><t i="11"><![CDATA[<b>היושבת .</b> בה''א הקריאה . כמו הדור אתם ראו ( ירמיה ב לא ) : <b>מקשיבים .</b> ענין שמיעה והאזנה :
]]></t></p>
<p n="{יד}">
<d>בְּרַ֣ח ׀ דּוֹדִ֗י וּֽדְמֵה־לְךָ֤ לִצְבִי֙ א֚וֹ לְעֹ֣פֶר הָֽאַיָּלִ֔ים עַ֖ל הָרֵ֥י בְשָׂמִֽים׃
</d>
<t i="3"><![CDATA[<b>ברח דודי .</b> מן הגולה הזאת ופדנו מביניהם : <b>ודמה לך לצבי .</b> למהר הגאולה והשרה שכינתך על הרי בשמים הוא הר המוריה ובית המקדש שיבנה במהרה בימינו אמן : נשלם פירוש שיר השירים , תהלה ליוצר
]]></t><t i="10"><![CDATA[<b>ברח דודי .</b> ואני אמרתי לו אם יש לחשוש בזה , מהר ללכת מן הגנים , ודמה עצמך בקלות המרוצה לצבי וכו' , ובוא על הרי בשמים , ואני אבוא אחריך ושם נשב ושם נדבר דברינו , ולא ימצא מי שם מקשיב אמרינו . והנמשל הוא לומר כאילו בית יהודה משיב דבר , לומר אם כן מהר והשרה את שכינתך בבית המקדש מקום יקטירו שם הקטרת , וזה יהיה סיבה להשריש אמונתך ויראתך :
]]></t><t i="11"><![CDATA[<b>ברח .</b> ענין מהירות ההליכה : <b>ודמה .</b> מלשון דמיון : <b>לעופר .</b> כן יקרא ילד האיל :
]]></t></p>
</chap>
</book>