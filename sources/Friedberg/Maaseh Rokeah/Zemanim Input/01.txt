@11ספר זמנים@22

 @33הלכות שבת@44

 @55פ"א@66@99@77א@88 @05שביתה בשביעי וכו'.@06 נכתב בצידו ובכללה שביתת העבדים והבהמות וכמ"ש בספר המצות עשין קנ"ד עיי"ש.@03

 @05ומה הוא@99חייב על עשיית מלאכה וכו'.@06 נראה שפת יתר דבהא קעסיק ואתי והוה די באמרו ומה הוא חייב. אם עשה ברצונו וכו' ואפשר דהכוונה כלפי מ"ש אחר זה שיש דברים שאינם מלאכות גמורות אלא הרחקה מן המלאכה וכו' אי נמי אפשר דהוצרך לכתוב כן משום דבהך קרא דאייתי לא תעשה כל מלאכה וכו' אית ביה נמי אזהרה לבנים ובנות ועבדים ובהמות דהכי מסיים קרא והוה סלקא דעתין דגם בהני מחייב הוא עונש זה שהזכיר כאן כיון דבחדא מחתא מחתינהו קרא לכך כתב ז"ל על עשיית מלאכה כלומר דוקא עשיה לאפוקי גרמא או דיבור וכיוצא דכל עוד שאינו עושה הוא בעצמו המלאכה לא מחייב זה העונש ועיין בדבריו ז"ל פרק כ' ומ"ש הרב המגיד ז"ל שם.@03

 @77ב@88@99@05וכל מקום שנאמר שהעושה וכו'.@06 כתב הרב המגיד ז"ל זה מבואר סוף פרק האורג מימרא דשמואל כל פטורי דשבת פטור אבל אסור בר מתלת ואיתא פ"ק ובהנהו יכתוב רבינו מותר לכתחילה ע"כ. ועיין שלשתן בפ"י ומ"ש הרה"מ עצמו גבי מפיס שחין שם דין י"ז.@03

 @77ד@88@99@05וכל מקום שנאמר מותר וכו'.@06 כתב מרן ז"ל שבשאומר בין וכו'. נ"ב צ"ל שכשאומר אין וכ"ה בדפוס אמשטרדם חדש וא"כ קאי אאין מכין ונראה יותר לגרוס שכשאומר כן וקאי אאינו חייב כלום או פטור מכלום וכן נראה עיקר ודו"ק.@03

 @77ה@88@99@05דברים המותרים וכו'.@06 בספר משנה למלך ז"ל הביא מחלוקת רש"י ותוס' ז"ל אי פלוגתייהו דרבי יהודה ורבי שמעון באיסור תורה דוקא אבל באיסור דרבנן אפי' ר"י מודה או דאפי' באיסור דרבנן פליגי נמי אמנם היכא דאיכא מצוה והוא איסור דרבנן לכולי עלמא שרי עיי"ש.@03

 @05כיצד@99גורר אדם וכו'.@06 כתב הרמ"ך ז"ל נראה שהוא גורס אבל בגדולים דברי הכל מותר ולכך לא מפליג ומתיר בכל ענין ולא נהירא דאם כן מאי מקשה מההיא דגורר אדם לימא דההיא כרבי שמעון דמתיר בכל ענין שאין מתכוין אפילו בגדולים דדמי לפסיק רישיה ובספרים מדוייקים נמצא מחלוקת בקטנים אבל בגדולים דברי הכל אסור דדמי לפסיק רישיה וצ"ע עכ"ל כוונתו מבוארת דרוצה לומר כדפריך תלמודא דף כ"ט מהא דר"ש אומר גורר אדם מיטה כסא וספסל דקתני גדולים כגון מיטה וקתני קטנים כגון כסא למאן דאמר אבל בגדולים דברי הכל מותר הוה ליה לדחויי ההיא ר"ש היא ורבי יהודה אין הכי נמי דמודה ליה בגדולים ובקטנים דוקא הוא דפליג ומכח זה ומשום דהוי פסיק רישיה הכריח כגירסת הספרים דגרסי אבל בגדולים דברי הכל אסור. אכן דבריו אלה ז"ל צריכים לי עיון טובא דאיך אפשר לנו לומר שנעלם מעיני הרב ז"ל דברי רש"י והתוספות שם דרש"י ז"ל הכריח דמדהזכיר ר"ש גדולים וקטנים על כרחך משום דר"י פליג אתרווייהו דאם לא כן לישמועינן קטנים וכל שכן גדולים וכתב ז"ל דסברת ר"י איתא במסכת ביצה דף כ"ג ר"י אומר כל הכלים אין נגררין וכו' ע"כ. ומבואר שם דמתניתין ר"י דוקא דאי ר"ש דאמר גורר אדם וכו' משמע להדיא דבכולהו פליג ומתניתין נמי כל הכלים קאמר ותו דסברת היתר הגדולים טפי לא נדחה בש"ס משום דלא אפשר אף דהוי פסיק רישיה דמאי דמותיב רבה לרבי ירמיה רבה אינו אלא בקטנים אבל בגדולים דלא אפשר לא מותיב כלל אף דהוי פסיק רישיה והתוספות גם כן דחו גירסת דברי הכל אסור מדמשמע בפרק כל שעה דטפי שרי היכא דלא אפשר מהיכא דאפשר ע"כ. ותו דאף בגדולים לא הוי פסיק רישיה ודאי כמו שמבואר מדברי רבינו דאפשר שיעשה חריץ ואפשר שלא יעשה ואף אם ודאי יעשה הוי כפרצה דחוקה דשרי משום שאין כוונתו לאותה מלאכה כלל ולא ניחא ליה ונעשית המלאכה מאיליה והוי כלאחר יד דדרך חריץ היינו במרא וקרדום וכיוצא כמ"ש רש"י פרק כירה דף מ"ו מה שאין כן בחתיכת ראש העוף כמבואר בדברי רבינו ודו"ק.@03

 @05והנה@99@06מהך סוגיא וממתניתין דביצה שהזכרנו מוכח דרבי יהודה פליג ארבי שמעון במטה כסא וספסל ובגדולים דלא אפשר לכולי עלמא שרי ומתבאר עוד מהך סוגיא דלרבי יהודה אף במידי דרבנן אסור אף אם אינו מכוין ותדע מעובדא דלעיל דאבין ציפוראה דגרר ספסלא בעיליתא דשישא ורבי יצחק מיחה בו דגזרה עיליתא דשישא אטו עיליתא דעלמא ועל כרחך כר' יהודה הוא ולא אשכחן מאן דפליג עליה ותדע עוד דהתוספות ז"ל כתבו דההיא דאמימר דשרא זילחא ולא גזר אטו שאינה מרוצפת יש לחלק דאין לגזור מחוזא אטו שאר עיירות אבל בעיר אחת גזר עליה זו אטו עליה אחרת הרי דרבי יצחק דסבירא ליה כרבי יהודה פירש דר"י גופיה כשאסר אסר לעולם דאם לא כן לא הוו מקשו מידי דאימא דאמימר לא סבירא ליה הא דרבי יצחק ותו דהוה קשה טובא לרבי יצחק גופיה מנא לן לגזור כן ולהחמיר בדברי רבי יהודה כיון דאיכא רבי שמעון דסבירא ליה דמותר להדיא אף באיסורא דאורייתא כדמוכח מההיא דמוכרי כסות וממתניתין דנזיר חופף ומפספס דף פ"א ובמכילתין דף נ' ואילו הך דגורר אדם מטה כסא וספסל אינו אלא מדרבנן דהוי חורש כלאחר יד כדאיתא להדיא במכילתין דף מ"ו וכמ"ש רש"י ז"ל עיי"ש ומעתה איכא לאתמויי טובא על מה שכתב רש"י ז"ל בפרק אמר להם הממונה דף ל"ד גבי ההיא דאמר אביי אפילו תימא שהגיע לצירוף דבר שאין מתכוין מותר ופריך דאביי סבירא ליה דקרא דבהרת אתא לרבי יהודה ומתרץ הני מילי בכל התורה כולה אבל הכא צירוף דרבנן הוא ע"כ. ופירש רש"י ואין שבות במקדש לא גרסינן דהא תלה טעמא באין מתכוין משמע דסבירא ליה דבדרבנן לא גזר ר"י כלל והוא הפך ההיא דפרק כירה והך דהכא וכבר התוספות ז"ל נתעוררו בזה עיין עליהם הגם דלענ"ד נראה דרש"י ז"ל לא נתכוון לזה כלל ומה שפירש כן הוא לדעת אביי דהוא פסק כר"י בדאורייתא דקמסייע ליה קרא אבל בדרבנן סבירא ליה כרבי שמעון וכן הוא המשך הסוגיא דלא פריך אלא לאביי דפסק הכא הכי והתם משמע דפסק כר' יהודה ולדידיה הוא דפריק תלמודא הני מילי וכו' לא בדעת ר"י ובאמת שלא ידעתי למה לא פירשו כן התוס' ז"ל דנראה דניתן ליאמר בשופי ומכל שכן כי היכי דלא תקשה לרש"י ז"ל מסוגיין ומדידיה אדידיה ועיין להרב משנה למלך ז"ל בענין זה וקל להבין.@03

 @04ורוחץ@99ידיו וכו'.@06 קשה דבגמרא דף כ' מוכח דגם ראשו שרי אף בנתר וחול ומה שיש עוד לדקדק בזה עיין להרב לח"מ ז"ל שתירץ על נכון ותהילה להי"ת שכיוונתי לדבריו לכן לא אאריך יעו"ש.@03

 @77ו@88@99@05אע"פ שלא נתכוון לה חייב.@06 נראה דרבינו אינו מחלק בפסיק רישיה בין כשיש לו הנאה מאותה מלאכה לאין לו הנאה והרב המגיד ז"ל הביא דעת הערוך שאם לא נהנה הוא מותר ויש מי שכתב פטור אבל אסור ע"כ. ועיין בפרק הבונה דף ק"ג ופרק לולב וערבה.@03

 @77ז@88@99@05כל העושה מלאכה וכו'.@06 עיין להרב בתי כהונה דף ע"ט שהאריך בחילוקי דין מלאכה שאינה צריכה לגופה.@03

 @05או@99המכבה וכו'.@06 וחילוקי דין זה עיין בדברי רבינו ריש פ' י"ב. @03

 @77ח@88@99@05ועקר אילן וכו'.@06 מדנקט עקירת אילן דהוי מלאכה אחרת לגמרי משמע דאם נתכוון להרוג את זה והרג את זה חייב דעל כל פנים הרי הרג ואף שלא נתכוון לזה כלל אפילו הכי הרי נעשית מקצת מחשבתו וכן כתב רבינו לקמן הלכה י'. האמנם מאי דקמבעיא לי באם נתכוון להרוג את הבהמה והרג את האדם או איפכא מה דינו מי נימא שם הריגה אחת היא והרי הרג וחייב או דילמא הריגה דשויא במינים בעינן ופטור. ובאמת דפשט הלשון שכתב רבינו לקמן מורה דמין השוה בעינן דומיא דשתי נרות ושתי תאנות שכתב שם ז"ל וגם לשון זה שכתב הכי מוכח ואם נאמר כן יקשה דאדנקט הכא נתכוון להרוג ועקר אילן דהויא סוג מלאכה אחרת לגמרי דפטור לישמועינן רבותא אפי' נתכוון להרוג את הבהמה והרג את האדם או איפכא דפטור אף דעל כל פנים הרג ונתקיימה מקצת מחשבתו וכל שכן עקירת האילן וכן נמי איכא לספוקי בנתכוון להרוג איש והרג אשה אי נמי טומטום או אנדרוגינוס אלא דבהני שהם מין אנושי הדעת נוטה קצת לחייבו אמנם באדם ובהמה הוא דקשה כאמור.@03

 @05הרי@99זה ק"ו וכו'.@06 למ"ש הרב המגיד ז"ל עיין להרב לח"מ ז"ל אמנם מה שהבין במ"ש בסוף דבריו ומכל מקום עיקר כוונתו וכו' שכתב שכוונתו דרה"י [כצ"ל] באמצע וכרמלית ורשות הרבים מכאן ומכאן עיי"ש הדבר קשה מלשון ועברה שכתב רבינו וכמ"ש הרב וגם מדכתב ונעשה איסור חמור משמע דנעשה מעצמו ואם איתא הרי עשאו בידים בלא מתכוין ואין שייך לשון נעשה לכן נראה לענ"ד דבא הרב לקיים פירושו הראשון שכתב שהכרמלית קרובה אליו ורה"ר רחוקה ממנו ומ"ש לפניו היינו נמי בכי האי גוונא ודו"ק.@03

 @05נתכוון@99לעשות דבר המותר וכו'.@06 שם דף ע"ב איתמר נתכוון להגביה את התלוש וחתך את המחובר פטור לחתוך את התלוש וחתך את המחובר רבא אמר פטור אביי אמר חייב רבא אמר פטור דהא לא נתכוון לחתיכה דאיסורא אביי אמר חייב דהא קמכוין לחתיכה בעלמא אמר רבא מנא אמינא לה וכו' ופי' רש"י ז"ל נתכוון להגביה את התלוש כגון סכין בערוגת הירק ונתכוון להגביהו וחתך את המחובר פטור דכתיב אשר חטא בה וכו' פרט למתעסק בדבר אחר וכו' ע"כ. ונראה דהוכרח לפרש דנתכוון להגביה סכין ובהגבהתו חתך את המחובר ולא פירש שנתכוון להגביה ירק תלוש וכו' משום דאם איתא לא הו"ל למימר וחתך את המחובר אלא הול"ל ותלש את המחובר אלא ודאי לשון חתך מורה דאיכא סכין אמטו להכי בנתכוון להגביה פירש דהיה רוצה להגביה הסכין שהיה בערוגה.@03

 @05והתוס'@99@06ז"ל הקשו עליו מצד הדין דאם (כן) ההיא דנתכוון לחתוך תלוש וחתך מחובר [היינו לחתוך תלוש] (משמע) וחתך מחובר אחר אבל לחתוך מחובר זה וחתך מחובר אחר משמע דחייב לכו"ע וקשה לר"ת דבסוף פ' ספק אכל אמר שמואל המתעסק בחלבים ועריות חייב שכן נהנה בשבת פטור דמלאכת מחשבת אסרה תורה מוכח התם דאפי' בנתכוון ללקט תאנה זו וליקט תאנה אחרת פטר שמואל ולקמן בפרק הזורק פטר רבא נתכוון לזרוק ארבע וזרק שמונה כי לא אמר כל מקום שתרצה תנוח וכ"ש נתכוון לזרוק בצד זה וזרק בצד אחר דלא נעשה כלל רצונו או נתכוון לחתוך מחובר זה וחתך מחובר אחר דפטור ונראה לר"ת דהכא מיירי בנתכוון לחתוך תלוש ונמצא שהוא מחובר וחותך מה שהיה מתכוין אלא שלא היה יודע שהוא מחובר ופליגי בקרא דאשר חטא בה וכו' עכ"ד ודברים אלו לכאורה תמוהים מכמה טעמי חדא דכיון דרבא יהיב טעמא למילתיה משום דלא איכוון לחתיכה דאיסורא מוכרח דכל היכא דאכוון לחתיכה דאיסורא מודה לאביי דאז יהא חייב על כל פנים ותו דהתוס' ז"ל ייחסו לרבא מה שאינו בגירסאות שלפנינו דהתם בפ' הזורק דף צ"ז קאמר סתם תלמודא פשיטא נתכוון לזרוק שמונה וזרק ארבע הרי כתב שם משמעון נתכוון לזרוק ארבע וזרק שמונה מהו ומתרץ ולאו היינו דאמר ליה רבינא לרב אשי ואמר ליה באומר כל מקום שתרצה תנוח וכו' עיי"ש ולא מצאתי בקיאות אחר באותו פרק כי אם זה ולא הוזכר רבא בכל אותה סוגיא כי אם רבה בה"א ורב יוסף בר פלוגתיה וגם זה אינו ענין לדין נתכוון לזרוק ד' וזרק ח' שכתבו התוס' כמבואר שם דאינהו לא איירו אלא בדרבי יהודה אם לא שנאמר דכיון דפשיטא ליה לסתם תלמודא הוא דכתבו כן. ויותר נראה לענ"ד דהם ז"ל היו גורסים רבא באל"ף שם וע"פ האמור. ולקושיא ראשונה צ"ל לדידהו דמאי דאמר רבא הרי לא נתכוון לחתיכה דאיסורא ר"ל בנדון זה דחתך מה שהיה רוצה דנעשית מחשבתו עם כל זה מפטר משום דלא נתכוון לחתיכה דאיסורא אמנם בנתכוון לחתוך מחובר זה וחתך מחובר אחר אף דנתכוון לחתיכה דאיסורא הרי לא נעשית מחשבתו שהוא עיקר טעמא לחייבו. ונראה דמחמת דוחק זה הוכרח רבינו לפסוק דבנתכוון להיתר דוקא הוא דפטרינן ליה אבל אם נתכוון לאיסור יש מקום לחייבו בתנאי שתעשה מחשבתו וכמו שמבואר בדבריו לקמן בדין שתי נרות וכו'.@03

 @04אלא@99@06דאכתי קשה טובא מה שהקשה הרב לחם משנה ז"ל דלפי דברי רבא ואביי הוה ליה לפסוק פטור כדאמר הש"ס ומה גם מהצריכותא דעביד התם דף ע"ג. ומה שנראה לענ"ד דרבינו לא פטרו לגמרי שהרי לא כתב דמותר הוא אלא אינו חייב כלום ולשון זה רוצה לומר שיש בו צד איסור אלא שאינו חייב מכת מרדות וכמ"ש מרן ז"ל להדיא בריש פרקין והכלל שאמר שמואל בפ"ק דף ג' ובפרק האורג דף קי"ז כל פטורי דשבת פטור אבל אסור בר מתלת וכו' מפרש רבינו דר"ל שיש איסור בהם אמנם אין חומר איסורן שוה דבנתכוון להיתר גמור ועלה בידו איסור אין לחייבו על זה מכת מרדות דהיינו לשון פטור כמ"ש בריש הפרק ובנתכוון לאיסור אלא שלא נעשית מחשבתו אז יש לנו לחייבו מכת מרדות וכמ"ש לקמן בדין נתכוון ללקט תאנים שחורות וכו' וטעמו ונימוקו עמו דאין להשוות מחשבת היתר למחשבת איסור ואמטו להכי עביד צריכותא התם בדין נתכוון לזרוק שתים וזרק ארבע וכסבור רשות היחיד ונמצא רשות הרבים והך דהכא משום דכלהו להיתר נתכוון וזאת היתה לו לרבינו שהשמיט הנך תרתי הכא ובפרק י"ג משום שכבר סיים וכן כל כיוצא בזה כלומר שנתכוון להיתר ועלה בידו איסור וזה הוא ההכרח עצמי שהכריחו לפטור ממכת מרדות בנתכוון להיתר לתת חילוק בינו לנתכוון לאיסור ובזה אפשר שיתיישב כל מה שהקשה הלח"מ עיי"ש.@03

 @77ט@88@99@04וליקט לבנות.@06 הכי איתא בברייתא סוף פ' אכל ומציאות תאנים לבנות איתיה נמי בזמנינו ומ"מ הדין לא ישתנה לפי הענין ודו"ק.@03

 @77י@88@99@05היו לפניו שתי נרות וכו'.@06 כריתות דף י"ט והקושי הגדול הוא מבואר כדברי הראב"ד ז"ל וראיתי להרב לחם משנה שיישב דברי רבינו בטוב טעם ודעת וכוונתי לקצת דבריו תהלה לאל לכן לא אאריך לבד ראיה זו אומר הכרח עצמי לדעת רבינו דרבא פליג אדשמואל בסוף פרק אכל חלב דף י"ט דפריך רבא גופיה לשמואל מההיא דתינוקות וכו' דמשמע מינה דמתעסק חייב לכו"ע דקשה דלדידיה מי ניחא הא איהו נמי פטר מתעסק כדאיתא נמי התם בריש הסוגיא בנתכוון לחתוך את התלוש וחתך את המחובר אלא מוכרח לומר דמשום דאיהו לא פטר מתעסק אלא בנתכוון להיתר גמור לא קשה לדידיה דחבורה מתכוין לאיסור מקרי ולהכי פריך למאן דפטר מתעסק בכל ענין ותו במאי דפריך רב יהודה לשמואל ממתניתין דנתכוון ללקט תאנים וליקט ענבים וכו' ולא פריך לאביי ורבא משום דאינהו לא פטרי אלא במתעסק בהיתר וכמ"ש רש"י והתוס' ז"ל שם ועם כי התוספות עצמם ס"ל דרבא בשיטתיה דשמואל קאי ופטר גם במתכוין לאיסור וכדמוכח מההיא דפ' כלל גדול ובפ' ארבע מיתות דף ס"ד וגם בריש הסוגיא התם בד"ה איתמר וכו' צריך לומר בהכרח דמ"ש כן היינו למסקנא דמלתא דמייתי ברייתא לסיועי לרבא בהיו לפניו שתי נרות וכו' דמוכח מינה דרבא פטר אפי' בנתכוון לאיסור ומ"ש הכא היינו לרב יהודה דלא מצי פריך לרבא משום דאיהו לא איירי בההיא דנתכוון לחתוך תלוש דמייתינן לעיל אלא בנתכוון להיתר וזה מדוייק בדבריהם שלא כתבו דאינהו לא פטרי בהכי וכו' אלא דאינהו לא מיירו בהכי ופשוט הוא אמנם רש"י ז"ל דס"ל דפליגי ובמתכוין לאיסור לא פטר אפילו רבא נקט בדבריו לשון פטור עיי"ש. אלא דכפי זה קשה לרש"י ז"ל דבההיך ברייתא דהיו לפניו שתי נרות גריס ז"ל פטור כגירסת התוספות ועל כרחך צ"ל דלשמואל קאמר הכי וליה לא ס"ל ואיהו גופיה סמיך אמתניתין דתינוקות דאייתי לעיל ואתי שפיר גם לדעת רבינו ומה גם דלאביי נמי צריך לומר כן דמחייב גם בנתכוון להיתר משום דאיכוון לשום חתיכה והך ברייתא פטרה אפילו נתכוון לאיסור גמור ודו"ק.@03

 @77יא@88@99@05כבה זו והדליק זו וכו'.@06 נראה דחייב תרתי קאמר משום מכבה ומשום מבעיר כשנתכוון לשתיהם אע"פ שהשתי מלאכות הפכיות נעשו בנשימה אחת. ונראה לענ"ד פשוט שאם הדליק על ידי העשן של הנר עצמו כי טבעו להדליק מנר אחר דלוק וכגון שכבה נר אחד על ידי הרוח וכיוצא וקדם הוא תכף והדליקה מנר אחרת על ידי העשן של הנר הכבה פשיטא שיתחייב משום מבעיר דמי שנתן טבע לפתילה להדליק מנר אחר הוא נתן טבע לעשן זה שידליק ומה לי זה או זה וכן נמי אם נתכוון לכבות ולהדליק כגון שהיו שתי נרות דולקות זו למעלה מזו בכיוון וקרובים שכשיכבה התחתונה קרוב הדבר מאד שתדליק פעם אחרת מאותה שלמעלה על ידי העשן שטבעו לעלות אף שלא עשה כי אם מלאכה אחת בפועל והאחרת היא בכח כיון שנתכוון לשתיהם ושתיהם מלאכות האסורות מחייב תרתי ודו"ק. והרי מצינו בחותה גחלים בשבת דהיינו שמהפך העליונים למטה והתחתונים למעלה שחייב שתים משום מכבה את העליונות ומבעיר את התחתונות כדאיתא בסוף פרק אכל ופסקו רבינו ספ"ז דשגגות עיי"ש. @03

 @77יב@88@99@05הרי שנתכוון וכו'.@06 רבינו השמיט חלוקא דנתכוון להוציא לאחריו והוציא לאחריו דחייב משום דמלתא דפשיטא היא דהא איתעבידא מחשבתו והכי קאמר רב אשי שם דף צ"ב ומסקנא נמי התם דלכו"ע חייב ומעתה בהרב לח"מ ז"ל נפל ט"ס בודאי שכתב וז"ל אבל אם נתכוון להוציא לפניו ובא לו לאחריו פטור וכו' הוא הדין דלאחריו ובא לו לאחריו פטור כדקאמר רב אשי בפרק המצניע ורבינו לא חייש להביא דכבר אמר שם רב אשי דלא מבעיא קאמר והוא פשוט יותר ע"כ. ואין ספק דאשגרת לשון הוא דבכולה סוגיא התם ורב אשי גופיה חייב הוא דקאמר עיי"ש. וגם בפסקי הרא"ש שם נפל ט"ס אחר וחסר תיבת פטור עיי"ש. ועוד נראה שרבינו זלה"ה השמיענו דין לאחריו ובא לו לאחריו במה שהקדים כל המתכוין לעשות מלאכה ונעשית ביותר על כוונתו חייב ועל כרחך היינו דרך חידוש דלא מבעיא כשנעשית כוונתו דזה פשיטא ודאי שחייב אלא אפילו ביותר נמי חייב דהיינו שמירה מעולה שכתב אח"ז ובשלמא בגמ' מצאו מקום להקשות אמתניתין מדיוקא אדיוקא משום דקתני סתמא והוה ס"ד דכיון שהיא שמירה פחותה ליפטר אמנם רבינו שביאר הדברים על נכון אין כאן שום גמגום כלל ועיין בש"ס ודו"ק.@03

 @77יג@88@99@05היה חגור בסינר וכו'.@06 שם דף צ"ג באמת אמרו האשה החוגרת בסינר בין מלפניה בין מלאחריה חייבת וכו'. ורבינו לא הזכיר אשה משמע דסבירא ליה דלאו דוקא ואפשר דנפקא ליה מדאמרינן התם תנא שכן לבלרי מלכות עושים כן ע"כ. וכיון דילפינן חיובא מלבלרי מלכות אם כן מה לי אשה מה לי איש ועל כרחין לפרש דדרכו בכך דאם לא כן תיפוק לי שלא הוציא כדרך המוציאים וכמ"ש רבינו פי"ב ועיין לרבינו פ' י"ט דין ג'.@03

 @05בין@99בשרו וחלוקו וכו'.@06 פירוש דזה הסינר הוי כעין מכנסים וכן פירש רש"י שם ובפרק מרובה דף פ"ב וצריך לומר שהיו קושרין ומהדקין אותו גם למטה ברגליהם או בירכותיהם שאז הוא משליך החפץ בין הבשר והחלוק שהוא סמוך לבשר ומכיון שהסינר הוא רחב לצד מטה החפץ חוזר אילך ואילך בעת הלוכו ואינו נופל לארץ והוא כעין אותם שבזמנינו. ודע שיש עוד מין סינר אחר לנשים שאינו לצניעות כזה עיין להסמ"ג עשין ס"ה בדיני המוציא וכו'.@03

 @77יד@88@99@05לכתוב איגרת וכו'.@06 הכי איתא בהבונה דף ק"ג ועיין בדברי רבינו פי"א.@03

 @05וכן@99אם נתכוון לארוג וכו'.@06 שם ועיין בדברי רבינו פ"ט.@03

 @77טו@88@99@05כל מלאכה שהיחיד וכו'.@06 בהמצניע דף צ"ב.@03

 @05כגון@99שעקר החפץ.@06 משנה בפ"ק.@03

 @77טז@88@99@05שניהם חייבים.@06 והקשה הרב לחם משנה ז"ל דרבינו פסק כאן כרבי יהודה דדריש תלתא מיעוטי נפש תחטא אחת תחטא ברשות תחטא חד למעוטי זה עוקר וזה מניח וחד למעוטי זה יכול וזה יכול וחד למעוטי יחיד שעשה בהוראת בית דין וקשה דרבינו פסק בפי"ג דשגגות דיחיד שעשה בהוראת בית דין חייב ואם כן איך פסק כאן כר"י דהא אי לר"י הוה ס"ל חייב לא מיתוקם סברתיה כלל דאיהו מוקי חד למעוטי יחיד שעשה בהוראת בי"ד ולתרץ זה הקשה עוד דלמאי איצטריך הש"ס לייחס לר"י מלתא מיעוטי לימא דלר"י לא הוו אלא תרי וכדקאמר לרבי מאיר ונימא דלר"י יחיד בהוראת בי"ד חייב ותירץ דאיצטריך משום דבריש הוריות אית ליה לר"י דפטור דאמרו שם אמר רב יהודה אמר שמואל זו דברי ר"י אבל חכמים אומרים חייב וכו' ולהכי איצטריך בגמרא לומר דלר"י ג' מיעוטי הוו וכו' ורבינו ראה לפסוק כאן כר"י משום דר"מ מסייע ליה אבל בהא דיחיד שעשה בהוראת בי"ד פסק כחכמים וכו' עיי"ש. ולענ"ד נראה אחרי המחילה רבתי תיובתא קחזינא פירוקא מספקא לא קחזינא חדא דעיקר קושייתו היא דהיכי מוקמינן לקרא דאי ס"ל כר"י על כרחך לא מצי לפסוק כחכמים מכח קרא דתלתא מיעוטי ואי פסק כחכמים הא לא דרשי מיעוטא דבעשותה להכי ואם כן לפסוק בכולהו כר"ש ומה יושיענו לומר דכאן פסק כר"י משום דר"מ קמסייע ליה ותו דר"מ לא מסייע אלא בחדא דהיינו בזה אינו יכול וזה אינו יכול אבל בזה יכול וזה יכול פליג עליה דאיהו מחייב ור"י פוטר ואף אנו נאמר דפסק כר"י משום דר"ש קמסייע ליה בזה יכול וזה יכול אלא דזו אינה הכרעה.@03

 @05ואם@99@06באנו לתת טעם אמאי פסק רבינו כן הדבר מבואר דפסק כסתם מתניתין דהיינו תנא קמא דמחייב בזה אינו יכול וזה אינו יכול דמקרו רבים לגבי ר"ש מכח הסתמיות וכדאמרינן בכמה דוכתיה ותו דר"י הוא כמו מכריע בין ר"מ לר"ש דחד פטר בכולהו וחד מחייב בכולהו ור"י מחלק ובחדא ס"ל כר"מ וחדא כר"ש וגם סתם ברייתא התם מסייעת לר"י וגם התוס' שם ד"ה אמר מר הקשו על סתם תלמודא לפי גירסתם דהוה ליה למיבעי אליבא דר"י דקיימא מתניתין כוותיה וכו' עיי"ש משמע דהלכתא נמי כוותיה מכח מתניתין והיא גופא דעת רבינו דפסק כת"ק דמתניתין ומאי דקשיא דאיך פסק כחכמים דהתם מודינא ודאי דקשיא היא ומה גם אעיקרא דדינא קשיא דסתם מתניתין דהתם פטר ור"מ ור"י פטרי הכא וגם ר"ש לדעת התוס' פטר אף דבזה הדעת נוטה לפירוש רש"י מדאוקימו ההיא מתניתין כר"י וכר"מ בריש הוריות ולא אשכחן מאן דאוקים לה התם כר"ש ולזה צ"ל דאפ"ה חכמים הוו רבים וגם מדשקיל וטרי תלמודא התם בדעת חכמים לכך פסק כוותייהו א"נ מלשון אבל דקאמר התם וכמ"ש הלח"מ ז"ל וכאן לא חש לדר"י אלא סמך אסתם מתניתין וסתם ברייתא. ומעתה על כרחך צ"ל דחכמים דהתם דרשי מיעוטא דנפש תחטא אחת תחטא כר"י ובעשותה דרשי ליה או למיעוטא אחריתי או דיחיד שעשאה חייב כדאיתא התם ומשום דהוה אמינא דדוקא יחיד אבל ג' או ד' אימא דפטירי להכי אתא קרא דמעם הארץ לחיובינהו כדאיתא התם והיא ברייתא בתורת כהנים וכמ"ש רש"י שם ד"ה ועדיין אני אומר וכו' ועם כל זה אכתי לבי מהסס.@03

 @04ומה@99@06שדרשו ריבוי אחר ריבוי הפך הכלל דאין מיעוט אחר מיעוט אלא לרבות ראיתי להרב בעל קרבן אהרן שם פרשה ז' שכתב דלא אמרינן הכי אלא היכא דלא נשכח מה למעט במיעוט אמנם אם נמצא מה למעט אפי' מיעוטים רבים כולהו דרשינן עיי"ש. ואישתמיטתיה ז"ל דברי הירושלמי והביאם רש"י ז"ל בהוריות דף ג' ד"ה ובי"ד משלים וכו' ואי קשיא הא אמרינן בכל התורה אין מיעוט אחר מיעוט אלא לרבות והיכי אמרינן אלו שלשה מיעוטין וכו' בירושלמי מתרץ ה"מ היכא דליכא אלא שני מיעוטין אבל היכא דאיכא שלשה מיעוטין בזה אחר זה בחד קרא כולהו אתו למעט וכן בל"ב מידות וכו' עכ"ל וירושלמי זה הוא בריש הוריות עיי"ש.@03

 @77יז@88@99@04הרי שחבל בחבירו וכו'.@06 שם דף ק"ו וביאור הדברים עיין לרבינו פ"ח ופ"י ופי"ב.@03

 @05חפר@99גומא וכו'.@06 מימרא דרבי אבא פ' כלל גדול דף ע"ג ואפילו לר"י וכו' ועל מה שהקשה הרמ"ך ז"ל לדברי רבינו דהוה ליה לחלק בין בית לשדה כבר יש ללמדו שפיר מתוך דברי רבינו וכמ"ש הרב המגיד ומרן ז"ל עיין עליהם.@03

 @77יח@88@99@05הרי שסתר וכו'.@06 ומבואר עוד בדברי רבינו בפ' עשירי עיי"ש.@03

 @77יט@88@99@05מקצתה בשוגג וכו'.@06 שבת דף ק"ב ורבינו נראה דפסק כרבא דאוקי מתניתין דמילי מילי קתני דאלו לרב אשי מתניתין איירי בשחזר ושכח דהיינו לומר שתחילת הזריקה היתה בשוגג ואחר כך הזיד ושוב שגג קודם שישלים שיעור הזריקה ומדכתב רבינו עד שיעשה שיעור המלאכה כולה בזדון או בשגגה משמע דאם הזיד בנתיים פטור. וקצת קשה דאמאי לא פסק כרב אשי דלדידיה אין צריך לידחק ולומר דמילי מילי קתני ואף דרב אשי חסורי מחסרא קאמר הרי מבואר דלאו דוקא היא דבמשנה גופא יש לפרש כן וכמ"ש התוס' ד"ה רב אשי וכו' ותדע דרבינו גופיה בפירוש המשנה פירשה כרב אשי עיי"ש אף דהתם נמי קשה דנראה דפתיך דברי רבא עם דברי רב אשי שכתב וז"ל כשתדקדק לשון זאת המשנה תמצא בה קושיא וכו' ושיעורה בגמרא כך הזורק ונזכר לאחר שיצאת מידו או שלא נזכר וקלטה אחר וכו' פטור הא נחה חייב במה דברים אמורים כשחזר ושכח אבל לא חזר ושכח פטור שכל חייבי חטאות וכו' ע"כ. פתח בדרבא וסיים בדרב אשי. אם לא שנאמר בדוחק דכיון דרב אשי לא פליג ארבא לענין דינא אמטו להכי נקט דבריו לפרש המשנה ביתר שאת. ולענין פסקו של רבינו כאן נראה לענ"ד פשוט דלא קשה מידי וזה ממ"ש פ"ו מהלכות שגגות וז"ל אכל כחצי זית ונודע לו וחזר ושכח ואכל כחצי זית אחר בהעלם שני פטור שהרי נודע לו בנתים ויש ידיעה לחצי שיעור וכו' וכן אם הוציא שתי אמות בשוגג ושתי אמות במזיד ושתי אמות בשוגג אם בזריקה חייב לא מפני שאין ידיעה לחצי שיעור אלא מפני שאין בידו להחזירה לפיכך לא הועילה לו הידיעה שבנתים ואם בהעברה פטור שיש ידיעה לחצי שיעור ע"כ. והדברים ק"ו אם כשהשלים השיעור דהיינו הד' אמות שהיה במזיד דהוה לן לאפטורי כיון דתחילתו בשוגג וסוף גמר חיובו במזיד אפי' הכי חייב משום דגמר פעולתו בשוגג. [בשוגג] נמי ואין בידו להחזירה בשתי אמות שוגג ונודע לו בנתים וחזר ושכח קודם סיום הארבע דנמצא תחילה וסוף חיובו ופעולתו בשוגג ואין בידו להחזירה לא כל שכן דחייב דהיינו כרב אשי ותדע עוד דתחילה כתב דין כזית ודין שתי אותיות דלא הוי יותר משיעור חיובו ואח"ז מייתי כך דהוציא במציאות שעושה יותר משיעורו וקשה דהוה ליה לכתוב דין זרק ארבעה ושכח וחזר ושכח אי הוי דומיא דאכילה וכתיבה ושוב הו"ל למימר אבל אם זרק שש אמות וכו' אלא ודאי לא הוצרך להביאו מפני שנלמד במכ"ש מדין זה וכתב דין זה לאשמועינן חידושא דבזורק לעולם חייב כיון דאין בידו להחזירה בתנאי שסוף הפעולה תהיה בשוגג דאם היתה במזיד אזי לא אמרינן אין בידו להחזירה לחיובי אלא פטור הוא כמסקנא דסוגיין. אלא דאכתי קצת קשה ממה שכתב רבינו פ"ב מהלכות שגגות וז"ל אין אדם חייב חטאת על שגגתו עד שיהיה שוגג מתחילה ועד סוף וכו' כיצד כגון שהוציא חפץ מרשות לרשות בשבת עקר בזדון והניח בשגגה או איפכא פטור וקשה דלישמועינן רבותא אפי' בזורק דאין בידו להחזירה דפטור ומכ"ש מעביר כמבואר בסוגיין וכבר ראיתי להרב לח"מ שנתעורר בזה ולא תירץ כלום. ולענ"ד נראה אפשר דנקט מעביר שהוא יותר מצוי והווה מזורק בהך עניינא שיהא שוגג תחילה וקודם השלמת השיעור יהיה מזיד או איפכא וחדא מנייהו נקט וסמך עצמו אמ"ש בפ"ו דאם איתא דזורק שתי אמות בשוגג ושתי אמות במזיד חייב משום דאין בידו להחזיר לישמועינן הא ומכ"ש וק"ו בשש אמות דכולהו איתנהו ביה סוף הפעולה בשוגג ואין יכול להחזירה. ומעתה יפה כתב רבינו כאן עד שיעשה שיעור המלאכה כולה מתחילה ועד סוף בשוגג או במזיד דהיינו לאפוקי היכא שהתחיל במזיד וסיים בשוגג אי נמי התחיל בשוגג וסיים במזיד דבענין זה כל המלאכות שוים אמנם היכא דהוה ליה ידיעה בנתים סמך אמ"ש בהלכות שגגות דשם ביאר דיש ידיעה לחצי שיעור לפוטרו משום דבעינן כל השיעור בשוה וכמו שרמז כאן לבד מזורק משום דאין בידו להחזירה ודו"ק.@03

 @55פ"ב@66@99@77א@88 @05דחויה היא שבת וכו'.@06 יומא דף פ"ג ומדברי מרן ז"ל מוכח דר"ל דהיכא דאפשר למעוטי באיסורא ממעטינן ולא אמרינן הואיל והותרה לגמרי הותרה עיין עליו והרח"א נר"ו כתב דנפקא מינה היכא שיש גוים מזומנים או נבלה מזומנת או החולה יכול בעצמו לחלל השבת ע"כ. ובההיא דגוים מזומנים שכתב נר"ו מספקא לי ממ"ש רבינו לקמן וז"ל כשעושים דברים אלו אין עושים לא על ידי כותים וכו' והטעם כמ"ש ז"ל שלא יאמרו שלא ניתנה שבת לידחות על ידי ישראל ויסתכן החולה ובההיא דחולה יכול לעשותה כתב האיסור והיתר דאפילו דהחולה עצמו יכול לעשותה על ידי הדחק מותר לבריא לעשות לו שהותרה בכהאי גוונא.@03

 @77ב@88@99@05אמדוהו ליום השבת וכו'.@06 מימרא דרב יהודה אמר רב אמתניתין דפרקא בתרא דיומא דף פ"ד וכתב מהר"ם בן חביב שם בספר שמות בארץ וז"ל ומשמע דאפילו הוא סמוך למוצאי שבת דלא נשאר משבת רק שעה או חצי מחללין ומתוך תשובת הרשב"א שכתב הרב ב"י יו"ד ס"ס קל"ד לא משמע הכי וצ"ע ע"כ. ומתוך דברי רבינו נראה פשוט דאין ממתינין כלל שהרי דימהו לחול לגבי חולה שיש בו סכנה ועוד כתב לקמן ואסור להתמהמה וכו' ועיין עוד להרב המגיד לקמן ד"ה וכל שאפשר וכו'.@03

 @05ומדליקין@99לו וכו'.@06 שם דף קכ"ט.@03

 @77ג@88@99@05גדולי ישראל וחכמיהם.@06 שם ומרן ז"ל פירש דרוצה לומר גדולי לאפוקי קטנים ישראל לאפוקי כותים וחכמיהם למעוטי נשים ע"כ. וכ"כ בב"י וקשה קצת דמילת גדולי הוא סמוך ואם איתא הוה ליה לומר גדולים וישראל וכו' ותו דהוי יתור נפיש דמכיון שכתב דאין עושים ע"י אלו מכלל דאחריני שרו דאלא מאן ובפירוש המשנה דפרק מפנין פירש גדולי ישראל ולא נקט וחכמיהם כי הכא זאת ועוד כי שם כתב ולא עמי הארץ ומוכח דאפילו גדולים אסור אם הם עמי הארץ דכקטנים דמו ולפי זה אפשר דכוונתו כאן נמי כי התיבות דגדולי ישראל וחכמיהם כולא חדא מלתא היא ולאפוקי גם כן עמי הארץ אף אם הם גדולים בשנים וכאן לא הזכיר עמי הארץ בהדי אינך משום דאינו בברייתא ומ"מ צ"ל דכוונתו הכא דהיכא דליכא חכמי ישראל יעשו אותו עמי הארץ ולא אינך דקילי טפי.@03

 @05ואסור@99להתמהמה וכו'.@06 וכתבו התוס' ביומא שם דאפילו היכא דאפשר בגוי מצוה בישראל שמא יתעצל הגוי וכו' ע"כ. ואפשר דגם לזה נתכוון רבינו.@03

 @05שנאמר@99אשר יעשה וכו'.@06 עיין מ"ש פ"ה דיסודי התורה.@03

 @77ד@88@99@05החושש בעיניו וכו'.@06 רבינו לא הזכיר סוף אוכלא ופצוחי עינא המוזכר בגמרא דעבודה זרה דף כ"ח משום דמכלל הן אתה שומע לאו והלח"מ כתב דנלמד מדין כוחל עיניו שכתב לקמן עיי"ש.@03

 @05כל@99צרכי רפואה וכו'.@06 אפשר שדקדק לכתוב כן על פי מ"ש בפירוש המשנה ס"פ יוה"כ וז"ל ואין הלכה כרבי מתיא בן חרש בזה שהוא מתיר להאכיל לאדם ביום צום כפור הכבד של כלב שוטה כשנשך כי זה אינו מועיל אלא בדרך סגולה וחכמים סוברים כי אין עוברים על המצוות אלא ברפואה בלבד ר"ל בדברים המרפאים בטבע והוא דבר אמיתי הוציאו הדעת והניסיון הקרוב לאמת אבל להתרפאות בדברים שהם מרפאים בסגולתן אסור כי כחם חלוש אינם מצד הדעת וניסיונו רחוק טענה חלושה מן הטוען וזה העיקר דעהו וזכרהו כי הוא עיקר גדול עד כאן לשון הזהב וכן דקדק ז"ל בדין ו'.@03

 @77ה@88@99@05וכן אם יש מכה וכו'.@06 ע"ז דף כ"ח מימרא דרב אדא בר מתנה אמר רב ועיין בדברי הרב המגיד ז"ל בחילוקי דין זה. ודע שרש"י ז"ל כתב שם דמכה של חלל היינו בחלל גופו והתוספות הביאו משם הירושלמי כל שהוא מן החלל ולפנים ע"כ. משמע דהבינו ז"ל בדעת רש"י שאין בכלל זה מן הפה ולפנים ורבינו פירש הדבר להדיא שכתב מן השפה ולפנים בין בפיו וכו' וכן הוא משמעות הש"ס שם.@03

 @05מן@99השפה ולפנים בין בפיו וכו'.@06 שם ודקדק לכתוב מן השפה ולפנים והדר מפרש כי היכי דלא נטעי ועיין להרב ב"י או"ח סימן שכ"ח.@03

 @05וכן@99כל חולי וכו'.@06 יומא דף פ"ד.@03

 @77ו@88@99@05הבולע נימא וכו'.@06 ע"ז דף י"ב וכתבו התוספות שם ואע"ג דבבכורות פ' אלו מומין משמע שגם אחר ששתה העלוקה הוא יכול לחיות הרבה מכל מקום מחללין עליו את השבת וכו' מידי דהוה אמכה שעל גב היד וגב הרגל דחשיבי כמכה של חלל לחלל את השבת ואע"פ שפעמים מתרפא מאיליו ע"כ. וכבר מבואר כל זה בדברי רבינו שכתב אפילו ספק וכו' ועיין עוד פי"א מהלכות רוצח.@03

 @05וכן@99מי שנשכו וכו'.@06 יומא דף פ"ד ושם דף פ"ה למדו מהיכן נפקא לן דפיקוח נפש דוחה שבת מכמה קראי עיי"ש ועיין מ"ש לעיל דין ד'.@03

 @05או@99אחד מזוחלי עפר.@06 שבת דף קכ"א והיתר ההריגה בשבת לכל המזיקין עיין בדברי רבינו פי"א ומ"ש שם בס"ד. @03

 @77ז@88@99@05פטורים מכלום וכו'.@06 לשון זה משמע שיש קצת איסור וכמ"ש מרן ריש פרק א' ומדכתב אחר זה שכולם ברשות הביאו דר"ל דהותר מפני פקוח נפש משמע דאין בו שום צד איסור כלל. וצריך לומר דטעמא דברשות הביאו לא אתא אלא לפוטרו היכא דהביאו בזה אחר זה או הבריא בראשונה אמנם לעולם על כל פנים שום צד איסור עשו וקל להבין.@03

 @77ח@88@99@05יכרתו עוקץ אחד.@06 במנחות דף ס"ד ועיין להתוספות שם ופשיטא לן דשתים בעוקץ אחד ושלש בעוקץ אחד שתים מייתינן שלש לא מייתינן דלרבויי בשיעורא אסור הר"ן והרשב"א והרא"ש הביאם הרב המגיד ז"ל ומסתברא ודאי דאיירי דשניהם מוכנין לפניו דאל"כ היותר קרוב ומהר עדיף.@03

 @77ט@88@99@05המבשל לחולה וכו'.@06 פ"ק דחולין דף ט"ו מסקנא דגמרא והלכתא וכתב מרן בשם המפרשים ז"ל שלמוצאי שבת מותר לבריא לאלתר ואין צריך להמתין ככדי שיעשו וכו' ע"כ. והרב כנסת הגדולה או"ח סימן שי"ח כתב שאם היה יום טוב אסור דאין שבת מכין ליו"ט מהרי"ל ז"ל, לקוטי מהר"י ווי"ל ז"ל סי' ב'.@03

 @05מותר@99לבריא וכו'.@06 גם זה שם הלכתא השוחט לחולה בשבת מותר לבריא באומצא וכו' וכתב הרא"ש וז"ל ואם תאמר והא אין יכול למולחה בשבת וי"ל שיאכלנו באומצא בלא מלח ואע"ג דאיכא לאו בדם האברים וכו' היינו כשפירש מן הבשר אבל כל זמן שלא פירש אין בו שום איסור כדמוכח לקמן וכו' ע"כ. וטעם איסור המליחה בשבת איתיה בפרק כלל גדול דף ע"ז וכמ"ש הר"ן ז"ל שם דאף דקי"ל אין עיבוד באוכלין הני מילי לענין חיוב אבל מדרבנן אסור וכ"כ התוס' שם מההיא דשמונה שרצים דף ק"ח אין מולחים צנון בשבת ופסקו רבינו פ' כ"ב עיי"ש. מעתה רבינו דס"ל דאפי' באוכל בשר חי בעי מליחה והדחה כמ"ש להדיא פרק שישי דמאכלות אסורות וז"ל והרוצה לאכול בשר חי מולחו יפה יפה ומדיחו יפה יפה ואחר כך יאכל ע"כ. ואם כן לדידיה תקשה איך הותר לבריא לאכול בשר זה חי בשבת הא בעי מליחה ואינו יכול למולחה בשבת כקושית הרא"ש ז"ל אם לא שנאמר כמו שכתבו התוספות שם דף י"ד ד"ה ונסבין חבריא וכו' דהיינו בעבר ומלחה עיי"ש אי נמי אפשר דלדעת רבינו לא נאסר כי אם במולח להניח אמנם במולח כדי לאכול מיד אפילו מדרבנן שרי דלא שייך בזה כבישה וכו' כמ"ש פכ"ב ודמי למולח ביצה דשרי לגמרי ועיין בספר דמשק אליעזר בזה הפרט. ועם כל זה עדין לבי מהסס לפי תירוץ זה משום דהכא קמכשיר ליה לאכילה מאיסור להיתר על ידי המליחה. ועיין למרן וב"י או"ח שם שהאריך בדין שוחט לחולה וכו' והביא חילוקי הפוסקים ז"ל לענין מוקצה אי בעינן שיהא חולה מבעוד יום דוקא או אפילו בשבת גופיה. אמנם רבינו זלה"ה לא חילק בדבר כלל וק"ל.@03

 @77י@88@99@05עושים לו כל צרכיו וכו'.@06 קצת קשה דמכיון שכתב עושים לו כל צרכיו ע"י כותי וכו' אמאי איצטריך תו לפרושי לבשל לאפות ולהביא מרשות לרשות היה די באומרו אומרים לכותי לעשות לו כל צרכיו. וי"ל דאיצטריך כי היכי דלא נטעי לומר דמכיון שהוא חולה שאין בו סכנה לא שרינן אמירה לגוי אלא בכולל עשה כל צרכי חולה זה אבל לומר לו בפרטות כל כי האי לא שרינן משום דכמה דאפשר למעוטי באיסור שבות ממעטינן דומה למ"ש הפוסקים ז"ל וכו' להכי איצטריך לפרש וק"ל.@03

 @05כוחל@99עיניו מן הכותי.@06 משמע דאפילו עמיץ ופתח. והרב עראמה ז"ל כתב להיפך ואין נראה כלל דבגמ' דביצה דף כ"ב מסקינן מסייע כי הך אין בו ממש ומעשה רב ועיין להמגן דוד [ט"ז] סי' שכ"ח.@03

 @05ובדברי@99@06הרב המגיד שכתב אבל חושש והוא מתחזק והולך כבריא וכו' ר"ל שיש לו איזה מיחוש בעלמא קל דבזה אין להתיר כלל. ומ"ש לקמן אבל באבר אחד כיון דאין בו סכנה לא הותר לישראל אפי' שבות גמור. וזהו שלא התירו לכחול אלא מן הכותי ע"כ. היינו שחושש באותו אבר הרבה אלא שאין בו סכנה ואמטו להכי אסרינן על ידי ישראל ושרינן ע"י כותי מה שאין כן לעיל דלא שרינן אפי' על ידי כותי ובזה יתיישב מ"ש הלח"מ ז"ל עיי"ש. אלא דאכתי קשיא לי דכאן כתב הרה"מ דלכחול את העין [דווקא] בסוף האוכלא היינו שחולה ממנו כל הגוף תדע שכתב שנופל למשכב מחמתו ועוד שדימהו לחיה ובהא נמי קעסיק ז"ל ושרי גם לישראל כיון שאינו אלא משום שבות ואם כן קשה דאמאי כתב רבינו וכן כוחל עיניו מן הכותי ומאי איריא כותי אפי' ישראל שרי דכוחל אין בו אלא משום שבות כמבואר בדברי רבינו פרק כ"ג והרה"מ גופיה דימה לקמן חולי אבר אחד שאין בו סכנה לכוחל את העין שלא הותר אלא על ידי כותי ועל כרחך באינו כולל כל הגוף קאמר דאי לאו הכי שרי אף לישראל כמו שביאר גם כן שם וצריך לומר דכוחל בסוף אוכלא דווקא הוא שנופל למשכב וזה שרי גם על ידי ישראל אבל כוחל שכתב רבינו לאו בסוף אוכלא הוא אלא שכוחל להאיר מאור עיניו מפני שחושש בהם קצת ועיין להרב פרי חדש או"ח סימן תצ"ו ועם זה גם כן אין אנו צריכים למה שנדחק הלח"מ ז"ל עיי"ש.@03

 @04ומכל@99@06מקום משמע מדברי הרה"מ דמ"ש אבל באבר אחד כיון שאין בו סכנה וכו' רוצה לומר שאין בו סכנת האבר שיאבד ויבטל ומשו"ה לא התירו אלא שבות ע"י גוי אבל אם יש סכנת ביטול האבר משמע דהוי דומיא דחולי הכולל כל הגוף תדע שכתב עוד אבל מלאכה גמורה בישראל לא הותרה אפילו בסכנת אבר אחד אלא בסכנת נפשות ע"כ. מדנקט מלאכה גמורה בישראל משמע דשבות בעלמא שרי אף לישראל גופיה דאם לא כן לימא אבל בישראל גופיה אפילו שבות אסור וגם מסתברא לומר כן מההוא עובדא דאמתא דרב יהודה דפקעא עינא ודרש עלה עין שמרדה מותר לכוחלה ופי' רש"י ורוצה לצאת כאדם שמורד ויוצא והתם שרינן אפי' על ידי ישראל וכן משמע מדברי רבינו פ"א דיו"ט שכתב דמותר לכחול את העין אע"פ שאין שם חולי משמע דאפי' סכנת אבר ליכא וכן משמע מהרה"מ שכתב דלפי שהנאת הגוף הוא שרי עיי"ש אבל מרן ז"ל לא הבין כן בדברי הרב המגיד ומשמע דגורס התם פקעא עינא ומתה כגירסת הרי"ף ז"ל והיינו כמ"ש שם דשורייני דעינא באובנתא דליבא תלו והבין ז"ל דכוונת הרה"מ דאף שיש סכנת אבר אם אינו כולל כל הגוף לא הותר אלא על ידי גוי ע"כ. ומ"ש הרה"מ אבל באבר אחד כיון שאין בו סכנה. ר"ל סכנת נפשות אף שיש סכנת אבר ומפני זה הקשה עליו דלא נרמז בלשון רבינו חילוק בין סכנת אבר לחולי הכולל כל הגוף כלומר דבסכנת אבר ואינו כולל כל הגוף לא שרי אלא שבות ע"י גוי ובחולי הכולל כל הגוף שרי אפילו ע"י ישראל ולענ"ד נראה דאינו מוכרח אחרי המחילה הראויה מכבוד רבנותו זלה"ה וק"ל. שוב זכיתי שכיונתי לדעת הרמ"א או"ח סי' שכ"ח.@03

 @04ובעיקר@99@06ספיקו של הרא"ש שהביא מרן בשם הטור ראיתי חזות קשה שהקשה עליהם ז"ל הרב מגן דוד [ט"ז] שם מההיא דפ"ב דביצה דף כ"ב אמימר שרא למיכחל עינא מגוי בשבתא אמר ליה רב אשי מאי דעתיך דאמר עולא בריה דרב עילאי כל צרכי חולה עושים על ידי גוי בשבת ואמר רב המנונא כל דבר שאין בו סכנה אומר לגוי ועושה הני מילי דלא מסייע בהדיה אבל מר קמסייע בהדיה דקא עמיץ ופתח אמר ליה מסייע אין בו ממש ע"כ. מוכח מהך עובדא דבליכא סכנת אבר לא שרי אלא ע"י גוי וע"י ישראל אפילו שבות אסור אם כן מאי מספקא ליה להרא"ש ופסק דין זה הרא"ש והטור סי' תצ"ו ובאמת שטרחתי ליישב דברי הרא"ש לומר דלעולם לא היה שם חולי רק מיחוש בעלמא ומאי דמדמה להו היינו להקשות לאמימר מאי דעתיך וכו' אבל לפי האמת לא שוו א"נ דהתם מיירי לשחוק הסמנים גם כן דזה לא הותר לישראל כלל ומה שדחה הרב גם זה מההיא דיו"ט של ר"ה היה מקום לדחותו דהאי כדיניה והאי כדיניה ומ"ש רש"י ז"ל אינו אלא פי' המילה ולא נחית לפירוש הענין אלא שעם כל זה אכתי קשה מדמסיק אבל מר קמסייע בהדיה וכו' מסייע אין בו ממש משמע דבכוחל גרידא קאמר. ומאי דאפשר בדוחק דהרא"ש ז"ל נסתפק בחולי הכולל כל הגוף וגם חושש באבר אלא שאין בו סכנה והך דאמימר מפרש לה באינו כולל כל הגוף אלא במיחוש אבר וההא פריך ליה מאי דעתיך כלומר לדמות מיחוש אבר גרידא לחולי הכולל כל הגוף אפי' לפי דעתך הא מר קמסייע בהדיה וההא מתרץ דאינו וכו' ולדידן לא קיימא לן כאמימר אלא בעינן נמי שכולל כל הגוף ויש ליישב דברי הרא"ש בכה"ג ודו"ק.@03

 @04מעלים@99אזנים וכו'.@06 ע"ז דף כ"ח אמר רבה בר זוטרא א"ר חנינא מעלים אזנים בשבת תני רב שמואל בר יהודה ביד אבל לא בסם איכא דאמרי בסם אבל לא ביד ופירש רש"י מעלים אזנים גידי אזנים פעמים שיורדים למטה ומתפרקין הלחיים וצריך להעלותם ויש סכנה בדבר ורבינו נראה דסבירא ליה דאין סכנה בדבר ועיין מ"ש פ' כ"א.@03

 @05ומעלים@99אנקלי.@06 שם דף כ"ט אמר ר' יהושע בן לוי מעלין אונקלי בשבת מאי אונקלי אמר רב אבא אסטומכא דליבא ופירש רש"י אסטומכא דופני בשר שתחת הלב והוא טרפשא. לישנא אחרינא תנוך שכנגד הלב שקורין ניבל"א ופעמים שנכפף לצד פנים ומעכב את הנשימה וזהו עיקר ע"כ.@03

 @05ומחזירין@99את השבר.@06 שבת דף קמ"ח וכתב הרב המגיד ז"ל שהרמב"ן חולק על רבינו וס"ל שלא התירו בחולי שאין בו סכנה כל מין שבות אלא דוקא שבות שיש בו שינוי ונעשה כלאחר יד עיי"ש.@03

 @77יא@88@99@05היולדת וכו'.@06 דע ששלשה זמנים הזכיר רבינו ביולדת ובשלשתם כתב שמחללין עליה את השבת אחד כאן שכתב כשכורעת לילד ושוב הזכיר בדין זה בשעה שהיא צועקת בחבליה שזה מסתמא קודם לכורעת לילד ובדין י"ג כתב משיתחיל הדם להיות שותת ומסתמא הוא אחר שישבה על המשבר דהיינו כשכורעת לילד ובפרק מפנין דף קכ"ט איפליגו מאימתי פתיחת הקבר אמר אביי משעה שתשב על המשבר רב הונא בריה דרב יהושע אמר משעה שהדם שותת ויורד ואמרי לה משעה שחברותיה נושאות אותה באגפיה ע"כ. ונראה דרבינו פסק ככולהו לקולא משום דהוי ספק נפשות ולקולא וכדאיתא התם גבי אמרה צריכה אני וכו' ואם כן צריך לומר שחברותיה נושאות אותה באגפיה היינו צועקת בחבליה שהזכיר רבינו דאל"כ מנא ליה הא ומה צורך להזכירו כיון שדעתו ז"ל דדוקא כשכורעת לילד או הדם שותת אמנם בפירושו להמשנה שם כתב וז"ל אבל אין מתחילין בחילול שבת עד שתשב על המשבר ויתחיל הדם להיות שותת ומאותה שעה עד תשלום ג' ימים מחללין וכו' ע"כ. ונראה לענ"ד להשוות המידה דלא פליג אמ"ש כאן דשם כתב דרך כלל למה שהוא לרוב הנשים וסתמא דמלתא וכאן נחית לדינא בפרטות שיש נשים לפעמים שצועקים בחבליהם קודם ישיבתם על המשבר ויש שמתחיל הדם להיות שותת ויש אחר זה ונקטינן בכולהו לקולא ועיין להרב ב"י או"ח סי' ש"ל ויש שיטה אחרת להרי"ף ז"ל עיין עליו ודברי רבינו נראין ודו"ק.@03

 @05ממקום@99למקום.@06 בפירוש המשנה פירש רבינו אפילו מחוץ לתחום.@03

 @05ואע"פ@99שאינה רואה.@06 הלשון מיותר ואפשר שהוא פירוש מ"ש בגמ' דף קכ"ח דאמרה אי איכא מידי חזיין חברותי ועבדין לי.@03

 @05וכל@99שאפשר לשנות משנין וכו'.@06 שם דף קכ"ט כמה דאפשר לשנויי משנינן ומדכתב רבינו דין זה גבי חיה ולא גבי חולה שיש בו סכנה אדרבא כתב לעיל דין ב' דשבת לגבי חולה שיש בו סכנה הרי הוא כחול משמע להדיא דסבירא ליה דחיה שאני וכמ"ש הרב המגיד ז"ל שכאב היולדת וחבליה הם כדבר טבעי לה ואין אחת מאלף מתה מחמת לידה ולפיכך החמירו לשנות במקום שאפשר ולא החמירו בחולים וכו' ושוב הביא שהרמב"ן ז"ל ס"ל מהא דהוא הדין לכל חולה של סכנה דהיכא דאפשר לשנות משנין ע"כ. ונראה לענ"ד פשוט דגם להרמב"ן ז"ל היינו בתנאי שאינו מתעכב יותר בשינוי זה דאל"כ הרי קי"ל דאסור להתמהמה כמ"ש רבינו לעיל והוא מהגמרא והירושלמי עיי"ש. ולמ"ש הרה"מ דמלשון רבינו נראה דלא נאמר השינוי אלא בחיה ולא בחולה שיש בו סכנה וזהו שכתב הרי הוא כסכנת נפשות ע"כ. כתב הרב חיים אבואלעפיא נר"ו דהרה"מ נראה דגריס כסכנת בכ"ף וגרסינן בבי"ת ואין הכרח שרבינו חולק על הרמב"ן ע"כ. ואחר המחילה עיקר הכרח הרה"מ הוא ממ"ש רבינו לעיל כללו של דבר חולה שיש בו סכנה הרי הוא כחול לכל הדברים דאין לעשות שום שינוי ומה שהביא ממילת כסכנת אינו אלא לרווחא דמלתא שכך הייתה גירסתו אמנם מבואר הוא שחולקים בזה ודו"ק והב' גירסאות כבר מצאתים בכתב יד.@03

 @77יב@88@99@05אין מיילדים את הכותית בשבת.@06 ע"ז דף כ"ו ולא ידעתי מה היא תמיהתו של מרן ז"ל בפ"ט דע"ז שתמה למה לא הזכיר רבינו דין זה והרי כתבו כאן שהוא מקומו וגם הוא ז"ל בשלחנו הטהור נמשך אחריו ביו"ד סי' קנ"ד ובאו"ח סי' ש"ל. ויש מי שנדחק דכוונת מרן למה לא כתב הטעם והדוחק מבואר דכאן גבי שבת היה לו לתמוה כן ותו דאין שייך בזה תמיהה וצ"ע.@03

 @05ואין@99חוששין לאיבה.@06 פירוש דיכלי למימר להו דידן דמנטרי שבתא מחללינן עלייהו דידכו דלא מנטרי שבתא לא מחללינן כדאיתא פרק אין מעמידין דף כ"ו.@03

 @05שאין@99שם חילול.@06 היינו כמ"ש התוס' שם ד"ה סבר רב יוסף וכו' היושבת על המשבר שכבר נעקר הולד לצאת אי נמי כיון דכלו לו חדשיו פסקו גידוליו ע"כ.@03

 @05את@99בת גר תושב.@06 מבואר מדאמרינן בכמה מקומות שאנו מצווין להחיותו וכדאיתא בפ' השוכר דף ס"ה ועיין להרב כנסת הגדולה או"ח סימן ש"ל שהתיר לילד להקראים בשבת דאף שהם חוטאים בנפשותם מ"מ הא מנטרי שבתא.@03

 @77יג@88@99@05חיה משיתחיל וכו'.@06 עיין להרח"א נר"ו ובמה שכתבתי לעיל דין י"א. בהרב המגיד לאו ברייתא. צ"ל לאו בריותא ור"ל שאף שנראה לנו שאין בה חולי כ"כ אינו אמת שכשיולדת אינה מרגשת אלא אחרי כן וכ"כ הרב ב"ח ז"ל. הרבה שבחיל. צ"ל שהרבה בחול.@03

 @05ואחר@99שתלד וכו'.@06 שם דף קכ"ט אמרו נהרדעי וכו' כדברי רבינו והרב המגיד ז"ל כתב בשם רב אחא דתוך שלשה אפילו היא והרופאים אומרים שאינה צריכה מחללין והרמב"ן נחלק ואמר שלא נאמרו אלו הדברים אלא כשאין שם חכמה ובקי וכו' אבל יש שם ואומרים אינה צריכה אין מחללין ע"כ.@03

 @05והני@99@06ג' ימים לא נתבאר אם בעינן מעת לעת או לא ובפ"ב דמילה כתב רבינו דחולה ממתינין לו שבעת ימים משהבריא מעת לעת והיה נראה דשני התם דאין שם חילול שבת דהא עכ"פ הויא מילה שלא בזמנה היא ומה לנו אם נמתין משא"כ הכא דאיכא חילול שבת אלא דמתוך הסוגיא דיבמות דף ע"א לא משמע הכי דיש נ"מ גם בחולה לענין קרבן פסח וכו'. ובשו"ת תרומת הדשן סי' קמ"ח הכריח לענין תענית יוה"כ דאם ילדה בז' בתשרי צריכה להתענות ודלא כאשר"י דס"ל דבעינן מעת לעת ולההיא דחולה תירץ דיש לחלק בין חולה הגוף מחמת לידה ובין חולה הגוף דעלמא ופסק כוותיה הרב ב"י או"ח סי תרי"ז ועיין להרב מעיל שמואל ז"ל.@03

 @77יד@88@99@04במקומות הקרים.@06 זה כתב רבינו מסברא ובגמרא שם אמרו סתם אמר רב יהודה אמר שמואל עושים מדורה לחיה בשבת סבור מינה לחיה אין לחולה לא בימות הגשמים אין בימות החמה לא ולא היא לא שנא חיה לא שנא חולה לא שנא בימות הגשמים לא שנא בימות החמה איתמר אמר רבי בר אבין אמר שמואל הקיז דם ונצטנן עושין לו מדורה אפילו בתקופת תמוז ע"כ. ומבואר דעת רבינו ששמואל לא בא אלא לדחות מה שאמרו בימות החמה לא מפני שהחיה הרי היא כהקיז דם דודאי שפעה דם הרבה אבל לחולה כדקאי קאי והרמב"ן ז"ל חלק עליו עיין להרב המגיד ז"ל.@03

 @05אבל@99אין עושים מדורה לחולה וכו'.@06 הנה הרב המגיד ז"ל הבין דעת רבינו בחולה שאין בו סכנה אמנם מרן ז"ל חלק עליו וסבירא ליה דאיירי בחולה שיש בו סכנה עיין עליו ואף שאיני כדאי להכריע נראה לענ"ד דלפי מה שכתב רבינו בתחילת הפרק וז"ל כללו של דבר שבת לגבי חולה שיש בו סכנה הרי הוא כחול לכל הדברים שהוא צריך להם ע"כ. מעתה אם איתא דהכא איירי בחולה שיש בו סכנה והטעם דאסור לעשות מדורה היינו משום דאפשר לחממו על ידי בגדים כל כי האי הוה ליה לפרש על פי מ"ש לעיל ודו"ק.@03

 @05וביום@99השלישי וכו'.@06 הני חמין שהוחמו בשבת לא קאי אלא איום השלישי או אחר המילה אבל לפני המילה אסור לגמרי ותדחה המילה עד למחר וכן השיב רבינו לחכמי לוניל ז"ל הביאו מרן ז"ל פ"ב דמילה ועיין להרב המגיד ז"ל. ודע שמצאתי בהרמב"ם כתב יד קדמון משנת הקי"א ואחר כתב יד משנת הקס"ב שנמחק תיבת למילה וכתוב במקומה להדיח בחמין וכו'.@03

 @77טו@88@99@05האשה שישבה על המשבר וכו'.@06 פ"ק דערכין אמתניתין דהאשה שיצאה ליהרג אין ממתינין לה עד שתלד ישבה על המשבר ממתינין לה ואמרינן בגמרא ישבה על המשבר מ"ט כיון דעקר גופא אחרינא הוא אמר רב יהודה אמר שמואל האשה שיצאה ליהרג מכין אותה כנגד בית הריון כדי שימות הולד תחילה וכו' למימרא דהיא קדמה ומיתה ברישא והא קיימא לן דוולד מית ברישא דתנן תינוק בן יומו נוחל ומנחיל וכו' דוקא בן יום אחד אבל עובר לא דהוא מיית ברישא וכו' הני מילי לגבי מיתה איידי דוולד זוטרא חיותיה עיילא טיפה דמלאך המות ומחתך להו לסימנים אבל נהרגה היא מיתה ברישא והא הוה עובדא ופרכיס עד תלת פרכוסי מידי דהוי אזנב הלטאה דמפרכסת אמר רב נחמן אמר שמואל האשה שישבה על המשבר ומתה בשבת מביאין סכין ומקרעים את כריסה ומוציאין את הולד פשיטא וכו' לא נצרכא להביא סכין דרך רשות הרבים וכו' ע"כ. ופירש רש"י אבל עובר אם מתה מעוברת לא ירתי לה קרובי העובר דהוא מית ברישא ומשני הני מילי דהוא מית ברישא לגבי מיתה כשהיא מיתת עצמה ופרכינן לגבי מיתה מי מיית היא ברישא והא וכו' ופרכיס לאחר מיתת אמו זנב הלטאה אם חותכים אותה מפרכס החתיכה ואע"פ שאין בה חיות ומקרעין את כריסה דזמנין דמקרי דהיא מייתא ברישא ע"כ.@03

 @05ובסוגיא@99@06זו איכא למידק טובא דלפום הך מימרא דרב נחמן אמר שמואל נראה דהוולד אף שמתה אמו יכול להתקיים ולחיות ומשמע ודאי דהיא מייתא ברישא ואם כן כי מתרץ ליה דההוא עובדא דפרכס מידי דהוה אזנב הלטאה כלומר ולעולם דהוולד מיית ברישא אמאי לא מותיב ליה מהך דהאשה שישבה על המשבר דמוכח מינה דאפשר שתמות אמו תחילה וכמ"ש רש"י ז"ל ומשום הכי התירו לחלל שבת כגון להביא סכין דרך רשות הרבים ואלו הוה בריא לן דהוולד לעולם מיית ברישא פשיטא שלא היו מתירים לחלל שבת ואם כן ההיא דפרכס תלת פרכוסי הוה אתיא כפשטא. @03

 @04והדבר@99@06מבואר דאין כאן קושיא דמימרא דרב נחמן אמר שמואל אינה אלא באשה שישבה על המשבר דאמרינן לעיל שכבר נעקר הוולד לצאת ומהאי טעמא ממתינין לה עד שתלד אמנם בלאו הכי לעולם דהוולד מית ברישא וכן דקדק רש"י שכתב בההיא דאבל עובר לא אם מתה מעוברת כלומר שמתה מעצמה בלי חולי הלידה דהיינו ישבה על המשבר דבכי הא אי אפשר שיחיה וכי פריך ליה מההוא עובדא דפרכס מתרץ ליה נמי בכי האי גוונא משום דלא משכחת לה בשום פנים שיחיה דאם לא כן אלא שבאחת מני אלף אפשר שיחיה הוה ליה לתרץ דחז"ל לא דברו אלא בהווה ורגיל ולא חיישי למיעוטא דמיעוטא ומעתה לא תקשה נמי דאמאי נקט בההיא מתניתין דנחלות תינוק בן יומו דמשמע שכבר נולד לישמועינן רבותא אפילו בישבה על המשבר דכיון דלאו מלתא פסיקתא היא דאפשר שימות מחמת חבלי לידה לא נקיט ליה ונקט תינוק בן יומו שכבר ניצול דהוי מלתא פסיקתא וכזה תירצו התוס' פרק מי שמת דף קמ"ב ובנדה דף מ"ד, ומבואר גם כן מדבריהם דדוקא במתה מעצמה הוא דאמרינן דאין שום מציאות שיחיה אמנם בנהרגה אי נמי מתה מחמת לידה דהיינו בישבה על המשבר לא מעתה בהכרח לומר שמ"ש רש"י דזמנין דמקרי דהיא מייתא ברישא הדבר מבואר דלא קאי אלא לדברי ר"נ אמר שמואל דהיינו בישבה על המשבר דוקא דאם לא כן קשה כל מה שהקשינו.@03

 @04והוזקקתי@99@06לזה מפני שראיתי להרב מג"א או"ח סי' ש"ל שכתב דמשמע מתשובת רמ"א סי' מ' דלעולם קורעים אותה דבספק נפשות אזלינן לקולא ואחרי המחילה הראויה הדבר קשה טובא כמ"ש ומה שהקשה שם מדברי התוספות דחולין דף ל"ח התירוץ נראה לענ"ד מבואר ממ"ש בפ' מי שמת ובנדה ועל כרחך חדא מנייהו נקטו וגם מדברי רש"י דפרק אלו טריפות לא קשיא דכוונת רש"י אינה אלא אמתה מעוברת ולא בישבה על המשבר וכן פירש ז"ל בההיא דנדה שציין בד"ה אבל עובר וכו'.@03

 @04ותמהתי@99@06ממ"ש הרב עוד שם דמדסתמו הרמב"ם והמחבר משמע דלעולם קורעים ונסתייע גם כן מדברי רש"י שכתב דזמנין דמקרי דהיא מייתא ברישא דמשמע דלעולם קורעים ודלא כהתוספות שחילקו בין מתה מחמת לידה א"נ נהרגה למתה מחמת עצמה שהיא גמרא ערוכה הנ"ל ולא זכיתי להבינו חדא דהרמב"ם והרב ב"י לא סתמו דבריהם ומשמע דפרשום ביתר שאת דבשבת שם פסקו האשה שישבה על המשבר ומתה דמשמע ישבה על המשבר דוקא והיינו טעמא כמ"ש בגמרא דגופא עקר הוא וזו היא מימרת רב נחמן אמר שמואל וביו"ד סי' י"ג פסק דין שחט את הבהמה ומצא בה [בן] תשעה חי והפריס על גבי קרקע דטעון שחיטה והרמב"ם ז"ל הביאו פ"ה ממאכלות אסורות דהיינו כדאמרינן התם וכדברי התוספות דבנהרגה נמי אמו מייתא ברישא אבל במתה מעצמה איני רואה שום פוסק שיאמר שמותר לחלל עליו שבת כיון דלא שייך פקוח נפש כלל דהיא מייתי ברישא ודאי והוי נגד גמרא ערוכה ותו קשה לי דמתחילה משמע מדבריו דהחילוק הוא בין נעקר ללא נעקר משמע דהכל הוא בשעת לידה ושוב כתב דהרמב"ם והמחבר הם נגד תוספות והתוספות כתבו להדיא דהחילוק הוא בין מתה מחמת לידה ונהרגה למתה סתם עיין עליהם כי דבריהם מבוארים וכן נראה גם כן מדבריו ז"ל בסוף לשונו כשהביא חילוק התוספות ומה גם שייחס לרש"י ז"ל מה שאינו נראה כלל אחרי המחילה וגם התוספות לא חלקו על דבריו בזה כלל וההיא דנוחל ומנחיל שכתב ז"ל וכן דברי הסמ"ע אינו ענין לזה עיין עליו. סוף דבר שגבו ממני דבריו ז"ל וצל"ע ואין בידי כל הספרים כעת לראות הענין על נכון.@03

 @04שאין@99חזקתו חי.@06 הלכתא גברוותא השמיענו ז"ל דמחללין שבת אפילו באין חזקתו חי ומכאן ראיה עוד למה שכתבתי בדין ב' ועיין מ"ש בדין ג' וכתב הרמ"א בשם האיסור והיתר ז"ל דמה שאין נוהגים עכשיו כן אפי' בחול משום דאין בקיאין במיתת האם בקרוב כל כך שאפשר לולד לחיות ע"כ. ועם כל זה נראה ודאי דהוי הפך דעת רבינו שהרי אפילו באין חזקתו חי קאמר דדחי שבת מכ"ש וק"ו בחול להצלת נפש מישראל וק"ל.@03

 @77טז@88@99@05כיצד ראה תינוק וכו'.@06 דין זה איתיה בפ' יוה"כ דף פ"ד ודין נתכוון להעלות דגים בפ' רבי ישמעאל דף ס"ד והיא פלוגתא דרבא ורבה ורבינו פסק כרבה דפטור וכ"כ פ"ב דשגגות ובדין ראה תינוק ס"ל דכו"ע מודו ביה וכמבואר שם ומזה הוליד ג"כ ההיא דשמע ופירש מצודה להעלותו והעלה דגים בלבד דפטור דאפילו רבא דמחייב אינו מחייב אלא מפני שכוונתו היתה לאיסור ומלאכת מחשבת אסרה תורה ולא איכפת ליה במעשה כלל אמנם אם נתכוון להיתר ואדרבא למצוה פשיטא ופשיטא דפטור שהרי ברשות עשה. @03

 @05ומאי@99@06דאיכא לאיסתפוקי הוא בנתכוון להעלות דגים עם תינוק והעלה דגים בלבד מי נימא כיון שמחשבתו ומעשיו היו באיסור חייב או דילמא הרי נתכוון גם להיתר והוא היה רוצה שיתקיימו שניהם והרי לא נעשית מחשבתו ופטור. תו איכא לאיסתפוקי בדליכא פקוח נפש בנתכוון לעשות דבר אסור עם דבר המותר יחד ונעשו שניהם מה דינו דאילו בפקוח נפש פשיטא דפטור שהרי אפי' בנתכוון להעלות דגים והעלה דגים עם תינוק פטר ליה רבינו מכ"ש בהא. ונראה לענ"ד דבזה פשיטא דחייב דכיון שנעשית כל מחשבתו מהי תיתי דליפטר הרי עשה כל מה שחשב והוא עשאה בלי קדימה ואיחור ובשלמא גבי פקוח נפש בשביל המצוה רבה שעשה ניצול מן העונש להורות כמה גדול כחה של פקוח נפש וברשות עשה אבל בעלמא לא ומינה נמי בנתכוון להיתר ואיסור בלא פקוח נפש ונעשה האיסור לבד דחייב דההיתר בכי הא כמאן דליתיה וכן יש ללמוד מדברי רבינו פ"א עיי"ש. ובאידך ספיקא איכא למימר נמי מההיא דנתכוון להעלות דגים והעלה תינוק עם דגים דאמרינן בגמרא דפטור משום דזיל בתר מעשיו משמע אבל אם מעשיו הם באיסור כגון דא חייב אף דבזה יש מקום לומר דזיל בתר מעשיו דקאמר היינו לרבותא ולעולם דגם בזה ליפטר מטעם דהרי ברשות עשה והוא נתכוון לפקוח נפש דכיון דקי"ל מלאכת מחשבת אסרה תורה הרי העיקר היא המחשבה ואין סברא לומר דרבינו יסבור דהעיקר הוא המעשה ודי לנו לומר ששוים הם וכי היכי דאזלינן אפי' בתר המעשה לפוטרו מכל שכן בתר המחשבה כן נראה לענ"ד ודו"ק.@03

 @77יז@88@99@04ננעל הדלת בפני תינוק.@06 ביומא דף פ"ד אמרינן אע"ג דקמכוין למתבר בסיפי ורבינו נראה שלא היה גורס כן אלא אע"ג דמתבר בסיפי וכן היא גירסת הרי"ף והרא"ש ז"ל וכ"כ הרמב"ם ז"ל והלח"מ נדחק בזה עיי"ש. אכן לפי גרסתינו קשה דאמאי לא נקט הכי בצד כוורי ובאידך. וצ"ל לפי זה דדוקא במתבר בסיפי דאינו אלא איסור דרבנן דכל המקלקלים פטורים ולא מקרי על מנת לתקן אלא בשצריך לגוף המלאכה וכמ"ש רבינו סוף פרק א' משו"ה הקילו אבל באיסור דאורייתא לא ודו"ק.@03

 @05נפלה@99דליקה וכו'.@06 רבינו השמיט מפסיקין דאיתא התם דר"ל בכלי חרס מלאים מים דמכל שכן הוא ואי נמי מפרש כדברי התוס' דקמ"ל אפילו לאתויי דרך רשות הרבים מ"מ מלתא דפשיטא היא דכבר כתב ז"ל דשבת לענין סכנת נפשות הרי הוא כחול כמ"ש בריש פרקין וההיא דחצר אחרת נלמד מדברי רבינו וכ"כ הלח"מ ז"ל.@03

 @77יח@88@99@05מי שנפלה עליו מפולת וכו'.@06 שם וכתב הרב המגיד דאפילו בספק ספיקא מחללין את השבת וכ"כ הטור סי' שכ"ח ואף דהכי מסתברא מ"מ נראה דמפשט דברי הש"ס לא משמע כן וכבר נתעוררו בזה הלח"מ והרמב"ם ז"ל ונראה לענ"ד דנפקא להו מדאמרינן התם במתניתין שכל ספק נפשות דוחה שבת ורבינו ג"כ כתב בריש פרקין דהרי הוא כחול לענין זה וק"ל. ודע שמצאתי בהרמב"ם כתב יד משנת הקי"א שכתוב במקום ספק הוא שם וכו' ספק חי ספק מת.@03

 @77יט@88@99@05בדקו עד חוטמו וכו'.@06 רבינו פסק כחכמים ולהכי לא חילק בין מצאוהו דרך רגליו למצאוהו דרך ראשו לעולם בודקים עד חוטמו וכן פסק להדיא מרן ב"י בשו"ע סי' שכ"ט.@03

 @77כ@88@99@05היתה חצר וכו'.@06 כל פרטי ודקדוקי דין זה עיין בהרב בן חביב בספר שמות בארץ שם ושפתים ישק. אכן במ"ש דבלשון רבינו קשה דיוקא אדיוקא ולא תירץ כלום על כרחך לומר דרבינו לא נחית הכא לדקדק בדבריו שלא נטעה מכיון שביאר תחילה דבקבועים דהיינו בשכולם בחצר אחד אפילו אלף עכו"ם וישראל אחד מפקחים ועל כרחך היינו טעמא דכל קבוע כמחצה על מחצה דמי וגם ממ"ש בהדיא בפט"ו מהלכות איסורי ביאה וכן מצאתי להרב לח"מ ז"ל. במרן ז"ל הביא תשובת רבינו לחכמי לוניל ז"ל ויש בה הרבה טעיות עיין במגדל עוז. ומ"ש בסוף דבריו שמדברי הרב המגיד יתיישב. לא ידעתי איך מתיישב. בהרה"מ ז"ל שנעקרו עליו. תיבת עליו נמחק. כתב דפליג. צ"ל אלא שכתב.@03

 @77כב@88@99@05המהלך במדבר וכו'.@06 רבינו לא פירש היתר ההליכה דאיתא התם דף ס"ט ופשוט הוא דמדסתם משמע דס"ל דשרי ומ"ש הרב המגיד וכן נראה מפירוש רש"י שפי' דקידושא ואבדלתא אינו אלא משום היכר בעלמא כדי שלא תשתכח שבת ממנו ואם איתא מאי פריך תלמודא במאי מנכר הא איכא תחומין ומזה נראה דלפירוש קמא שכתבו התוספות דמניעת ההליכה לא חשיבה היכר על כרחך לא מפרשי כפי' רש"י דאם איתא בכל דהוא סגי אלא מפרשים ז"ל דבעינן היכר גמור לשמירת שבת כלומר שיקבל קדושת שבת עליו ולא מטעמא כדי שלא ישתכח וכן הר"ן ז"ל שפירש כפי' רש"י ז"ל הקשה קושיא זו ותירץ כדברי רבינו תם שכתבו התוס'.@03

 @05כדי@99פרנסתו וכו'.@06 מסתברא דהיינו דוקא באין לו מה יאכל ואפילו לחם דאם לא כן אין ראוי לו לחלל שבת כלל ודייק דברי רבינו שכתב כדי שלא ימות וכ"כ הטור או"ח סי' שמ"ד ופסקו הרב ב"י ז"ל. אלא דקשה קצת במ"ש הרב מגן אברהם וז"ל ואע"ג דרוב ימים הם חול זה מקרי קבוע ע"כ. ולא ידעתי מאי קאמר חדא דכיון דיש לו מה יאכל מהיכא תיתי להתיר מכח רוב כיון דעל כל פנים איכא ספיקא דשבת בכל יום ותו דהיכי שייך לומר רוב בדבר שעוקר כל הגוף ותו דהיכי שייך קבוע בימים כיון שהוא דבר שאין בו ממש ודו"ק.@03

 @05ואם@99ידע וכו'.@06 נראה פשוט שאם נתן דעתו לזכור יום שבת בשני ליציאתו דקי"ל דמתחיל למנות אותו יום ולסוף ששה עושה שבת בשביעי דנמצא דאותו יום הוא שמיני ליציאתו פשיטא שיכול לעשות באותו יום כל מלאכתו דודאי לאו שבת הוא אלא צריך הוא למנות מיום שלישי וכן נמי אם נתן דעתו ביום ט' ליציאתו צריך שיתחיל לחשוב יום י' וכן על זה הדרך עד לעולם וכן נראה מדברי הר"מ די בוטון בתשובה סי' כ"ח והביאו השיירי כנסת הגדולה סי' שמ"ד.@03

 
