<root><Chapter index="1"><Halacha index="1"><Comment index="1">&lt;b&gt;ושופר שתוקעים וכו'.&lt;/b&gt; פרק ראוהו בי"ד דף כ"ו כל השופרות כשרים חוץ משל פרה וכו' אמר ר' יוסי והלא כל השופרות נקראו קרן וכו' שופר של ר"ה של יעל פשוט וכו' שוה יובל לר"ה וכו' ר' יהודה אומר בר"ה תוקעים בשל זכרים וביובל בשל יעלים ובגמרא אמר רבי לוי מצוה של ר"ה ויוה"כ בכפופים ושל כל השנה בפשוטים והתנן שופר של ר"ה של יעל פשוט הוא דאמר כי האי תנא דתניא ר' יהודה אומר בר"ה היו תוקעין בשל זכרים כפופים וביובלות בשל יעלים ולימא הלכתא כר"י אי אמר הלכה כר"י הו"א אפי' ביובל נמי כר"י סבירא ליה קמ"ל במאי קמפלגי מר סבר בר"ה כמה דכייף איניש דעתיה טפי מעלי וביוה"כ כמה דפשיט וכו' ומר סבר בר"ה כמה דפשיט איניש וכו' וביוה"כ כמה (דפשיט) [דכייף] וכו' ע"כ. ואיכא למידק בהך דרבי לוי דקאמר בשל כל השנה בפשוטים דנראה דהוי דלא כמאן דבשל כל השנה לא פליגי ת"ק ור"י כמבואר בלישנא דמתניתין וי"ל עם מ"ש רש"י בד"ה כמה דפשיט וכו' ובתעניות דלכנופיא לא איכפת לן עבדינן כפופים להיכירא וכו' ע"כ. משמע דר"ל כיון דשופר בתעניות אינו מצוה אלא רשות דהא והרעותם בחצוצרות כתיב ושופר אינו אלא לכנופיא בעלמא עבדינן ליה שינויא מר"ה ויוה"כ דהוי מצות עשה של תורה דון מינה דלר"י דלא שייך ביה היכירא דהא בר"ה בכפופין ויוה"כ בפשוטין אין קפידא בתעניות ואה"נ דאי הוה ס"ל דר"ה ויוה"כ בעי או כפופים או פשוטים הוה בעי היכירא לשל תעניות ונמצא דהך היכירא הוי לכו"ע ומזה הוליד רבי לוי של כל השנה בפשוטין לפי פסקו דר"ה ויוה"כ בכפופים אכן לשיטת רבינו שהשמיט בהל' תעניות דבעינן פשוט נראה דצ"ל דמתני' אף בכפופין קאמר בתענית וה"נ בדרבי לוי וכ"כ הרב שמות בארץ ז"ל.</Comment><Comment index="2">&lt;b&gt;וראיתי &lt;/b&gt;להר"ן ז"ל שהקשה לדעת רבינו דס"ל דלעיכובא פליגי חדא דלר' יהודה זכרים לאו דוקא דהוא הדין שאר כפופין ועוד דכפופין משמע שלא לעכב אלא למצוה דאי לעכב פליגי הו"ל לומר ואחרים אומרים ועוד לעיכובא מנ"ל הא בקרא לא כתיב לא כפוף ולא פשוט ורבי יהודה נמי היכי אמר דשל ר"ה לא כשרים ביובל וכו' והא מיובל גמרינן ליה וכו' ועוד כתב ותדע לך דלמצוה קאמרינן מדאמר רבי לוי מצוה של ר"ה וכו' אלמא כולה מלתא למצוה קאמרינן ולא לעיכובא וכו' ועוד דאי זכרים דאמר היינו של איל דוקא משום עקידת יצחק כי אמרינן בגמ' מר סבר וכו' הו"ל לומר רבי יהודה סבר של איל טפי עדיף משום עקידת יצחק ע"כ תוכן דבריו ונראה לענ"ד להליץ בעד רבינו ז"ל וראשונה למ"ש דאם איתא הו"ל לומר אחרים אומרים יש לפרש לדעת רבינו דרבי יהודה פליג אכולהו תנאי דלעיל וזה דת"ק דרבי יוסי הכשיר כל השופרות וכו' ורבי יוסי לא פליג אלא בשל פרה ותני בתר הכי דאף דכל השופרות כשרים למצוה מן המובחר בעינן בר"ה של יעל פשוט מטעמא דכמה דפשיט איניש וכו' ורבי יהודה פליג דלעיכובא בעינן זכרים דהיינו כפופין ולהכי שינה בלשונו לומר בר"ה תוקעים בשל זכרים דהיה די באומרו בר"ה בשל זכרים כלישנא דת"ק אלא דייק בלישניה אגב ארחיה לאשמועינן כונתו דתוקעים דוקא בשל זכרים ולעיכובא וכן בלישנא דברייתא נקט נמי לישנא דתוקעים וכו' וגם רבי לוי העתיק כוונת רבי יהודה באמרו מצוה של ר"ה ויוה"כ בכפופין ואי למצוה בעלמא קאמר ולא לעיכובא הכי הו"ל למימר שופר של ר"ה ויוה"כ מצוה בכפופין השתא דקאמר מצוה ברישא אשמועינן הלכתא דבעי למימר מצוה דאמר רחמנא לתקוע בר"ה ויוה"כ היינו בכפופין דוקא ובהכי מיתרצא קושיא קמייתא דלא הוה מצי למיתני אחרים אומרים. וגם קשיא מלישנא דרבי לוי כאמור. ולההיא שהקשה דבקרא לא כתיב כפוף ופשוט וכן מה שהקשה לרבי יהודה דהא מיובל גמרינן ליה כבר נתעוררו על זה התוס' ז"ל בד"ה ר"י אומר וכו'.</Comment><Comment index="3">&lt;b&gt;ולקושיא &lt;/b&gt;בתרייתא דהו"ל למימר רבי יהודה סבר של איל טפי עדיף משום עקידת יצחק אפשר דמשום דמלתא דפשיטא היא לא הוצרך לבארו דכיון דר"י קפיד אזכרים דר"ל איל פשיטא דכוונתו זכר לעקידת יצחק וכההיא דרבי אבהו ומשו"ה יהבינן טעמא לכפופין משום דכמה דכייף וכו' דהוי חדושא טפי אי נמי לא בעי תלמודא לומר כן לר"י משום דאיכא למטעי דת"ק פליג האוקמתא דר"א וזה אינו דת"ק ס"ל דטפי עדיף של יעל פשוט מטעמא דכמה דפשיט וכו' ונקט יעל משום דסתמו פשוט ואה"נ דאי משכחת לה של איל ופשוט טפי עדיף מכולהו דאיכא טעמא דרבי אבהו ואיכא טעמא דכמה דפשיט שהיא העיקרית לסברת ת"ק ודו"ק. והנה הר"ן ז"ל לפי שיטתו פירש גבי ההיא דרבי אבהו דטעמא למנהגא אתי לאשמועינן עיי"ש ולדעת רבינו דס"ל דלעיכובא קאמר אין להכריח מלישנא דנקט למה תוקעים וכו' דהרי שם דף ט"ז אמר רבי יצחק למה תוקעים בר"ה וכו' כדי לערבב השטן הרי דבדבר שאינו לעיכובא וכו' קאמר למה תוקעים אלא נראה דהכרח רבינו היינו מלישנא דר' אבהו דקאמר אמר הקב"ה וכו' והך לישנא משמע דהוי לעיכובא כמו אמר הקב"ה הביאו לפני שתי הלחם והעומר וניסוך המים דהוי לעיכובא ועיין להר"ם בן חביב ז"ל.</Comment><Comment index="4">&lt;b&gt;וראיתי &lt;/b&gt;להרב לח"מ ז"ל שתמה הרבה ע"ד מרן ז"ל וז"ל ולא הבנותי זה אדרבא מוכרח בגמרא דמשכחת לה זכרים בלא כפופין דאל"כ תקשה ליה למה אמר הוא דאמר כי האי תנא לימא כר' יהודה דמתניתין שהזכיר זכרים וכו' ומה מאד קשה מ"ש והכי אמרינן בגמרא בהדיא וכו' דאדרבא משם משמע דזכרים אפשר בלא כפופין מדהוצרך להזכיר כפוף וכו' ועל כרחך נראה זה מוכרח מדלא הביא ראיה מר"י דמתניתין ועוד קשה דאע"ג דכל זכר כפוף לדעתו אינו מוכרח שיהא מתהפך ולומר כל כפוף זכר וא"כ הדרא קושיא לדוכתא ע"כ. ויפה הקשה הרב ז"ל אמנם יש להליץ בעד מרן והמדייק בדבריו יראה דרוח אחרת אתו מדכתב דאע"ג דלכאורה נראה מדברי רבינו דלא קפיד אלא שיהא קרן כבש אבל לא אכפוף א"א לומר כן דהא רבי לוי דאמר מצוה בכפופין אוקימנא כרבי יהודה ואם איתא וכו' אלא ודאי של זכרים כפופין הם והכי אמרינן להדיא גבי רבי לוי וכו' ולשון זה מובן דנעוץ סופו בתחילתו דכל מ"ש היינו לפי מסקנת הגמרא דמדחזינן לרבי לוי שהוליד דינו מכח ברייתא דר"י דקתני בה להדיא זכרים כפופין ואיהו גופיה לא נקט אלא כפופים לאורויי דעל כרחך סתם זכרים היינו כפופים מדנקט ר"י במתניתין זכרים סתם ואם איתא דאפשר בפשוטין נמצא דפליג מדידיה אדידיה דבברייתא לא הכשיר אלא זכרים כפופין דוקא ומפשטא דמתניתין משמע דכל הקפידה אינה אלא שיהיו זכרים ונמצא דלפי המסקנא על כרחך זכרים סתמא היינו כפופין והמדקדק בדברים נראה לענ"ד שיתורץ בזה מרן ז"ל ודו"ק. ובענין שופר של בהמה טמאה אם הוכשר או לא עיין להר"ן והרח"א נר"ו והרב כנסת הגדולה סי' תקפ"ו כתב דהראם הוא בהמה טמאה והתוספות בחולין וזבחים כתבו בהיפך עיין להפר"ח שם ובמפתחות הכסת הגדולה יו"ד הובאו בסוף ספר קול בן לוי סי' קע"ט חזר בו הרב וכתב שהראם הוא טהור עיי"ש.</Comment><Comment index="5">&lt;b&gt;ואע"פ שלא נתפרש וכו'.&lt;/b&gt; שם דף ל"ג. ומרן הקדוש תפש על רבינו במ"ש</Comment><Comment index="6">&lt;b&gt;ומפי השמועה וכו'.&lt;/b&gt; כיון דבגמ' מייתינן לה בהיקישא אי נמי בגזרה שוה וכו' ע"כ. נראה דכוונתו ז"ל להקשות עליו דלמה לא הביא כדרשת הגמ' דכדפריך והאי תנא מעיקרא מייתי לה בהקישא והשתא מייתי לה בג"ש משמע דר"ל אמאי לא יליף מהיקישא כי אם דרשת דבעינן שופר ושלש שלש וליתן את האמור של זה בזה יליף לה בג"ש הו"ל למילף גם זה מהיקישא א"נ כולהו מג"ש ואמאי פלגינהו ומתרץ ליה דה"ק אי לא הוה ג"ש אה"נ דהוה מייתינן מהך היקישא גם לדרשת ליתן את האמור של זה בזה אמנם כיון דעל כרחך אית לן למדרש ג"ש לדרשא זו היקישא לא צריך להך דרשא אלא לדרשא קמייתא ונמצא דשניהם איצטריכו מהיקישא ילפינן דבעינן שופר וכו' ומג"ש דבעינן ג' וכו' והשתא רבינו שהביא קרא דוהעברת אמאי לא כתב דילפינן לה מיתורא דחדש השביעי ומדכתב מפי השמועה ולא פירש הדרשא משמע דס"ל דלאו דרשא גמורה היא והשתא מ"ש מרן אי נמי בגזרה שוה רצה לומר חדא מהיקישא וחדא מג"ש ותירץ ז"ל ע"פ מ"ש רש"י השתא דנאמרה הלכה למשה מסיני זו לדונה כלומר שאין זו כשאר ג"ש אלא כאן נאמר הדין ג"כ למשה מסיני [עיין להפר"ח ז"ל] נמצא דהך ג"ש שנייא היא משאר ג"ש שכאן נאמר הדין בעצמו למשה מסיני אמטו להכי רבינו לא חש להביא גוף הדרשא העיקרית כיון שהסוגיא מתפרשת כמ"ש רש"י דלית לן למילף היקישא כלל וג"ש זו נאמרה בפירוש וכו' ולהכי הביא מפי השמועה ולא חש אל הדרשא הוא הנראה לענ"ד בכוונת מרן ז"ל.</Comment></Halacha><Halacha index="2"><Comment index="1">&lt;b&gt;במקדש וכו'.&lt;/b&gt; קשה דאמאי לא נקט פיו מצופה זהב דתנן דף כ"ו בלי חולק גם בפ"א דתעניות לא הזכיר פיו מצופה כסף ולא דבעינן שתי שופרות כמ"ש התוס' והוא מוכרח מתיבת באמצע דקתני מתניתין ורבינו השמיט גם תיבת באמצע ולזה הוה אפשר דסמך אמ"ש כאן בשופר אחד דתיבת אחד הוא מיותר אלא אתא לאשמועינן דהכא הוא דדי בשופר אחד משא"כ בתעניות דבעינן שתי שופרות ולאידך קושיא י"ל דלא נחית רבינו אלא לאשמועינן עיקר דין השופר ומאי דהוי לעיכובא וחצוצרות נראה דהוי לעיכובא דילפינן לה מקרא דבחצוצרות בקול שופר הריעו וכו' משא"כ פיו מצופה [ושופרות] דנראה דלא הוה לעיכובא ולהכי לא חש להזכירם ועיין להרב שמות בארץ ז"ל ומ"ש בדין א'.</Comment></Halacha><Halacha index="3"><Comment index="1">&lt;b&gt;ואין בקול.&lt;/b&gt; נוסח אחר שאין בקול.</Comment><Comment index="2">&lt;b&gt;וכן שופר של עולה וכו'.&lt;/b&gt; הקשה הרב לח"מ דהתם דף כ"ח משמע דכולהו מודו דמעל אלא מטעמא דמצות לאו ליהנות ניתנו הדר רבא ואמר יצא וא"כ קשה דהיכי כתב רבינו דאין בקול דין מעילה עכ"ד. ולענ"ד נראה דבתחילה יש לדקדק בדברי רבינו שכתב ואם תאמר והרי נהנה וכו' דכיון שכתב שאין בקול דין מעילה א"כ מה לי אם נהנה ותו בפ"ה מהל' מעילה כתב דקול ומראה וריח של הקדש לא נהנים ולא מועלין וקשה דמנ"ל דאין נהנים מכיון דלית בהו מעילה פקע איסוריה לגמרי וכמ"ש הרב וכדמשמע מהש"ס ולישנא דרבא אף דלכאורה משמע דס"ל כרבי יהודה דבשופר של עולה אית ביה מעילה רבינו ס"ל דלא היא אלא לר"י הוא דקאמר הכי ולדידיה ליכא מעילה וזה דבפסחים דף כ"ה מוכח דרבא גופיה ס"ל כברייתא דבר קפרא דקאמר קול ומראה וריח אין בהם משום מעילה מעילה הוא דליכא הא איסורא איכא ולהכי פסק רבינו דאין נהנים וכו' וגם פסק כרבא בפי"ד מהל' מאכלות אסורות עיי"ש וכיון דרבא סבר דאין בהם מעילה וליכא אלא איסור הנאה [מדרבנן] על כרחך צ"ל דהכא לר"י הוא דקאמר הכי וליה לא ס"ל ולכך הוצרך לכתוב כאן דבדין זה אף ההנאה שריא מטעמא דמצות לאו ליהנות ניתנו. והרב ז"ל רצה לומר כן מסברא וכתב שהוא דוחק אמנם מאחר שביארנו שמוכרח לומר כן נראה ודאי דזו היא כוונת רבינו ואין כאן דוחק שוב ראיתי להרב חיים אבואלעפיא נר"ו שהבין כנ"ל בדברי הרב לח"מ והקשה עליו משם הר"ם בן חביב עיין עליו.</Comment></Halacha><Halacha index="4"><Comment index="1">&lt;b&gt;שופר של ר"ה וכו'.&lt;/b&gt; שם דף ל"ב ועיין מ"ש פ"ג דשביתת עשור דף ו'.</Comment><Comment index="2">&lt;b&gt;או עושין.&lt;/b&gt; נ"א ואין עושין.</Comment></Halacha><Halacha index="5"><Comment index="1">&lt;b&gt;שיעור שופר וכו'.&lt;/b&gt; פי' ריא"ז ז"ל וז"ל והיינו דאמרינן שיעור שופר טפח דהיינו ד' אצבעות בגודל שהם ה' אצבעות בנוניות וששה בקטנות ושיאחזנו בד' אצבעות בנוניות ומה שיראה לכאן ולכאן משלים וכו' ע"כ. ועיין לרבינו ס"פ י"ז מהל' שבת ומ"ש בפ"ה דהל' סוכה.</Comment><Comment index="2">&lt;b&gt;ניקב אם סתמו וכו'.&lt;/b&gt; מתני' דף כ"ז ניקב וסתמו אם מעכב את התקיעה פסול ואם לא כשר ובגמ' ת"ר הוסיף וכו' ניקב וסתמו בין במינו בין שלא במינו פסול רבי נתן אומר במינו כשר שלא במינו פסול במינו כשר אמר רבי יוחנן והוא שנשתייר רובו מכלל דשלא במינו אע"פ שנשתייר רובו פסול איכא דמתני לה אסיפא שלא במינו פסול אמר ר"י והוא שנפחת רובו מכלל דבמינו אע"פ שנפחת רובו כשר ע"כ. הנה הך מימרא דר"נ ודברי ת"ק הם סתומים ויש לפרשם בכמה פנים ויש להתיישב ולברר איזה הוא הפי' יותר אמיתי וט' פירושים שונים יתכנו בדבריהם אלה איפה הם.</Comment><Comment index="3">&lt;b&gt;האחד &lt;/b&gt;כפשט הברייתא דת"ק ס"ל דכשניקב אין לו תקנה כלל בין במינו בין שלא במינו בין מעכב את התקיעה בין אם אינו מעכב ורבי נתן ס"ל דבמינו כשר בכל גווני בין מעכב בין אם אינו מעכב ובשלא במינו פסול בכל גווני אף אם אינו מעכב. הב' דר' נתן ס"ל דבמינו כשר בתנאי שאינו מעכב [וכ"פ רש"י] ובשלא במינו מודה לת"ק. הג' דר"נ ס"ל דבמינו כשר גם אם מעכב ובשלא במינו פסול אם מעכב דוקא. הד' דת"ק ס"ל דפסול בין במינו בין שלא במינו במעכב דוקא אבל אם אינו מעכב בין במינו בין שלא במינו כשר ור"נ ס"ל דזה דוקא במינו אבל שלא במינו בכל גווני פסול אף אם אינו מעכב ופליג את"ק בחדא. הה' דר"נ דקאמר במינו כשר בין מעכב בין אם אינו מעכב ובשלא במינו מודה לת"ק דפסול אם מעכב דוקא. הו' דמדקאמר ר"נ סתם כשר ופסול ר"ל במינו דוקא כשר בכל גווני ושלא במינו פסול בכל גווני. הז' דת"ק לא איירי אלא במעכב ומלתא פסיקתא נקט דבהא בין במינו בין שלא במינו פסול אבל אם אינו מעכב ס"ל דיש לחלק בין מינו לשאינו מינו ור"נ קאמר במינו כשר בין מעכב בין אם אינו מעכב ובשלא במינו פסול אף אם אינו מעכב ובהא מודה לת"ק. הח' דמודה לת"ק במינו דוקא וה"ק במינו כשר אם אינו מעכב ובשלא במינו דפסלת היינו דוקא במעכב אבל אם אינו מעכב גם שלא במינו כשר. הט' דר"נ פליג את"ק בכולהו וה"ק במינו כשר בין מעכב בין אינו מעכב ובשלא במינו במעכב דוקא פסול אבל אם אינו מעכב כשר. והעיני בשר לו יראה דהפי' דהויא מתני' דלא כמאן יש לדחותו לגמרי דפשיטא שאין זה משמעות הש"ס דא"כ הו"ל למיפרך מאן תנא דמתני' וכו' וכיון שכן נדחה הפי' הא'.</Comment><Comment index="4">&lt;b&gt;ותחילה &lt;/b&gt;אבוא אעי'ר בדברי התוס' ז"ל שמתחילה דחו שאין לפרש מתני' דקתני אם מעכב וכו' דאיירי לאחר הסתימה כיון שכל הקולות כשרים בשופר וכתבו דאיירי קודם הסתימה וכו' והביאו מהירושלמי דקתני להדיא אם היה מעכב קודם שסתמו וכו' ושוב כתבו ומיהו לאידך לישנא דר' יוחנן והוא שנפחת וכו' קשה מתני' כמאן דעל כרחך הא דאמרי רבנן בין במינו בין שלא במינו פסול ימעיט כמו כן ר"י כשנפחת רובו וכו' ואף שמעכב התקיעה כשר ולכך נראה וכו' ע"כ. וקשה טובא דאמאי ניידי מהמונח שלהם דאיירי קודם סתימה מכח הך דיוקא דעל כרחך ר"י קאי גם לרבנן והרי דבר זה נראה שהוא קל לדחותו שאין לנו הכרח זה כלל. ואדרבא מדיוקא דר' נתן דקאמר שלא במינו פסול מוכח דפליג גם בהא לרבנן דאם כדברי התוספות דנמצא דר"נ מודה לרבנן דשלא במינו פסול דוקא בנפחת רובו אבל אם לא נפחת אלא מעוטו כולהו מודו דכשר אף אם מעכב א"כ לישתוק מהא ולימא במינו כשר לחוד וממילא דשלא במינו מודה להו והשתא אי אמרת בשלמא דר"נ פליג גם לשלא במינו תינח דר"י לא קאי אלא לר"נ דוקא ומתני' כרבנן וכמ"ש התוס' לעיל והכא ה"ק רבנן פסלי סתם במעכב התקיעה דוקא אבל אם אינו מעכב כשר ור"נ פליג עלייהו וקאמר הא לא תלי בעיכוב התקיעה אלא בנפחת דבמינו אף אם נפחת רובו כשר ובשלא במינו אם נפחת רובו פסול אבל אם נפחת מיעוטו כשר אף אם מעכב התקיעה ונמצא דר"י גופיה מכח דיוק דברי ר"נ הוליד דעל כרחך פליג ארבנן גם בשלא במינו ועל כן הוצרך לפרש בר"נ כן דבהכי פליג עלייהו בין במינו בין שלא במינו ועוד הוצרך לפרש ברבנן דאיירו במעכב דוקא לאקומי מתני' כוותייהו ולא נימא מתני' דלא כמאן. וזאת היתה לו לריא"ז ז"ל שפסק כר"נ וכלישנא קמא ופירש להדיא אם היה מעכב קודם הסתימה ומוכרח שהוא מפרש כדאמרן דר"י לא קאי אלא לר"נ דוקא ומתניתין כרבנן ללישנא בתרא עיי"ש.</Comment><Comment index="5">&lt;b&gt;בא"ד &lt;/b&gt;כתבו עוד לכן נראה ודאי לפרש מ"מ דאם מעכב את התקיעה לאחר שסתמו קאמר ובירושלמי קתני במלתייהו דרבנן [כצ"ל וכ"ה בקצת נוסחאות וכ"ה בהרא"ש] בין במינו בין שלא במינו אם מעכב התקיעה פסול ואם לאו כשר וכן בתוספתא ואפ"ה קא אמרינן בירושלמי דמתני ר' נתן וכו' ע"כ. ודברים אלו לכאורה הם תמוהים דמשמע דמייתו ראיה מהירושלמי להוכיח דאם מעכב התקיעה אחר שסתמו קאמר וקשה דלעיל כתבו דבירושלמי גרס בהדיא אם היה מעכב קודם שסתמו פסול כשסתמו וכו' וכאן רצו להוכיח מהירושלמי בהיפך. ונראה פשוט דכוונתם ז"ל שמתחילה היתה להם אותה גירסא אלא דמכח מה שהקשו ז"ל הוכרחו לשבש גירסת הירושלמי וקיימו האחרת וק"ל. שוב ראיתי להמאור ז"ל שהביא דברי הירושלמי הנ"ל וגורס אם מעכב ברבנן ובר' יוחנן ופירש דר"י לא אתא אלא לפרושי שכן היא המתניתא אשלא במינו דרבי נתן עיי"ש והרב שמות בארץ עמד בקושיא זו עיין עליו. ואיך שיהיה רובא דרבוותא ס"ל כהתוס' ז"ל דעל כרחך אעיכוב דאחר הסתימה קאמר ורבינו ז"ל פוסק כר"נ וכלישנא קמא דר"י וכ"כ הר"ן ז"ל והכריח דצ"ל דמתני' דמחלק בין מעכב ללא על כרחך במינו הוא דאילו שלא במינו גם אם אינו מעכב פסול ובהכי ניחא מתני' דקתני סתמא אם מעכב פסול דמשמע בכל ענין אף במינו דאילו אם נאמר דר"נ מחלק בין מעכב ללא כשאינו מינו דוקא אבל במינו מכשר בכל גווני א"כ מתניתין הו"ל לפרש. וכיון שכן נדחה מעצמו הפירוש הג' והה' וגם הו' כיון דחזינן לר"י דשקיל וטרי אליבא דר"נ ש"מ דסתם מתניתין כוותיה אתיא ולא כרבנן. וכיון דעל כרחך לפרש הברייתא באופן דר"נ אתי כסתם מתניתין ופסקינן כוותיה כאמור מעתה נדחו ג"כ הג' פירושים אחרונים דכיון דמצינן לפרושי הברייתא דר"נ קאי אמ"ש רבנן להדיא למה לנו לפרש דרבנן מחלקי באינו מעכב מה שלא גילו דעתם כלל. אלא ודאי הפי' היותר מחוור הוא זה והרביעי יהיה קדש לדעת רבינו ורובא דרבוותא עיין עליהם זלה"ה ולפירוש זה מסכים גמרתינו עם הירושלמי וכל הישר הולך, ואע"ג דהיה מקום לקיים גם הפי' הב', הד' ניחא טפי משום דת"ק נמי מצי אתי כמתני' אלא דפסקינן כר"נ מכח דר"י שקיל וטרי אליביה. ומן האמור תתורץ השגת הראב"ד ז"ל על רבינו ממ"ש התוס' ז"ל דעל כרחך אחר הסתימה קאמר והוא מבואר.</Comment><Comment index="6">&lt;b&gt;אכן &lt;/b&gt;מה שהשיג ז"ל דאמאי לא פסק ההיא דלא סתמו שאמרו בירושלמי דאף אם מעכב את התקיעה כשר דכל הקולות כשרים בשופר כדין תפס עליו ובאמת דגם הרי"ף ז"ל השמיטה. ונראה לענ"ד דס"ל דלפי התלמוד שלנו לא נאמרה הך מילתא דכל הקולות כשרים בשופר אלא בשופר שלם שהקול הוא עב או דק וכו' אבל אם ניקב פשיטא דלא אמרינן הכי כיון דמחסר במלתיה. וברייתא זו היא במכילתין דף כ"ז.</Comment><Comment index="7">&lt;b&gt;אם נשתייר רובו וכו'.&lt;/b&gt; כבר נתבאר וכלישנא קמא וכן פסקו הרי"ף והרא"ש. ונתן טעם הרא"ש ז"ל דאף דקי"ל בעלמא הלכה כלישנא בתרא הכא שאני דלא דמי ללישנא בתרא משום דארחא למימר ארישא תחילה ובתר הכי איכא דמתני לה אסיפא הילכך ליכא למיקם עלה הי מנייהו דאחריתי וצריכים למעבד לחומרא וכו' עכ"ל. ובס' שמות בארץ ז"ל הקשה עליו ממ"ש בחולין דף ק"ה גבי חמי האור דהלכתא כר' יוחנן משום דאתי כלישנא בתרא וכו' ומה טענה היא זו וכו' הלא בכל כי האי גוונא דאיכא דמתני לה ארישא ואיכא אסיפא לא שייך לומר לישנא בתרא עיקר ועיין ברב ב"י או"ח סי' ק"ס וצ"ע ע"כ. וקושיא עצמית היא אמנם נראה לענ"ד לומר דהרא"ש ז"ל לא נתכוון שם לפסוק כן כלישנא בתרא אלא משום דהוה הלכה למעשה דר"ג פסק דוקא התם הכי ודקדק ז"ל בדבריו שכתב וז"ל וקי"ל כר"י בהא וכו' הרי דדוקא בהא קי"ל הכי משום ההלכה למעשה דמייתי לעיל ואף שסיים כלישנא בתרא דלעיל [כן הגיה בס' לחם חמודות ע"ש] ר"ל כלפי סתם תלמודא שסידרו בתרא לא משום דמקרי לישנא בתרא ותדע דלעיל כי אייתי הני תרי לישני הו"ל לפסוק הכי והוא ז"ל לא הביא אלא לישנא בתרא בסתם ולא רצה לפרש כי היכי דלא תקשה ליה ונראה ברור ונכון ודברי הרב ב"י ז"ל יש לפרשם נמי על פי האמור א"נ דקושטא קאמר ולא חש לזה ודו"ק.</Comment><Comment index="8">&lt;b&gt;קדחו בזכרותו.&lt;/b&gt; נראה דלאו דוקא קדחו וכן לישנא דיצא דאמרינן בגמרא דמשמע דיעבד אלא אפילו לכתחילה שפיר דמי ואדרבא מוכח בירושלמי דהיא מצוה יותר מדקאמר התם דבזה תוקעין ביבנה עיי"ש וידוע דיבנה היתה עיר גדולה לאלהים.</Comment></Halacha><Halacha index="6"><Comment index="1">&lt;b&gt;צפהו זהב מבפנים וכו'.&lt;/b&gt; שם ת"ר צפהו זהב במקום הנחת פה פסול שלא במקום הנחת פה כשר צפהו זהב מבפנים פסול מבחוץ אם נשתנה קולו פסול ואם לאו כשר ע"כ. וכתבו התוס' צפהו זהב וכו' היה נראה לפרש דעובי השופר במקום שמניח פיו קרי מקום הנחת פה ושלא במקום הנחת פה היינו מבחוץ אבל א"כ היינו צפהו זהב מבחוץ ואם נפרש דשלא במקום הנחת פה היינו ראשו האחר לצד הרחב הא אמרינן בסמוך הוסיף עליו כל שהוא בין במינו בין שלא במינו פסול והיינו יכולים לפרש דהתם בשאין בו בין הכל אלא שיעור שופר ודוחק ע"כ. וכתבו עוד צפהו מבפנים פסול לפי שאין קול שופר אלא קול זהב וכן מבחוץ כיון דנשתנה קולו עכ"ד ומשמע קצת דכוונתם דנשתנה קולו וא"כ קשה דאמאי לא חילקו במבפנים בין נשתנה קולו ללא נשתנה כי היכי דחילקו במבחוץ ורש"י ז"ל נראה שנזהר מזה שכתב מבפנים פסול שהתקיעה בזהב ע"כ. משמע דר"ל שהקפידה אינה משום שינוי הקול דאף שלא נשתנה פסול אלא פיסולו הוא משום דנמצא תוקע בזהב והוי כעין פיסול חציצה. אמנם להתוס' קשה דאם כוונתם היא זו הו"ל למימר לפי שהוא קול זהב ומדכתבו לפי שאין קול שופר אלא וכו' משמע דהוי קול זהב ממש וה"נ ממה שסיימו וכן מבחוץ כיון דנשתנה קולו אלא דאפשר דהיא גופא קמ"ל דאף שאנו רואים דלא נשתנה הקול כלל והו"א דקול שופר כשר הוא קמ"ל דאין זה קול שופר אלא קול זהב וכוונתם משום דנמצא תוקע בזהב וכן בצפהו מבחוץ כשנשתנה הקול פיסולו משום דהוי קול זהב ואף דבמציאות אינם שוים מ"מ בדינם הם שוים לפסול דסוף כל סוף אין כאן קול שופר גמור.</Comment><Comment index="2">&lt;b&gt;ומעתה &lt;/b&gt;נבוא אעי'ר למ"ש בתחילת דבריהם אבל א"כ היינו צפהו זהב מבחוץ וכו' דמה הכרח הוא זה אימא דצפהו זהב מבחוץ היינו בכל התפשטות השופר והתם מחלקין בין נשתנה קולו ללא. והכא אשמועינן דשלא במקום הנחת פה דהיינו מצד החיצון מבחוץ סמוך לפה ממש ואי הוה קתני צפהו מבחוץ לחוד הייתי טועה לומר דסמוך לפה מפסיל אף שלא נשתנה הקול משום דהוה קרינן לה מקום הנחת פה וי"ל דלא הייתי יכול לטעות בזה דהא תני ליה במתני' דלעיל ופיו מצופה כסף ופיו מצופה זהב ועל כרחך סמוך לפה קאמר וא"כ הכא לא הוה צריך למתני אלא צפהו מבחוץ וכו' ואיך שיהיה הרא"ש ז"ל רצה לתרץ קושיא זו דאיצטריך לאשמועינן דלא תימא דהוי כמו נתן שופר בתוך שופר ע"כ. וגם לדידיה קשיא תרתי חדא דאף אם יהיה כשופר בתוך שופר הרי על כרחין קול פנימי שומע והוא כשר ותו דאכתי תקשה דנשמעינן מצפהו זהב מבחוץ מדמכשרינן בלא נשתנה הקול ולא מחלקינן בקול פנימי או קול חיצון ומה גם דלא ידעתי איך שייך לומר כן בצפוי דהרי הוא דבוק לגמרי ואין מציאות לשמוע קול חיצון ותו דהתם הוי מין במינו והכא הוי שלא במינו. שוב מצאתי להפר"ח ז"ל שעמד בלשון זה עיין עליו. ומעתה תתבאר דעת רבינו על נכון דמשום דקשיתיה קושיית התוס' והרא"ש [ולא ניחא ליה בתירוץ הרא"ש ז"ל] לכך פירש כוונת הברייתא דתנא והדר מפרש וכדברי מרן ז"ל ועיין להפר"ח ז"ל שהזכיר התוספתא כדברי רבינו עיי"ש.</Comment><Comment index="3">&lt;b&gt;ואגב &lt;/b&gt;יש לנו להבין מ"ש הרב ב"י ז"ל סי' תקפ"ו ע"ד הטור שפי' דבריו משום הוספה אף במקום הנחת פה ולא משום חציצה לפירושא קמא והקשה עליו הרב ב"ח דא"כ הו"ל להטור לכתוב צפהו זהב על עובי השופר בצד הרחב דפסול מטעם מוסיף שהרי הדין והטעם אחד וסיים וב"י האריך בכדי ואמר שלפי טעם הראשון משום מוסיף הוא וטעות הוא עכ"ל ופירש ז"ל דעביו דקתני הטור ר"ל לצד פנימי ומשום דהו"ל כתקע בשופר של זהב עיי"ש ואני בעניי קשיא לי הדבר מאד לשוויי למרן ב"י טועה ולדידי נראה לענ"ד להליץ בעדו וזה דאי מהא לא איריא שהרי ממ"ש שלא במקום הנחת פה בכל אורך השופר מצד הקצר עד צד הרחב ולשון צד לא משמע שום עובי אלא מהנקודה של הקצה האחד דהיינו צדו עד הנקודה של הקצה האחר א"כ בעובי עצמו כולו קרי מקום הנחת פה וזה הוא נגד הרב ב"ח דלדידיה איכא בעובי עצמו ותו דממ"ש בלישנא בתרא בשם יש מפרשים דמקום הנחת פה אפילו באורך השופר אם הוא מיד סמוך לראשו בצד הקצר פסול לפי שהתוקע מכניס קצתו בפיו וכו' ומדכתב סמוך לראשו בצד הקצר דקרי מקום הנחת פה מכלל דללישנא קמא מקרי זה שלא במקום הנחת פה וזה דוקא אבל על העובי ממש קרי מקום הנחת פה ומעתה מאי דשינה ממקום הקצר למקום הרחב היינו לפי שדרך השופרות להיות עובי הצד הקצר עב יותר מהצד הרחב ולכך בצד הקצר כתב לשון בעוביו כלומר משום שיש בעוביו עובי גמור וכשבא לכתוב עובי צד הרחב כתב על עובי כלפי דקותו שאין בו כ"כ עובי ומאי דלא כללם צד הקצר עם צד הרחב היינו טעמא משום שבא לפרש דין הברייתא דקתני מקום הנחת פה ושלא במקום הנחת פה ופירש שניהם כסדר שהם שנוים והנפקותא שבהם ושוב כי היכי דלא ניטעי דגם בצד הרחב מקרי שלא במקום הנחת פה ומחלקינן בין נשתנה קולו ללא הוצרך לכתוב אבל אם נתן זהב על עובי השופר בצד הרחב היינו מוסיף וכו' כלומר ואין לחלק כי היכי דלא מחלקינן בצד הקצר ודו"ק.</Comment><Comment index="4">&lt;b&gt;אלא &lt;/b&gt;דאכתי איכא לאקשויי קושיא אחריתי לפי דרך זה והיא קושיית הר"מ בן חביב ז"ל דהיכי מצינן לפרושי במקום הנחת פה משום הוספה דא"כ מאי איריא דקתני בברייתא צפהו זהב אפילו במינו אם הוסיף עליו כל שהוא פסול ומאי איריא זהב דהוי שלא במינו והניחו בצ"ע והא ודאי קשה אם לא שנאמר דאיידי דשלא במקום הנחת פה דאפי' בזהב שאינו מינו כשר נקט נמי זהב במקום הנחת פה וכחא דהיתירה עדיף ולפ"ז ניחא נמי מאי דהשמיט הטור חלוקה דציפהו זהב מבפנים ועמדו בזה הרב כנסת הגדולה והפר"ח ז"ל די"ל דהוא ז"ל מפרש דהך חלוקא הויא מלתא דפשיטא ולא איצטריך אלא אגב דנקט חלוקא דציפהו זהב מבחוץ ולכך לא הביאה.</Comment><Comment index="5">&lt;b&gt;הרחיב את הקצר.&lt;/b&gt; משום דכתיב והעברת כדרך שהאיל מעבירו בראשו מחיים רש"י ז"ל.</Comment></Halacha><Halacha index="7" /><Halacha index="8"><Comment index="1">&lt;b&gt;התוקע בתוך הבור וכו'.&lt;/b&gt; שם ומ"ש בדברי מרן בד"ה כתב הרב מנוח וכו' ומהאי טעמא הזכיר הר"מ וכו' נראה דצ"ל לא הזכיר, וכן מצאתי בהרב מנוח גופיה להדיא שנדפס בקוסטנטינה ופשוט.</Comment></Halacha></Chapter><Chapter index="2"><Halacha index="1"><Comment index="1">&lt;b&gt;הכל חייבים וכו'.&lt;/b&gt; רבינו לא הזכיר פטור דחרש ושוטה ומתני' דף כ"ט חרש שוטה וקטן אין מוציאים את הרבים ידי חובתן זה הכלל כל שאינו מחוייב בדבר אינו מוציא את הרבים ידי חובתן ומסתברא דאף דבעלמא חרש שדברו חכמים בכל מקום שאינו שומע ואינו מדבר הכא אפילו מדבר ואינו שומע פטור דבשמיעה תליא מלתא והיינו זה הכלל דקתני וכ"כ הרב ב"י סי' תקפ"ט בשם הר"ש והכלבו ז"ל וא"כ הו"ל להזכירו ולאשמועינן האי חידושא וי"ל דכיון דפטר נשים ועבדים וקטנים מכ"ש הני שכשכתב כל מי שאינו חייב בדבר וכו' כלל הכל וכן נראה קצת מדברי הרב המגיד ז"ל עיין עליו ולפשיטותא דמלתא שבקא. ועיין עוד להרב שמות בארץ אם שמיעת שופר לחוד היא המצוה או אם צריך ג"כ התקיעה לחלק מהמצוה ונפקא מינה לענין דינא עיי"ש.</Comment></Halacha><Halacha index="2"><Comment index="1">&lt;b&gt;כל מי שאינו.&lt;/b&gt; נתבאר במשנה דף כ"ט. ודין אנדרוגינוס ברייתא שם ועיין ביבמות דף פ"ג.</Comment><Comment index="2">&lt;b&gt;אנדרוגינוס מוציא וכו'.&lt;/b&gt; כתב הרב המגיד והמחלוקת הזה של אנדרוגינוס היא מחלוקת תנאים בפ' הערל וכו' ע"כ. פלוגתא זו דחציו זכר לא מצאתיה שם וכבר נתעורר בזה הרב שמות בארץ ז"ל וכתב שהוא בירושלמי שם הביאו מרן ז"ל בפ"ז דתרומות עיין עליו ועוד הקשה הרב לחילוק הרה"מ בין בידי שמים לבידי אדם אף לדברי האומר חציו זכר וכו' עיי"ש דיש ליישב.</Comment></Halacha><Halacha index="3" /><Halacha index="4"><Comment index="1">&lt;b&gt;המתעסק וכו'.&lt;/b&gt; שם דף ל"ב. ומ"ש נתכוון שומע וכו'. שם דף כ"ח וכבר האריך הרב המגיד ז"ל ונתקשה בדברי רבינו דפסק כאן כר' זירא דמצות צריכות כוונה ובפ"ו דחמץ ומצה פוסק דא"צ כוונה וכתב ז"ל דלא מצא בזה תירוץ נאות ובסוף תירץ דרבינו סובר דכיון דבתקיעה ליכא מעשה אלא השמיעה ואפילו התוקע עיקרו השמיעה לפיכך צריך כוונה משא"כ באכילת מצה ורבא הוא שהשוה דינן ולפיכך דקדקו ואמרו אלמא קסבר רבא מצות א"צ כוונה ולא דקדקו כן מההיא דכפאוהו ואכל מצה וכו' וסיים ז"ל ולא ראיתי מי שחלק בדין הכוונה ע"כ. הרבה דרכים נאמרו בקושיא זו וכדלקמן בע"ה. והנה בדרך זה של הרה"מ ז"ל יש לעמוד בו ממ"ש בגמ' על דברי רבא פשיטא היינו הך מהו דתימא וכו' קמ"ל ואם איתא שיש לחלק בין מצוה דאית בה מעשה ללא היכי פריך תלמודא פשיטא אדרבא יש חילוק גדול ביניהם לפי דעת רבינו וכן הקשה הרב לח"מ ז"ל ותירץ דאע"ג דהגמ' מעיקרא היה משוה אותם כשתירץ לו המתרץ מהו דתימא תפס לו אותה הסברא עיקר וכו' וסיים מכח קושיא אחרת דאפשר דהרה"מ לא היה בגירסתו פשיטא מהו דתימא וכו' אלא אמר רבא זאת אומרת וכו' אלמא קסבר רבא וכו' ע"כ. וכדי שלא לשבש הגירסא נראה דאפשר לפרש כוונת הפשיטא דה"ק פשיטא דאין כאן כוונה ולא נחית לענין דינא אי יצא או לא [והכי דייקי קצת דברי רש"י ז"ל] אלא להקשות לדברי רבא דקאמר זאת אומרת וכו' והמתרץ תירץ לו דזה פשיטא גמור הוא ורבא איצטריך לענין דינא משום דס"ד דלא יצא משום וכו' וכיון שנגלה להתלמוד דעיקר דברי רבא לענין זה ודהכי ס"ל גלי לן דלא קי"ל הכי ולכך קאמר השתא אלמא קסבר רבא וכו' ובהכי ניחא קצת.</Comment><Comment index="2">&lt;b&gt;שוב &lt;/b&gt;הקשה ז"ל לדברי הרב המגיד שנסתפק בנוסחת רבינו בההיא דכפאוהו אם הוא יצא או לא יצא דאין כאן ספק דהרי כתב שם דנכפה לא יצא מפני שבאותה שעה היה פטור מכל המצות ואם איתא לימא מפני שאכל בלא כוונה ותירץ דכי מצרכינן כוונה למאן דמצי לכוין דעתו אבל השוטה שאינו יכול לכוין ודאי שהיה יוצא בכך לכך הוצרך לתת טעם שבאותה שעה היה פטור מן המצות ע"כ. והרח"א נר"ו הקשה עליו דליתא דקי"ל דכל שאינו ראוי לבילה בילה מעכבת בו עיי"ש ונראה לענ"ד דלא קשה מידי דא"כ בשאר בני אדם נימא כל הראוי לבילה אין בילה מעכבת בו ויצא. ומאי דקשיא להרה"מ מההיא דפ' ערבי פסחים אמתניתין דהביאו לפניו וכו' אע"פ שאין חרוסת מצוה ודייק מינה ר"ל זאת אומרת מצות צריכות כוונה וקאמר התם ואכתי ממאי דילמא קסבר ר' יוחנן מצות א"צ כוונה וכו' ומתרץ א"כ מאי מצוה ע"כ. הרי דריש לקיש ור"י ס"ל דאף באכילה בעינן כוונה ור' זירא דהכא מוקמינן ליה כר"י א"כ לכו"ע גם באכילה בעי כוונה ולזה אפשר עמ"ש התוס' דמצוה משום הכירא עיין עליו.</Comment><Comment index="3">&lt;b&gt;ותו &lt;/b&gt;קשה לי בדברי הפר"ח סי' תע"ה והרב לח"מ ז"ל שרצו להליץ בעד הרה"מ דמדלא הביאו בפרק ראוהו בי"ד הך דאכלן בלא מתכוין ש"מ דס"ל לסתם תלמודא דיש לחלק בין מידי דאית ביה מעשה ללא ונסתייע הפר"ח מדברי התוס' ז"ל ד"ה מתקיף לה רב חסדא וכו' ואחרי המחילה משם ראיה להיפך שהרי כתבו התוס' להדיא דלית הלכתא כאבוה דשמואל דכפאוהו פרסיים יצא אלא לא יצא ומ"מ מאי דלא הביאו התם הך דערבי פסחים משום דבאכילה לא בעי כוונה כולי האי כמו בתפילה ותקיעה עיי"ש אמנם לרבינו שפסק כההיא דאבוה דשמואל דיצא הרי נפל כל הבנין הגם דנראה דלא נעלם כל זה מעיני הרב ז"ל עיין עליו ומ"מ אכתי קשה לי הא לדעת הרה"מ בדעת רבינו דאף שנחלק בין אכילה לתקיעה אינו אלא דבאכילה לא בעינן כ"כ כוונה ודלא כאבוה דשמואל וכו' אמנם בלא כוונה כלל הא ליתא דריש לקיש ורבי יוחנן גופיה דאתי רבי זירא כוותיה ס"ל דבעי קצת כוונה גם באכילה וכעין קושיא זו הקשה הרח"א נר"ו עיי"ש.</Comment><Comment index="4">&lt;b&gt;והרדב"ז &lt;/b&gt;ז"ל סי' כ' הביא דברי הרב המגיד ז"ל וכתב חילוק אחר דלעולם בעינן כוונה גמורה וההיא דכפאוהו פרסיים ר"ל שהוא היה יודע שהלילה פסח ושזו מצה ושהוא חייב באכילת מצה ואנסוהו מפני שהוא לא היה רוצה לאכול כלל וכיון שאנסוהו לאכול מכוין הוא לצאת ומ"ש רבינו אכל מצה בלא כוונה כלומר בלא כוונה לאכול וכו' עיי"ש וישר בעיני פירוש זה אלא דקשה מדברי רבא זאת אומרת התוקע לשיר יצא ופריך עלה פשיטא וכו' והא לא דמי דבכפאוהו הרי מכוין לצאת ובתוקע לשיר אין כאן כוונה לצאת כלל דהרי אין כאן שום אונס כדי שנאמר שהוא לא היה רוצה לתקוע כההוא דכפאוהו פרסיים וכו'. שוב ראיתי להרב שמות בארץ שבמ"ש שם יתורץ זה וכדלקמן בע"ה. והנה ה"ר יונה בס"פ היה קורא כתב בשם רבינו שמואל וז"ל ור"ש סובר דאף על פי דמצות א"צ כוונה ויצא בדיעבד זהו כשעושה המצוה בסתם אבל כשמתכוין בידיעה שלא לצאת ודאי אינו יוצא והכא מהאי טעמא לא איפשיטא משום דקסבר חמרא הוא ופתח בדחמרא ונתכוון שלא לצאת משכרא כלל אלא מחמרא וכו' ע"כ. ועיין במ"ש בזה בס' גופי הלכות בכללי הבית דף י"ט ע"ב דהשוה דעת זה לדברי הרה"מ ז"ל אלא שהקשה על הך דהר"ש מההיא דכפאוהו פרסיים שידע שהיא פסח ומכוין שלא לצאת אמאי יצא והניחו בצ"ע עיי"ש [כלומר דהתם אינו רוצה לאכול מצה] ואי הוה מצינן לאוקומה על פי דברי הרדב"ז ז"ל ניחא ואם נרצה למלט מהקושיא שהקשינו עליו מדברי רבא אכתי נימא דאכל סתם כי נבעת מהכפיה ובסתם הרי כתב ר"ש דיצא.</Comment><Comment index="5">&lt;b&gt;ועוד &lt;/b&gt;ראיתי להפר"ח סי' תקפ"ט שהקשה לסברת רבינו יונה שם דס"ל דאפי' למ"ד א"צ כוונה ה"מ בדבר שיש בו מעשה אבל מצוה שתלויה באמירא בלבד ודאי בעי כוונה ותמה עליו מההיא דפריך תלמודא לרבא בפרק ראוהו בי"ד ממתני' דהיה קורא בתורה והגיע זמן המקרא וכו' ומתני' דשמע קול שופר או קול מגילה הא התם ליכא מעשה כלל ע"כ. ובאמת קושיא עצומה היא אם לא שנאמר דלא כתב הרב כן אלא לפום האיך סוגיא וכיוצא. וסברת הר"ן ז"ל היא מבוארת בדברי מרן ז"ל עיין עליו והרב שמות בארץ ז"ל תירץ דברי הרמב"ם בסברא מחודשת וזה דבירר והודיע דגוים בני עשויי נינהו כמו הישראלים וא"כ פשיטא דיצא אף ע"י כפיה דומיא דכפאוהו ליתן גט וכיוצא דשפיר דמי ומאי דאמר רבא זאת אומרת וכו' רבא הוא דחשב דטעמיה דאבוה דשמואל משום דמצות א"צ כוונה אמנם אנן דקי"ל צריכות כוונה מפרשינן טעמיה משום דגוים בני עשויי נינהו וחשיב כאילו כיון לצאת ע"כ. ולפי זה תשובה מוצאת להליץ ג"כ בעד הרדב"ז ז"ל דרבא הוא דסבר הכי אבל אנן לא מפרשינן לה הכי ודו"ק. אף דבדברי הרמב"ם האלה היה נראה שיש לגמגם עדיין דאפשר דגבי גט שאני שע"י ישראל הויא הך כפיה כלומר שהישראלים הם סיבה ודו"ק.</Comment></Halacha><Halacha index="5" /><Halacha index="6"><Comment index="1">&lt;b&gt;יו"ט וכו' בכל מקום.&lt;/b&gt; הך בכל מקום לאו דוקא דבזמן בית המקדש היו תוקעים בירושלים וכו' ואף לאחר החרבן היו תוקעים בכל מקום שיש בו בי"ד כמו שביאר הרב ז"ל לקמיה ואפשר דכלפי זמנו ז"ל כתב בכל מקום.</Comment><Comment index="2">&lt;b&gt;ומן הדין היה וכו'.&lt;/b&gt; קשה דזה מנגד למ"ש לעיל פ"א דאין מחללין יו"ט על השופר אפי' בדבר שאינו אסור אלא משום שבות ויהיב טעמא מפני דשופר הוי עשה ויו"ט עשה ולא תעשה וכתב מרן דחז"ל עשו חיזוק לדבריהם כשל תורה וי"ל דהתם שאני דבעידנא דקעקר השבות לא מקיים עדיין מצות תקיעה ומשו"ה דין הוא שיעשו חיזוק לדבריהם כשל תורה משא"כ הכא דהאיסור הוא שמא יתקן כלי שיר ונמצא דבעידנא דקעבר הרי הוא מקיים העשה ולכך דין הוא שידחה וכן מצאתי להרב לח"מ ז"ל ועיין עליו שתירץ שני תירוצים אחרים ונראה לענ"ד זה עיקר ויש לנו סמוכות לזה ממ"ש ביבמות דף ו' עיי"ש. והטעם שנתן רבינו כדי שלא יבא להעבירו ברה"ר או מרשות לרשות הוא מחלוקת רש"י ותוס' ופסק כדברי רש"י דאיכא למיחש ג"כ שמא יוציאו מרשות לרשות וק"ל. ובהאי טעמא עמדו הראשונים והאחרונים ז"ל דקשה מאי אולמא דהך גזירה דשמא יעבירנו ארבע אמות וכו' מגזירה דשמא יתקן כלי שיר שהיא גזירה כוללת לכל מין שירה בכלי כדאמרינן בכל דוכתא דאי משום בעידנא וכו' גם ההיא דרבה הכשר מצוה בעידנא וכו' והרא"ם ז"ל הניחה בצ"ע עיי"ש והרב לח"מ תירץ דמ"מ הך גזירה דשמא יעבירנו קרובה ביותר והוא בשופר עצמו ע"כ. וכעין זה תירץ הרב שמות בארץ עיי"ש.</Comment><Comment index="3">&lt;b&gt;ומהרמ"ף &lt;/b&gt;ז"ל בהגהותיו הביאו הרב מג"א ז"ל תירץ דהאי גזירה לא גזרו בתקיעת שופר דא"כ לא יתקעו לעולם דגם ביו"ט שייך שמא יתקן ונמצא שיעקרו מצות עשה מן התורה. משא"כ גזירה דשמא יעבירנו דלא שייכא אלא בשבת ע"כ. וכעין זה תירץ הרב ב"ח וכ"כ הפר"ח שם אלא שהרב מג"א ז"ל הקשה לטעם הר"ן דהטעם שדוחים התקיעה מפני גזירה זו היינו משום דלא בקיאינן בקיבועא דירחא דא"כ הדרא קושיא לדוכתה נימא דהגזירה היא שמא יתקן כלי שיר וכו' ומאי דשרי ביו"ט משום דממ"נ אי יו"ט הוא עבדינן מצוה ואי חול הוא לא עבדינן ולא כלום מה שאין בשבת דעברינן השבות וכו' ע"כ. ואחרי המחילה הראויה נימא איפכא ולא קשיא אי יו"ט הוא עכ"פ קעבר אאיסורא דרבנן ואי חול הוא מה תועיל לו תקיעה זו נמצא דמטעם איסור תיקון כלי שיר הוה לן לאסור גם ביו"ט וזה אי אפשר שתעקר המצוה לגמרי ולכך על כרחך לא תעמוד גזירה זו כי אם בגזירת הולכת ד"א ברה"ר וכו' ועיין להרב מגן דוד [ט"ז]. ועיין עוד להרמב"ן ז"ל בספר המלחמות.</Comment><Comment index="4">&lt;b&gt;ויוליכנו למי שיתקע לו.&lt;/b&gt; משמע שיתקע לו להוציאו אבל בגמרא דף כ"ט לא משמע הכי דקאמר שמא יוליכנו אצל הבקי ללמוד וכן העתיק הרי"ף ושאר פוסקים וכדברי רבינו מסתברא ואפשר ג"כ דכלפי שמוציאו ידי חובתו נקטו הכי ועיין מ"ש פ"ז דלולב דין י"ג.</Comment></Halacha><Halacha index="7"><Comment index="1">&lt;b&gt;התינוקות שלא הגיעו לחינוך.&lt;/b&gt; שם דף ל"ג אמתני' דאין מעכבין את התינוקות מלתקוע אבל מתעסקין עמהם עד שילמדו אמר ר' אלעזר אפילו בשבת תניא נמי הכי מתעסקין עמהם עד שילמדו אפילו בשבת ואין מעכבים התינוקות מלתקוע בשבת ואין צ"ל ביו"ט הא גופא קשיא אמרת מתעסקין אפי' בשבת אלמא לכתחילה אמרינן תקעו והדר תנא אין מעכבין עכובא הוא דלא הא לכתחילה לא אמרינן תקעו לא קשיא כאן בקטן שהגיע לחינוך כאן בקטן שלא הגיע לחינוך ע"כ. כן היא גירסת רש"י וגירסת רבינו ז"ל והתוס' גורסין להיפך והיינו דרש"י ז"ל פירש דקטן שהגיע לחינוך מתעסקין בהם שילמדו וכ"ש שאין מעכבין ע"כ. וכלומר דההיא דאין מעכבין מיתוקמא בקטן שלא הגיע לחינוך והתוס' ז"ל הקשו עליו דאיך נאמר דקטן שהגיע לחינוך מתעסקין ואפילו בשבת והלא אין מצות היום בשופר ועוד דגבי קטן שלא הגיע לחינוך קתני דאין מעכבין אבל לכתחילה לא ואמאי הא אפילו הגיע לחינוך שרי ותירצו דלא מחייב ללמדו אבל איסורא ליכא. והם ז"ל כתבו איפכא דקטן שהגיע לחינוך אין מעכבין וקטן שלא הגיע לחינוך מתעסקין ג"כ והזכירו גירסא אחרת דמוכחא כפירושם וכו' והביאו סמוכות לסברתם מההיא דפ"ק דערכין דקתני הכל חייבין בתקיעת שופר לאתויי קטן שהגיע לחינוך דתנן אין מעכבין וכו' הרי דבקטן שהגיע לחינוך קתני דאין מעכבים אבל מתעסק עמהם אסור וכו' עיי"ש אלא דקשה לי דהתם בריש ערכין כתבו ז"ל היפך מזה שהביאו סוגיא זו וכתבו דבהגיע לחינוך מתעסקין וצ"ל דס"ל התם דהש"ס דמייתי הך מתני' סמיך אסיפא דקתני ומתעסקין עמהם וכו' מ"מ דבריהם סתרי אהדדיה וי"ל דכפי הגירסא שלנו וכפי' רש"י והיא אותה שהביאו בערכין על כרחך לפרש כן וצ"ל דמ"ש במכילתין אינו אלא דרך משא ומתן אמנם לפסק הלכה ס"ל כגירסתינו תדע דבפסקי התוס' במכילתין לא כתבו מזה כלל ושם בערכין בפסקיהם כתבו וז"ל קטן שלא הגיע לחינוך אין מעכבין מלתקוע וכו' הגיעו לחינוך מתעסקין עמהם וכו' ע"כ. מבואר דלפסק הלכה הסכימו לפירוש רש"י ע"פ גירסתינו.</Comment><Comment index="2">&lt;b&gt;והרי"ף &lt;/b&gt;ז"ל הביא תחילה פי' זה ושוב הביא כגירסת התוספות והר"ן ז"ל הקשה לפי' ראשון דבקטן שלא הגיע לחינוך ביו"ט אין בשבת לא דבשבת גם מעכבין והקשה דקי"ל קטן אוכל נבילות אין בי"ד מצווים להפרישו [כלומר דההיא בקטן שלא הגיע לחינוך איירי וכמו שמוכח מדברי התוס' בערכין שם] ותירץ ז"ל דה"מ במלתא דלא מפרסמא אבל במלתא דמפרסמא כי הא שהקרן נשמע לרבים מעכבין דלמא נפיק מיניה חורבא לתקוע בשבת וכו' עכ"ל וקשה לי בגווה טובא דאי משום הך חששא מה לי הגיע לחינוך מה לי לא הגיע ואם באים אנו לשקול במאזני צדק מסתבר טפי לאסור בהגיע יותר מלא הגיע מכמה טעמי חדא דבהגיע יש לחוש טפי דאתי למסרך ולתקוע כשיגדל בשבת ותו דמסתברא דיותר תהיה שוה קול התקיעה לגדול כשהגיע לחינוך מתקיעת מי שלא הגיע שקולו נמוך וחלש ודק ואיך נאמר דבהגיע לא נחוש להשמעת קול התקיעה ובלא הגיע נחוש כלפי לאייא ואפשר ליישב בדוחק.</Comment><Comment index="3">&lt;b&gt;ואיך &lt;/b&gt;שיהיה שיטת רבינו כתב הרב המגיד ז"ל שהיא כלשון שני שהביא הרי"ף ז"ל ושיטת התוס' לפי מ"ש במכילתין דלא כפירוש רש"י וסיים הרה"מ דמ"ש רבינו בשבת דאינו יו"ט של ר"ה לפי שביו"ט שחל להיות בשבת ודאי מעכבין אותם שלא יאמרו שתוקעים ביו"ט של ר"ה שחל להיות בשבת וכן נראה מן הירושלמי ע"כ. ותמיהא לי מלתא טובא דבירושלמי מוכח להדיא היפך מזה דקתני התם אמר רבי לעזר מתניתא בגדול ביו"ט של ר"ה שחל להיות בשבת ותני כן מתלמדין מלתקוע בשבת אין מעכבין את התינוקות מלתקוע ביו"ט ע"כ. וכזה הביא הר"ן ז"ל להקשות למאן דמחמיר בקטן שהגיע לחינוך טפי מלא הגיע דמן הירושלמי הזה מוכח איפכא וקשיא זו תפול ממילא לשיטת רבינו על פי הרה"מ ז"ל ונ"ל בזה דרבינו סמך על ההיא דערכין דפשטא מוכח דעכובי הוא דאין מעכבין אבל ההתעסקות אסור והיינו בקטן שהגיע לחינוך ותו דההיא דקטן אוכל נבילות לפירוש התוס' והמפרשים ז"ל אינה אלא בקטן שלא הגיע לחינוך אבל בהגיע לחינוך משמע דמצווין [להפרישו] ומינה נמי דאין מתעסקין עמהם ונראה שנשמר מזה מרן ז"ל שכתב דכ"ש שבת ר"ה ממש ולענין דברי הירושלמי אפשר דהרה"מ היה גורס בשבת שאינה יו"ט של ר"ה ומסתבר טפי כי היכי דלא תיפוק מיניה חורבא וכמ"ש הר"ן ז"ל לאידך גיסא ועיין להרב לח"מ ז"ל שהליץ על דברי רבינו. שוב ראיתי להרא"ם ז"ל בתוספותיו על הסמ"ג שכתב דרבינו היה גורס גירסא אחרת והיא גירסת בעל הלכות גדולות ועיי"ש באורך שיישב דברי רבינו בטוב טעם ודעת.</Comment></Halacha><Halacha index="8"><Comment index="1">&lt;b&gt;כשגזרו וכו'.&lt;/b&gt; הכל נתבאר שם דף כ"ט ול'.</Comment></Halacha><Halacha index="9"><Comment index="1">&lt;b&gt;ולא יבואו התוקעים.&lt;/b&gt; נוסח אחר ולא יבא התוקע.</Comment></Halacha><Halacha index="10"><Comment index="1">&lt;b&gt;בזמן הזה וכו'.&lt;/b&gt; הקשה מרן ז"ל שנראה מלשון רבינו שאפי' עתה שאין אנו מקדשין על פי הראיה וכו' ע"כ. אף שרבינו כתב ולא היה במקום בי"ד הראוים לתקוע דמשמע הראוים כמ"ש לעיל דהיינו סמוכין ומקדשין על פי הראיה מ"מ אם איתא היה לו לכלול דין זה בההוא דלעיל אחר החרבן כיון דלית ביה שום חידוש ומכח זה הכריח מרן דכוונת רבינו דכל היכא דיהיה בי"ד ראוי והגון אף שאינו סמוך רשאי לקדש על פי הראיה ודו"ק.</Comment></Halacha></Chapter><Chapter index="3"><Halacha index="1"><Comment index="1">&lt;b&gt;כמה תקיעות וכו'.&lt;/b&gt; ברייתא פ' יו"ט של ר"ה דף ל"ג ובהרב המגיד דפוס ויניציאה נפל ט"ס הניכר.</Comment></Halacha><Halacha index="2"><Comment index="1">&lt;b&gt;תרועה זו וכו'.&lt;/b&gt; כתב הרב המגיד ז"ל וכתבתי סוגיא זו וכו' ולזה נתכוון רבינו ז"ל למטה שכתב והוא שישמע כל בבא מהם על הסדר וכו' ע"כ. וקצת קשה דמ"ש שם הוא ענין אחר דלא בא לאשמועינן שם אלא שהט' תקיעות יהיו על הסדר דהיינו שלא יתקע תרועה ואחריה ב' תקיעות או ב' תקיעות ואחריהם תרועה וכמ"ש שם אמנם אם הפסיק בקול אחר ותקע כל הסדר כראוי מנ"ל דמפסיל דל מהכא ההפסק הרי תקע תשר"ת תש"ת תר"ת כדינו דאימא דכל הקפידה אינה אלא שתהא הפשוטה קודם התרועה ואחריה וההפסק אינו מעלה ולא מוריד לעיכובא וכן הקשה הרב לח"מ ז"ל עיי"ש וכעין מ"ש הרב שמות בארץ ע"ד רש"י דף ל"ד ד"ה מט' בני אדם וכו' עיי"ש ומאי דנראה לענ"ד דרבינו לא הכשיר אלא השהייה מצד עצמה וזה הוא חידושו לבד ומאי דאיצטריך לפרש לא שישמע וכו' [לא נחית להכשיר ההפסק] אלא כי היכי דלא נטעי דבעינן ג"כ סדר תשר"ת תש"ת תר"ת כל הסדר שאם הקדים תש"ת או תר"ת לתשר"ת דזה לא נקרא על הסדר אמנם בפיסול סדר התקיעות כל אפיא שוים שאם לא הסמיך התרועה לתקיעה והתקיעה להתרועה אין זה על הסדר וזו נראית קצת כוונת הרה"מ למדקדק בדבריו עיין עליו.</Comment></Halacha><Halacha index="3" /><Halacha index="4"><Comment index="1">&lt;b&gt;שיעור תרועה וכו'.&lt;/b&gt; כוונת רבינו מבוארת דשיעור השש תקיעות הוו ממש כשיעור הג' תרועות וכן נראה להדיא ממ"ש בפירוש המשנה והראב"ד ז"ל נראה שלא ראה פירוש זה של רבינו שאילו ראהו לא היה כותב שטעה המעתיק וכו' וכבר הרב המגיד ז"ל יישב לשון רבינו עיי"ש אלא שראיתי להרב לח"מ שנתקשה בדברי הרה"מ במ"ש ז"ל ורבינו לא הזכיר שיעור לפי שכבר ביאר שנסתפק לנו מה היא התרועה אבל כתב ששיעור השברים הם כתרועה וכן הוא ששיעור היבבות והשבר אחד שהשברים הם ג' והיבבות ט' וכו' ולא נתבאר זה בדברי רבינו יפה על כרחך דן ז"ל מלשון זה דכוונתו כהרב בעל העטור דס"ל דתנא דידן ותנא ברא לא פליגי בשיעור דלכו"ע שיעורא חדא אלא דמאן דאמר שיעור תרועה כג' יבבות ר"ל במהירות שהם ט' כחות ומאן דאמר כג' שברים היינו בקולות מופסקים שאין בכל שבר ג' כחות וכו' וזהו שכתב הרה"מ שהשברים הם ג' וכו' ומ"ש בשיעור תרועה פליגי ר"ל באיזה אופן יעשה אותה והקשה עליו חדא דהרב המגיד כתב דג' יבבות נקראים טרומיטין והוא כתב למטה דג' שברים הם ט' טרומיטין א"כ איך נאמר דשיעור ג' יבבות שהם ג' טרומיטין הוי כשיעור ג' שברים ועוד קשה וכו' עיין עליו ולענ"ד נראה דלא נתכוון הרה"מ לכל זה כלל ויש לנו להשוות דבריו דברור מיללו במ"ש דשיעור היבבות כלומר הג' יבבות הוו כשיעור שבר אחד דשבר אחד הוו ג' כחות כמ"ש לעיל ותנא ברא סבר שהוא גנוחי ונקראים שברים והשבר הוא קול גדול היינו שהשבר שהוא גדול הוי כג' יבבות ונמצא דודאי פליגי דחד ס"ל דתרועה כג' יבבות דהיינו כשיעור שבר אחד וחורנא ס"ל כשיעור ט' יבבות דהיינו ג' שברים ויש ששה יבבות חלוקים ביניהם ומה שחסר כאן גלה כאן ודבריו שוים לענ"ד ואין כאן תפיסה עליו אלא שקיצר קצת ודו"ק.</Comment><Comment index="2">&lt;b&gt;הרי שתקע וכו'.&lt;/b&gt; דף ל"ג וכתב הרב המגיד ז"ל ופירוש רבינו בה ברור ונכון וכו' ע"כ. והוא פירוש רש"י ז"ל כמבואר בדבריו והפירוש האחר הוא בירושלמי אמתני' ר' אבא בר זמינא בשם ר' זעירא אפילו אחת אין בידו וכוונתו דפרוכא דמתני' דקתני אין בידו אלא אחת ר"ל התקיעה ראשונה לבד ולכך פירש ר' אבא דכשמשך באחרונה כדי שתעלה לו בשביל שתים הדין הוא שאפילו לאחת אינה עולה לו לפי שעירב המחשבה כדאיתא התם למה ראשה גבי סופה מצטרף וסופה גבי ראשה מצטרף לא ראשה אית לה סוף ולא סופה אית לה ראש ע"כ. והדברים מבוארים.</Comment></Halacha><Halacha index="5" /><Halacha index="6"><Comment index="1">&lt;b&gt;שמע ט' תקיעות וכו'.&lt;/b&gt; היינו כגירסת הרי"ף והרא"ש ז"ל ודלא כגירסת רש"י והתוספות עיין עליהם. ומ"ש בספרי רבינו לפיכך נוסח אחר ולפיכך.</Comment><Comment index="2">&lt;b&gt;לפיכך מעכבות זו את זו.&lt;/b&gt; דף ל"ד. ופירש הר"ן ז"ל דר"ל שאם אינו יכול לעשות כל הסימן כגון תשר"ת אינו עושה מקצתו וכן תש"ת וכן תר"ת אבל אם יודע תשר"ת לחוד או תש"ת לחוד או תר"ת לחוד אה"נ דיכול לעשותו דהא מעיקרא על הספק נתקנו ואפשר שאותו שיודע הוא האמת ע"כ. ופשוט הוא.</Comment></Halacha><Halacha index="7"><Comment index="1">&lt;b&gt;ומלכיות. &lt;/b&gt;פירוש עם קדושת היום כסברת ר' עקיבא דף ל"ב ותו דבהא לא פליג ר' יוחנן בן נורי שתהא קדושת היום רביעית וממילא דהוי דלא כרבן שמעון בן גמליאל דס"ל שקדושת היום תהא באמצע דהיינו חמישית ולא הוצרך רבינו לזה שכבר ביארו בסדר התפילות עיי"ש.</Comment></Halacha><Halacha index="8"><Comment index="1">&lt;b&gt;שלש ברכות וכו'.&lt;/b&gt; נתבאר בדף ל"ד וכו'. ומ"ש בספרי רבינו</Comment><Comment index="2">&lt;b&gt;ואמר פסוק וכו'&lt;/b&gt; נוסח אחר כת"י ואם אמר פסוק וכו'.</Comment></Halacha><Halacha index="9"><Comment index="1">&lt;b&gt;מאלו מלכות.&lt;/b&gt; נוסח אחר מאלו מלכיות ומ"ש עוד שאין בו זכר מלכות נוסח אחר זכר מלכיות.</Comment></Halacha><Halacha index="10"><Comment index="1">&lt;b&gt;ומחזירין הספר למקומו.&lt;/b&gt; בשתי נוסחאות אחרות כת"י אין שם תיבת למקומו. ובס' כת"י קדמון מצאתי לשון הרב אברהם בנו של רבינו וז"ל ואבא מארי ז"ל ומי שקדמו לו מחכמי המערב ז"ל מנהגם להחזיר ס"ת למקומו קודם התקיעות כדי שלא ידברו העם בעת חזרת ס"ת ויעברו על הראוי כדי שלא תהא הפסקה בין תקיעה שמיושב לתקיעה שמעומד ואפי' במזמור וכיוצא בו ממה שנהגו לאומרו בעת חזרת ס"ת ועל זה ראוי לסמוך וכבר כתב הוא ז"ל זה המנהג בס' זמנים מהחבור ומי שסומך על זולת זה ויקדים תקיעות שמיושב לחזרת ס"ת למקומו נוהג בזה מנהג בלתי נכון ע"כ.</Comment></Halacha><Halacha index="11"><Comment index="1">&lt;b&gt;ואינו מדבר וכו'.&lt;/b&gt; לכאורה היה נראה דה"ה והוא הטעם לשומעים דקי"ל שומע כעונה וגם הם יוצאים בתקיעותיו א"כ מהיכא תיתי לחלק בין תוקע לשומעים וכן פסק הרב ב"י ומאי דנקט הדין בתוקע היינו משום סיפא דאם סח ביניהם אינו חוזר ומברך אמנם הרב המגיד ז"ל לא הבין כן ושם מחלוקת בין הפוסקים ז"ל ולא ידעתי למה לא השוום כאמור מכ"ש במ"ש בדין י' בשם הרב אברהם בנו של רבינו ז"ל.</Comment><Comment index="2">&lt;b&gt;לתקיעות שמעומד.&lt;/b&gt; נוסח אחר כת"י לתקיעות שעל הסדר וכו' ונוסח אחר כת"י לתקיעות על הסדר.</Comment></Halacha><Halacha index="12"><Comment index="1">&lt;b&gt;בדין היה וכו'.&lt;/b&gt; נראה פירושו שיתקעו תשר"ת למלכיות ג"פ ותש"ת לזכרונות ג"פ ותר"ת לשופרות ג"פ ומ"ש אח"ז אלא די בבא אחת הכוונה איזו בבא שירצו פעם אחת לחוד ועיין להרב המגיד ז"ל.</Comment><Comment index="2">&lt;b&gt;וכל הדברים וכו'.&lt;/b&gt; דף ל"ד ובפירוש חבר עיר עיין לרבינו סוף פ"ד דברכות.</Comment></Halacha><Halacha index="13"><Comment index="1">&lt;b&gt;שתי עיירות וכו'.&lt;/b&gt; דף ל"ד לא צריכא דהא ספק והא ודאי ופי' רש"י וודאי הוא לו שאם ילך אצל המברכים ימצא שמה עשרה ויתפלל ש"צ ויוציאנו ידי חובתו ואם ילך אצל התוקעים שמא כבר עמדו והלכו לביתם עכ"ל נמצא לפירוש זה דספק אינו ר"ל דאין שם תוקע כלל אלא יש שם תוקע וספק אם כבר סיימו התפילה שאינו יכול לשמוע התקיעות על סדר הברכות ואף שנראה שהוא פירוש אחר שלא כדברי רבינו מ"מ קרוב הוא לו דהא קי"ל דהתקיעות על סדר הברכות הם עיקר ומדאורייתא ודו"ק.</Comment></Halacha></Chapter></root>