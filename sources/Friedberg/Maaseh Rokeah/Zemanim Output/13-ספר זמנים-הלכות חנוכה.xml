<root><Chapter index="1"><Halacha index="1" /></Chapter><Chapter index="2" /><Chapter index="3"><Halacha index="1"><Comment index="1">&lt;b&gt;ובטלו דתם ולא הניחו אותם וכו'.&lt;/b&gt; לא ידעתי מהיכן הוציא רבינו דבטלו הדת ולא היו מניחים לעסוק בה ובמצוותיה דבספר חמדת ימים הביא בשם מדרש שמצא בכת"י שביטלו מהם שבת מילה וראש חדש משמע דזה דוקא וכ"כ בספר מנורת המאור למהר"י אבוהב ז"ל עיי"ש ומצאתי בספר יוסיפון כשהניח אנטיוכוס לפיליפוס הרשע כשמו כן הוא בירושלים צווהו שיכריחם להשתחות לצלם ולצאת מדת משה וכו' עיי"ש ואפשר שמשם הוציאו רבינו. ושאר דברי רבינו נתבארו בשבת דף כ"א.</Comment><Comment index="2">&lt;b&gt;ובבנותיהם. &lt;/b&gt;בנוסח אחר כתוב ובבתיהם ואין שם בנותיהם והכי מסתברא.</Comment></Halacha><Halacha index="2"><Comment index="1">&lt;b&gt;וכשגברו ישראל על אויביהם ואבדום בכ"ה בחדש כסליו היה.&lt;/b&gt; מדקדוק לשון זה משמע דביום כ"ה כילו ואבדו האויבים וא"כ יש לחקור טובא בזה דמשמע דהדלקת המנורה היה בליל כ"ו שהרי ביום כ"ה כלתה המלחמה ואח"ז הדליקו על כרחך היינו ליל כ"ו ומלבד דזה הוי היפך פשטא דגמרא כדלקמן עוד קשה דאם כן הוה לן להתחיל הדלקת הנרות בליל כ"ו כפי הנס וראיתי להפר"ח סי' תר"ע שכתב דלהדיא משמע כן דעת רבינו ומכח זה רצה לתרץ הקושיא שהקשו ז"ל דהיה לנו לעשות שבעה ימים לחוד כיון דעכ"פ הוה להו שמן ללילה אחת אלא שליל כ"ה הוא בשביל הניצחון והשבעה אחרים בשביל נס השמן ע"כ. ואחרי אלף מחילות לא כן אנכי עמדי דאם נפרש דברי רבינו כן יקשה עליו תלי תלות של קושיות חדא דמנא ליה הא כיון דבגמרא מוכח דבליל כ"ה התחילו להדליק המנורה דבעי תלמודא מאי חנוכה דת"ר בכ"ה בכסליו יומי דחנוכה תמניא אינון וכו' משמע דכל השמונה ימים שוים הם ומשמע גם כן דאותם שמונה ימים דקאמר ברישא הם הם בעצמם השמונה ימים דנס השמן שתחילתן מכ"ה בכסליו כמ"ש שם ותו דאם איתא אמאי לא תיקנו תשעה ימים ח' לנס ואחד לניצחון ולפחות אמאי לא אסרו בהספד ותענית יום תשיעי דעכ"פ המשך הנס עד אותו יום ותו דאם איתא מאי איריא להדליק נר חנוכה בכ"ה כיון שלא היה בו נס השמן כלל דאי משום הניצוח של יום כ"ה הוה להו לתקן הלל והודאה ביום כ"ה ובשאר הימים נרות וכו' ולא לתקן נרות דכלפי לייא הוא. ותו דגם לפי פירוש זה של הפר"ח בדעת רבינו אכתי הוה לן לדלג ליל כ"ו שלא היה בו נס כיון שכבר היה שמן בפך ליום אחד שלם והשבעה לילות האחרים שהיה בהם נס גמור הוה להו לתקן שידליקו בכל לילה מהם כמו שהיה הנס ממש דאי משום כדי שלא להפסיק הדלקת הנרות עכ"פ הוה להו לשנות אופן ההדלקה במנין הנרות באופן אחר כדי להורות חילוק הניסים שזה בשביל הניצחון וזה בשביל השמן ותו דלעיל מהך מייתי תלמודא מחלוקת בית שמאי ובית הלל דב"ש אומרים יום ראשון מדליק ח' מכאן ואילך פוחת והולך וב"ה אומרים להיפך ואיכא פלוגתא דאמוראי התם כנגד ימים היוצאים וכנגד ימים הנכנסים א"נ כנגד פרי החג וכנגד מעלים בקדש וכו' ואם איתא מחלוקת זה לא שייך אלא מיום כ"ו ואילך שנמשך נס השמן דביום כ"ה כיון שהוא מובדל במציאות הנס לא היה ראוי להיות בו מחלוקת זה כמבואר למדקדק על נכון.</Comment><Comment index="2">&lt;b&gt;אשר &lt;/b&gt;על כל אלה יביאנו השכל לשפוט בצדק כל אמרי פה רבינו זלה"ה שכוונתו כסתם הש"ס וכל דברי הפוסקים ראשונים ואחרונים זלה"ה דביום כ"ה ממש התחילו להדליק ולא ליל כ"ו ובכוונת דבריו נראה לענ"ד דביום כ"ה נקרא הניצוח האמיתי יען ידעו בבירור שכבר ספו תמו אויבי ה' כי לא נתעוררו עוד לבא על ישראל עמו ברוך הוא וכיון שנחו בהשקט עד שיכלו להדליק המנורה הטהורה אז נקרא ניצוח גמור ולא נחית לומר דדוקא באותו יום אבדום והרגום ממש דאין דרך לספר המלחמות היום שכלו אלא היום שנחו קרו ליה יום הניצוח יען בו ביום נודע באמת מכיון שלא חזרו. ואם לבך מהסס בפירוש זה עוד לאלוה מילין דאנו יכולים לפרש דביום כ"ד בתחילת ליל כ"ה סיימו המלחמה ומכיון שנכנס על כל פנים מקצת יום כ"ה דהיינו באיזו שעה מן הלילה בדין יש לנו לומר דבכ"ה אבדום דביום כ"ד עדיין לא כילו המלחמה ולכך באותה הלילה עצמה שלא לבטל התמיד השתדלו בזריזות גדול ונורא לחפש אחר שמן טהור להדליק המנורה וכו' ובהכי הכל מתיישב דבר דבור על אופניו תדע עוד דהוא מוכרח גם כן מדברי רבינו לקמיה שכתב וז"ל ומפני זה התקינו חכמים שבאותו הדור שיהיו שמונת ימים אלו שתחילתן כ"ה בכסליו ימי שמחה והלל ומדלקין בהם הנרות וכו' להראות ולגלות הנס ע"כ. הרי שהשוה כל השמונה לילות בהשואה אחת וסיים להראות הנס ואם לילה ראשונה היא בשביל הניצחון ושאר לילות בשביל השמן הכי הוה ליה לומר להראות ולגלות הניסים כיון דהם שנים ודאי שעל פיהם אנו מדליקים ח' לילות ואין די בז' ועוד דמדסתם דבריו משמע דבליל כ"ה התחילו להדליק דאל"כ הוה ליה לפרש דבר זה כיון דנחית לפרט שורש העניינים הוא הנראה לענ"ד ברור ונכון. ואמנם לעיקר קושיית המפרשים ז"ל דז' ימים לבד הוה לן להדליק כבר רבו התירוצים הלא בספרתם וסברת הי"מ שהביא הר"ן ז"ל מתרצת כמה קושיות ודקדוקים דס"ל דהשמן טהור היה רחוק ד' ימים והוצרכו ד' בהליכה וד' בחזרה עיין עליו ודו"ק.</Comment><Comment index="3">&lt;b&gt;אלא פך אחד.&lt;/b&gt; בגמ' איתא שהיה מונח בחותמו של כהן גדול ופי' רש"י ז"ל בחותמו בהצנעו וחתום בטבעתו והכיר שלא נגעו בו ע"כ. והדבר קשה דאיך פירש בחותמו בהצנעו דמשמע שהיה מוצנע וא"כ מנ"ל שהיה חתום בטבעתו גם כן ונראה דט"ס הוא וצ"ל שהיה מונח בהצנעו ור"ל במקום מוצנע ואחר זה פירש תיבת בחותמו דהיינו בטבעתו של הכהן הגדול וכן היא בהרא"ם על הסמ"ג וכן נראה מפי' רש"י שבהרי"ף ע"ש ורבינו השמיט זה משום דלא נפקא לן מידי.</Comment><Comment index="4">&lt;b&gt;והדליקו ממנו נרות המערכה וכו'.&lt;/b&gt; מדכתב והדליקו ולא כתב ונשאר דלוק משמע דס"ל דבכל לילה היו מוצאים הפך מלא כסברת קצת מפרשים ולכך היו מדליקים כל יום מהשמונה ימים והוא מהמדרש כת"י שהביא הרב בעל חמדת ימים ז"ל.</Comment></Halacha><Halacha index="3"><Comment index="1">&lt;b&gt;ומפני זה התקינו וכו'.&lt;/b&gt; רש"י ז"ל גריס שם ועשאום יו"ט נראה שבא לשלול גירסת קבעום וכן נראית מדברי הרא"ם על הסמ"ג ע"ש הטעם.</Comment><Comment index="2">&lt;b&gt;ימי שמחה.&lt;/b&gt; מדקרי להו ימי שמחה משמע דס"ל דהסעודות באלו הימים אינם רשות אלא מצוה דהא קי"ל אין שמחה אלא בבשר והיינו דרך סעודה וכ"כ הרב מגן דוד [ט"ז] סי' תר"ע משם רש"ל ומרדכי הארוך.</Comment><Comment index="3">&lt;b&gt;והן אסורים וכו' כימי הפורים.&lt;/b&gt; כימי הפורים הוא מיותר אלא נראה שבא להורות לנו דכי היכי דימי הפורים דוקא הם עצמם אסורים ולפניהם ולאחריהם הם מותרים דהרי התיר רבינו גופיה להתענות בי"ג באדר כמ"ש פ"ה דתענית ה"ה חנוכה כאמור וכ"כ הרב המגיד ז"ל אלא שלא כתב מהיכן הוציאו מדברי רבינו ונמצא שדעת רבינו והרב ב"י שוים להתיר התענית לפניהם והפר"ח חלק על זה ונמשך אחר סברת מהראנ"ח ז"ל עיי"ש. והדעת מכרעת בלי ספק שלא לזוז מדברי רבינו והרב ב"י זלה"ה כי הם עמודי ההוראה.</Comment></Halacha><Halacha index="4"><Comment index="1">&lt;b&gt;כל שחייב.&lt;/b&gt; בגמ' אמר ר' יהושע בן לוי נשים חייבות בנר חנוכה שאף הם היו באותו הנס ופירש רש"י שגזרו יוונים על כל בתולות הנשואות להבעל להגמון תחילה ועל ידי אשה נעשה הנס ע"כ. ובמגילה דף ד' אהך מימרא דריב"ל פירש ז"ל שאף על הנשים גזר המן להשמיד וכו' והשמיט דע"י אסתר נעשה הנס כי הכא והתוס' שם הביאו דרשב"ם פירש ע"י אסתר בפורים וע"י יהודית בחנוכה ובפסח שבזכות צדקניות שבאותו הדור נגאלו והקשו עליו ז"ל מלשון שאף הם דמשמע שהם טפלות וכתבו ז"ל כדברי רש"י ובפסח שהיו משועבדות ובחנוכה שהגזרה היתה מאד עליהם וכו' ע"כ. וכדברי רשב"ם פירש הסמ"ג ז"ל בהלכות חנוכה והרא"ם ז"ל הקשה עליו קושית התוס' מלשון שאף הם ועוד דשלש סעודות שחייבות הנשים מהיכן כיון דהמן לא בא בזכותם עיין עליו ונראה לענ"ד עמ"ש הר"ן פרק כל כתבי דכיון דאיתקוש לזכירה מכ"ש שמירה לכל מילי דחיוב שבת איתקוש וא"כ התם אין צורך לטעם דאף הם היו באותו הנס דומיא דאכילת מצה וסוכה וארבע כוסות ולקושית אף [הם] י"ל משום דלעולם הנשים הם טפלות לאנשים אמנם לרש"י ז"ל אכתי הוא מגומגם דבחנוכה הביא הב' טעמים ובפורים אחד ועיין להרא"ם ז"ל. ומאי דאפשר בדעת רש"י דס"ל דגבי פורים לא נקרא כ"כ ע"י אשה כמו גבי חנוכה שיהודית היא עצמה הרגה את האויב ויותר נראה דבפורים לא חש להזכירו דחדא מנייהו נקט כיון דמבואר בכתוב הוא. ולקושית הרא"ם על רש"י שהביא השני טעמים שנראה כמסופק אפשר לפרש דכולא חדא מלתא קאמר דע"י שגזרו על הבתולות הנשואות שיבעלו להגמון תחילה מצאה מקום אשה אחת להורגו בקל.</Comment><Comment index="2">&lt;b&gt;להדליק נר של חנוכה.&lt;/b&gt; הנה הרב ב"י זלה"ה העתיק להדליק נר חנוכה גם בשולחנו הטהור כתב כן והפר"ח ז"ל כתב עליו דכן היא עיקר הנוסחא המדוקדקת ע"כ. ועוד כתבו בשם רש"ל דצ"ל שלחנוכה תיבה אחת עיין עליו ואני אומר כי לא כן אנכי עמדי כלל שהרי בש"ס ומסכת סופרים פרק כ' הלכה י' והרי"ף ורבינו והרא"ש והטור ובעל הלבושים והרוקח וסמ"ג והרא"ם כל אלו הנביאים מתנבאים בסגנון אחד לומר של חנוכה בשתי תיבות וראיתי עוד בספר הלכות גדולות כי ידוע שכל דבריו דברי קבלה ומצאתי הגירסא של חנוכה והוצרכתי ליה מכח דברי הרב ב"י זלה"ה אכן אחרי רבים כתיב ואין לדיין אלא מה שעיניו רואות מכ"ש דהרב ב"י גופיה או"ח סי' רס"ג העתיק להדליק נר של שבת וכ"כ ז"ל גם רבינו פ"ה דשבת העתיק כן ונראה שגם כפי הדקדוק לא כיון הפר"ח ז"ל דנר לפעמים בא סמוך ולפעמים בא מוכרת ולכך על כרחך לומר של חנוכה כמבואר.</Comment></Halacha><Halacha index="5"><Comment index="1">&lt;b&gt;אע"פ שקריאת ההלל וכו'.&lt;/b&gt; שבת דף כ"ג. ועיין מ"ש הרב המגיד ז"ל דרבינו ס"ל דרבא לא פליג אאביי וכו'. נכתב בצידו הרב לח"מ ז"ל האריך הרבה בזה ונתקשה בדברי הרה"מ ז"ל ועל דברי רבינו ממה שהשיב לחכמי לוניל הביאה מרן פ"ג דמילה ע"ש ותהלה לשם יתברך ששם הארכתי בזה עיי"ש שנראה לענ"ד שהפכתי כל עקום למישור וכל דבר על מקומו יבא בשלום בס"ד.</Comment></Halacha><Halacha index="6"><Comment index="1">&lt;b&gt;אלא קריאת ההלל לעולם מדברי סופרים.&lt;/b&gt; פרק היה קורא דף י"ד קריאת שמע דאורייתא פוסק הלל דרבנן מבעיא וכן ציין הרב המגיד ז"ל ומרן ז"ל הקשה עליו ועל הראב"ד ז"ל ועוד יש להקשות ממ"ש רבינו פ"א דהלכות אישות דקידושי כסף הוו מד"ס ושם מוכרח לומר דאף לדבר שהוא מן התורה גמור אלא שאינו מפורש נקרא מד"ס ולא ידעתי למה לא השיג עליו הראב"ד לפי שיטתו כאן ודוחק לחלק דהתם הוי ג"ש וכאן הוא מפורש מדברי קבלה לפי דעתו ז"ל ועיין להרה"מ שם ודברי רבינו נראים נכונים בטעמם וכמ"ש מרן ז"ל שם וגם מהסוגיא דפרק היה קורא מוכח דלדברי קבלה קרי מדרבנן שהרי הבעיא דבי רבי חייא שם היא בהלל ומגילה והיינו טעמא דמגילה נקראת הלל דקי"ל קריאתה זו היא הלילא ואם כן כי קאמר הלל דרבנן הוא שם כולל לפי הבעיא וכן מוכח מהצד האחר דמייתי משום פרסומי ניסא דודאי היינו מגילה וכיון דלמגילה שהיא דברי קבלה קרו לה מדרבנן אם כן אין שום קושי לרבינו מאידך דהשיר יהיה לכם וכו' דגם הוא דברי קבלה עיי"ש בש"ס כי נראה לענ"ד נכון. שוב מצאתי להרב שמות בארץ בסוכה דף ל"ז שהליץ בעד הרה"מ והראב"ד שכוונתם ע"פ דעת בעל הלכות גדולות שמנה קריאת ההלל למצות עשה וכו' ומ"מ דברי רבינו נראין.</Comment><Comment index="2">&lt;b&gt;י"ח יום בשנה וכו'.&lt;/b&gt; כל דברי רבינו נתבארו בערכין דף י' וכתבו שם התוס' דהא דלא חשיב ערב פסח דאז הוה להו יו"ט משום דלא חזי אלא במקדש לא חשיב ליה ע"כ.</Comment><Comment index="3">&lt;b&gt;אבל ר"ה ויוה"כ וכו'.&lt;/b&gt; שם ועיין לרבינו פ"ג דתשובה דין ד'.</Comment></Halacha><Halacha index="7"><Comment index="1">&lt;b&gt;מקומות שעושין וכו'.&lt;/b&gt; שם. ודין ראשי חדשים וכו' שם ובתענית דף כ"ח. והפר"ח סימן תכ"ב כתב בשם הרוקח דאין קורין ההלל בבית האבל משום שמחה ועוד משום לועג לרש כי הנשמה אוננת שם ואיך יאמרו לא המתים יהללו יה וכו' ע"כ. וכן הכריח הרב שיירי כנסת הגדולה שם אמנם הביא משם הכלבו לאומרו ושכן נתפשט המנהג בספרד ע"כ.</Comment><Comment index="2">&lt;b&gt;לפיכך קוראים בדילוג וכו'.&lt;/b&gt; עיין להטור ז"ל שהביא שלשה דיעות בזה ודברי רבינו לא ביארם בכל פרטם לא ידעתי למה וגם הרב ב"י לא הרגיש מזה כלל עיי"ש.</Comment><Comment index="3">&lt;b&gt;ויחיד לא יקרא כלל.&lt;/b&gt; שם ובשבת דף קי"ח אמר מר הקורא הלל בכל יום הרי זה מחרף ומגדף ופי' רש"י שנביאים ראשונים תיקנו לומר בפרקים לשבח והודיה וכו' וזה הקורא תמיד בלא עתה אינו אלא כמזמר שיר ומתלוצץ ע"כ. ולא הותר אלא בפסוקי דזמרה כדאיתא התם.</Comment></Halacha><Halacha index="8"><Comment index="1">&lt;b&gt;כיצד מדלגים וכו'.&lt;/b&gt; נ"ב ואין מנהגינו כן אלא אנו מדלגים לא לנו ואהבתי ולא דבר אחר עיין להרב דוד אבודרהם ז"ל.</Comment></Halacha><Halacha index="9"><Comment index="1">&lt;b&gt;כל היום כשר וכו'.&lt;/b&gt; משנה במגילה דף כ' ופי' רש"י אע"ג דזריזין מקדימין למצות דכתיב וישכם אברהם בבקר אפ"ה כל היום כשר ע"כ.</Comment><Comment index="2">&lt;b&gt;והקורא וכו'.&lt;/b&gt; שם דף י"ז ורבה יליף לה מקרא דממזרח שמש עד מבואו ורב יוסף יליף לה מדכתיב זה היום עשה ה' ועיי"ש בדף כ' ע"ב. והפר"ח סי' תכ"ב כתב בשם הגדולים דאף בפרשיות אין לו להקדים זו לזו ולא דמי לקריאת שמע ע"כ. והכי מסתברא.</Comment><Comment index="3">&lt;b&gt;קרא ושהה.&lt;/b&gt; בר"ה דף ל"ד ועיין מ"ש לעיל בפ"ב דין ב'.</Comment><Comment index="4">&lt;b&gt;ימים שגומרין וכו'.&lt;/b&gt; כתב הרב המגיד ז"ל ומדברי רבינו נראה שהוא פוסק לכל דבר שאינו כדין קריאת שמע שאינו מפסיק אלא לדברים ידועים וכו' וכן בדין שהרי אין ברכה מתוקנת לאחריו ותלויה היא במנהג ע"כ. והקשה הפר"ח סי' תכ"ב דכיון שאין דינו כדין ק"ש אם כן בימים שגומרין ההלל דבאמצע הפרק אינו פוסק משמע כלל [לא] ואם כן חמור הוא מק"ש ואיך יהיה קל מק"ש מצד אחד וחמור מצד אחר וכו' עיי"ש ונראה דלא חש לזה הרה"מ דמלתא דפשיטא שכבר פסק רבינו לעיל דקריאת ההלל אינו אלא מד"ס וא"כ לא מסתבר כלל שיהא חמור מק"ש ולא נחית לזה הרה"מ ז"ל בדברי רבינו שהם סתומי. עוד הקשה הפר"ח דאם איתא אמאי לא עשה הבעיין שם צד שלישי דהלל גריע מק"ש משום דאין ברכה מתוקנת לאחריו וכו' וגם לזו י"ל דלא אסיק אדעתיה דבר זה ורבי חייא חדית ליה דאין בכך כלום וכו' מכ"ש שהבעיין כלל מגילה והלל ובמגילה לא שייך האי טעמא ואם באנו לדקדק היטב בדברי רבינו ממ"ש לשון יש לו להפסיק משמע דאין שום קפידה בדבר וזה לא כהפר"ח שם שכתב נגד סברת הרב המגיד ז"ל ודרבינו לישנא דגמרא נקט עיין שם.</Comment></Halacha><Halacha index="10"><Comment index="1">&lt;b&gt;כל יום שגומרין.&lt;/b&gt; משנה בסוכה דף ל"ח ובגמרא אמרו דלאחריו הוא מנהג אבל לפניו הוא מן הדין ובעי עובר לעשייתן דוקא כשאר מצות ועיין להתוס' יו"ט ז"ל. ומה שכתוב בנוסחתינו עושי רצונך בנוסח אחר כת"י עושין רצונך.</Comment></Halacha><Halacha index="11"><Comment index="1">&lt;b&gt;יש מקומות וכו'.&lt;/b&gt; הכל נתבאר שם וכתבו התוס' דהא דמפסיקין פסוק אנא ה' הושיעה נא לשנים דהא קי"ל דאסור להפסיק באמצע הפסוק ותירצו דשאני פסוק זה ששני בני אדם אמרוהו כדאיתא בערבי פסחים ע"כ. והרב מג"א בשם הכלבו כתב דדוקא בתורה ובנביאים אבל בכתובים אפשר דשרי וכו'.</Comment></Halacha><Halacha index="12"><Comment index="1">&lt;b&gt;מנהג קריאת וכו'.&lt;/b&gt; שם. ומ"ש שהם קכ"ג כתב הרב המגיד שהוא במדרש תהלים ע"כ. ובמדרש ילקוט לא מצאתיו עיי"ש.</Comment></Halacha><Halacha index="13"><Comment index="1">&lt;b&gt;וכן כשיאמר הקורא הללו את ה' כל גוים.&lt;/b&gt; בסוכה אמר רבא הילכתא גיברתא איתא למשמע ממנהגא דהלילא וכו' ופירש רש"י דממה שהיו עושים הם אז יש לנו להבין איך היו עושים מקדם הראשונים והנפקותות היוצאים מהם וכו' עיי"ש ורבינו פירש לנו אותו מנהג הקדום שעליו הנהיגו לקרוא ההלל באותו האופן לרמוז איך היו נוהגים והנפקותות וכו' ועל פי פירוש רש"י ז"ל במתניתין שם שכתב שבכל ההלל היו עונים הללויה על כל מילה ומילה וכו' אלא שיש לדקדק דאמאי לא הזכיר רבינו ראש הפרק של הודו לה' שהוזכר גם כן בש"ס והרב לחם משנה ז"ל נדחק בזה יעו"ש והאמת הוא דגם בזמן קדמון היו עונים ראשי פרקים כולם וכמו שנראה מפירוש רש"י שם וכן מוכח מדברי רבינו אם כן אין להקשות על רבינו מהש"ס דהתם הוה בזמן רבא ורבינו לא מיירי מאותו מנהג כלל. אך את זו יש להקשות עליו דכיון דודאי הודו לה' ראש פרק הוא למה לא הזכירו. ומאי דנראה לענ"ד דלא נחית רבינו לכל הראשי פרקים דאיתנהו בהלל שהרי לא לנו ראש פרק הוא ולא הזכירו אלא נחית לאשמועינן איך היו עושים בראשי הפרקים ולא חש לסדרם ולא למניינם דמבואר מעצמו הוא וכעין זה כתב הרב שמות בארץ ז"ל שם.</Comment></Halacha><Halacha index="14"><Comment index="1">&lt;b&gt;הוא אומר ברוך הבא וכל העם אומרים ברוך הבא.&lt;/b&gt; קשה טובא דבגמ' אמרו הוא אומר ברוך הבא והם אומרים בשם ה' מכאן לשומע כעונה ע"כ. ואיך כתב רבינו דכל העם אומרים ברוך הבא ותו דלדעתו אזדא לה הילפותא דשומע כעונה והרב לח"מ הניחו בצ"ע וראיתי להרב חיים אבואלעפיא נר"ו שתירץ דרבינו מפרש דהעם לא היו אומרים בשם ה' וסומכים על שליח ציבור מזה ילפינן דשומע כעונה ע"כ. ואני בעניי נפלאו ממני דבריו אלה שאם כוונתו למ"ש בגמ' אין לה משמעות זה כלל דהגמ' קאמרה להדיא דהעם היו עונים בשם ה' ואם כוונת הדברים למנהג קדמון קודם רבא מאי איריא למילף שומע כעונה מהך תיפוק לי דבכל ההלל היו סומכים על הש"צ שהרי לא היו כופלים העניינים אלא היו עונים הללויה על כל דבר ואי משום דהתם עכ"פ היו עונים וילפותא שלנו צריכה להיכא דלא ענה כלל תקשה דמנין לנו שלא היו עונים הללויה במלת בשם ה' לפי פירוש זה והיו שותקים לגמרי מה שלא מצינו כן בכל ההלל לפי המנהג קדמון ועכ"פ היה לו לרבינו להזכירו כיון דחידוש הוא והרב שמות בארץ כתב דלפום מ"ש רבא גופיה לקמיה לא לימא אניש ברוך הבא והדר בשם ה' נראה דלא נכון לעשות כן דהוי כמוציא שם שמים לבטלה ואף דרב ספרא פליג עליה היינו דוקא באדם אחד דמסתברא דהוי אסוקי מלתא אבל בשנים כי הכא מחזי להקהל כשאומרים בשם ה' לבד כמוציאים שם שמים לבטלה ושומע כעונה נפקא לן מברכת ההלל דהש"צ מברך וכל העם שומעים ע"כ. ובהא דכתב דשומע כעונה נפקא לן מברכת ההלל אין נראה דעכ"פ צ"ל דהיו עונים ברוך הוא וברוך שמו אמן על הברכה והילפותא של הגמרא היא כשאינם עונים כלל דאם עונים איזה דבר כבר נפקא לן מהללויה תניין כדאיתא בש"ס ותו דכיון שעונים הרי הם כמברכים ודאי ואין בה שום ספק לגבי ש"צ ולזה נראה דילפינן לה מקרא דר' שמעון בן לקיש משום בר קפרא מנין לשומע כעונה דכתיב את הדברים אשר קרא יאשיהו וכו' והוא הדין להלל וכל מילי אכן האמת אגיד דלכל הפירושים קשה אמאי היו עונים בפסוק זה של ברוך הבא לדברי רבינו בין במנהג הקדום בין לדברי הש"ס לדעתו ז"ל דאין שום שייכות וילפותא בפסוק זה וצל"ע.</Comment><Comment index="2">&lt;b&gt;ואם המקרא וכו'.&lt;/b&gt; שם והפר"ח סי' תכ"ב כתב דקטן אפילו הגיע לחינוך אינו מוציא אחרים ידי חובתן אע"פ שהלל מדרבנן וכו' ע"כ. אמנם האור זרוע הביאו הרב כנסת הגדולה שם כתב שמוציא עיין עליו.</Comment></Halacha></Chapter><Chapter index="4"><Halacha index="1"><Comment index="1">&lt;b&gt;כמה נרות וכו'.&lt;/b&gt; ברייתא בשבת דף כ"א ובפי' מהדרין מן המהדרין חלוק רבינו עם התוס' שם ודברי רבינו נראין ועיין מ"ש לקמן. ומה שכתוב בספרי רבינו</Comment><Comment index="2">&lt;b&gt;והמהדר את המצוה&lt;/b&gt; בנוסח אחר כתיבת יד והמהדר את המצות.</Comment></Halacha><Halacha index="2" /><Halacha index="3"><Comment index="1">&lt;b&gt;המנהג הפשוט בכל ערינו וכו'.&lt;/b&gt; הקושי מבואר דלפי פירושו במהדרין מן המהדרין מנהג זה הוי דלא כמאן וכן הקשה הרא"ם ז"ל ולא תירץ כלום והרב לח"מ כתב דדרך פשרה הוא נוטה למהדרין וכו' עיי"ש ולא ידעתי למה לא נפרש דמנהג זה הוא על פי דברי התוס' שם דס"ל דדברי בית שמאי ובית הלל לא קאי אמהדרין כדעת רבינו אלא אעיקרא דמלתא דנר איש וביתו וכו' עיי"ש ואם כן רבינו כתב שמנהגו כן הוא כלומר נגד פירושו וכן מצאתי להרב ב"י והרב ב"ח ז"ל והוסיף הרב ב"ח דמדכתב רבינו מנהג זה סתם משמע דהכי סבירא ליה ע"כ. וא"כ צ"ל דמשום שמצא המנהג כן לא רצה לבטלו כיון שיש להם על מי לסמוך למעשה ובאמת דזה הוא דקשיתיה להרב לח"מ ז"ל עד שהוצרך לידחק בדרך פשרה ולדעתי החלושה אין הכרח לאחד מהשני פירושים מסתמיות דברי רבינו ז"ל אכן נראה לומר שהניחם במנהגם כיון שכן נתפשט בכל ספרד ומהטעם האמור. ולא אכחד דקשה בעיני ריהטא דברייתא לפי פירוש התוס' דכי קתני והמהדרין מן המהדרין הוא מוכרח דמאי דקתני תו בית שמאי אומרים וכו' ארישא קאי ואם כן כלפי לייא הוא.</Comment></Halacha><Halacha index="4"><Comment index="1">&lt;b&gt;נר שיש לו שתי פיות וכו'.&lt;/b&gt; כן הוא לשון הגמרא דף כ"ג ולא סגי ליה דלימא עולה לשנים דהוה אמינא לשתי נרות דוקא אבל לשני בני אדם לא ומעתה הטור סימן תרע"א שכתב לשתי נרות היינו טעמא דאזיל לשיטתיה שהזכיר המנהג הפשוט כמנהג ספרד אשר לפי זה אין שייך למהדרין כמ"ש רש"י ז"ל ולכך כתב הדין לפי המנהג נראה לענ"ד. ולמ"ש הרב המגיד ז"ל דאפי' לשאינן מהדרין כגון שפתחי בתי ב' בני אדם סמוכין זה לזה בכדי שהנר הוא לכל פתח בטפח הסמוך לו וכו' ע"כ. ולפי פירוש זה צ"ל דאין קפידה לשתהיה נר חנוכה מימין ומזוזה משמאל דלא נאמר זה אלא לכתחילה וכ"כ הרב לח"מ ז"ל וזה לפי פירושו בבתים אמנם בחצר יתכן לשני בני אדם בשני פתחים ושניהם בימין כמ"ש התוס' בשבת דף כ"א ד"ה מצוה להניח וכו' אהא גופא עיי"ש.</Comment><Comment index="2">&lt;b&gt;אם כפה עליה כלי וכו'.&lt;/b&gt; כתב הפר"ח ז"ל דבזה יש ליזהר לכפות הכלי קודם שידליקנה דאל"כ צריך לכבותה ולחזור ולהדליקה וכו' ויפה כיון לפי הי"א דסימן תרע"ה דס"ל דצריך ליתן בה שיעור השמן קודם שידליקנה דוקא שאם הדליקה בפחות ואחר כך הוסיף צריך לכבותה עיי"ש ודברי רבינו מוכיחים כן שכתב לקמן וצריך שיתן שמן בנר כדי שתהיה דולקת והולכת עד שתכלה רגל מן השוק והוה ליה לכתוב וצריך שתהיה דולקת וכו' ומינה ודאי דצריך שיתן בה שיעור השמן אלא נראה דמלתא אגב ארחיה קמ"ל דס"ל כהי"א הנ"ל דמתחילה צריך ליתן בה שיעור השמן דוקא.</Comment></Halacha><Halacha index="5"><Comment index="1">&lt;b&gt;אין מדליקין נר חנוכה וכו'.&lt;/b&gt; בגמ' דף כ"א אמרו מצותה משתשקע החמה והיא היא כיון דקי"ל לא מאחרין ולא מקדימין אלא שיש לדקדק כפי זה שיש קפידא שלא להדליקה אפי' קודם אם כן בערב שבת היכי ליעביד שצריך להדליקה מבעוד יום עכ"פ ורבינו לא דבר בזה כלל וראיתי להר"ן על דברי הרי"ף ז"ל שכתב וז"ל מצותה וכו' לאו למימרא שלא יהא רשאי להדליק קודם זמן זה דשבת יוכיח דצריך להדליק קודם וכו' אלא עיקר מצותה קאמר וכו' אבל מדברי בעל ההלכות ז"ל נראה דדוקא נקט משתשקע החמה ובערב שבת נמי מדליק אחר שקיעת החמה וכרב יוסף דאמר דמשתשקע החמה עד שהכסיף העליון והשוה לתחתון יום ע"כ. ורבינו גם כן דס"ל כהרי"ף ז"ל והוסיף עוד שאין מדליקין קודם שקיעת החמה ולא הזכיר מצוה כלשון הגמרא נראה שצ"ל על דרך הר"ן ז"ל אכן קשיא לי דאם אנו מחמירין בנר חנוכה שאינה אלא מדברי סופרין אנו מקילין בנר שבת טפי מכל שבת דעל כרחך בעינן הוספה מחול על הקדש דאליבא דמאן הויא דאורייתא וכבר כתב רבינו פ"ה דהלכות שבת שצריך להדליק מבעוד יום קודם שקיעת החמה דמשתשקע הוי בין השמשות שהוא ספק יום ספק לילה ואיך נכניס עצמינו בספק שבת שהוא במיתה לכך נראה לענ"ד בדעת רבינו דאין הקפידא בקדימה אלא כשנותן בה השיעור המצטרך למצותה בצמצום שנמצא שמקדים ההדלקה ממש אמנם אם נותן בה שמן יותר משיעור מצותה באופן שתשאר דולקת עד דכליא רגלא דתרמודאי שפיר דמי וגם בדברי הרי"ף ז"ל אפשר להעמיס כן עיין עליו בהורמנותיה דהר"ן ז"ל ובזה הכל מיושב. וחפשתי בספרים ומצאתי סברא זו בהרב ב"י סי' תרע"ב וגם הוא ז"ל שפסק שאין מקדימין ולא מאחרין פסק דצריך להדליק נר חנוכה קודם נר שבת הרי דעל כרחך מבעוד יום קאמר ושם ראיתי סברת הרב תרומת הדשן דאף על פי שמדליקין מבעוד יום מברכין משום דאי אפשר בענין אחר חשיבא הכשר מצוה עיי"ש וכן הכריח הפר"ח שם דמכיון דקי"ל דהדלקה עושה מצוה פשיטא דבעי ברוכי דאל"כ מאי אהני ע"כ שבח לה' יתברך ב"ה.</Comment><Comment index="2">&lt;b&gt;עבר זמן זה אינו מדליק.&lt;/b&gt; אפשר שכוונתו אינו חייב להדליק ונפקא מינה שלא יברך. ואם כן לאותם שמאחרין להדליק אחר הגבלת הזמן לא יברכו כלל בין לדעת רבינו בין לדעת הרי"ף ז"ל לכל הפירושים ועיין להרב המגידז"ל.</Comment><Comment index="3">&lt;b&gt;נשארה דולקת וכו'.&lt;/b&gt; עיין מ"ש הרב המגיד ז"ל ומכאן למד הרמב"ן וכו' ונראה לי אפילו כבה תוך זמנו וכו' ע"כ. הך ונראה לי קאי אהרמב"ן גופיה לא שהבין הרמב"ן כן מדברי ההלכות והוא מבואר הרבה ומעתה לא ידעתי באיזה כח הקשה עליו ריא"ז אשר סביב הרי"ף וז"ל וצ"ע בדברי הרמב"ן שהביא מגיד משנה פ"ד דחנוכה שכתב בשם רבינו שאפי' כבה הנר תוך זמנו שמותר להשתמש ממנו ומדברי רבינו לא משמע כן עכ"ל והדין עמו שמדברי הרי"ף לא משמע כן אמנם בדקדוק דברי הרה"מ ז"ל לפי האמור אין כאן שום תפיסה על הרמב"ן ז"ל.</Comment></Halacha><Halacha index="6"><Comment index="1">&lt;b&gt;כל השמנים וכו'.&lt;/b&gt; מדהתיר ז"ל השמנים והפתילות אפילו בשבת של חנוכה משמע דאפילו תשמיש של מצוה אסור לאור נר חנוכה דאל"כ נחוש שמא יטה וכ"כ הר"ן ז"ל ודלא כבעל המאור שם שהתיר תשמיש של מצוה ושם מחלוקת בין מאן דאמר אסור להשתמש לאורה למ"ד אסור להרצות מעות לפניה דדוקא זה נאסר שהוא תשמיש של חול ורבינו כתב [שם] אפילו לאפוקי פי' זה והדבר מבואר הרבה והיינו טעמא דכיון שעל ידי נס שנעשה במנורה נתקנה עשאוה כמנורה שאין משתמשים בה כלל וכ"כ ז"ל.</Comment></Halacha><Halacha index="7"><Comment index="1">&lt;b&gt;מצוה להניחו וכו'.&lt;/b&gt; פירש רש"י ז"ל משום פרסומי ניסא ולא ברה"ר אלא בחצירו שבתיהם היו פתוחים לחצר והתוספות פירשו דמיירי דליכא חצר אלא בית עומד סמוך לרשות הרבים דאם יש חצר לפני הבית מצוה להניחה על פתח החצר וכו' ע"כ. ונחלקו הפוסקים ז"ל בזה ודברי רבינו סתומים. ומ"ש בספרי רבינו בטפח הסמוך לפתח בנוסח אחר כתיבת יד בטפח הסמוך לכותל.</Comment><Comment index="2">&lt;b&gt;מניחה בחלון הסמוכה לרה"ר.&lt;/b&gt; נראה דמבפנים קאמר וכפירוש רש"י דאי מבחוץ אפשר שתהיה למעלה מעשרים אם תהיה העלייה גבוהה כל כך.</Comment></Halacha><Halacha index="8"><Comment index="1">&lt;b&gt;בימי הסכנה וכו'.&lt;/b&gt; שבת דף כ"א ובדף מ"ה פי' רש"י דגזרו גוים שלא להדליק אי נמי ביום חגם שאין מניחין להדליק אלא בבית ע"ז שלהם ע"כ.</Comment><Comment index="2">&lt;b&gt;וצריך נר אחר וכו'.&lt;/b&gt; שם. ומנהגינו להדליק עכ"פ נר אחד נוסף ע"ג הנרות למעלה מהם וקורין לו השמש והרב כנסת הגדולה סי' תרע"ג הביא משם שו"ת בנימין זאב ז"ל סימן לדבר שרפים עומדים ממעל לו דתיבת לו היינו הגמטריא של מנין הנרות שמדליקין בכל השמונה לילות. ובאזמיר יע"א ראיתי נוהגים להדליק השמש בשוה לשאר נרות אך רחוק מאותם שהם חובה וכדעת הגה שם והשלטי הגבורים בשם רבני צרפת הביאו הרב כנסת הגדולה שם כתב להניחו למטה משאר הנרות עיי"ש. ומ"מ קצת נוהגים להוסיף עוד נר אחר באותו חדר מלבד השמש ושמעתי שכתוב בס' קב הישר ז"ל המנהג והטעם עיין עליו.</Comment></Halacha><Halacha index="9"><Comment index="1">&lt;b&gt;נר חנוכה וכו'.&lt;/b&gt; דף כ"ג והשתא דאמרת הדלקה עושה מצוה הדליקה חרש שוטה וקטן לא עשה כלום אשה ודאי מדלקת דאמר ר' יהושע בן לוי נשים חייבות בנר חנוכה שאף הן היו באותו הנס ע"כ. נמצא דמההיא דריב"ל דנשים חייבות וכו' פשיטא ליה לתלמודא דאשה ודאי מדלקת להוציא אחרים וא"כ רבינו שכתב בפרק הקודם דין ד' כל שחייב בקריאת המגילה חייב בהדלקת נר חנוכה ושם ציין הרב המגיד ז"ל מהך דריב"ל גופא ובריש פ"א ביאר רבינו דנשים חייבות כאנשים מעתה הדבר ברור דלא הוצרך לבאר כאן דין האשה מאחר שכבר הזכירו ומכ"ש דמכיון שלא הוציא אלא אלו מכלל דאשה כשרה להדליק והמפרשים ז"ל עמדו בזה ולענ"ד נראה פשוט גמור הוא עיין להרב כנסת הגדולה והפר"ח סימן תרע"ה. ובקטן שהגיע לחינוך נחלקו ג"כ ז"ל והדעת נוטה שכיון שאין לו שום חיוב מצד עצמו אינו יכול להוציא מי שהוא חייב גמור.</Comment><Comment index="2">&lt;b&gt;הדליקו מבפנים וכו'.&lt;/b&gt; הקשה הרב חיים אבואלעפיא נר"ו דבפ"ט דביאת מקדש כתב רבינו הטיבה הכהן בפנים והוציאה בחוץ והדליק הזר כשר והשיגו הר"א ונתן טעם מרן דהוי דמי לשחיטה דכשר לכתחילה ומאי שנא מנר חנוכה דבעינן הדלקה במקומה בפ' במה מדליקין מדמינן נר חנוכה למנורה אי מדליקים מנר לנר משום ביזוי או משום אכחושי עכ"ד ומאי דנראה לענ"ד דהתם הוא מוכרח דכיון דכשירה בזר לא משכחת לה אלא בהוציאה לחוץ ונר חנוכה שאני בזה דתליא בפירסומי ניסא וכל עוד שאינו מדליקה במקומו אין כאן פרסום נס משא"כ לענין ביזוי או אכחושי שייך זה ודו"ק.</Comment><Comment index="3">&lt;b&gt;שהרואה אומר.&lt;/b&gt; נתבאר שם ועיין להרב מגן דוד [ט"ז] והפר"ח סימן תרע"ה.</Comment><Comment index="4">&lt;b&gt;ולא הנחה.&lt;/b&gt; קשה קצת דלמאי איצטריך לומר ולא הנחה דנראה שפת יתר ותו דמשמע דאם הנחה עושה מצוה הוה סגי ליה ולא היה צריך להדליקה מחדש ואין נראה כלל דהא זאת העששית מסתמא לא הדליקה מתחילה למצות חנוכה אלא לשבת וא"כ היכי נפיק וכי גרע מהדליקה חרש שוטה וקטן דלא יצא. וראיתי להפר"ח סי' תרע"ה שנרגש מלשון זה ותירץ דה"ק דסגי בכיבוי ולא בעי הגבהה וכו' אי נמי דרבינו איירי בעששית שהדליקה מערב שבת למצות חנוכה וכו' ע"כ. והראשון נראה ועוד נראה משום דבגמ' דף כ"ב אייתו כל הני שהזכיר רבינו לבעיית אי הדלקה עושה מצוה או הנחה ומסיק דהדלקה עושה מצוה לכך הזכיר דאין בהנחה שום מצוה דקאי לכל החלוקות שהזכיר ודו"ק.</Comment><Comment index="5">&lt;b&gt;ומותר להדליק נר חנוכה מנר חנוכה.&lt;/b&gt; מבואר הדבר שדעת רבינו לפסוק כשמואל דפליג ארב וס"ל דמדליקים מנר לנר וכדברי הרב המגיד ז"ל ולפי דמסקנא דסוגיא התם נראה דאיירי שלא על ידי קינסא לכך לא התיר אלא מנר לנר וכשמואל זהו לפי פירוש רבינו אמנם לדעת הראב"ד ז"ל נראה דסבר דמחלוקת ע"י קינסא דוקא ולפי דבריו אתי שפיר דברי רב הונא בריה דרב יהושע כדי שלא תהא חמורה נר חנוכה ממנורה כדלעיל אליבא דמאן דאסר ואיך שיהיה ראיתי להרב חיים אבואלעפיא נר"ו שהקשה על רבינו ממ"ש פ"ג דמעשר שני מעשר שני אין שוקלים כנגדו אפילו דינרי זהב ואפילו לחלל עליו מעשר שני אחר גזירה שמא לא יכוין ממנו משקלות וכו' והך טעמא נאמרה בגמ' לכשנבין דמחלוקת רב ושמואל ע"י קינסא דוקא ולרבינו שפוסק מנר לנר לא הו"ל לכתוב טעם זה וצ"ע ע"כ. ואישתמיטיה מהרב דברי הרב לח"מ ז"ל דהאריך בזה ותירץ לקושיא זו שני תירוצים נכונים עיין עליו עוד הקשה הרח"א נר"ו דבפ"ג דתמידין ומוספין פסק רבינו במנורה על ידי פתילות ארוכות ולמה לא השיג עליו הראב"ד ז"ל וצ"ע ע"כ. ונראה לומר דנשמר הראב"ד ז"ל משום דעכ"פ נר חנוכה לא הויא אלא מדרבנן משא"כ המנורה של בית המקדש דהויא מדאורייתא והש"ס דפריך ממנורה לנר חנוכה היינו לפי הס"ד דע"י קינסא בנר חנוכה איכא מאן דאסר ואהא פריך דאפילו מנורה דהויא מדאורייתא שרינן ע"י קינסא ואיך תיסק אדעתין דנר חנוכה אסירא ולכך אף דכפי המסקנא לדעת הראב"ד ז"ל הויא בעל ידי קינסא המחלוקת של רב ושמואל מסתברא לן שפיר לחוש לביזיון במנורה של בית המקדש מיהא דהמוחש לא יוכחש ואם מקיל שמואל אינו אלא בנר חנוכה דהויא דרבנן כאמור ומשום הכי לא איפליגו רב ושמואל אלא בנר חנוכה דבמנורה כו"ע מודו לשיטת הראב"ד ז"ל מכ"ש שיש פנים לומר דשלא ע"י קינסא פליגי ואז ודאי דמנורה אסור ע"י קינסא ודוק בדברי הראב"ד ז"ל שלא השיג כדרכו בכח בדרך השגה גמורה אלא כתב אמר אברהם ע"י קינסא כלומר אף שאין בידי הכרח עצום מ"מ דעתי נוטה לפי זה ולכך לא אלים חיליה להשיג גם במנורה ודו"ק כי נראה לענ"ד נכון.</Comment></Halacha><Halacha index="10"><Comment index="1">&lt;b&gt;חצר שיש לה וכו'.&lt;/b&gt; שם ופי' רש"י חצר שיש לה שני פתחים שיש לבית שני פתחים לחצר צריכה שתי נרות נר לכל פתח וכו' בשתי רוחות אחד בצפון ואחד במזרח ע"כ. ולא ידעתי מי הכריחו לרש"י לפרש דאיירי בבתים שבחצר ולמה לא פירש כפשוטן של דברים דבחצר גופיה קאמר שיש לו ב' פתחים ושתי רוחות נמי בין בצפון ומזרח בין במזרח ומערב דכל עוד דאין אדם יכול לראות הב' רוחות דרך העברתו הוא הדין והוא הטעם ואולי י"ל דאין דרך להיות החצר של אדם אחד וגם שיהיה לו שתי פתחים כי דרכם של חצרות להיות הרבה בתים של הרבה בני אדם הדרים בתוכו ואה"נ דאם יתכן במציאות לא מפני זה ישתנה הדין אך החידוש הוא לדעת רש"י ז"ל דאפי' בבתים שבחצר כגון שיש לאדם אחד בית גדול כשנים שיש לו יותר מפתח אחד ולכך דקדק ז"ל לפרש דמשתי רוחות היינו מזרח וצפון דמזרח ומערב בכי הא לא שכיחא וגם בזו השמיענו חידוש דאפילו בשתי רוחות הסמוכות זו לזו נקרא שתי רוחות לענין חיוב הדלקה בשתיהם. אך לישנא דגמ' קשה טובא לפירוש זה דמסיק התם לעולם משום חשדא דבני מתא וזימנין דחלפי בהאי ולא חלפי בהאי ואמרי כי היכי דבהאי פתחא לא אדליק בהך פתחא נמי לא אדליק ולשון זה לא שייך בבתים שבחצר דמאן דחליף ביה חזי ליה לכוליה.</Comment><Comment index="2">&lt;b&gt;ואיך &lt;/b&gt;שיהיה הפוסקים ז"ל העתיקו לשון הגמרא ומשמעותן שהשני פתחים הם בחצר עצמו לצד רה"ר והטור ז"ל סי' תרע"א כתב אם שני הפתחים מרוח אחד שיכולין לראותן כאחד די לו באחד מהם וכו' ע"כ. וזה הוא נגד פי' רש"י ודאי שהרי בתוך החצר יכולין לראות השני פתחים כאחד בהכרח גם ריא"ז והביאו הרב כנסת הגדולה כתב דאם הוא בשתי רוחות ויכולין העוברין ושבין לראות השני פתחים כגון שהאחת במזרח והאחרת בדרום א"צ כי אם נר אחת ע"כ. והנה הרב ב"י שם הקשה דהכא קפדינן לחשדא בשתי רוחות ואילו לענין תפילה אמרינן בגמרא דאסור לעבור אחורי בית הכנסת בשעה שהצבור מתפללין ולא אמרן אלא דלית ליה פתחא אחריתי אבל אית ליה פתחא אחריתי לית לן בה דאמרי בפתחא אחריתי עייל [ופסקו רבינו ריש פ"ו דהל' תפלה] ותירץ דתפלה חמורה דמחזי כפורק עול מלכות שמים לא אתו למחשדיה א"נ שאני נר חנוכה דאית בה חסרון כיס וכו' ע"כ. והרב ב"ח ז"ל תירץ דשאני נר חנוכה דזמנה קבוע חצי שעה וכו' משא"כ תפילה דכל היום זמנה אי נמי גבי ביהכ"נ אפשר דעייל בפתחא אחרינא ולא יהא נודע לשום אדם אבל בנר חנוכה שהוא מפורסם איכא חשדא ע"כ. והרב מג"א ז"ל תירץ דבביהכ"נ אינו משום חשדא אלא משום ביזוי ביהכ"נ ונסתייע מפי' רש"י עיין עליו והרב מגן דוד [ט"ז] ז"ל תירץ דבדבר הנעשה לרבים ליכא חשדא ונסתייע מהגמ' בע"ז עיין עליו והפר"ח ז"ל תירץ דשאני נר חנוכה דמזמן לזמן קאתי חשדי ליה בשוכח משא"כ בתפילה דהויא תדירי ע"כ. ומהראנ"ח ז"ל הביאו הרב כנסת הגדולה תירץ בפרשת וישב דבנר חנוכה שאין חילוק בין פתח זה לזה יש להדליק בשתיהם משום פרסומי ניסא ומהדרין משא"כ בביהכ"נ דאיכא שכר פסיעות וכו' ע"כ. והרואה יראה שבכל הדרכים יש לגמגם וכמ"ש ז"ל אך היותר נראה לענ"ד בדברי הרב ב"י דודאי עיקר הולדת ותכלית החשד בזה אינה אלא משום חסרון כיס אלא שיש להוסיף בה טעם פרסום הנס שזה דבר גדול שלא מצינו כן בענין ביהכ"נ ודו"ק.</Comment></Halacha><Halacha index="11"><Comment index="1">&lt;b&gt;אורח וכו'.&lt;/b&gt; נתבאר שם. ומ"ש ואם היה לו בית וכו' כתב הרב המגיד שהוא מדברי הרי"ף ז"ל ע"כ. וחלוקי דין זה ודין בן שהוא אצל אביו וחתן שהוא אצל חמיו עיין להרב כנסת הגדולה סי' תרע"ז באורך.</Comment></Halacha><Halacha index="12"><Comment index="1">&lt;b&gt;אפילו אין לו מה יאכל וכו'.&lt;/b&gt; כתב הרב המגיד וז"ל נראה שלמדו ממ"ש פ"ז דחמץ ומצה שאפילו עני שבישראל לא יפחות מארבע כוסות והטעם משום פרסומי ניסא וכ"ש בנר חנוכה דעדיף מקידוש היום כמ"ש בסמוך ע"כ. אף שהדברים אינם כ"כ מבוארים מ"מ הכוונה מבוארת דר"ל כיון דאפילו בארבע כוסות דלית בהו משום פרסומי ניסא הדין כן מכ"ש נר חנוכה דהך טעמא דפרסומי ניסא עדיף בה שהרי היא קודמת לקידוש היום מטעם זה כמ"ש רבינו וכו' ותמיהני מהרב לח"מ ז"ל שהבין בדברי הרה"מ אלו דארבע כוסות הוו משום פרסומי ניסא והקשה עליו דלא הו"ל לומר במכ"ש וכו' אלא הוא הדין והניחו בצ"ע ולא ידעתי איך מסתבר להבין כן דהיכן מצינו דבר זה דארבע כוסות הוו משום פרסומי ניסא והרי מדברי רבינו פ"ז דחמץ ומצה נראה דאינם אלא משום חירות כמבואר וגם שם לא כתב הרה"מ משום פרסומי ניסא דשם היה מקומו הראוי על דברי רבינו שאפילו עני שבישראל וכו' אלא ודאי דאין לטעות בזה כלל ומבואר הוא ואין כאן שום תפיסה על הרה"מ ז"ל.</Comment></Halacha><Halacha index="13"><Comment index="1">&lt;b&gt;הרי שאין לו וכו'.&lt;/b&gt; דברי רבא פשוטין שם. ומה שכתוב בספרי רבינו</Comment><Comment index="2">&lt;b&gt;על היין לקידוש&lt;/b&gt; נוסח אחר כתיבת יד מן היין לקידוש.</Comment></Halacha><Halacha index="14"><Comment index="1">&lt;b&gt;היו לפניו נר ביתו וכו'.&lt;/b&gt; שם. ויש להסתפק קצת אי נר ביתו היינו כדרך שמדליקין בשאר שבתות דהיינו המנורה או בכלי זכוכית שקורין לאמפ"ה שמדליקין בהם יותר מנר אחת ונימא דזה נקרא שלום הבית שלא יראה כחול גמור או דילמא כיון שיש נר אחת לבדה די להם ויקנה מהשאר לנר חנוכה ומדברי רבינו שהעתיק לעיל הרי שאין לו אלא פרוטה אחת וכו' מדוקדק שפיר דבנר אחת לבדה קאמר וכן יש לדקדק מלשון רש"י שם שכתב שלום ביתו והכי אמרינן ותזנח משלום נפשי זו הדלקת נר בשבת שבני אדם מצטערין לישב בחשך ע"כ. וכן משמעות הפוסקים ז"ל עיין עליהם.</Comment><Comment index="2">&lt;b&gt;גדול השלום וכו'.&lt;/b&gt; כדי לסיים בכי טוב נדייק דמאחר שכתב שהרי השם נמחק לעשות שלום וכו'. מה צורך להוסיף עוד גדול השלום וכו' ונראה שבא לומר דלא די שהותר למחוק שמו הגדול ברוך הוא לעשות שלום אלא אף כל התורה כולה לא ניתנה לישראל כי אם לתווך השלום בעולם ויליף לה מדכתיב וכל נתיבותיה שלום. השי"ת ברחמיו ישפות לעמו ישראל שלום ויטיב אחריתם מראשיתם ימהר יחישה לגואלם לכבוד שמו הגדול בקול התייר הגדול ושומעו הולך בכל המדינות שלום שלום שלום. אוכי"ר.</Comment></Halacha></Chapter></root>