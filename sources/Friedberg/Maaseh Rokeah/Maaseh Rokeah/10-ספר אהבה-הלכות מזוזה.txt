@33הלכות מזוזה@44
@55פ"ה@66
@77א@88
@05על דף אחד ביריעה אחת.@06 כמו שמתבאר והולך דאם חבר שני עורות וכתב דף אחד עליהם אפ"ה פסול.@03 
@05ועושה לה ריוח וכו'.@06 מנחות דף ל"א כמלא אטבא דספרי ורש"י ז"ל פירש באופן אחר והרא"ש והגאונים כתבו כדברי רבינו עיין עליהם.@03 
@05ואם כתבה וכו'.@06 שם אמר רבה בר בר חנה אמר ר' יוחנן ואמרי לה אמר רב אחא בר בר חנה אמר ר' יוחנן מזוזה שעשאה שתים ושלש ואחת כשרה ובלבד שלא יעשנה כקובה ובלבד שלא יעשנה כזנב וכתב מרן הקדוש דרבינו מפרש דהכי קאמר בין בשעשאה שתים ושלש דפים כשרה כאלו לא עשאה אלא דף אחד וכו' ע"כ ולפ"ז קצת קשה לישנא דואחת דקאמר דהו"ל לומר כאחת ומאי דאיכא לדיוקי טובא בהא דלעיל מהך מימרא אמרינן התם אמר ר' זעירי אמר רב חננאל אמר רב מזוזה שכתבה שתים שתים כשרה איבעיא להו שתים שלש ואחת מהו אמר רב נחמן בר יצחק כל שכן שעשאה כשירה מתיבי עשאה כשירה או שירה כמותה פסולה כי תניא ההיא בס"ת אתמר נמי וכו' ופי' רש"י ז"ל שתים שתים שטות קצרות שטה שטה בת שתי תיבות שתים בזו ושלש בזו ואחת בזו מאי כ"ש דכשרה שעשאה כשירה דאז ישיר משה ששיטה אחת ארוכה ושיטה אחת קצרה שאין ממלא כל השיטה או שירה כמותה שכתב השירה כשאר התיבות אריח על גבי אריח שתים שלש ואחת היינו כשירה וכו' ע"כ ולדעת רבינו מוכרח שיפרש שתים שתים דקאמר רב שתי דפים דעליה קאי אתמר נמי ואם כן לפירושו דואחת ר"ל כאלו לא עשאה אלא דף אחד היכי בעי הבעיין ואחת מהו דואחת ר"ל כאלו ומאי בעי והו"ל למימר שתים שלש מהו ותו דקאי אמימרא דרב דהוא לא הזכיר אחת אלא כשרה סתם קאמר איך שיהיה ותו דמאי בעי כבר אמר רב דשתים כשרה הו"ל למבעי שלש מהו ותו דלפ"ז מאי משני כ"ש שעשאה כשירה ואיך שייך שירה בדפים דשירה היינו אריח על גבי אריח או לבינה ע"ג אריח ומה גם דס"ל דכתב המזוזה בשנים או שלש דפים והיינו ודאי שהדפים שנים א"כ איך שייך בהו שירה. ולזה היה אפשר בדוחק דשירה זו היינו אריח על גבי אריח כשירת האזינו וה"נ כשהם בב' דפים דמי לשירת האזינו וניחא נמי קצת שהשמיט רבינו דין זה דכתבה כשירה כשרה דהויא הלכתא כדמשמע התם וכמ"ש מדברי התוספות שם די"ל דבכלל דין זה הוא ומהתימה על המפרשים שלא נתעוררו בכל זה וצ"ע.@03 
@05כתבה שלא על הסדר כגון שהקדים פרשה לפרשה פסולה.@06 משמע דבכל גווני קאמר שאפילו אם הקדים פרשת והיה אם שמע והניח חלק למעלה כדי לכתוב אחר כך פרשת שמע דאחר הכתיבה נראית כתובה כדינה אפילו הכי פסולה מטעם הקדימה והכי מוכח נמי ממ"ש מרן פ"א הל' ט"ז על מ"ש רבינו דבמזוזה ותפילין אין תולין וכו' כתב ז"ל דאמרינן במכילתא כתבן שלא כסדרן יגנזו ואינו מחלק בין פרשיות ובין תיבות לאותיות ע"כ. הרי שדימה מזוזה לתפילין בהדי הדדי וכי היכי דבתפילין פשיטא לן דדבר זה הוי שלא כסדרן הוא הדין במזוזה דאין לך שלא כסדרן גדול מזה כמבואר בדברי רבינו פ"ג דין ו' וז"ל תפלה של יד כותבם בארבע דפי' בעור אחד ארוך כס"ת על סדורן בתורה כגון זה וכו' ע"כ הרי דקפיד שיכתוב אותם על סדורן בתורה דהיינו שמע תחילה ואחריה והיה אם שמוע. אכן ראיתי להרב גינת וורדים או"ח כלל ב' סימן ד' שהאריך בענין זה והזכיר דברי רבינו ומרן ז"ל דפרק א' הנזכר וכתב זכרונו לברכה דכדי להסכים דברי הרמב"ם עם דברי התלמוד צ"ל דלא קפיד הרמב"ם רק שהפרשה עצמה שתהיה כתובה כסדרן ולפיכך אפילו שכח אות אחת אין לה תקנה לתלותה אחר כך דהויא לה הפרשה עצמה כתובה שלא כסדרה וזה כשיטת התוספות וכו' ע"כ. ותמיהני על פה קדוש שנראה מדבריו להדיא שאין פיסול בקדימת הפרשה מזו לזו ולהכי פירש דברי מרן שבפ"א שהכוונה לסדר הפרשיות שכתב ז"ל היינו לסדר הפרשה מצד עצמה ולהכי כתב ז"ל ולפיכך אפילו שכח אות אחת וכו' כלומר שזאת היא הקפידא דוקא ואיך נעלם מעיני כבודו לשון זה שכתב רבינו בפרקין ומ"ש פ"ג כנזכר עד שמצאה ידו ז"ל לפרש דברי רבינו כן.@03 @01ולפי @02שכל עצמו של הרב ז"ל לא בא לכלל זה הלחץ כי אם מכח הסוגיא דפרק הקומץ דף ל"ב מוכרח אני להביא הסוגיא כדי לברר הדברים וזה דאיתא התם רב נחמן בר יצחק אמר מצוה לעשותן סתומות ואי עבדינהו פתוחות שפיר דמי ומאי פתוחות דקאמר רבי שמעון בן אלעזר אף פתוחות לימא מסייע ליה כיוצא בו ספר תורה שבלה ותפילין שבלו אין עושין מהם מזוזה לפי שאין מורידין מקדושה חמורה לקדושה קלה הא מורידין עושין אמאי הכא סתומות והכא פתוחות דילמא להשלים ע"כ וכתבו התוספות ד"ה דלמא להשלים פירש בקונטרס שאם חסרה מזוזה שיטה אחת אי לאו דאין מורידין היו נוטלין שיטה אחת מס"ת ותופרין במזוזה והא דאמרינן בירושלמי פ"ק דמגילה דתפילין ומזוזות אין נכתבין אלא על עור אחד ההיא בשלא תפר העורות זה בזה ועוד יש לפרש להשלים כגון דפרשת שמע בסוף עמוד והוסיף פרשת והיה אם שמע בגיליון שלמטה או פרשת והיה אם שמע בתחילת עמוד והוסיף שמע בגיליון שלמעלה ע"כ. ומבואר הדבר שמ"ש הרב דכדי להסכים דברי הרמב"ם עם דברי הש"ס וכו' דנראה דפשט דברי רבינו הם הפך הש"ס אינו אלא על פי דברי התוספות שפירשו דילמא להשלים דרוצה לומר בשני פנים או דפרשת שמע למטה והוסיף והיה אם שמע למטה הימינה או שפרשת והיה אם שמע למעלה והוסיף לה פרשת שמע למעלה הימינה ומי מפיס שרבינו יסבור כן ממש (הרי מלבד שיש לנו עוד פי' רש"י ז"ל אכתי) אפי' אם יפרש רבינו כפי' התוס' אין הכרח לחלוקא שניה שכתבו ז"ל ודילמא להשלים דקאמר הש"ס יש לפרש דר"ל החלוקא ראשונה דהיינו שפרשת שמע היתה כתובה בספר תורה בסוף העמוד ואם לאו משום דאין מורידין היה מותר להשלים ולכתוב מזוזה אחת על ידי שיכתוב פרשת והיה אם שמע למטה הימנה והיינו להשלים דקאמר וגם התוס' עצמם מילי מילי קאמרי כמבואר וכיון שכן איך נאמר בהנחה דאם רבינו לא יפרש כדברי התוספות ז"ל הויא הש"ס תיובתיה מלבד דלפי האמת אין זה כי אם דרך דחיה בש"ס והתוספות עצמם לא כתבו כן אלא להסביר הדילמא להשלים דקאמר ודו"ק.@03 @01וגם @02במה שהרחיק הרב ז"ל דעת רבינו מסברת רש"י ז"ל היה מקום להאריך ולזווגם היטב אמנם אין צורך כיון שכבר מצאנו מקום שפיר לדברי רבינו זלה"ה ועיין להפרישה יו"ד סימן פר"ח שהכריח לסברת הטור שכתב קרוב ללשון רבינו ממ"ש הרב ב"י שם דהיינו טעמא דפסולה משום דתנן כתבן שלא כסדרן פסולה וכן כתב בסמוך הטעם דתלויין פסולין במזוזה משום שהושוו לתפילין בזה והיינו כמ"ש לדעת רבינו הרי דגם הטור והרב ב"י והפרישה ס"ל דאף אם כתב והיה אם שמע תחלה ואחר כך למעלה הימינה כתב פרשת שמע הוי שכתבם שלא כסדר שהם כתובים בתורה ופסולה לפי שהושוו לתפילין לענין זה ודו"ק.@03 
@05כתבה בשני עורות וכו'.@06 כתב מרן ז"ל בהקומץ דף ל"ג אמר רב יהודה וכו' ע"כ וכן הובא בירושלמי להדיא ועיין להתוספות שם ובדף ל"ב ד"ה דילמא להשלים וכו'.@03 
@05לפי שאין מורידין וכו'.@06 שם דף ל"ב ע"א וכתבו התוס' ד"ה הא מורידין וכו' וא"ת דילמא במשרטטי וי"ל דלא היו רגילין לשרטט ס"ת ותפילין כיון דלא בעו שירטוט כדאמרינן בירושלמי פ"ק דשבת כל הפטור מן הדבר ועושיהו נקרא הדיוט ע"כ. ומזה קצת קשה למ"ש הרב מג"א סימן ל"ב בשם הרב ב"י דזה שאמרו כל הפטור מן הדבר ועושהו נקרא הדיוט היינו דוקא כשעושה אותו דרך חומרא אבל אם משרטט כדי לכתוב ביושר שרי לגמרי ואם איתא אכתי קיימא לה קושיית התוספות דאימא דהכא במאי עסקינן במשרטטי בכי הא דההיא דירושלמי היינו בעושה אותו דרך חומרא וכו' וי"ל דמ"מ בזמן התלמוד כולם היו בקיאים ויודעים לכתוב ביושר ולא היו צריכים שירטוט כלל והיינו מ"ש התוספות שלא היו רגילים וכו' א"כ לא היה נמצא שום ס"ת ותפילין משורטט לדעת התוס' ז"ל. וחילוק זה שבירושלמי כמ"ש הרב מג"א הובא גם כן בתוספות פ"ק דגיטין דף ו' עיי"ש. ובאותו דיבור הכריחו ז"ל דתפילין וס"ת לא בעו שירטוט ומ"ש מגילה צריכה שירטוט כאמיתה של תורה ר"ל כמזוזה ודלא כרש"י שפירש כאמיתה של תורה דהיינו ס"ת וראיתי בשלטי הגבורים שהקשה על הסמ"ג שבעשין כ"ה הלכות ס"ת משמע דס"ל כדעת רש"י ובהלכות מגילה כתב להדיא דכאמיתה של תורה זו היא מזוזה והניחו בצ"ע ע"כ ואפשר דלעולם ס"ל דהיינו מזוזה וכמ"ש בהלכות מגילה וכן מוכח מדברי הרא"ם שם ומ"ש בהלכות ס"ת אינו אלא להביא כל הדעות אמנם דעתו ז"ל מסכמת כרבינו יונה ותדע דכתב בשם ר"י דלא מצינו חומר בס"ת יותר מתפילין לענין שירטוט ואי ס"ל כרש"י ז"ל הו"ל לתרץ קושיא זו נראה לענ"ד ודו"ק.@03
@77ב@88
@05ומצוה לעשות וכו'.@06 מבואר שם דלכתחילה מצוה בסתומות.@03 
@05לפי שאינה סמוכה וכו'.@06 אף דבתפילין אין הדין כן כמ"ש רבינו בריש פרק ב' י"ל דשאני תפילין דאיכא פרשת קדש והיה כי יביאך דהוו סמוכות בתורה בסוף פרשת בא ואם היינו מכשירין והיה אם שמוע מפני שאינה סמוכה יבואו לטעות ולהכשיר גם בפרשיות הראשונות שהם סמוכות ולכך לא רצו לחלק בהם ופסלו בכולן וכן למדתי מדברי מהרש"ל בתשובה סימן ל"ז עיין עליו שהאריך בענין זה ועיין טעמים אחרים להרב גינת וורדים כלל ב' סימן ד'.@03 
@05וצריך ליזהר בתגין.@06 שם דף כ"ט אמר רבא ז' אותיות צריכות ג' זיונין ואלו הן שעטנ"ז ג"ץ ורבינו כתב לקמן ואם לא עשה תגין או שהוסיף או גרע לא פסל נראה דס"ל דלאו לעיכובא איתמר וכ"כ מרן ז"ל.@03
@77ג@88
@05ואם כתבה שלא בשירטוט וכו'.@06 הכל שם דף ל"ב ובפ"א הל' י"ב הכשיר רבינו התפילין בלא שירטוט מפני שהם מחופים וצריך לומר דמזוזה אע"פ שיש להניחה בשפופרת כמ"ש הל' ו' אין זה לעיכובא כמו חיפוי התפילין ותפירתן (ועיין מ"ש שם בע"ה) אי נמי י"ל משום דמזוזה נבדקת פעמים בשבוע כמ"ש לקמן הל' ט' משא"כ בתפילין כמ"ש סוף פ"ב.@03
@77ד@88
@05כנגד הריוח.@06 וכ"כ הטור יו"ד סי' פר"ח בשם הרא"ש ז"ל והזוהר הקדוש כתב לכתבו כנגד תיבת והיה שבפנים והביאו מרן ז"ל וכתב עוד הטור ז"ל שם שנוהגים באשכנז וצרפת לכתוב מבחוץ כנגד ה' אלהינו ה' שם של י"ד אותיות הסמוכות לאותיות של ה' אלהינו ה' באלפא ביתא והם כוזו במוכסז כוזו ע"כ וכתב הפרישה ז"ל שם ויהפוך אותיות אלו מכתיבת המזוזה כדי שיגיע כל אות נגד כל אות שמתחלף באלפא ביתא ע"כ וכל זה נראה שאינו מנגד רבינו ז"ל שהרי כתב ואין בזה הפסד לפי שהוא מבחוץ משמע דכל שהוא מבחוץ שפיר דמי דכל הקפידא אינה אלא שלא יוסיף שום דבר מבפנים ודלא כרא"מ ז"ל שהביא הגהות מיימוניות אשר כתב צורת המזוזה וחותמות ושמות מלאכים אף שכתב שאין בהם לא עיכוב ולא מצוה אך תוספת שמירה וכן בסדר עולם של רבינו שמחה כתב ג' פסוקים תחת המזוזה ה' ישמרך וכו' ע"כ והסכמת כל הפוסקים שלא לכתוב ולא להוסיף שום דבר מבפנים וכדברי רבינו ופוק חזי מאי עמא דבר.@03 
@05אבל אלו שכותבים וכו'.@06 אף דמהגמ' משמע דהמזוזה עצמה היא כדי שתשמור הבית וכדאמר רב הונא שם מ"מ אין לנו לכוין לזה אלא לקיים מצות הבורא יתברך וממילא נמשך שתשתמר הבית וכ"כ מרן ז"ל עיין עליו ועיין במ"ש רש"י שם דף ל"ב גבי תלאה במקל וכו'.@03
@77ה@88
@05ומצוה לכתוב על הארץ וכו'.@06 שם דף ל"א וכתבו ז"ל הטעם דשיטה שלפניה מסיימת השמים ורחוקה מהתחלת שיטה אחרונה דכתיב שם על הארץ והוא רמז כי היכי דמרחקי שמים מארץ כן ירבו ימיכם וימי בניכם.@03 
@05בין באמצע שיטה.@06 בגמרא אינו כן ואולי שט"ס הוא או שכך היתה גירסת רבינו בש"ס מרן ז"ל והטור ז"ל ביו"ד סי' פר"ח כתב בשם רבינו סתם על הארץ בראש שיטה אחרונה וכו' וכן הזכיר הרב ב"י שם אם כן נראה שהדבר תלוי בנוסחאות בדברי רבינו.@03
@77ו@88
@05כשכופלין וכו'.@06 שם אמר רבי חלבו חזינא ליה לרב הונא דכריך ליה מאחד כלפי שמע ופי' רש"י לאחר שנכתבה כופלה מצד שמאל לצד ימין כשהניחה בדלת והיינו מאחד כלפי שמע שראש השורה שמע וסופה אחד והתחיל לכופלה מאחד וכיפל ובא עד שמע ע"כ משמע מדבריו דתיבת אחד נכתבת במזוזה בסוף השיטה וכן היא דעת הנמוקי יוסף על הרי"ף הלכות מזוזה וז"ל דכריך לה וכו' והיינו מאחד כלפי שמע שראש השיטה שמע וסופה אחד ומתחיל וכופלה מאחד ומקפל ובא עד שמע ע"כ והוא תימה דהרי"ף גופיה לעיל מינה סידר הראשי שורות של מזוזה ושורה שניה השם הרי דעל כרחין תיבת את היא בסוף השיטה ולא תיבת אחד ואם כן מי הכריחו ז"ל לפרש הדברים כפשוטן הוה מצי לפרש דמאי דנקט תיבת אחד היינו משום דהוי סוף הפסוק וגם באמת היא קרובה לסוף השיטה ממש וכן ראיתי להמרדכי שהביא הרב ב"י ז"ל שם שתמה כפי דברי הש"ס על הסופרין שאין עושים כן וכתב דשמא הגמרא לאו דוקא נקט אלא שמשמיענו דלתחלתה נגללת ע"כ. הגם שאני הצעיר תמיה עליו ז"ל דלמה תמה על הסופרין ולא תמה על הרי"ף והרא"ש ורבינו בסידור הראשי שורות כמבואר אשר לדעתם ז"ל צ"ל כמ"ש או שדברי רבי חלבו אינן לעיכובא והעיקר כאשר כתבנו בראשונה והכי מסתברא ובקצת דוחק יש לכוין גם דברי רש"י והנמוקי יוסף ז"ל לפי האמור ודו"ק.@03 
@05ואחר שגוללה וכו'.@06 כן נלמד מדברי הרי"ף ז"ל וכ"כ הטור והרב ב"י יו"ד סי' פר"ט ובספר הזכרונות דף ס"ב הביאו הרב כנסת הגדולה שם חקר אי בעינן לעיכובא בשפופרת של קנה או אפילו יניחנה כמות שהיא די ובסוף דבריו כתב ויש ליזהר בדבר שלא לקבוע מזוזה וכו' עד שיניחנה בתחלה לתוך קנה כמנהג.@03
@77ז@88
@05מברך תחילה.@06 והרב ש"ך יו"ד סי' פר"ט בשם הפרישה ז"ל כתב דהא דאין מברכים שהחיינו משום דאינו בא מזמן לזמן ושאני טלית ובגד וכו' שהוא משום שמחה ובמזוזה אינו מברך על שזיכהו השי"ת בבית אלא על מצות קביעת מזוזה ע"כ אמנם דעת רבינו בסוף הלכות ברכות לברך שהחיינו בשעה שמניח המזוזה דומיא דציצית ותפילין ומעקה משום דהוו דבר הקנוי לו וכו' וכ"כ הגהות אשר"י ז"ל.@03 
@05ואינו מברך בשעת כתיבתה.@06 שכל מצוה שאין בעשייתה גמר המצוה אינו מברך אלא בשעת גמרה של מצוה דומיא דשופר וסוכה ולולב וכמבואר בדברי רבינו פי"א דהלכות ברכות ועיין נוסח ברכה מחודשת להרב מגן אברהם או"ח סי' י"ט הביאו הרב בני חיי יו"ד שם.@03
@77ח@88
@05תלאה במקל וכו'.@06 שם דף ל"ב אמר רב יהודה אמר שמואל תלאה במקל פסולה מ"ט בשעריך בעינן תניא נמי הכי תלאה במקל או שהניחה אחורי הדלת סכנה ואין בה מצוה של בית מונבז המלך היו עושים בפונדקותיהם כן זכר למזוזה ופי' רש"י סכנה מן המזיקין שאין הבית משתמר בה עד שיניחנה כהלכתה. והתוספות ז"ל הקשו עליו דאם כן הוה ליה לומר וכל העשויה שלא כהלכתה וכו' ופירשו ז"ל דתלאה במקל נוקף בה ראשו דלאו אדעתיה וכן אחורי הדלת רגילה להיות בולטת ומכה בה ראשו וכו' ע"כ והחילוק ביניהם הוא מבואר דלפי' רש"י ז"ל אין כאן כי אם שחיסר המצוה ולפירוש התוספות מלבד שלא קיים המצוה חל עליו חובת ביעור להוציאה משם דחמירא סכנתא מאיסורא וחייב כל אדם להסיר את נזקו דומיא דסולם רעוע וכיוצא ורבינו שכתב לא עשה כלום משמע שהוא מפרש כפי' רש"י ז"ל ויש לו ראיה מההיא דפרק שואל שכתבו התוספות עצמם שם. וראיתי להטור ז"ל סי' פר"ט שכתב בדין תלאה במקל שהיא פסולה כמימרא דשמואל ובדין הניחה אחורי הדלת כתב אין זו מצותה כלומר דאינו לעיכובא עיי"ש וכתב הרב ב"ח שם דלדידיה צ"ל דמפרש כפי' התוספות דלא הוי משום מזיקין אלא משום סכנה גרידא ומפרש לה דעל כל פנים יצא ידי חובתו ע"כ וקשיא לי עלה מדקתני בברייתא סכנה ואין בה מצוה דאם איתא ליתני סכנה גרידא מאי אין בה מצוה ותו דכיון דבברייתא תני תרתי משמע דשניהם שוים בדין ואיך נפסוק בחדא לעיכובא ובחדא לא. תו קשה לי לשיטה זו מההיא דפ"ק דיומא דף י"א דשערי מחוזא לא הוו בהם מזוזות מפני הסכנה ומייתי עלה עובדא דארטבון שהיה בודק מזוזות בשווקים ונסתכן מפני גזרת המלכות וכו' ופריך דשלוחי מצוה אינן ניזוקין ומתרץ היכא דשכיח היזיקא שאני משמע דכי אמרינן משום סכנה אסור לעשותו דאין לסמוך על הנס והוא פטור לגמרי ואיך כתב הטור אין זה מצותה ואינו לעיכובא כיון דאסור לעשותו משום סכנה כפי מ"ש הרב ב"ח ז"ל ואיך שיהיה כבר הסכים הרב ב"י שם לדברי רבינו והביא לו סמוכות מההיא דהעושה תפילתו עגולה סכנה ואין בה מצוה דהיינו לומר שלא קיים מצות תפילין כלל דתפילין מרובעות הלכה למשה מסיני וכו' ע"כ ועיין להרב לחם חמודות סימן ט"ז.@03 
@05חפר וכו'.@06 שם אמר רב יהודה אמר רב עשאה כמין נגר פסולה איני והא וכו' לא קשיא הא דעבידא כסיכתא הא דעבידא כאיסתוירא ופי' רש"י סיכתא יתד דהיינו שהיא מונחת שוכבת בסף אז היא פסולה איסתוירא זקופה אז היא כשרה. והתוספות בשם ר"ת שם נחלקו עליו ופירשו בהיפך דשוכבת כשרה וזקופה היא פסולה. והרב ב"י סי' פר"ט כתב דדעת רבינו כפי' רש"י ולכך בעינן שהמזוזה תהיה זקופה ועומדת בסף וכן פסק בשלחנו הטהור שם ושיכוין שיהא שמע דהיינו סוף הגלילה לצד חוץ ע"פ הירושלמי שהביא הרא"ש צריך שיהא שמע רואה פני הפתח וכו' ורמ"א ז"ל כתב שם בשם הטור והגהות מיימוני ומהרי"ל ותרומת הדשן ז"ל דהמדקדקים יוצאים ידי כולם ומניחים אותה בשפוע ובאלכסון וכן ראוי לנהוג וכו' ע"כ וכן נוהגים בכל מקומותינו ונזהרין שראש המזוזה תהיה לצד הפתח ע"פ הירושלמי הנ"ל. ודע שהרב הלבוש נתן טעם לדין זה והרב מעדני מלך ז"ל סימן ט' חלק עליו דאין לתת טעם לזה שבודאי שמרע"ה קבל מסיני דרך עמידתה של מזוזה ככל חקת התורה ומצותיה והוא מסרה ליהושע וכו' ואם אנו אין לנו טעם ולא פירוש אין בכך כלום עיי"ש.@03 
@05העמיק וכו'.@06 שם דרש רב יוסף בריה דרב משמיה דרבא העמיק לה טפח פסולה ופי' רש"י העמיק החור טפח וקבע בו המזוזה פסולה ע"כ וכתב מרן ז"ל כלומר והוה ליה תעשה ולא מן העשוי ע"כ ודברים תמוהים הן דמאין הוציא זה ואיך שייך כאן תעשה ולא מן העשוי ומצאתי להרב ב"ח שם שכתב דטעות סופר הוא וכתב הוא ז"ל הטעם משום דכתיב בשעריך פירוש מקום סגירת השער וכל שהיא עמוקה טפח לאו בשעריך מקרי ופסולה ע"כ. וכדבריו נראה דבמרן ז"ל הוא ט"ס שהרי הרי"ף והרא"ש הביאו הדין בסתם ולא פירשו בו טעם זה גם בב"י שם הביא הדין ולא הזכיר טעם זה ובאמת נראה דאין לו קיום והעמדה כלל. אמנם בעיקר הטעם שכתב הרב ב"ח ז"ל נראה לענ"ד עוד טעם פשוט משום דכתיב על מזוזת ביתך ואם העמיק בה טפח אין זה על אלא תוך וכן זכיתי ומצאתי להרב הלבוש ז"ל שם.@03 
@05חתך קנה וכו'.@06 שם תנא העמיד לה מלבן של קנים חותך שפופרת ומניחה אמר רבי אחא בריה דרבא לא שנו אלא שהעמיד ולבסוף חתך והניח אבל חתך והניח ולבסוף העמיד פסולה משום תעשה ולא מן העשוי ופי' רש"י מלבן של קנים שלא מצא מזוזות עץ ועשה צורת פתח של קנים מלבן מזוזה סף ע"כ. וכתב המעדני מלך בשם רבי מרדכי יפה ז"ל שם כלומר שזה דומה לתעשה ולא מן העשוי הנאמר גבי סוכה דהכא נמי כתיב וכתבתם על מזוזות ביתך דמשמע שתקבעם על המזוזה כשהוא שקוע בבנין של ביתך ולא שתקבעם במזוזה ואחר כך תשקע המזוזה לבנין ביתך שאין זה כמשמעו של וכתבתם וכו' ע"כ והרב בעל קרית ספר כתב דילפינן מציצית דכתיב תעשה ודרשינן ולא מן העשוי ונראה דהיא מדרבנן דבמאי יליף לא גזרה שוה איתא ולא היקשא איתא ע"כ ובעיקר דין המלבן נחלקו התוס' על רש"י ז"ל ופירשו בו פי' אחר עיין עליהם.@03
@77ט@88
@05מזוזת היחיד וכו'.@06 יומא דף י"א מזוזת היחיד נבדקת פעמים בשבוע ושל רבים פעמים ביובל ופי' רש"י נבדקת שמא נרקבה או נגנבה ושל רבים שערי חצירות ומדינות ועיירות פעמים ביובל כל דבר שהוא של רבים אין להטריח עליו הרבה שאם תטריח יהא כל אחד אומר יעשו חבירי ע"כ ורבינו נתן טעם שמא נקרעה או נמחקה וכו' דאילו משום חשש גנבה כמ"ש רש"י הא קחזו לה ובקל יודע הדבר לכל. והרב ב"ח ז"ל כתב דבית שיש בו הרבה בעלי בתים ועושים ביחד מזוזה אחת פתח הסמוך לרשות הרבים נקראת של יחיד דאין נקרא של רבים אלא שערי חצירות ומדינות ועיירות והכי משמע מפי' רש"י ע"כ והיינו ממ"ש רש"י דשל רבים הוי שערי חצירות ומדינות ועיירות אמנם איני רואה הכרח חותך לזה חדא דלמא לא נדון זה כמו שערי חצירות דנראה דהיא היא דגם החצר יש בו הרבה שכנים ותו דכיון דתלי טעמא דכל דבר שהוא של רבים אין להטריח וכו' מעתה זיל בתר טעמא ומכל מקום מנקט לחומרא עדיף.@03
@77י@88
@05הכל חייבים וכו'.@06 משנה בברכות דף כ' ופריך בגמרא ובמזוזה פשיטא ומתרץ מהו דתימא הואיל ואיתקש לתלמוד תורה קמ"ל ופי' רש"י קמ"ל דנשים חייבות דכתיב למען ירבו ימיכם גברי בעו חיי נשי לא בעי חיי בתמיה ע"כ והכי איתא בפ"ב דקידושין דף ל"ד ובפ"ק דיומא ועיין בזה להפרישה יו"ד סי' רצ"א.@03 
@05השוכר בית וכו'.@06 מנחות דף מ"ד תניא נמי הכי הדר בפונדקי ארץ ישראל והשוכר בית בחוץ לארץ כל שלשים יום פטור מן המזוזה מכאן ואילך חייב אבל השוכר בית בא"י עושה מזוזה לאלתר משום ישוב א"י ופי' רש"י פטור שמא יחזור בו משום ישוב א"י דלאחר שקבעה שוב אינו נוטלה משם אפילו יוצא ממנה וכו' הלכך בקושי יצא ממנה מפני טורח מזוזה אחרת ואפילו יוצא ממנה ישכרנה אחר מהרה כשימצאינה מזומנת במזוזה ונמצא א"י מיושבת ע"כ והרב מנוח ז"ל הביאו הרב בית יוסף סוף סי' רפ"ו כתב הטעם בשוכר בית בחו"ל דפטור כל שלשים יום משום דמזוזה חובת הדר ופחות משלשים יום הוי דירת עראי ולא מחייב ע"כ. וכן משמע מדברי הנמוקי יוסף סוף הלכות מזוזה ומדברי התוספות שם ד"ה טלית וכו' ושם כתבו ז"ל דאפילו אחר ל' יום אינו חייב אלא מדרבנן עיי"ש (ושואל דינו כשוכר וכ"כ הרב ב"י שם) ובשוכר בית מגוי כתב הגהות מיימוני שהוא פטור אפילו אחר ל' יום אמנם הטור ס"ל דחייב וכן הביא הרב ב"י משם הירושלמי להדיא ועיין בספר לחם חמודות סוף הלכות מזוזה.@03
@77יא@88
@05המשכיר וכו'.@06 מציעא דף ק"א מזוזה חובת הדר היא ופי' רש"י דדרשינן ביתך דרך ביאתך למי שנכנס ויוצא לה זה הדר בה ע"כ ומבואר גם כן שם דגם מקום המזוזה דהיינו הנקב שעושים בסף או הקנה שתולין בה המזוזה השוכר חייב והיינו מ"ש רבינו ולקבוע אותה וכו' וכן פסקו הפוסקים ז"ל והפרישה ז"ל סוף סי' רצ"א כתב דאפילו שכרו על מנת שיהא בו מזוזה משום דניחא ליה לאניש דעביד מצוה בין בגופיה בין בממוניה רבינו מנוח (והובא בהרב ב"י שם) ואע"ג שחוזר מהשכירות מחמת זה ואומר בהדיא שאינו רוצה לעשות המצוה מ"מ אמרינן בודאי שחוזר מטעם אחר אלא שתולה הטעם מכח המזוזה וכו' ע"כ.@03 
@05וכשהוא יוצא וכו'.@06 שם בברייתא דף ק"ב וכשהוא יוצא לא יטלנה בידו ויצא ומעשה באחד שנטלה בידו ויצא וקבר אשתו ושני בניו וכתבו התוספות ז"ל אע"ג דאמר שמואל דמטילין ציצית מבגד לבגד גבי מזוזה אסור לפי שהמזיקין באים בבית שאין בו מזוזה וכשנוטלה כאילו מזיק אותם שידורו בבית ע"כ ולפי זה הבא לדור בבית אחריו חייב לשלם לראשון דמי המזוזה וכ"כ הרב מנוח וב"י ב"ח. אמנם הנמוקי יוסף בסוף הלכות ספר תורה חילק בדבר בשם רב אחא משבחא ז"ל דהני מילי בדלא קבע לאלתר בבית אחר אבל אם קבעא לאלתר בבית אחר מותר ליטלה כדאמרינן מטילין ציצית מבגד לבגד וצ"ע ע"כ. ואנו אין לנו אלא דברי הרי"ף והרא"ש והתוספות ורבינו ז"ל שלא חילקו בדבר ואסור ליטלה בכל גווני וגם הרב נראה שלא החליט הדין שהרי כתב וצ"ע ועיין בלחם חמודות שם ועיין מה שאכתוב פ"א דציצית הל' י"ג בס"ד. ולפי האמור מתבאר והולך דפיטור דשלשים יום לנכנס בבית היינו מן הדין אמנם מפני המזיקין לא יאחר ובלבד שיזהר שלא לברך עליה עד כלות הל' יום וכן הסכים בשו"ת תורת חסד סי' נ"ג עיי"ש.@03 
@05ואם הבית של גוי וכו'.@06 באותה ברייתא ומנכרי נוטלה בידו ויוצא וכתב הרב בעל הפרישה והרב שפתי כהן ז"ל דהוא הדין אם משכיר לו הבית דיטלנה מיד קודם שיכנס לשם העכו"ם ע"כ ועיין לקמן פ"ו הל' י"ב.@03
@55פ"ו@66
@77א@88
@05עשרה תנאים וכו'.@06 תנא והדר מפרש לקמיה.@03
@77ב@88
@05בית שאין בו ארבע אמות על ארבע אמות פטור מן המזוזה ואם יש בו כדי לרבע ד' אמות על ד' אמות בשוה אע"פ שהוא עגול או בעל חמש זויות ואין צריך לומר שאם היה ארכו יותר על רחבו וכו'.@06 כתב מרן הקדוש ומפרש רבינו דהיינו שאין בו כדי לרבע ד' על ד' אבל אם יש בו כדי לרבע (פי' בצרוף כל העיגול) חייב והרא"ש חולק על זה וכו' ע"כ וכ"כ הרב ב"י והטור יו"ד סי' רפ"ו ופסק כרבינו דליכא מאן דפליג עליה אלא הרא"ש ז"ל יעו"ש. וראיתי להרב מגן דוד באו"ח סימן תרל"ד שנתעצם הרבה בדברי הרא"ש והרב ב"י והטור ז"ל שהבינו בדברי רבינו דלא בעינן ד' על ד' בתוך העיגול אלא די אם ישנם בצירוף העיגול והקשה תחילה דאם כן מאי שנא מסוכה דבעינן רביע ממש כמו שנראה מדברי הרב ב"י עצמו שנתן שיעור בסוכה עגולה כ"ט טפחים וב' חומשים דאז הוי שבעה על שבעה בתוך הרבוע ותו מאי בשוה דנקט הרמב"ם שהוא שלא לצורך לפי הבנתם ותו למה כתב הרמב"ם ואין צריך לומר שאם היה אורכו וכו' מאי פשיטותיה דזה מדקמאי והדבר פשוט דבעי רבינו ד' על ד' בתוך העיגול עיי"ש שדחה בשתי ידים מה שהבינו הרא"ש והטור והרב ב"י ושאר פוסקים בהבנת דברי רבינו.@03 @01ואני @02הדל באלפי אחרי המחילה רבה נראה לענ"ד דאינם כדאים כל אלה הדקדוקים להפיל דברים העומדים ברומו של עולם של הגאונים ז"ל אשר לבם כפתחו של אולם וחלילה לעשות סתומי עינים כמו שהבין הרב ז"ל כי כל יקר ראתה עינם ובאמת יש לנו הכרח עצמיי שע"כ צריך להבין דברי רבינו כמו שהבינו הגאונים ז"ל וזה ממ"ש רבינו אצ"ל אם היה אורכו יותר על רחבו וכו' שהרב ז"ל הקשה לפי הבנת הגאונים ז"ל דמאי פשיטותיה מדקמאי וכו' ולפי תירוצו לפי דרכו שם שכתב דהיינו לומר שיש שם אורך ה' אמות ורוחב ד' אמות ממילא יש על כל פנים ברבוע ממש ד' על ד' אלא שניתוסף בחלק האורך יותר על הרבוע ומכח זה הוה בכללו אינו מרובע דכל מרובע אורכו ורוחבו שוה מ"מ אם תחתוך המותר של האורך יהיה לך רבוע גמור ד' על ד' אינו מזיק לך מה שיש יותר על הרבוע הראוי וכו' ע"כ. ותמהני איך נחה דעתו ז"ל בזה דיותר ויותר הוא פשוט הך ואצ"ל וכו' לפי דרכו ז"ל דהיכי הוה ס"ד דבית שהוא ד' על ד' ובאורך הוא יותר מד' דליפטר ממזוזה דאיצטריך לכתוב ואצ"ל ומשום דהוי יותר גדולה מן השיעור הוה ס"ד דלא ליחייב אמאי זה הוא דבר רחוק מן השכל ואדרבא כיון דמשום דירה חייב רחמנא מדכתיב ביתיך כל כמה דפשיט טפי עדיף ומחייב ומאי דחז"ל יהבו לן שיעורא היינו לענין הקטנות דחסרון מארבע אמות לא יוכל להמנות בכלל דירה אלא ודאי דכוונת רבינו בהך ואצ"ל היינו לגילוי דעתו טפי דכלפי מ"ש לעיל דאם היא עגולה (דר"ל אף שאין לה זויות) חייבת ולאפוקי מאחרים דס"ל דהיא פטורה וכן אם היא בעלת ה' זויות ואין בה ד' על ד' אלא בצירוף דלא הוי דרך דירה כלומר דאין דרך לעשות כן משום הכי כתב אחר זה ואצ"ל אם היה אורכה יותר על רחבה דיש לה כל הצורך אלא דאינה רחבה ארבעה ובצירוף האורך יש ד' או יותר דדרך לעשות כן שאז אליבא דכו"ע חייבת ונמצא שיש יותר פשיטות בזו מדקמאי לפי הסברות שיש בתלמוד וגם בנוהג שבעולם דיותר נמצא ארוך וקצר לדירה מעגולה או בעלת ה' זויות ולפ"ז מ"ש רבינו תיבת בשוה היינו שלא נטעי לומר דארבע אמות על ארבע אמות דוקא בתוך העיגול בעינן אלא שיש בצירוף אותו העיגול כשנחשבהו מרובע ד' אמות בשוה והך בשוה קאי לכדי לרבע שכתב לעיל דהיינו שיעור זה וכדאמרינן בהלכות שבת הך לישנא גופיה והיינו השיעור ותדע דאם לא כן הו"ל לכתוב אם יש לרבע מאי כדי.@03 @01האמנם @02מה שהקשה הרב להרב ב"י ז"ל דמאי שנא מסוכה יפה הקשה ועיקר קשייתו קיימא שפיר על הרב ב"י גופיה דאילו רבינו כתב סתם פ"ד דסוכה ושם כתב להדיא אע"פ שאין לה זויות לאפוקי מאחרים ואדרבא משם משמע טפי דס"ל דהשבעה על שבעה היינו בצירוף ההיקף שכתב וז"ל סוכה עגולה אם יש בהקיפה כדי לרבע בה ז' על ז' טפחים וכו' ואם איתא הו"ל לכתוב אם יש בה כדי לרבע דהיינו בתוך העיגול ומדכתב אם יש בהיקפה משמע דר"ל בצירוף כאמור. ואשר אני אחזה לי בקושית הרב ב"י ז"ל דכתב כן משום דאשכחן פלוגתא בההיא ברייתא דסוכה דרבי ס"ל דבעינן ד' אמות על ד' אמות ואתיא כאחרים וכמה אמוראי ס"ל הכי אלא דמשום דלא קי"ל כשיטה לא פסקינן הכי אלא דדי בשבעה על שבעה דדירת קבע לא בעינן בסוכה משא"כ במזוזה דלכו"ע שיעורא בד' על ד' וכיון שראה הרב ב"י ז"ל השתי סברות בסוכה ונטה דעתו לסברת אחרים אלא דמטעמא דלא קי"ל כשיטה הוצרך לפסוק בז' על ז' ומשו"ה רצה לפסוק לחומרא בז' על ז' בתוך העיגול כדי לחוש קצת לאידך מאן דאמר דאף דלא בעינן דירת קבע ודי בדירת עראי מ"מ לא שיהיה כל כך עראי דבח' ימי החג מיהא דירת קבע בעינן דחייב אדם לעשות ביתו עראי וסוכתו קבע וגם הרב ב"י לא העתיק שם דברי הרמב"ם כלל ופשיטא דמודה ואזיל דלא ס"ל הכי ועיין להרב ב"ח ז"ל.@03
@77ג@88
@05אכסדרה וכו'.@06 מנחות דף ל"ג מימרא דרבא בר שילה אמר רב חסדא וכו' ולדעת רבינו צריך לומר דאפילו אם יש לה דלתות ברוח רביעית קבועים בפצימין אפ"ה היא פטורה משום דהפצימין עצמן לא נעשו למזוזות כשאר פתחים אלא נעשו להעמיד התקרה דאם לא כן הרי כתב רבינו דאם אין לה דלתות היא פטורה. ופשוט.@03 
@05אף על פי שהיא כתבנית בית.@06 נראה דקאי גם לאכסדרה שהזכיר דהא טפי צורת בית אית לאכסדרה מתקרה שאין לה כתלים ואיזה בית אשר תבנה בלא כתלים.@03
@77ד@88
@05בית שיש לו מזוזה מכאן ומכאן וכיפה כמין קשת וכו' ואם אין בה י' טפחים פטורה מפני שאין לו משקוף. @06הקשה מרן הקדוש דאם הכיפה חשובה משקוף אפילו אין גובה המזוזות י' טפחים ליתכשר ואי אינה משקוף כי הוו גבוהות י' טפחים מאי הוי אטו גובה המזוזות משוה לכיפה משקוף ע"כ. ובאמת דקשה טובא דאמאי נקט מפני שאין לו משקוף הו"ל לומר מפני שאין לה מזוזות כיון דאין המזוזות גבוהות עשרה. ואפשר דלעולם הכיפה חשובה משקוף ר"ל עד שיתחיל להתעגל ממש אלא דכשיש בגובה המזוזות עשרה טפחים אז דיינינן לכל הכיפה משקוף דאף אם יהיה סתום מכשר וכמו שנראה מדברי רש"י שם אמנם כשאין בגובה המזוזות עשרה טפחים ע"כ אין לה משקוף דאף אם תמצא לומר שהכיפה עד שתתחיל להתעגל כלומר כשיוצא העיגול חוץ מקו הישר של המזוזות נחשוב אותו למזוזה אין לה משקוף מקרי דעל כרחך אותו עיגול הנשאר אינו ממלא כל רוחב המזוזות ממש וא"כ ע"כ אין לו משקוף ודו"ק כי כן נראה לענ"ד כוונת רבינו וכן נראה שתירץ הט"ז יו"ד סימן רפ"ז ועיין לבאר הגולה שם. וראיתי בזה להרא"ש ז"ל שכתב וכיפה שיש ברגליה עשרה וכו' ונראה דהלכה כרבי מאיר כיון דרבי יהודה ורבי עקיבא קיימי כוותיה וכו' וכתב עליו הרב בעל מעדני מלך דהא דפסק כר"מ קאי אברייתא דלעיל בית שאין לו אלא פצין אחד דס"ל לר"מ דחייב במזוזה ועל זה קיימי הראיות שמביא והא דנטר ליה עד השתא משום דעד הכא הוא לשונו של הרי"ף ז"ל ולא רצה להפסיק זהו ברור ופשוט ומשום הכי פסק הטור כחכמים (בכיפה) והב"י ז"ל כי ניים ושכיב כתב בסי' רפ"ז דהרא"ש פוסק כר"מ דכיפה ולא עוד אלא דלעיל מיניה התם כתב בעצמו לפסק הלכה זו בשם רבי"א רבי מאיר דפצין אחד ע"כ ויפה תפס עליו דודאי הראיות שהביא הרא"ש ז"ל לא קיימי אלא אדין פצין אחד.@03 @01אמנם @02כשנעיין בדברי הרב ב"י ז"ל אפשר דלא קשה מידי והוא שהרב ב"י מתחילה כתב להדיא דהרא"ש ז"ל פסק בההיא דפצין אחד כר"מ והביא ראיותיו גם כן שהם בדין זה דוקא ושוב כתב על דברי הטור דפסק כחכמים בדין כיפה וז"ל ואע"פ שכתב הרא"ש בפסקיו דנראה דהלכה כר"מ לא סמך על זה רבינו ופסק כאן וברמזין כחכמים וכדעת הפוסקים ונראה דסבר דאף הרא"ש ז"ל לא אמרה לפסק הלכה אלא לומר שהיה נראה לומר כן אבל מ"מ לא נניח כלל שבידנו יחיד ורבים הלכה כרבים מפני דימוי קצת ראיה שהביא לומר דהלכה כר"מ ע"כ ויש להבין מה זה דימוי קצת ראיה שהביא הרא"ש ז"ל דהרי עינינו הרואות שלא הביא ראיה אלא לדין פצין לבד וקיימם הוא ז"ל לעיל וצ"ל דכיון דהרא"ש הביא דין הפצין וסמך לו דין הכיפה ועל זה כתב דנראה דהלכה כר"מ והביא ראיות לזה מהאמוראים דלעיל דס"ל כר"מ בפצין כוונתו מבוארת לומר דכיון דבפצין הלכה כר"מ גם בכיפה יש לומר כן דכיון דלא בעינן שתי מזוזות ודי באחת בכיפה נמי היקל ר"מ דדי בשכל גובה הכיפה היא י' טפחים ואף אם גוף המזוזות אינם גבוהות עשרה הא מיהא שם שתי מזוזות איכא וצורת פתח היא וכיון דהלכה כר"מ בהא ה"ה נמי בהא והשתא אתי שפיר שאחר דין הכיפה פסק ההלכה לגלות לנו כוונתו ז"ל.@03 @01ולדברי @02המעדני מלך ז"ל שכתב שהרא"ש ז"ל נמשך אחר לשון הרי"ף עם כל זה הו"ל לפרש דנראה דהלכה כר"מ בכיפה דוקא כי היכי דלא נטעי וזהו מ"ש הרב ב"י מפני דימוי קצת ראיה כלומר דכי היכי דהלכה כר"מ בהא ה"ה בהא משום דיש לדחות דטעמא דר"מ בכיפה לא תלי בדין הפצין כלל דשניא דא מן דא דהתם איכא מזוזה אחת כהלכתה מיהא ומכח זה פסק הטור כחכמים ודו"ק.@03 @01ועוד @02ראיתי להרב הנ"ל בלחם חמודות שהקשה על הטור שפסק כרבינו בהא דצריך שתי מזוזות כחכמים והרי הוא פוסק כהרא"ש ז"ל דבפצין אחד הלכה כר"מ דחייבת כשהוא בימין והניחו בצ"ע עיי"ש. ונראה לענ"ד דלא קשיא מידי דאפשר לפרש דברי הטור בחדא מתרי אנפי או דמ"ש לעיל כיצד שתהא לו שתי מזוזות היינו לאפוקי אם תהיה לו מזוזה אחת לבד וכגון שאין מן הצד השני שום דבר אלא אויר דאז לא מקרי צורת פתח אליבא דכו"ע (וזה לא איצטריך לומר) ומאי דהכשיר לקמן במזוזה אחת לצד ימין היינו דוקא כשמצד השני נמשך בכותל דאף דליכא שתי מזוזות מ"מ איכא כותל וצורת פתח ובהא דוקא מכשירינן דהוה ליה כשתי מזוזות כיון שמצד ימין יש מזוזה גמורה ועוד אפשר לומר דלעיל כתב הטור מה שהוא עיקר החיוב דמזוזות כתיב בפשטיה דקרא וסתם שער נמי יש לה ב' מזוזות אלא דמכח דאין רבוי אחר רבוי אלא למעט דרשו חז"ל דאף במזוזה אחת מצד ימין שהוא מקום המזוזה חייבת נמי ולהכי כתב אח"ז דין האחר.@03
@77ה@88
@05בית שאין לו תקרה וכו'.@06 מנחות דף ל"ג אמר רבא הני פתחי שימאי פטורין מן המזוזה מאי פתחי שימאי פליגי בה רב רחומי ואבא יוסי חד אמר דלית להו תקרה וחד אמר דלית להו שקפי ופי' רש"י פתחי שימאי מקולקלין ואשמים כמו זקן אשמאי תקרה אסקופה עליונה שקפי מזוזות לישנא אחרינא תקרה שאין הבית מקורה. שקפי אסקופה עליונה ע"כ והתוס' ז"ל הקשו עליו ללישנא אחרינא דמי גרע משערי חצרות דחייבים במזוזה וכו' ע"כ.@03 @01ונראה @02לענ"ד די"ל לדעת רש"י דהתם שאני שדרכו בכך ומשו"ה רבייה קרא בובשעריך כדאיתא בפ"ק דיומא וכן שערי מדינות וכו' משא"כ בית שדרכה להיות מכוסה זאת שאין לה תקרה ואין דרכה בכך היא פטורה וכן זכיתי ומצאתי להרא"ש ז"ל והביאו הרב ב"י יו"ד סי' רפ"ו וזהו דעת רבינו שתפס כלישנא אחרינא של רש"י ז"ל וצ"ל דמשמע ליה לרבינו דלא פליגי הנך אמוראי אלא בפירושא דפתחי שימאי מאי נינהו אבל לענין דינא כו"ע מודים דאם חסר אחת משניהם או תקרה או שקפי הם פטורין ממזוזה וביומא דף י"א איתא להדיא דשער שאינו מקורה פטור ממזוזה וכ"כ מרן ז"ל ועיין בב"י שם.@03 
@05יראה לי וכו'.@06 וכתב הרב מנוח ז"ל נראה לי דיש במקורה ד' על ד' ע"כ וכן פסק הרב ב"י יו"ד סימן רפ"ו ונראה פשוט דיודה רבינו לזה דהא עיקר הדין מסברא דנפשיה הוא וכיון שמה שכנגד הקירוי הוא הגורם חיוב המזוזה והוא הנקרא בית פשיטא דבעינן שיהיה בו השיעור הראוי למזוזה.@03 
@05ומעמידין הדלתות.@06 והראב"ד ז"ל השיג על זה מכח הסוגיא של שם שדין דלתות לא נאמר אלא משום היכר ציר ובשער שבין שני בתים וכו' ומרן ז"ל הביא שאלת חכמי לוניל לרבינו בזה ותשובתו להם עיי"ש ובב"י שם הביא בשלחנו הטהור השתי סברות ועיין שם.@03
@77ו@88
@05הר הבית וכו'.@06 פ"ק דיומא שם ויליף לה מדכתיב בית מה בית שהוא חול אף כל שהוא חול יצאו אלו שהם קדש.@03 
@05ובתי מדרשות.@06 הכי איתא בברייתא שם ואף שמן הדין לפום תלמודא דידן הם פטורין מצינו להר"ם מרוטנבורג ז"ל שתקן מזוזה לבית מדרשו מפני שכשהיה ישן שינת הצהרים שם היה רוח מבעתתו וכ"כ הטור שם בשם הרא"ש ז"ל ויש לו סעד מהירושלמי וסיים הרב ב"י שם דנכון להצריך מזוזה להבתי מדרשות כדברי הירושלמי ומהר"ם ז"ל כי ירא אלהים יצא את כולם וכ"ש בדבר שאין בו חסרון כיס הרבה אבל לא יברך על קביעתה ע"כ.@03 
@05כל השערים וכו'.@06 ובגמרא שלפנינו יש גירסא אחרת עיי"ש ועיין למרן ז"ל.@03 
@05בשבעת ימי ההפרשה.@06 פירוש ובאותם שבעת ימים היתה חייבת במזוזה אבל בשאר ימות השנה היתה פטורה והכי איתא בגמרא התם בשבעת ימי ההפרשה דכו"ע לא פליגי דמחייב כי פליגי בשאר ימות השנה וכו'.@03
@77ז@88
@05בית התבן וכו'.@06 שם דף י"א ברייתא כלשון רבינו וכתנא קמא.@03 
@05לפיכך רפת הבקר וכו'.@06 גם זה שם ועיין למרן ז"ל ומ"ש ובסתמא נראה מהרי"ף וכו' הא סתמא חייבים ולא כהרמב"ם ע"כ בנוסחא אחרינא איתא ע"פ דברי הרב ב"י הא סתמא חייבים וכ"כ הרא"ש וסיים ולא כהרמב"ם וכו' ע"כ ועיין להתוספות שם והרב בעל הדרישה סימן רפ"ו.@03 
@05ומתקשטות בה.@06 עיין להרב לחם חמודות סימן מ"ו שהאריך בפרט זה ועל דברי הרב ב"י ז"ל.@03 
@05אכסדרה. @06לעיל הל' ג' פטרה רבינו משום דאין לה מזוזות וזאת האכסדרה שהזכיר כאן איירי ביש לה מזוזות ואפ"ה פטורה מפני שאינה עשויה לדירה ועיין בגמרא שם ובדברי מרן ז"ל.@03
@77ח@88
@05לפיכך וכו'.@06 שם כדברי רבינו ומ"מ כתבו ז"ל דהיכא שיש לחוש לסכנה מפני הגוים פטורים וכדאיתא ביומא שם ובשו"ת באר שבע סימן י"ג פטר מטעם זה גם פתחי הגיטו"ס שלנו והביאו הרב כנסת הגדולה יו"ד שם וגדולה מזו כתב הרב ב"ח הביאו הש"ך שם דישראל החוכר חכירות מן השר למכור יין שרף או שכר והגוים ממלאים הבית בכל יום ורגילין ליקח מזוזות ונוהגים בהם מנהג בזיון שאין לעשות מזוזה באותם פתחים אא"כ שהפתח הוא במקום שמור מן הגוים וכו'.@03 
@05ומפני זה וכו'.@06 מנחות דף ל"ב ברייתא ועיין למרן ז"ל.@03
@77ט@88
@05בית הכסא וכו'.@06 ברייתא ביומא דף י"א ומוסכם לכו"ע ודברי רבינו נכונים בטעמם והרב ש"ך ז"ל כתב דאפי' אם מכסה המזוזה אינו מועיל דכיון דאינם עשויים לדירת כבוד אין לעשות בהם מזוזה כלל.@03 
@05סוכת חג בחג.@06 שם אמר רבא בשאר ימות השנה כו"ע לא פליגי דפטורה כי פליגי בשבעת ימי החג ורבנן לטעמייהו דאמרי סוכה דירת עראי בעינן ולא מחייבא במזוזה וכן פסקו הפוסקים ז"ל. ובית שבספינה שכתב רבינו כתב עלה הרב ב"ח ז"ל ששמע דאיתא בתוספתא ע"כ ולא דמי ללשכת פרהדרין שכתב רבינו לעיל דבשבעת ימים שהכהן גדול היה דר בתוכה חייבת משום דשאני בית שבספינה שתחילת עשייתה לא נעשית לדירת קבע וק"ל.@03 
@05שתי סוכות וכו'.@06 סוכה דף ח' אמר רבי לוי משום רבי מאיר שתי סוכות של יוצרין זו לפנים מזו הפנימית אינה סוכה וחייבת במזוזה והחיצונה סוכה ופטורה מן המזוזה ואמאי תהוי חיצונה כבית שער דפנימית ותתחייב במזוזה ומתרץ משום דלא קביע ופי' רש"י דלא קביע לא זו ולא זו דבר קבוע ואין הפנימית חשובה להיות לה בית שער ע"כ כלומר דאם היתה הפנימית דירה קבועה לגמרי היתה מחייבת גם להחיצונה משום בית שער וזו היא דעת הראב"ד ז"ל אמנם רבינו מפרש לה כפשטא דדוקא חיצונה הוא דקאמר דלא קביעא כלומר דאין תשמישתה קבוע ואין לחייבה כלל דהוה ליה כסוכה שהיא בית שער לבית דלא מחייבא ועיין למרן ז"ל.@03 @01וא"ת @02דהכא אמרינן דמשום דלא קביעא הך חיצונה פטורה מן המזוזה משמע דאין הדבר תלוי בדירה אלא משום דלא קביעא תשמישתה תדע דהא אי הוה קביעא תשמישתה אף שאין דרין בתוכה היתה חייבת דהא זה הקדר אינו דר לעולם כי אם בפנימית וכמ"ש רש"י ז"ל וא"כ קשה דהרי קי"ל ביומא ופסקו רבינו לעיל הל' ז' דבית שער אכסדרה ומרפסת פטורים משום דאינם עשויים לדירה. והנה התוס' ז"ל כתבו שם לזה דיש מחלקין בין פתוחים לבית לפתוחים לגינה והקשו עליהם וכו' ותירצו ז"ל דהא מדאורייתא הא מדרבנן וכ"כ במנחות דף ל"ג ד"ה אכסדרה וכו' ויש מחלקין שכתבו ז"ל היא סברת הרי"ף בהל' מזוזה הביאה הר"ן ז"ל שם וגם הוא חלק עליו והביא עוד תירוץ אחר מהרב זרחיה הלוי ז"ל דמפרש בית שער אכסדרה ומרפסת דר"ל בית שער דאכסדרה ומרפסת משום דלא קביעי משא"כ בית שער דבית דקביעא והר"ן ז"ל חלק עליו גם כן והסכים דהנכון כדברי התוס' דמדאורייתא הם פטורין אפילו בית שער של בתים מפני שהם עצמם אינם מיוחדים לדירה והכא דאמרינן דאילו היו קבועים היו חייבים היינו מדרבנן מפני שפתוחים למקום חיוב ע"כ. ודבר זה אינו מבואר בדברי רבינו שהרי לעיל פטר סתם הבית שער וכו' דמשמע דאינם חייבים אפילו מדרבנן ומרן ז"ל שם כתב דרבינו ס"ל כהרי"ף ז"ל ומ"ש בית שער וכו' היינו בית שער דגינה או דבית העצים וכו' ע"כ ודברי רבינו סתומים שם אמנם נראה דמכאן אין כ"כ תפיסה עליו דאפשר דרבינו מפרש לא קביע דקאמר בגמ' דרוצה לומר לא קביע לדירה כלל וכלומר דאי הוה קביע לדירה דהיינו שבעל הקדרות היה דר שם כחיצונה כן פנימית שניהם היו חייבים ולעיל שכתב מפני שאינם עשויים לדירה ר"ל דסתמן הוא כן הא אם היו דרין בתוכן הן הכי נמי דהיו חייבים ויש סיוע לזה מדסמך לו דין חנויות שבשוקים מפני שאינם קבועים לדירה ודו"ק.@03
@77י@88
@05בית שיש לו וכו'.@06 מנחות דף ל"ד איתמר לול פתוח מן הבית לעליה אמר רב הונא אם יש לו פתח אחד חייב במזוזה אחת שני פתחים חייב בשתי מזוזות אמר רב פפא ש"מ מדרב הונא האי איידרונא דאית ליה ארבעה באבי חייב בארבע מזוזות פשיטא לא צריכא אע"ג דרגיל בחד ופי' רש"י לול הפתוח מן הבית לעליה זהו דרכן ארובה באמצע העליה ועולין לה מן הבית במעלות ועושין ד' מחיצות סביב המעלות למטה כדי שלא ירד אדם מן העליה לבית כי אם ברשות בעליה ועושין פתח במחיצות וכן עושין בני עליה ד' מחיצות סביב הארובה למעלה ובהן פתח וכו' ע"כ וא"כ היינו הפתח קטן שהזכיר רבינו ובית שיש לו פתחים הרבה היינו שהוא חדר אחד לבדו אלא שיש לו פתחים הרבה והיינו איידרונא דרב פפא. ורבינו השמיט מ"ש שם שאם יש פתח בקרן זוית אפ"ה לא נפטר ממזוזה דמ"מ הרי יש לה פצימין והשמיטו משום דמלתא דפשיטא היא אי נמי משום דלא שכיחא דקי"ל בעירובין פתחא בקרן זוית לא עבדי אינשי והראשון נראה יותר.@03 
@05שכולם עשוים לדירה וקבועים.@06 קצת קשה דכיון שכולם עשוים לדירה וקבועים מהיכא תיתי דלא ליחייב במזוזה ואמאי איצטריך רבינו לכתוב דין זה. ואפשר משום דאמרינן בגמ' במזוזה הלך אחר הרגיל וזה כיון שרגילות תשמישו הוא בבית יותר מהחדרים הוה אמינא דבמזוזה בבית לחוד סגי כיון דעיקר תשמישו שם וביתך נמי כתיב בקרא להכי כתב רבינו דליתא דכיון שכל החדרים עשוים לדירה אין לחלק בהכי. ולפ"ז אפשר נמי למה שהקשה מרן ז"ל דכבר כתב דין זה לעיל ואיני יודע למה נשנה כאן ע"כ ואם כוונתו לומר שכבר נלמד ממ"ש רבינו לעיל אפילו עשרה בתים וכו' כולם חייבים במזוזה אפשר לומר דהתם שאני שאף ששאר הבתים החיצונים אין חייבים מצד עצמם מ"מ כיון שהפנימית חייבת והוא צריך ליכנס בה דרך שאר הבתים להכי מחייבו כולם אבל הכא הוי איפכא זה אפשר בקצת דוחק ועיין בב"י סי' רפ"ו.@03
@77יא@88
@05פתח שבין בית המדרש וכו'.@06 שם דף ל"ג פתחא דעייל בה רבי לבי מדרשא לא הוה ליה מזוזה ופריך איני והא ההוא פתחא דהוה עייל בה רב הונא לבי מדרשא והויא לה מזוזה ההוא רגיל הוה ופי' רש"י ההוא פתחא וכו' פתח קטן היה לו לרבי אצל מקומו ונכנס ויוצא בו כדי שלא יטריח תלמידיו לעמוד לפניו רגיל הוה רוב הנכנסים לבית המדרש באותו פתח הלך אחר הרגיל אם יש שני פתחים לחדר אחד באותו פתח שרגיל לצאת ולבא יותר יניח המזוזה ומשמע דבעינן רוב הנכנסים אבל בשביל יחיד לבדו אינו נקרא רגיל בשבילו לבד וזו היא דעת הנמוקי יוסף שהזכיר מרן ז"ל אבל רבינו שכתב אם רגיל לצאת ולבא משמע דס"ל דאפילו יחיד שרגיל באותו פתח נתחייב במזוזה בשבילו וכן פסק הרב ב"י סימן רפ"ו.@03 
@05שבין שני בתים וכו'.@06 מבואר שם מרב יהודה אמר שמואל כדברי רבינו ועיין להט"ז יו"ד סימן פר"ט.@03
@77יב@88
@05והיכן קובעין וכו'.@06 שם אמר רב יהודה אמר שמואל מצוה להניחה בתוך חללו של פתח פשיטא בשעריך אמר רחמנא סד"א הואיל ואמר רבא מצוה להניחה בטפח הסמוך לרשות הרבים כמה דמרחיק מעלי קמ"ל ופי' רש"י בתוך חלל הפתח ולא מבחוץ בטפח הסמוך לרה"ר כדקאמר לקמן דקדים פגע במצוה אם היה עובי החלל ד' טפחים או ה' כגון חומת אבנים יניחנה בחלל טפח הסמוך לרה"ר ע"כ ומדברי הטור משמע דאם שינה לא עיכב ובלבד שיניחנה במזוזה עצמה וזה דלא כדברי רבינו וכן כתב הרב ש"ך יו"ד סימן פר"ט אף שיש לגמגם דמדכתב רבינו סמוך לדין זה וצריך לקבעה על ימין הנכנס ואם קבעה משמאל פסולה מכלל דמ"ש ברישא אם שינה לא עיכב אלא די"ל דהוצרך לכתוב שם שהיא פסולה משום דהוה ס"ד דכיון דמזוזות ביתך כתיב א"כ אם הניחה בשמאל בדיעבד מהיכא תיתי שיפסל להכי הוצרך לפרש שם דאפ"ה פסל והוא הדין נמי דגם מ"ש ברישא אם שינה עיכב. ועוד כתב בשם מעדני מלך דאותם בתים הפתוחים לרחוב העכו"ם ומניחים המזוזה אחורי הדלת מפני העכו"ם יש להם על מה שיסמוכו על דברי הטור והרב ב"י ז"ל.@03 
@05בתחילת שליש העליון וכו'.@06 שם מימרא דשמואל וכרבי יוסי דאמר וקשרתם וכתבתם מה קשירה בגובה אף כתיבה בגובה ועיין למרן ז"ל בב"י יו"ד סי' פר"ט. והקשה הראב"ד ז"ל הגע עצמך שהוא שער גבוה מניחה כנגד כתפיו ודיו וכתב מרן ז"ל על זה דירושלמי הוא בסוף מגילה ורבינו סובר דמכיון שלא הוזכר כן בגמרא דידן משמע דלא ס"ל הכי ע"כ פי' דכיון דבגמרא דידן קי"ל בתחילת שליש העליון דוקא א"כ הך ירושלמי ע"כ פליג אגמרא דילן וכ"כ התוספות שם.@03 
@05על ימין וכו'.@06 יומא דף י"א אמר רבא ביתך דרך ביאתך וכי עקר אניש כרעיה דימינא עקר ברישא ופי' רש"י דרך ביאתך לימין בבואו לבית ולא מימין לצאתו ע"כ וכתב הרב ב"י משם סמ"ג ואין צריך להניח מזוזה ימין ושמאל דתניא בספרי ר' יצחק אומר הרי הוא אומר ולקחו מן הדם ונתנו על שתי המזוזות זה בנה אב בכל מקום שנאמר מזוזות אינו בכלל שתים עד שיפרוט לך הכתוב שתי מזוזות ע"כ והובא ג"כ בגמרא שם בפלוגתא דרבי מאיר ורבי עקיבא ולא ידעתי למה לא הכריח ג"כ משם. והלחם חמודות ז"ל כתב בשם המרדכי דאין לדקדק אם הוא איטר ברגליו ורגלא דשמאלא עקר ברישא ישים המזוזה דרך שמאל ביאתו מידי דהוה אתפילין דשאני מזוזה דהוי לשימור כל בני הבית משא"כ בתפילין דהוין ליה לחודיה.@03 
@05ובית של שותפים וכו'.@06 שם ופריך פשיטא ומתרץ מהו דתימא ביתך ולא בתיהם קמ"ל וכתב רמ"א בשם המרדכי דדוקא כשבית השותפים ישראלים אבל בית של ישראל ועכו"ם פטור ממזוזה והט"ז ז"ל כתב הטעם מדכתיב למען ירבו ימיכם ובעכו"ם אין לומר כן ע"כ ואין נראה דא"כ מצד הישראל ליחייב דהרי הוא מקיים התורה ובעי חיי לכך נראה כמ"ש הרב ש"ך ז"ל דהטעם משום סכנה שמא יאמר הגוי כשפים הוא עושה ומהאי טעמא נמי פטרינן שערי עיירות וחצירות בזמן הזה כמ"ש שם.@03
@77יג@88
@05חייב אדם וכו'.@06 ראוים הדברים למי שאמרן ויש עוד תועליות אחרות גופניות שהביא הטור והרב בית יוסף יו"ד סימן רפ"ה אכן יש ליזהר מאד לבודקן בשעתן כמ"ש רבינו לעיל פ"ה הל' ט' כי הרבה נכשלים בזה ואין חוששין לבדוק מזוזות בתיהם ובזכות זה יאריכו ימיהם וימי בניהם ויזכו לחזות בנועם ה'.@03
