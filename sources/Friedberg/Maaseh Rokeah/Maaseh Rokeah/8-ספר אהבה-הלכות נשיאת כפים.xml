<root><Chapter index="1"><Halacha index="1" /></Chapter><Chapter index="2" /><Chapter index="3" /><Chapter index="4" /><Chapter index="5" /><Chapter index="6" /><Chapter index="7" /><Chapter index="8" /><Chapter index="9" /><Chapter index="10" /><Chapter index="11" /><Chapter index="12" /><Chapter index="13" /><Chapter index="14"><Halacha index="1"><Comment index="1">&lt;b&gt;בשחרית וכו'.&lt;/b&gt; פרקא בתרא דתענית ומשמע דאפילו בחול יש בו נשיאות כפים בכל יום ומרמ"ע ז"ל כתב שמה שאין נוהגים לעלות הכהנים לדוכן זולתי ביו"ט מנהג גרוע הוא כנסת הגדולה סי' קפ"ח ע"כ ומ"מ מנהג רוב העולם כן הוא ובאזמיר יע"א ראיתי שכל יום שיש בו ספר תורה בין בחול בין בשבת ויום טוב עושים הכהנים נשיאות כפים.</Comment><Comment index="2">&lt;b&gt;ובנעילה. &lt;/b&gt;שם והפרי חדש סימן קכ"ט כתב בשם הבית שמואל דאם נמשכה עד צאת הככבים אינם יכולים לישא כפיהם דאין נשיאות כפים בלילה ואפילו אם עלה ירד ירושלמי פרק תפילת השחר.</Comment><Comment index="3">&lt;b&gt;אבל במנחה וכו'.&lt;/b&gt; נראה ודאי דאף אם עלה ירד וכן משמע מדין מנחה של יוהכ"פ שהזכיר ז"ל בהל' ב' וכ"כ הפרי חדש ז"ל.</Comment></Halacha><Halacha index="2"><Comment index="1">&lt;b&gt;כגון תשעה באב וכו'.&lt;/b&gt; נראה דלדוגמא בעלמא נקט הני דהוא הדין עשרה בטבת וצום גדליה וצום אסתר וכן מצאתי להכנסת הגדולה ז"ל ונסתייע עוד מדברי מהרש"ל ז"ל וסברא אלימתא היא דהא לא מפיק אלא יום שיש בו תפילת נעילה.</Comment><Comment index="2">&lt;b&gt;וכהן שעבר וכו'.&lt;/b&gt; דין זה לא נמצא בגמרא והטור ז"ל העתיקו משם רבינו ויש להסתפק אם יום הכיפורים דוקא קאמר או דלדוגמא נקטיה והוא הדין הצומות שהזכיר בהלכות תענית שדינם כיוהכ"פ לכל דבר וכן נראה ממ"ש בתחילת הדין כגון צום כפור ותענית צבור הרי שהשוה אותם מתחילה ואפשר דמשו"ה לא חש לבאר אמנם מסתברא כיון שנתן טעם הואיל והדבר ידוע וכו' אם איתא לישמועינן תענית צבור וכ"ש יוהכ"פ דחמיר טפי דזה מן התורה ובכרת וזה מדברי סופרים.</Comment></Halacha><Halacha index="3"><Comment index="1">&lt;b&gt;כיצד נשיאות כפים וכו'.&lt;/b&gt; סוטה דף ל"ח אמר רבי יהושע בן לוי כל כהן שאינו עולה בעבודה שוב אינו עולה והא רבי אמי ורבי אסי סלקי מיעקר הוו עקרי כרעייהו מימטא לא מטו להתם ופי' רש"י מיעקר הוו עקרי רגלייהו ממקומם בעבודה אבל רחוק היה מקומם מן הדוכן ולא מטו עד דגמר ברכת העבודה ע"כ וכבר הזכירו רבינו סוף פרק ט"ו ומדכתב רבינו העומדים בבית הכנסת משמע דעקירת רגליו מביתו לביהכנ"ס אינו נקרא עקירת רגליו לעלות לדוכן וכמ"ש הרדב"ז ח"ב סימן קפ"ח וכתב הכנסת הגדולה ונ"ל שאם היה ביתו סמוך ועקר רגליו מביתו קודם רצה כדי לעלות לדוכן מקרייא עקירת רגליו וכהן העומד בתפילה והגיע שליח ציבור לעבודה אם אין שם כהן אחר פוסק ועולה לדוכן ואם יש שם כהנים אחרים אינו פוסק הרדב"ז ח"א סי' רצ"ג ע"כ.</Comment><Comment index="2">&lt;b&gt;פניהם להיכל.&lt;/b&gt; הכי איתא בגמרא ומשמע דלנשיאות כפים בעינן מקום שיש בו ס"ת דהיינו היכל וכלישנא דגמ' וכן משמע שהבין השיירי כנסת הגדולה סי' קכ"ח אמנם הפרי חדש חלק על זה שם ס"ק י"ב מסברא עיי"ש.</Comment><Comment index="3">&lt;b&gt;ומחזירין פניהם כלפי העם.&lt;/b&gt; שם תניא אידך כה תברכו פנים כנגד פנים אתה אומר פנים כנגד פנים או אינו אלא פנים כנגד עורף ת"ל אמור להם כאדם האומר לחבירו ופי' רש"י או אינו אלא פנים כנגד עורף שאין הצבור צריכין להסב פניהם לצד הכהנים ע"כ ולכאורה קשה דמי הכריחו לפרש דהסלקא דעתך הוא כלפי פני הצבור במונח דאף לפי הס"ד אחורי הכהנים הם כלפי ההיכל והלא דבר תמוה הוא וגנאי גדול הוא להיות אחוריהם אל היכל ה' והו"ל לפרש או אינו אלא פנים כנגד עורף שאין הכהנים צריכים להסב פניהם לצד הצבור דאז הוה הס"ד טפי ועדיף כיון שהשכל והדרך ארץ מסייענו וי"ל דרש"י ז"ל הוכרח לפרש כן כדי להסב פני הס"ד לאזהרת הכהנים עצמם ולכך פירש הס"ד דהוה אמינא דכל הקפידא אינה אלא שהכהנים יסבו פניהם כלפי העם שהציווי הוא לכהנים עצמם דוקא במה שנוגע אליהם אבל במה שנוגע לצבור ליכא קפידא משא"כ אם נפרש כפירוש האחר יהיה הציווי לעם שצריכים להסב פניהם לעורף הכהנים ולא לכהנים וזה אינו ותו דאם כן קרא דכה תברכו למאי אתא וכי תיסק אדעתין דעבדינן איפכא דאיצטריך לאזהורי שהכהנים יהיו פניהם כלפי ההיכל ולא אחורי היכל ה' הא ודאי ליתא משא"כ אם נפרש כפי' רש"י קרא גופיה להכי אתא לאשמועינן דפני הכהנים יהיו כלפי העם ואין קפידא בזה אם יהיו אחוריהם כנגד ההיכל כיון שהברכה היא לישראל אלא דאכתי הוה ס"ד דלא חיישינן לפני הצבור אם יהיו שלא כנגד פני הכהנים להכי איצטריך קרא דאמור להם ותו דאם הוא כפי' האחר הו"ל לומר או אינו אלא עורף כנגד פנים דעורף הוה קאי אכהנים ודו"ק.&lt;br/&gt; &lt;b&gt;וראיתי &lt;/b&gt;בענין זה להרב כנסת הגדולה או"ח סי' קכ"ט בהגהת הטור שתמה על רבינו בעל הטורים ז"ל למה השמיט חלוקת פנים כנגד פנים דאיתמרא בגמ' וכו' וכתבו ברייתא זו הרמב"ם ז"ל והרא"ש פ"ק דמגילה ומן התימה על רבינו ב"י ז"ל שלא הרגיש בזה ע"כ דבריו ואני שמעתי ולא אבין מאי קמתמא על הני רבוותא ז"ל דדין זה מבואר בדברי הטור להדיא כפול ומכופל שהרי כתב וכשמחזירין פניהם כלפי העם וכו' עד ואחר כך מתחיל שליח צבור שים שלום ואז הכהנים מחזירין פניהם כלפי הקדש וכו' ואינם רשאים להחזיר פניהם עד שיתחיל ש"צ שים שלום וכו' ושוב כתב ובשעה שהכהנים מברכים העם לא יביטו וכו' ויהיו פניהם כנגד פני הכהנים ולא יסתכלו בהם ע"כ א"כ איפה מאי איכא לאתמויי עליה כיון שביאר דבריו להדיא בהמשך לשונו ויותר יש לתמוה על הפרי חדש ז"ל שם שכתב על זה דהמחבר גם כן השמיטה והרי הביאו בסעיף י"א וט"ו וכ"ג וכתב ע"ז הרב ז"ל דמאחר שכתבו שצריך לברך בקול רם והיינו טעמא כאדם שאומר לחבירו ממילא נפיק גם כן שיהיה פנים כנגד פנים וכו' וסמכו עוד אמ"ש לקמן והעם יכונו לברכה ויהיו פניהם כנגד פני הכהנים כנ"ל ליישב דעת הטור והשו"ע ז"ל ולא ידעתי למאי איצטריך לפי' ראשון כיון דהטור ביאר השני דינים ולתירוץ שני גם כן אמאי הוצרך להביא עצות מרחוק. שוב התבוננתי בזה ונראה לענ"ד דכוונת קושייתו בדברי הטור שכתב ואין מברכים אלא בלשון הקודש ובעמידה ובנשיאות כפים ובקול רם ע"כ וכן העתיק השו"ע סעיף י"ד וקשיא ליה ז"ל דאמאי השמיט בהנך בבי ההיא דפנים כנגד פנים דאי ממ"ש לקמן לא משמע דהוי לעיכובא ובהני כתב אין מברכים אלא וכו' דהוי לעיכובא ורבינו הל' י"א העתיק כולם בלשון שלילה ויפה הקשה ז"ל דהוה ליה לאתויי הא נמי עם הנך כמבואר ומעתה התירוץ הראשון של הפר"ח ז"ל הוא נכון בזה אף דבאמת ממ"ש וסמכו עוד אמ"ש לקמן וכו' מורה כוונה אחרת כנ"ל.</Comment><Comment index="4">&lt;b&gt;ופושטין אצבעותיהם.&lt;/b&gt; ובטור שם כתב פושטין ידיהם וחולקים אצבעותיהם ע"פ המדרש מציץ מן החרכים ששכינה למעלה מראשיהם ומציץ מבין חרכי אצבעותיהם ומכוונים לעשות חמשה אוירים בין ב' אצבעות לב' אצבעות אויר אחד ובין אצבע לגודל לקיים מציץ מן החרכים (ה' חרכים) ובעטרת זקנים הביא משם הזוהר זלה"ה שאסור לזקוף האצבעות בחנם.</Comment><Comment index="5">&lt;b&gt;ומתחילין יברכך.&lt;/b&gt; כתב מרן הקדוש וז"ל לא ידעתי מנ"ל לרבינו שהם מתחילין יברכך ואפשר שלמד כן ממ"ש אין הכהנים מתחילין ברכה אחרת עד שיכלה אמן מפי הצבור וכו' ע"כ ובאמת דממ"ש בפירושו להמשנה פרק אין עומדין משמע בהיפך שכתב אמתניתין דהעובר לפני התיבה וכו' וז"ל סדר ברכת כהנים וכו' ושליח צבור כנגד הכהנים פנים אל פנים וישים בפיהם ג' ברכות אות באות על ענין זה אומר שליח צבור אומר יברכך ויענו הכהנים יברכך וכו' ואחר כך אומר להם שליח ציבור ה' ויענו הכהנים ה' ואחר כך יאמר להם ש"צ וישמרך ויענו הכהנים וישמרך וכו' ע"כ הרי דכתב להדיא שגם תיבת יברכך הש"צ מקרא אותם והוא הפך מ"ש כאן אם לא שנאמר דשם לא נחית אלא לאשמועינן הסדר איך עושים שלכך בא לבאר כיצד יקרא הש"צ ויענו הכהנים וכאן דנחית לענין דינא ומעשה ביאר לנו אמיתות הדין לדעתו ז"ל וגם מרן ז"ל לקמיה הוכיח דזו היא דעת רבינו שהכהנים מתחילין יברכך וראיתי להרב ב"י שם שכתב שהיה נכון להסכים דבריו של כאן למ"ש בפירושו להמשנה שהיא שיטת הפוסקים (הטור והתוספות והר"ן ז"ל) וכו' מכל מקום בכל מלכות ארץ ישראל ומצרים נוהגים שהכהנים מתחילין מעצמן לומר יברכך בלא שום הקראה וכו' כדעת הרמב"ם ואומרים שכך הם דבריו בפירוש המשנה בנוסחת הערב שהיא אמיתית וטעם הדבר מבואר דכיון דאין מקרין הכהנים אלא כדי שלא יטעו בתיבה ראשונה דליכא למיחש לטעות למה יקרו אותה ע"כ דבריו וראיתי להרא"ם ז"ל בתשובה סי' ג' שנתאמץ הרבה להכריח מתוך הגמרא ודברי רבינו שבפרקין דגם תיבת יברכך הש"צ מקרא אותם והפרי חדש שם חלק עליו עיין עליו. ולענ"ד נראה ראיה גדולה דתיבת יברכך הכהנים מעצמם אומרים אותה בלא הקראה מדברי רבינו בהל' ח' וז"ל ואומר להם כהנים והם עונים ואומרים יברכך והוא מקרא אותם מלה במלה על הסדר שאמרנו הרי שאחר שאומר להם כהנים והם עונים ואומרים יברכך אז הוא מקרא אותם מלה במלה וכן הוא מנהגינו פשוט.</Comment></Halacha><Halacha index="4"><Comment index="1">&lt;b&gt;כשישלימו וכו'.&lt;/b&gt; שם ודקדק רבינו לכתוב ג' פסוקים לאפוקי פסוק ושמו את שמי שאין אומרים אותו הכהנים אלא הש"צ כשאין שם כהנים וכמ"ש פט"ו בסוף.</Comment></Halacha><Halacha index="5"><Comment index="1">&lt;b&gt;אין המקרא רשאי להקרות לכהנים וכו'.&lt;/b&gt; מרן הקדוש הכריח דהגירסא הנכונה היא אין המקרא רשאי לקרות לכהנים וכן העתיק הטור ז"ל וכן הוא שם בסוטה דף ל"ט.</Comment><Comment index="2">&lt;b&gt;ואין ש"צ רשאי וכו'.&lt;/b&gt; ברכות דף ל"ד משנה העובר לפני התיבה לא יענה אמן אחר הכהנים מפני הטירוף ומרן ז"ל נסתפק בדברי רבינו שכתב ולא ידע איזו ברכה מקרא אותם וכו' אם רשאי לענות אמן אחר אשר קדשנו בקדושתו של אהרן או נימא דלא פלוג רבנן ע"כ וממ"ש בפירושו להמשנה שם משמע דשפיר דמי דכל הקפידא אינה אלא בפסוקים עיי"ש.</Comment></Halacha><Halacha index="6"><Comment index="1">&lt;b&gt;אין הכהנים וכו'.&lt;/b&gt; סוטה דף ט"ל מימרא דר' זירא א"ר חסדא כלשון רבינו.</Comment><Comment index="2">&lt;b&gt;ומתקנת רבן יוחנן בן זכאי.&lt;/b&gt; כצ"ל והכי איתא התם דף מ' ובר"ה דף ל"א וכן הכריח מרן ז"ל אמנם השלטי הגבורים בפרק הקורא עומד גריס בדברי רבינו ומתקנת עזרא עיי"ש.</Comment><Comment index="3">&lt;b&gt;בסנדליהם. &lt;/b&gt;כתב השיירי כנסת הגדולה או"ח שם דאין נכון להניח המנעלים לפני הצבור משום כבוד הצבור אלא יניחם במקום צנוע תחת הספסלים והעיד ז"ל שראה להרב החסיד הרד"ך שהיה מניחם חוץ לבית הכנסת ועולה לדוכן ע"כ ודין כבוד הצבור הכריחו גם כן הפרי חדש שם עיין עליו.</Comment></Halacha><Halacha index="7"><Comment index="1">&lt;b&gt;כשיהיו הכהנים וכו'.&lt;/b&gt; חגיגה דף ט"ז דרש רבי יהודה בר נחמני וכו'.</Comment><Comment index="2">&lt;b&gt;כדי שלא יסיחו דעתם.&lt;/b&gt; שם ואף דעיקר התקנה מפני שהיו מזכירים שם המפורש מ"מ גם עכשיו נאסר משום היסח הדעת ובירושלמי הביאו מרן ז"ל איתא א"ר חגי כלום אמרו אלא משום היסח הדעת משום דאנא מסתכל לא מסיחנא דעתאי ע"כ ומ"מ לדידן נאסר לגמרי זולת להקטנים שאין להקפיד דלא שייך בהו האי טעמא וגם בזה נוהגים להחמיר.</Comment></Halacha><Halacha index="8"><Comment index="1">&lt;b&gt;המברך אחד.&lt;/b&gt; סוטה דף ל"ח מימרא דאביי ויש מפרשים שאין לו לברך אשר קדשנו בקדושתו של אהרן כיון שהוא לבדו וכבר דחו סברא זו כנסת הגדולה שם.</Comment><Comment index="2">&lt;b&gt;ואומר להם כהנים.&lt;/b&gt; כתב הגהות מיימוני דר"ת היה קורא תגר על המנהג הזה ששליח ציבור קורא כהנים דהו"ל הפסקה בתפילה אלא שאחר יקרא כהנים וכבר חלקו עליו עיי"ש ועיין להרב ב"י סימן קכ"ח.</Comment></Halacha><Halacha index="9"><Comment index="1">&lt;b&gt;כיצד ברכת כהנים במקדש וכו'.&lt;/b&gt; וכ"כ הסמ"ג ז"ל וכתב מרן ובפרק סדר תעניות כיצד תניא אין עונים אמן במקדש ואלא מהו אומר ברוך ה' אלהים וכו' ע"כ. ודבריו צ"ע דשם דף ט"ז ע"ב מוכח להדיא דבמקדש היו אומרים בסדר תעניות ברוך ה' אלהי ישראל מן העולם ועד העולם ברוך גואל ישראל והעם עונים אחריו ברוך שם כבוד מלכותו לעולם ועד מטעם שאין עונים אמן במקדש ויליף לה מדכתיב בעזרא קומו ברכו את ה' אלהיכם מן העולם עד העולם ויברכו שם כבודך ומרומם על כל ברכה ותהלה ופי' רש"י ז"ל אבל במקדש אומר אותו הזקן וכו' ברוך אתה ה' אלהי ישראל מן העולם ועד העולם וכו' והם עונים אחריו בשכמל"ו וכן בכל ברכות שבמקדש וכו' ע"כ הרי להדיא דהעם לא היו עונים אלא בשכמל"ו ואיך הוכיח מרן ז"ל מהך סוגיא כן. ולרבינו והסמ"ג ז"ל ג"כ יש לתמוה הרבה דבפרק אלו נאמרים דף מ' מוכח דהעם היו עונים בשכמל"ו שהרי ילפינן לה מהך קרא גופיה דקומו ברכו האמור בעזרא וכמ"ש רש"י והתוספות וכן בפרק יום הכפורים כשהיה מזכיר הכהן גדול שם המפורש העם היו עונים בשכמל"ו ופסקו רבינו בהלכות יום הכפורים וא"כ קשה דמנ"ל לחלק ועוד שנראה הפך הש"ס כאמור ומה גם שבפרק ד' מהלכות תענית פסק כסתם תלמודא דהזקן היה אומר ברוך ה' אלהי ישראל וכו' והעם עונים אחריו בשכמל"ו והוו מילי דמרפסן איגרי לענ"ד. ושוב זכיתי ומצאתי להרב בעל קרית ספר ז"ל שעמד בזה והניחו בצ"ע.&lt;br/&gt; &lt;b&gt;ומה &lt;/b&gt;שנראה כדי להליץ בעד רבינו והסמ"ג דס"ל דמקרא דויברכו שם כבודך וכו' יש להוכיח דבענין ברכה לעולם צריך לומר ברכת מן העולם ועד העולם היכא דשייך ובסדר תעניות דהזקן היה מברך אותה אז העם היו עונים אחריו בשכמל"ו ובברכת כהנים דאינם רשאים להוסיף שום דבר על השלשה פסוקים הכתובים בתורה וכדאיתא בפרק ראוהו בית דין ופסקו רבינו בהל' י"א אז העם היו צריכים לומר ברוך אתה ה' מן העולם ועד העולם כיון שהכהנים לא היו יכולים לאומרו אמנם ביום הכפורים שאין שם ברכה כלל אין לומר כי אם בשכמל"ו ועדיין צ"ע.</Comment></Halacha><Halacha index="10"><Comment index="1">&lt;b&gt;ואומר את השם וכו'.&lt;/b&gt; סוטה דף ל"ח.</Comment><Comment index="2">&lt;b&gt;ולא היו החכמים וכו'.&lt;/b&gt; קידושין דף ע"א אמר רבה בר בר חנה א"ר יוחנן שם בן ד' אותיות חכמים מוסרין אותו לתלמידיהם פעם אחת בשבוע וכו' דכתיב זה שמי לעולם לעלם כתיב ופי' רש"י שם בן ד' אותיות קריאתו וכתיבתו ופירושו וכו'.</Comment></Halacha><Halacha index="11"><Comment index="1">&lt;b&gt;אין ברכת כהנים וכו'.&lt;/b&gt; מבואר שם דף ל"א והפרי חדש ז"ל הוכיח דהוו לעיכובא עיי"ש.</Comment><Comment index="2">&lt;b&gt;בקול רם.&lt;/b&gt; כתב הטור ז"ל דר"ל במעולה שבקולות לא גדול ולא קטן אלא בינוני והרב מגן אברהם ופרי חדש ז"ל הכריחו גם כן מן הגמרא עיי"ש.</Comment></Halacha><Halacha index="12"><Comment index="1">&lt;b&gt;אין הכהנים רשאין וכו'.&lt;/b&gt; פרק ראוהו בי"ד דף כ"ח מנין לכהן שעולה לדוכן שלא יאמר הואיל ונתנה לי תורה רשות לברך את ישראל אוסיף ברכה אחת משלי כגון ה' אלהי אבותיכם וכו' תלמוד לומר לא תוסיפו על הדבר ע"כ ודקדק רבינו לכתוב לא בקול רם ולא בלחש משום דקרא מוכח דאפילו דיבור אסור דעל הדבר כתיב ועוד דסתמא קתני ולא שנא ועיין בדברי רבינו פ"ב דהלכות ממרין ומ"ש הרב שמות בארץ ז"ל.</Comment><Comment index="2">&lt;b&gt;בשעה שכל כהן עולה לדוכן כשהוא עוקר רגליו לעלות אומר יהי רצון וכו'.&lt;/b&gt; שם וכן העתיק השו"ע סעיף ט ורמ"א כתב שם רש"י ותוספות ור"ן כתבו דלא יאמר אותו עד עמדו לפני התיבה וכ"כ בית יוסף וכתב הפרי חדש שם דלזה הדעת נוטה דלא מסתבר שיאמר אותה והוא מהלך אלא ימתין מלאומרה עד מקום שהוא עומד שם בישוב הדעת ע"כ ורבינו ז"ל העתיק לשון הגמרא דקאמר כי עקר כרעיה וכו'.</Comment><Comment index="3">&lt;b&gt;וקודם שיחזיר פניו וכו'.&lt;/b&gt; הטור ז"ל כתב וכשמחזירין פניהם כלפי העם מברכים וכו' והקשה הרב כנסת הגדולה שם על הרב ב"י איך לא העיר אזן בלימודו לומר שאין כן דעת הרמב"ם וגם בספר המפה והלבוש וב"ח לא העירו מזה כלום וכו' ובהגהת ב"י שם יישב דעת רבינו והטור וקושיית הרב ב"י ושאר הפוסקים שהזכיר לעיל כדקאי קאי. ואפשר לפרש לשון הטור כדעת רבינו בקצת דוחק דמ"ש הטור וכשמחזירין פניהם וכו' ר"ל בשעה שהם מוכנים להחזיר פניהם ואין הכי נמי דקודם שמחזירין פניהם קאמר ושפיר אפשר לפרש כן כדי להציל להרב ב"י ושאר פוסקים מקושיית הרב כנסת הגדולה ועיין להפרי חדש שם.</Comment></Halacha><Halacha index="13"><Comment index="1">&lt;b&gt;וכן כל פינות וכו'.&lt;/b&gt; סוטה דף ט"ו וזבחים דף ס"ב ונחלקו הפוסקים ז"ל איזה מקרי דרך ימין עיין להרב ב"י שם והמפרשים ז"ל.</Comment></Halacha><Halacha index="14"><Comment index="1">&lt;b&gt;במקדש מברכים וכו'.&lt;/b&gt; קצת קשה דבפרק ו' דתמידין ומוספין הל' י"א כתב וכסדר שעושים בכל יום בבקר כן עושים בין הערבים חוץ מהרמת הדשן וסדור המערכות והפייסות שאין עושים דברים אלו אלא בכל יום בשחר בלבד ע"כ ולפי מ"ש כאן היה לו לבאר ברכת כהנים גם כן ואפשר דסמך אמ"ש שם הל' ה' ומברכים ברכת כהנים ברכה אחת בשם המפורש כמו שביארנו במקומה וכתב מרן דקאי אפרקין ומשום זה לא הוצרך לבאר חוץ מברכת כהנים אמנם התוספות פרק אלו נאמרים דף ל"ח ד"ה וכתיב כל הימים כתבו בפשיטות דבתמיד של בין הערבים היה גם כן ברכת כהנים ואפשר דנפקא ליה מההיא דפרק ג"פ דף כ"ו אף שלא בא בביאור יעו"ש.</Comment><Comment index="2">&lt;b&gt;בכל מקום משתדלים וכו'.&lt;/b&gt; ירושלמי פרק אין עומדים הביאוהו התוספות פ' אלו נאמרין דף ל"ח ד"ה לשנים קורא כהנים אמר רב חסדא צריך שיהיה חזן ישראל וכו' ושם בגמרא אמר רב חסדא נקטינן כהן קורא כהנים ואין ישראל קורא כהנים שנאמר אמור להם אמירה משלהם ופי' רש"י ז"ל כהן קורא כהנים אם שליח צבור כהן הוא וכו' וקשה דלפירושו רב חסדא פליג מדידיה אדידיה ויותר תימה לרבינו שנתן טעם לסברת רב חסדא שבירושלמי מקרא דאמור להם מכלל שאין המקרא מהם ובש"ס דילן יליף רב חסדא מהך קרא דבעינן כהן דוקא. ומה שנראה לענ"ד דכוונת רב חסדא היינו לענין קריאת כהנים דמדכתיב אמור להם משמע דהאזהרה תהא משלהם וכמ"ש להדיא רש"י ז"ל עיי"ש ומאי דקאמר רב חסדא בירושלמי היינו לענין המקרא את הכהנים מלה במלה ולענין קריאת כהנים לא איירי דכבר גילה דעתו בתלמוד דידן ואל תתמה על זה דדריש תיבת אמור להם בתרי גווני שהרי דוגמתו מצינו שם בדאביי דיליף מהך קרא דבעינן תרי כהנים דוקא ופי' רש"י דמקרא דלהם נפקא ליה שש"ץ מזהיר אותם לברך ע"כ ולעיל איתא תניא אידך וכו' תלמוד לומר אמור להם וכולהו הוו אזהרות לכהנים גופייהו ואפשר דנפקא ליה חדא מאמור וחדא מלהם ועיין להרב כנסת הגדולה ז"ל וכיון דבגמרא איפסיקא הלכתא דלא כרב חסדא מעתה החזן ישראל הוא הקורא כהנים והוא עצמו המקרא מלה במלה וכיון שנדחית הך דרב חסדא וההיא דהירושלמי לא אשכחן מאן דפליג עליה פסק רבינו כוותיה ומדרשא דאמור להם כאמור דזה הוא טעם רב חסדא בהכרח וכן פי' ר' לב ז"ל בפירושו להירושלמי עיי"ש וההיא דאביי נמי כבר ביארו רבינו לעיל עיין עליו ובהכי מתורץ הכל ודו"ק.</Comment></Halacha></Chapter><Chapter index="15"><Halacha index="1"><Comment index="1">&lt;b&gt;הלשון כיצד וכו'.&lt;/b&gt; מגילה דף כ"ד א"ר אסי חיפני [ובישני] (ובשיני) לא ישא את כפיו תניא נמי הכי וכו' ופי' רש"י שהם מגמגמים בלשונם ע"כ וכתבו ז"ל דבאותם המקומות שכולם קורין כן שפיר דמי ועיין מ"ש סוף פ"ח והפרי חדש ז"ל כתב דמ"מ אם עלו לא ירדו עיי"ש.</Comment><Comment index="2">&lt;b&gt;ולעייני"ן אלפי"ן.&lt;/b&gt; אף דבברכת כהנים אין שם עי"ן מכל מקום כשקורא יאר ה' פניו מחזי כקורא יער בעי"ן דעי"ן ואל"ף שוין אצלו רש"ל בביאורי סמ"ג הביאו הרב מג"א ז"ל וכן יש ללמוד מדברי רש"י שכתב שם שאם אומר יער לשון קללה הוא כי יש פנים שיתפרשו לשון כעס כמו פני ילכו וכו'.</Comment></Halacha><Halacha index="2"><Comment index="1">&lt;b&gt;המומין כיצד וכו'.&lt;/b&gt; רבינו העתיק לשון הגמרא ושם אמר רב הונא זבלגן לא ישא את כפיו ופי' רש"י ז"ל עיניו זולגות דמעה ורבינו השמיטה כנראה שהוא מפרש דהיינו רירו יורד על זקנו וכבר הזכירו. וראיתי להרב מגן דוד שנתקשה עצמו לדעת אמאי לא יהיו המומין פוסלים בכהנים בברכה דהא חזינן דאיתקש לעבודה כדאיתא בפרק אלו נאמרים מדכתיב לשרתו ולברך בשמו דמטעם זה פסול ביושב כמו שכתבו התוספות פרק אלו נאמרים דף ל"ח וז"ל נראה לר"י כהן שבירך ברכת כהנים בישיבה לא עשה ולא כלום הואיל ואיתקש ברכה לשירות וגבי שירות אמרינן בפ"ב דזבחים דיושב מחלל עבודה הלכך אף כאן צריך לחזור ולברך מעומד עכ"ל וכן איתא בס' לחם חמודות בשתויי יין דפסול לדוכן וכתב הרמב"ם ז"ל דאיתקש לעבודה וא"כ הכי נמי בעל מום פסול לעבודה ה"נ יהיה פסול לדוכן ומה מהני דש בעירו ונראה לתרץ וכו' כנ"ל בזה ודבר חידוש הוא אשר לא מצאנו קושיא זו ופירוקה בשום מפרש קדמון ולא בתראי ע"כ דברי הרב מגן דוד ז"ל ואחרי התאבקי בעפרות זהב לו יפה עשו הראשונים והאחרונים ז"ל שלא העירו בזה ואישתמיטיה מעיני כבודו של הרב סוגיא ערוכה פ"ד דתענית דף כ"ו דאיתא התם דכו"ע מיהת שיכור אסור בנשיאות כפים מנא הני מילי אמר רבי יהושע בן לוי משום בר קפרא למה נסמכה פרשת כהן לפרשת נזיר לומר מה נזיר אסור ביין אף כהן מברך אסור ביין מתקיף לה אבוה דרבי זירא ואמרי לה הושעיא בר זבדא אי מה נזיר אסור בחרצן אף כהן מברך אסור בחרצן אמר רבי יצחק אמר קרא לשרתו ולברך בשמו מה משרת מותר בחרצן אף כהן מברך מותר בחרצן אי מה משרת בעל מום לא אף כהן מברך בעל מום לא הא איתקש לנזיר ומאי חזית דמקשת לקולא אקיש לחומרא אסמכתא נינהו מדרבנן ולקולא ע"כ הרי מבואר מהך סוגיא דלהכי איתקש לנזיר כדי להתיר בעלי מומין לברכת כהנים ואדרבא הוה בעי תלמודא לאחמורי עליה טפי ממשרת ומסיק דכיון דאסמכתות נינהו לקולא מקשינן ולא אקשייה רחמנא לנזיר אלא לאורויי לן דכי היכי דנזיר אף בעל מום.&lt;br/&gt; &lt;b&gt;ה"ה &lt;/b&gt;כהן מברך אף בעל מום ומעתה לא קשיא ולא מידי מההיא דהתוספות פרק אלו נאמרים דף ל"ח ד"ה הרי הוא אומר וכו' וכתבו דהואיל ואיתקש למשרת אם בירך שלא בעמידה צריך לחזור ולברך מעומד דהתם שאני דילפינן לה מקרא גופיה דכתיב לעמוד לשרת מוכח דגוף השירות היינו עמידה וכיון דאיתקש לשירות עיקר ההיקש היינו לעמידה ולהכי פסול ולכו"ע לא אהני לן היקשא דנזיר לאכשורי יושב דהכא גופיה דמשרת הוא כדכתיבנא. ואגב ראיתי להתוספות שם בתענית ד"ה אי מה משרת וכו' וז"ל פירוש כיון דילפינן גזירה שוה ממשרת נימא כמו משרת דמה משרת בעל מום לא אף מברך וכו' ומשני הא איתקש לנזיר וכו' מכאן נראה דבעל מום מברך ברכת כהנים וכו' ע"כ ואיכא למידק אמאי הוצרכו לפירוש זה דנראה דאין דברי הש"ס סובלים פירוש אחר ונראה דכוונתם להקשות למקשן שהקשה אי מה משרת בעל מום לא וכו' דמאיזה טעם הקשה כן כיון דאיתקש גם לנזיר ודקארי לה מאי קארי לה ומאיזה טעם בא להחמיר עליו לזה כתבו כיון דילפינן גזרה שוה ממשרת כלומר דכח המקשה דכיון דבמשרת איכא גזירה שוה דלשרתו ולברך בשמו הא עדיף טפי מהאסמכתא דנזיר והתרצן תירץ הא איתקש לנזיר כלומר דאם איתא למאי הלכתא אקשיה רחמנא לנזיר אלא ודאי דלאקולי עליה אתא ולאכשורי בעלי מומין ולפ"ז צ"ל דמאי דהדר פריך ומאי חזית כלומר אם איתא גם בחרצן ניקיש לנזיר ומשני וכו' ונמצא פשטן של דברים דשפיר אמרינן דכהן בעל מום נושא כפיו ובחנם הטריח עצמו הרב מגן דוד ז"ל אחרי המחילה ודו"ק. מעתה אבוא אעי'ר לדברי רבינו ז"ל שכתב בהל' ג' העבירה כיצד וכו' וכהן שעבד ע"ז בין באונס בין בשגגה אע"פ שעשה תשובה אינו נושא כפיו לעולם שנאמר אף לא יעלו כהני הבמות וכו' וברכה כעבודה היא שנאמר לשרתו ולברך בשמו וכן כהן שהמיר אע"פ שחזר בו אינו נושא כפיו לעולם ושאר עבירות אין מונעים ע"כ. ולכאורה קשה טובא במה שהשוה כהן שעבד ע"ז לכהן משרת דנראה מהסוגיא שזכרנו דהיקשא דמשרת הוא לקולא דוקא ולא לחומרא דלהכי איתקש נמי לנזיר ותו קשה דבהל' ב' פסק דכהן בעל מום אם היה דש בעירו יכול לישא את כפיו ואמאי הא איתקש למשרת ופסול לעולם כמבואר בדבריו סוף הלכות ביאת מקדש וכבר נתעורר ע"ז הר"ש אלגאזי ז"ל בספר גופי הלכות ולא תירץ כלום ובאמת דקושיא חזקה היא וגם שם בסוף הלכות ביאת מקדש הזכיר כמה פסולין לכהן משרת וכאן לא הזכירם ותו דמנא ליה לרבינו דכהן שעבד עבודה זרה איתקש למשרת.&lt;br/&gt; &lt;b&gt;ומה &lt;/b&gt;שנראה לענ"ד להליץ בעד רבינו דמ"ש כהן שעבד ע"ז וכו' היינו טעמא משום דגרע מהורג את הנפש דילפינן מקרא דלא ישא את כפיו וכמ"ש התוספות פרק אלו נאמרין דף ט"ל ד"ה כי מהדר אפיה וכו' משם השאלתות פרשת ויקח קרח ועוד יש לומר דאינו מן הראוי דכהן בעל מום אינו נושא כפיו כשאינו דש בעירו וכהן שעבד ע"ז ישא את כפיו ואפשר נמי דהעם ירננו אחריו הרבה שאינם חפצים בברכתו ואין לך הסתכלות גדול מזה ולהכי כתב רבינו דפסול לנשיאות כפים ומ"ש וברכה כעבודה וכו' אינו ר"ל דאיתקש בהא לעבודה שהרי לא כתב וברכה הוקשה לעבודה כמ"ש בהל' ד' גבי כהן ששתה יין אלא כוונתו ז"ל לאסמוכי הך פיסול אקרא כיון דחזינן דאיתקש למילי אחריני ולאו דהוי היקש גמור אלא מסברא דנפשיה קאמר לה כאמור ומוכרח לומר כן דאם לא כן הא איכא כמה דינים בעבודה שלא הזכירם רבינו בנשיאות כפים והרי אמרו בגמרא נמי כהן שלא נטל ידיו לא ישא את כפיו שנאמר וכו' ואם איתא נילף מעבודה ורבינו כתב דין זה בהל' ה' ואפילו הכי כתב שם כדרך שמקדשים לעבודה וכו' אלא ודאי לדוגמא בעלמא נקט הכי וכהן שהמיר לע"ז שהזכיר רבינו נראה דשורשו פתוח מדברי ספר הזהיר שהביאו התוספות פרקא בתרא דמנחות ד"ה לא ישמשו במקדש וכו' דמדאמר לשון המרה משמע ליה דבין עבד ממש בין המיר בעלמא ובזה מתורץ למה שהקשה הר"ש אלגאזי ז"ל דאיך ידחה רבינו ראיית התוספות ז"ל דרבינו הוציא דין זה מהספר הנזכר ז"ל ואם כדבריו תיפול זאת הקושיא עצמה להתוספות שם אמאי לא הקשו עליו דאיך ידחה ראיות אלו אלא ודאי הדבר מוכיח מצד עצמו דהא לא קשיא די"ל דדוקא ליטול חלק עם אחיהם הוקשו לבעלי מומין ולא לדבר אחר דאם לא כן אבל נוטלין חלק עם אחיהם למה לי לימא הרי הם כבעלי מומין ומסתברא דבכהן שהמיר (דהיינו שלא עבד ע"ז אלא שהלך להשתמד וכמ"ש המפרשים ז"ל) אם נאנס ע"ז לא מפסיל לברכת כהנים דהכי דייקי דברי רבינו שכתב וכן וכו' ולא הזכירו לעיל בהדי כהן שעבד ע"ז ומשמע דס"ל דאף שמדברי ספר הזהיר משמע דהם שוים מסתברא טפי לחלק ביניהם וספר הזהיר ז"ל עיקר דינא קתני ומ"ש מרן בזה דצ"ע מנא ליה אפשר דקאי אאע"פ שחזר בו שכתב רבינו. ובזה מתורץ מה שהקשה הפרי חדש על הרב ב"י שכתב דאפשר דלרבינו בנאנס מודה דכשר דהקשה עליו דבדברי רבינו מבואר בהיפך די"ל דכוונת הרב ב"י על הך חלוקא דהמיר דוקא וכ"כ הרב ב"ח ז"ל יעו"ש אף שהוא קצת דחוק. ובכל מקום שכתוב ספר הזוהר הוא ט"ס כי לא נתגלה בזמן התוספות וצ"ל ספר הזהיר וכן הגיה מהרמ"ע מפאנו ז"ל ובפרק העור והרוטב דף ק"ו ד"ה אמר רב הזכירו ז"ל ס' הבהיר ושניהם אינם ספר הזוהר כלל ודו"ק.&lt;br/&gt; &lt;b&gt;וראיתי &lt;/b&gt;להר"ח אבולעפיה שעמד הרבה בדברי רבינו ותחילת דברי פיו נר"ו הקשה עליו במ"ש כהן שהרג את הנפש לא ישא את כפיו דכיון דלעבודה כשר שהרי לא מנאו סוף הלכות ביאת מקדש בהדי פסולי עבודה משום דקי"ל פ"ב דיומא מעם מזבחי ולא מעל ופסקו רבינו פ"ה דרוצח וא"כ קשה אמאי לא עבדינן גזירה שוה דלשרתו ולברך בשמו דמאחר דפסול לברכה פסול לעבודה וכו' ובתוספות דיבמות דף ז' תירץ דגם בנשיאות כפים לא הוי רק חומרא אי נמי נשיאות כפים שאני שהרגו בידו ואין קטיגור נעשה סניגור ע"כ ואף דקי"ל בעלמא אין קטיגור נעשה סניגור היינו דוקא בפנים י"ל עם מ"ש הרא"ם פרשת חוקת דמאחר דהוא עצמו חטא גם בחוץ שייך לומר כן יעו"ש ע"כ ואפשר עוד לומר לעיקר קושייתו דבשלמא שתויי יין ובעלי מומין וכיוצא עבדינן היקשא משום דכתיבי בתורה משא"כ כהן שהרג דאינו אלא דברי קבלה דכתיב ובפרישכם כפיכם וכו' הא קי"ל בעלמא דברי תורה מדברי קבלה לא ילפינן ועוד דהוא גופיה אסמכתא בעלמא הוא דפשטיה דקרא אכל ישראל קאי ולענין תפילה.&lt;br/&gt; &lt;b&gt;עוד &lt;/b&gt;הקשה הרב נר"ו דלמה לא מנה רבינו דשכור משאר משכרים לא ישא את כפיו כמ"ש רבינו יונה ופסקו רבינו פ"א דביאת מקדש והוקשה ברכה לעבודה וכו' ע"כ ונראה לענ"ד דהא לא קשיא דאי הכי אמאי איצטריך רחמנא לאסמוכי פרשת כהן מברך לנזיר לענין יין וכדאמר רבי יהושע בן לוי משום בר קפרא כיון דסוף סוף ממשרת ילפינן לכולהו אלא ודאי דרחמנא קפיד דלא מתסר אלא ביין דוקא דומיא דנזיר ומאי דאקשייה למשרת היינו לאקולי עליה דלא מחייב עד רביעית וכמסקנא דגמרא דאסמכתא נינהו ולקולא וכיון דאיתקש למשרת לקולא דין הוא למיתב ליה קולת אם הפסיק בשתייתו או נתן בו מים כיון דחזינן דמהדר רחמנא לקולא וכל זה מלבד מה שכתב לעיל בהבנת מ"ש רבינו וברכה כעבודה דנראה לענ"ד דהוא האמת. עוד הקשה הרב נר"ו אמ"ש התוספות בהך סוגיא וז"ל מכאן נראה דבעל מום מברך ברכת כהנים מדקחזינן דהש"ס רוצה ללמד מברך ממשרת ולבעל מום ודחינן ליה וכו' ע"כ וקשה דמתניתין תנן פרק הקורא עומד דף כ"ד כהן שיש בידיו מומין לא ישא את כפיו תנא מומין שאמרו בפניו ידיו ורגליו ומה חידוש למדו התוספות מכאן וצ"ע ע"כ. ואפשר דבמתניתין ליכא טעמא אמאי נושא כפיו אף דאיתקש למשרת ואית לן לאקשויי עלה הכי ולהכי הכריחו התוספות דין זה מהך סוגיא דשקלינן וטרינן ואסיקנן דילפינן ליה מנזיר משום דאסמכתא דרבנן נינהו ולקולא ודו"ק.</Comment></Halacha><Halacha index="3"><Comment index="1">&lt;b&gt;העבירה כיצד וכו'.&lt;/b&gt; ברכות דף ל"ב כדברי רבינו והקשה הרב לח"מ מההיא דסוף מנחות שגג בזריקה רב נחמן אמר קרבנו ריח ניחח ורב ששת אמר אין קרבנו ריח ניחח עוד שם הזיד בשחיטה וכו' עוד שם השתחוה לעבודה זרה וכו' הודה לע"ז וכו' וצריכא וכו' ומשמע מדברי רבינו דסתם כהן שעבד ע"ז אפילו בשגגה משמע דבהודה והשתחוה הוי אפילו שגג בהם ועל דא קאמר רב ששת אין קרבנו ריח ניחח ולהכי כתב דכשעבד ע"ז בשוגג דלא ישא את כפיו וכ"כ (בפ"י מהלכות) [בפירוש בהלכות] ביאת מקדש פ"ט. ותימה כיון דבשחיטה דוקא הזיד ולא שגג ובכל השאר הוי אפילו שגג א"כ ל"ל לגמרא למעבד צריכותא וכו' לימא דשחיטה דוקא הזיד אבל השתחוה אשמועינן רב ששת דאפילו בשוגג אין קרבנו ריח ניחח ועוד דכיון דבגמרא הוה משמע לן דהוה אסרינן טפי בשחיטה מבהשתחוה וא"כ היכי קאמר הרב דלפי האמת השתחואה חמורה משחיטה מסתייה דלימא דלפי האמת הם שוים ולא נאמר סברות הפוכות וצ"ע עד כאן תורף דבריו ולענ"ד נראה דמעולם לא הוה סלקא דעתיה להשוות שחיטה להשתחואה והודאה כדקאמר רב ששת דשחיטה במזיד לא דנעשה משרת לע"ז ורב נחמן נמי קאמר דאפי' במזיד ממש ליכא ס"ד משום דשחיטה לאו שירות הוא אבל השתחואה והודאה לכו"ע חמירא משחיטה לענין הדין כיון דשירות הוא ומסברא דנפשין לעולם הוה אמינא דאין דינם שוה ועל כרחך מזיד דשחיטה הוי כשוגג דהשתחואה והודאה ותלמודא עביד צריכותא משום דאכתי איכא למימר דמצד אחר הוה ס"ד דשחיטה חמירה מהשתחואה משום דעבד ליה עבודה אבל השתחואה דלא עבד ליה עבודה אימא לא וכיון דאיכא למטעי בהא איצטריך ר"ש לאשמועינן כולהו. ותדע עוד דבזריקה אמרינן להדיא דהיינו אפילו בשוגג ובשחיטה היינו דוקא במזיד כמבואר בגמרא ואפילו הכי עביד צריכותא ולא משני דאיצטריך לאשמועינן שחיטה דוקא במזיד ותו דאיך יתכן להשוות דין הודאה לע"ז דהיינו אמר לו אלי אתה דהוי ע"ז גמורה דקיימא לן כל המודה בע"ז ככופר בכל התורה כולה לדין שוחט לפני ע"ז דלא עביד שירות ואשכחן מאן דאמר דאפילו במזיד גמור קרבנו ריח ניחח ונמצא דלפי האמת הדרינן לעיקר דינא דפשיטא ופשיטא דחמיר השתחואה והודאה משחיטה וכמבואר בגמרא גבי זריקה ושחיטה ואין סברא לומר דהודאה לע"ז קיל מזריקה ופשוט הוא כן נראה לענ"ד.</Comment><Comment index="2">&lt;b&gt;וכהן שעבד עכו"ם.&lt;/b&gt; שלהי מנחות דף ק"ט וכבר נתבאר לעיל.</Comment></Halacha><Halacha index="4"><Comment index="1">&lt;b&gt;השנים כיצד וכו' עד שיתמלא זקנו.&lt;/b&gt; פ"ק דחולין דף כ"ד ת"ר נתמלא זקנו ראוי לישא את כפיו וכתבו התוספות שם ג' חילוקים בדבר חד דבנתמלא זקנו ראוי לישא כפיו אף ביחיד ובקביעות ובהביא שתי שערות יכול לישא כפיו ביחיד ודוקא בדרך ארעי אבל לא בקביעות ובקטן שעדיין לא הביא שתי שערות ויודע לישא כפיו דוקא עם כהנים גדולים נושא כפיו ע"כ. ואפשר דרבינו לא פליג על זה והעתיק ז"ל עיקר הדין האמור בגמרא להדיא דהוי מלתא פסיקתא דבכל גווני נושא כפיו והרב לח"מ לא הבין כן בדברי רבינו עיי"ש ומרן ז"ל הבין בדברי רבינו דהיינו דוקא כשהוא לבדו אבל עם כהנים אחרים כיון שיודע לפרוש כפיו די ובבית יוסף לא פסק כן עיי"ש.</Comment><Comment index="2">&lt;b&gt;והיין וכו'.&lt;/b&gt; תענית דף כ"ו אמרינן לכו"ע מיהא שיכור אסור בנשיאות כפים ויליף לה מקרא עיי"ש ובפ"א דביאת מקדש כתב רבינו דבשאר משכרין לוקה ואין בו מיתה אלא ביין ואם כן נראה דהוא הדין בנשיאות כפים דאיסור מיהא איכא ועיין להרב ב"י שם.</Comment><Comment index="3">&lt;b&gt;שתה רביעית יין בשתי פעמים וכו'.&lt;/b&gt; נלמד מההיא דכריתות דף י"ג דבמקדש פטור אם כן בנשיאות כפים דקיל מותר מרן ז"ל ועיין עוד ריש הלכות ביאת מקדש.</Comment><Comment index="4">&lt;b&gt;וכמה היא רביעית וכו'.&lt;/b&gt; מימרא דרב חסדא בפסחים דף ק"ט ועיין להתוספות שם.</Comment></Halacha><Halacha index="5"><Comment index="1">&lt;b&gt;טומאת הידים כיצד וכו'.&lt;/b&gt; סוטה דף ט"ל אמר רבי יהושע בן לוי כל כהן שלא נטל ידיו לא ישא את כפיו שנאמר שאו ידיכם קדש וברכו את ה' והכריחו שם התוספות ז"ל דאיירי אפילו שנטל ידיו שחרית ורבינו שכתב טומאת ידים כיצד וכו' מדקרי להו טומאה משמע דאיירי בשלא נטל שחרית דאם לא כן הוה ליה לומר טהרת ידים כיצד שהרי אינם טמאות וכן הכריח מרן הקדוש ז"ל וכתב עוד בשם הארחות חיים דבנו של רבינו העיד שהיה מעשה לפני אביו ומורי התורה שכל כהן העומד בתפלה יגש לברכת כהנים סומך על נטילת ידים לקריאת שמע ולתפלה ע"כ והכי מסתברא נמי מדכתב כדרך שמקדשין לעבודה ובפ"ה דביאת מקדש כתב וז"ל אין הכהן צריך לקדש בין כל עבודה ועבודה אלא פעם אחת מקדש בבקר ועובד והולך כל היום כולו וכל הלילה והוא [שלא] יסיח דעתו וכו' ע"כ ובבית יוסף שם תירץ בעד רבינו לראיות שהביאו התוספות ז"ל אלא שאחר זה כתב שזכה ומצא בספר הזוהר זלה"ה פרשת נשא שהצריך ליטול אפילו אם נטל שחרית להוסיף קדושה על קדושתם וכסברת התוספות וכן פסק בשלחנו הטהור שם.</Comment><Comment index="2">&lt;b&gt;והחלל וכו'.&lt;/b&gt; כתב הרב מגן אברהם ז"ל פירוש הנולד מגרושה ונ"ל דאפילו חלל מדרבנן אינו נושא כפיו וכו' ע"כ ופשוט.</Comment></Halacha><Halacha index="6"><Comment index="1">&lt;b&gt;כהן שלא היה וכו'.&lt;/b&gt; ירושלמי פרק הניזקין מרן ז"ל.</Comment><Comment index="2">&lt;b&gt;ואין אומר לאדם רשע וכו'.&lt;/b&gt; משמע אפילו שלא עשה תשובה עדיין וכ"כ הפרי חדש ז"ל ועיין להר"א בן חביב ח"ב סימן מ"א.</Comment></Halacha><Halacha index="7"><Comment index="1">&lt;b&gt;ואל תתמה וכו'.&lt;/b&gt; קשה לכאורה דמהיכא תיתי שיהא תמיה ע"ז תיפוק לי דאפילו אם הוא עכו"ם גמור הרי אמרו במגילה דף ט"ו אמר רבי חנינא לעולם אל תהי ברכת הדיוט קלה בעיניך שהרי שני גדולי הדור ברכום שני הדיוטות ונתקיימה בהם ואלו הם דוד ודניאל דוד דברכיה ארונה דכתיב ויאמר ארונה אל המלך ה' אלהיך ירצך דניאל דברכיה דריוש דכתיב אלהך די אנת פלח ליה בתדירא הוא ישזבינך וכהן זה אף אם הוא רשע גמור לא גרע מעכו"ם ולמה לי קרא דואני אברכם. והנה אנכי הרואה שחז"ל במקום אחר אמרו הפך מזה שהרי אמרו בבראשית רבה על פסוק אחותינו את היי לאלפי רבבה מפני מה לא נפקדה רבקה עד שהתפלל יצחק עליה שלא יהיו אומות העולם אומרים תפלתינו עשתה פירות וכו' מוכח מכאן שברכת הדיוטים אין בה ממש ולכאורה הוה נראה לענ"ד דשאני הכא שלא תלו הברכה בשי"ת אלא מעצמם ברכו סתם משא"כ גבי דריוש וארונה שתלו הברכה בהשי"ת דריוש אמר אלהך די אנת פלח ליה בתדירא הוא ישזבינך וארונה גם כן אמר לדוד ה' אלהיך ירצך ולכך הזהירו חז"ל דלא תהיה ברכתם קלה בעינינו כיון שתולין הדבר בהשי"ת אמנם קשה לזה ממ"ש שם במגילה לעולם אל תהי קללת הדיוט קלה בעיניך שהרי אבימלך קלל את שרה הנה הוא לך כסות עינים ונתקיים בזרעה והקשו המפרשים ז"ל דכיון דאפילו בקללה אין לזלזל מעתה מה צורך לדרשת דריוש וארונה הא כל שכן הוא דמרובה מדה טובה ממדת פורענות וכו' עיין עליו הרי דשם לא היתה הזכרת שם שמים ואפילו הכי נתקיים ודוחק לומר שהם מדרשים חלוקים לכך נראה דהתם גבי רבקה שאני שהשי"ת ב"ה הבטיח לאברהם אבינו ע"ה והיה זרעך כעפר הארץ וכו' כי ביצחק יקרא לך זרע אם כן בהכרח יצחק היה ראוי ליבנות ע"פ הבטחתו יתברך ואם היה מוליד תכף היה מקום לאומות העולם לומר שלא מאמרו יתברך גרם זה אלא תפלתם הוא שגרמה ולכך רצה השי"ת שיתגלגל הדבר על ידי תפלתו של יצחק וזה נראה נכון מאד.&lt;br/&gt; &lt;b&gt;מעתה &lt;/b&gt;הדרן לקושיין דעל כל פנים אין לזלזל אפי' בברכת עכו"ם ואיך כתב רבינו ואל תתמה וכו' דנראה דאין שייך כאן תמיהה ואין לומר דאין הכי נמי דיתכן דגרע מעכו"ם וכגון אם יש בו מהעבירות החמורות כגון אפיקורוס או מוסר וכיוצא דאף שאינו עובד ע"ז ולא הרג את הנפש דינו חמור דמורידין ולא מעלין משא"כ בעכו"ם שאין בינינו וביניהם מלחמה דלא מורידין ולא מעלין וכמ"ש רבינו ספ"ד דהל' רוצח דמדכתב רבינו מה תועיל ברכת הדיוט זה משמע שאין בו מאותם העבירות החמורות מדלא קראו רשע אלא הדיוט. והנה הדבר מבואר בדברי רבינו דג' הדרגות בדבר דלעיל הל' ג' כתב דכהן שעבד ע"ז או שהרג את הנפש אע"פ שעשה תשובה לא ישא את כפיו דקראי מפקו ליה לגמרי ושוב כתב רבינו ושאר עבירות אין מונעים אותו נראה דהכוונה אין מונעים בתנאי שעשה תשובה דבאינך תרתי כתב דאפילו תשובה אינה מועלת הא בשאר עבירות מועלת ולכך כתב דאין מונעים מלישא כפיו דאף אם היה בו מהחמורות אין לך דבר שעומד בפני התשובה וכאן בא לומר דאם אין בו מהחמורות אלא מהקלות דהיינו שאינו מדקדק במצות וכו' או שאין משאו ומתנו בצדק דבאלו אף שלא עשה תשובה הרי זה נושא כפיו ואין מונעים אותו ולזה בא לומר ואל תתמה וכו' מה תועיל ברכת הדיוט זה דבאמת אינו רשע גמור זו נראית דעת רבינו האמיתית ומעתה לעיקר קושיין י"ל דכוונת התמיה היא על שמתרצה הקב"ה שאלו האנשים יברכו את ישראל בקביעות ובחר בהם דוקא לברך את ישראל דהיה לו להיות בוחר בהאנשים הכשרים שבהם ולשלול ההדיוטות ובזה היה מועיל שיתברכו ישראל על ידיהם מה שאין כן כשהוא דרך אקראי בעלמא וממילא ששום אחד מברך דאף אם הוא גרוע אין בזה קפידא כלל דאדרבא אפשר דעת רצון היא ואין לזלזל באותה ברכה כלל ולהכי נמי איצטריך קרא דואני אברכם לומר תדע למה בחרתי בכהנים ולא חלקתי בהם מפני שאין הברכה תלויה בהם כלל דהם עושים שליחותי ואני הוא המברך.</Comment></Halacha><Halacha index="8"><Comment index="1">&lt;b&gt;עם שהם אחורי הכהנים וכו'.&lt;/b&gt; סוטה דף ל"ח איבעיא להו צדדים מאי ת"ש וכו' וכתב מרן דרבינו סתם ולא חילק משום דמשמע ליה דכל כהאי גוונא פשיטא דבכלל עם שאחורי הכהנים נינהו ולא איצטריך למעוטינהו ע"כ משמע מדבריו דאותם שהם מכוונים כנגד הצדדים ממש נדונים כלפני הכהנים והרי הם בכלל ברכה וכן מבואר בהרב ב"י ז"ל או"ח סי' קכ"ח וא"כ קשה דבפרק ג' דהלכות קריאת שמע הל' ח' פסק רבינו דצידו ממש נידון כלאחוריו ולפי דרכו של מרן ז"ל דצידו שיש ממנו ולאחור דהיינו שאינו אחוריו ממש לא הוצרך רבינו לבארו כיון דפשוט הוא וגם מוכרח לומר כן בדברי רבינו שכתב או מצדיו סתם ופסקו ג"כ השו"ע או"ח סי' ע"ט ואם כן קשה דאמאי בנשיאות כפים דיינינן ליה כלפניו וגבי ק"ש דיינינן ליה כלאחוריו וי"ל דהתירוץ הוא מבואר דהתם גבי צואה ומי רגלים כשהם מצידו של אדם ממש רחוק ד' אמות הוא אינו רואה אותם כשמביט לפניו ביושר ובהכי שרי אבל כאן דאותם שהם מצידי הכהנים ממש אף שאין פני הכהנים כלפי פניהם שהרי צריכים להיות פניהם כלפי העם שלפניהם ממש מ"מ הרי פניהם של אותם שהם מן הצדדים פניהם מכוונים ומביטים לפני הכהנים אמטו להכי אמרינן שהם בכלל ברכה דזאת היא הקפידא שיהיו פניהם כנגד פני הכהנים וכמו שסיים רבינו בדין זה ודו"ק כי נראה שהוא נכון.</Comment></Halacha><Halacha index="9"><Comment index="1">&lt;b&gt;נשיאות כפים בעשרה.&lt;/b&gt; משנה במגילה דף כ"ג.</Comment><Comment index="2">&lt;b&gt;בית הכנסת שכולה כהנים וכו'.&lt;/b&gt; סוטה דף ל"ח מימרא דרב אדא א"ר שמלאי וכו' כלשון רבינו אלא דקשה קצת למה לא אמרו דמברכים לנשים וטף שלהם והתירוץ הוא מבואר דכוונת הכתוב שיברכו את בני ישראל דוקא כדכתיב כה תברכו את בני ישראל ולכהנים עצמם כבר קבע הכתוב להם ברכה דכתיב ואני אברכם כדאיתא התם בגמרא ועיין להרב ב"ח ומג"א ומגן דוד שם.</Comment><Comment index="3">&lt;b&gt;ואם נשארו שם וכו'.&lt;/b&gt; כתב מרן הקדוש פרק אלו נאמרים וכו' ולפיכך צ"ל שמ"ש רבינו ואם נשארו שם עשרה כהנים וכו' דה"ה אם יש שם יותר מעשרה כהנים וכו' ע"כ וקשה דמה חידוש בה"ה דקאמר דהיינו הך דכתב רבינו ואפשר דמרן ז"ל הבין בדברי רבינו דכוונתו באם היו שם עשרים כהנים וכו' ודייק לשונו שכתב ואם נשארו שם עשרה כהנים יותר על אלו וכו' דמשמע על אלו דלעיל שעלו לדוכן וא"כ רבינו כתב הדין בעשרים ולכך כתב מרן דה"ה אם היו יותר מעשרה אף אם לא הגיעו לכלל עשרים.</Comment></Halacha><Halacha index="10"><Comment index="1">&lt;b&gt;צבור שלא היה בהם כהן.&lt;/b&gt; ממתניתין פרק אין עומדין דף ל"ד ושם פירש רבינו ואם הבטחתו פירוש הבטחתו מנהגו.</Comment><Comment index="2">&lt;b&gt;אומר אלהינו וכו'.&lt;/b&gt; ונחלקו הפוסקים אם אומר השליח צבור פסוק ושמו את שמי וכו' ועיין להטור סוף סי' קכ"ז והרב ב"י שם בשלחנו הטהור פסק כדברי רבינו דאומרו.</Comment><Comment index="3">&lt;b&gt;ואין העם עונים אמן.&lt;/b&gt; כלומר אחר כל פסוק ופסוק שאין עונים אמן אלא כשהכהנים מברכים וכן פירש מרן ז"ל ומנהגינו לענות כן יהי רצון אחר כל פסוק וכן הביא העטרת זקנים סימן קכ"ז ועוד כתב ז"ל שיש נוהגים לענות כן יהי רצון אחר הג' פסוקים לבד.</Comment></Halacha><Halacha index="11"><Comment index="1">&lt;b&gt;כהן שנשא כפיו וכו' ואפי' כמה פעמים ביום.&lt;/b&gt; פרק ראוהו בי"ד דף כ"ח קאמר רבא כיון דאילו מתרמי ליה צבורא אחרינא הדר מברך כוליה יומא זמניה הוא ורב שמן בר אבא דחי ליה דאי בעי מברך אי בעי לא מברך ומשמע לכאורה דרבא בעי שיברך דוקא וא"כ פליג ארב שמן בר אבא וא"כ קצת קשה לדברי מרן ז"ל שכתב כך פשוט בראש השנה וכיון דאיכא פלוגתא לא יוצדק לומר דפשוט הוא. וי"ל דאין הכי נמי דלא פליגי ותדע דהתוספות ז"ל ההך מימרא דרב שמן בר אבא כתבו וז"ל משמע מכאן דכיון דעלה לדוכן פעם אחת ביום שוב אינו עובר בעשה דאמור להם כל היום דהא קאמר אי בעי לא מברך ע"כ ואם איתא דפליגי לא הוה להו למקבע הלכתא דלא כרבא שהוא בתרא אלא ודאי דס"ל ז"ל דלא פליגי אלא דרבא ס"ל דכיון דאי בעי הדר מברך זמניה הוא לענין לעבור על בל תוסיף ורב שמן בר אבא פליג עליה בהא ונמצאו דברי מרן מדוייקים ורבינו כתב סתם נושא ידיו ומברכן דמהיות טוב אל תקרא רע ודרכיה דרכי נועם וכל נתיבותיה שלום.</Comment><Comment index="2">&lt;b&gt;כהן שלא עקר וכו'.&lt;/b&gt; סוטה דף ל"ח אמר רבי יהושע בן לוי כל כהן שאינו עולה בעבודה שוב אינו עולה והא רבי אמי ורבי אסי סלקי מיעקר הוו עקרי כרעייהו מימטא לא מטו להתם ופי' רש"י מיעקר הוו עקרי רגלייהו ממקומן בעבודה אבל רחוק היה מקומן מן הדוכן ולא מטו עד דגמר ברכת העבודה ע"כ והיינו מ"ש רבינו אבל אם עקר רגליו וכו'.</Comment></Halacha><Halacha index="12"><Comment index="1">&lt;b&gt;כל כהן וכו'.&lt;/b&gt; שם אמר רבי יהושע בן לוי כל כהן שאינו עולה לדוכן עובר בג' עשה וסובר רבינו דלאו דוקא עובר אלא הרי זה כעובר משום דליכא לשון צווי אלא כה תברכו מרן ז"ל ועיין להפרי חדש ריש סי' קכ"ח שהכריח דעת רבינו בטוב טעם ודעת.</Comment><Comment index="2">&lt;b&gt;וכל כהן וכו'.&lt;/b&gt; שם מימרא דרבי יהושע בן לוי כלשון רבינו וה' יברך את עמו בשלום אמן כן יהי רצון.</Comment></Halacha></Chapter></root>