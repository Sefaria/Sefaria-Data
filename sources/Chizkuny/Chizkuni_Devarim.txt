@11א
@22א
<b>אלה הדברים </b>כל מקום שנאמר בו אלה פסל את הראשונים שהרי הראשונים מצוות ומשפטים ואלו רובם דברי תוכחה ומוסר. ואין לפרוך מאלה המצות והחוקים והמשפטים דלעיל מיניה וכיוצא בו משום דהא תמן סליק ענינא.
<b>אל כל ישראל </b>מלמד שהיה קולו של משה הולך כשעור מחנה ישראל.
<b>בעבר הירדן </b>ובאיזה עבר באותו שבעבר בארץ מואב ולא באותו עבר שבארץ כנען.
<b>במדבר בערבה </b>כלומר דברים אלו שדבר משה בעבר הירדן כבר דבר משה אותם אליהם במקומות שמפרש, ודוגמא זו מצינו בפרשת ואתחנן גבי בעבר הירדן בגיא מול בית פעור וגו'.
<b>במדבר </b>שכנגד הר סיני שנקרא מדבר סיני.
<b>בערבה </b>במקום אחר באותו מדבר שנקרא ערבה וכן הוא אומר בפרשה זו ונעבור וגו' מדרך הערבה מאילת ומעציון גבר וגו' ובאיזה מקום בו באותו שהוא מול סוף הוא מדבר פארן הגדול והנורא שמתחיל מאיתם כדכתיב ויחנו באיתם אשר בקצה המדבר, ובא ומגיע עד ארץ מואב, כדכתיב ונעבור דרך מדבר מואב. וכ"כ בפרשת עקב אשר הוליכך ה' אלוקיך זה ארבעים שנה במדבר, ומדבר זה הוא שעליו פרש"י בפ' מסעי שקראו יחזקאל מדבר העמים לפי שכמה מקומות יושבות בצדו והוא מדבר שור הוא מדבר איתם הוא מדבר סין הוא מדבר פארן הוא מדבר סיני הוא מדבר קדש הוא מדבר צין הוא מדבר קדמות הוא מדבר מואב שעל שם המקומות שבצדו קוראין לו מדבר פלוני ומדבר פלוני.
<b>בין פארן </b>לפי שהוא מדבר גדול נותן לך סימן היכן הוא בו.
<b>ובין תפל ולבן </b>יש לנו לומר מכח שקול סברת הפשט כי מקומות הם וכן ודי זהב אבל אינם נזכרים בפ' מסעי או נזכרו בפ' מסעי בשמות אחרים כמו רתמה ודיבון גד ועלמון דבלתימה, ושניר שנקרא בארבע שמות.
<b>וחצרת </b>פרש"י במחלוקתו של קרח ואם תאמר לפי סדר המקרא מחלקותו של קרח היה במדבר פארן אחרי שלוח המרגלים, ועוד היאך תרגם אונקלוס ובחצירות דארגיזו על בשרא הלא בקברות התאוה הרגיזו וכתיב מקברות התאוה נסעו העם חצרות, אלא י"ל אילו נקט ליה ברש"י דמחלקתו של קרח היה במדבר פארן אמטו להכי לא ידעינן ביה היכן שהרי מדבר גדול הוא מהלך כמה ימים כמו שאמרנו למעלה ונקט ליה חצרות דסמיך ליה מקום ניכר וידוע להם.
@22ב
<b>אחד עשר יום מחרב </b>מקצר מדברים שנאמר במהלך אחד עשר יום שעשו מחורב עד שלוח המרגלים מקדש ברנע שהרי מיום שנשבע הקב"ה שלא יכנסו לארץ לא נתחדשה מצוה רק בשנת הארבעים.
<b>אחד עשר יום </b>חסר בי"ת כאילו כתוב באחד עשר יום דוגמא כי ששת ימים עשה ה' את השמים וגו' אם הגד תגידו אותו לי שבעת ימי המשתה דשופטים. הזעק לי את איש יהודה שלשת ימים דשמואל ועוד הרבה.
<b>אחד עשר יום </b>פרש"י אמר להם משה וגו' עד נמצא בג' ימים הלכו כל הדרך מה שפרש"י כך לאו לאשמועינן הג' חניות על פי הימים שהרי אין מעשרים באייר עד כ"ט בסיון רק ל"ח ימים אלא אתא לאשמעינן שלא הלכו מכ' באייר עד כ"ט בסיון אלא שלש חניות. חניה ראשונה היא קברות התאוה שעשו בה ל' ימים שלמים ט' מאייר וכ"א מסיון ועוד צא מהם חניה שנית היא חצרות שעשו בה ח' ימים שלמים ומקצת מכ"ט בסיון, ומחניה שלישית היא קדש ברנע שהיתה בכ"ט בסיון שלחו המרגלים כמו שפרשתי בפרשת בהעלתך.
@22ג
<b>ויהי בארבעים שנה </b>פי' לך הכתוב שדבר עליהם בעבר הירדן בשנת הארבעים שדבר עליהם תחלה במדבר סיני בעשתי עשר חדש באחד לחדש היינו ל"ו ימים קודם מיתתו.
<b>ככל אשר צוה ה' אתו </b>ולא את נביא אחר.
@22ד
<b>אחרי הכתו </b>וגו' לפי שכתב לקמן ולא אבה סיחון מלך חשבון וגו' ושניהם בשנת הארבעים, קדם הכתוב ולמדך כאן שמלחמת סיחון קדמה למשנה תורה.
@22ה
<b>הואיל משה באר </b>כל המצוות, גם עשרת הדברים ששמעו מפי הגבורה רצה הקב"ה שישמעום גם הנולדים במדבר מפי ציר נאמן.
@22ו
<b>דבר אלינו בחרב </b>פתח להו הכא כדי לקרובי דעתייהו במילי דבדיחותא.
@22ז
<b>פנו וסעו לכם </b>וגו' ראה נתתי לפניכם וגו' הוא שנאמר בפר' משפטים הנה אנכי שולח מלאך וגו' עד ושתי את גבולך וגו'.
<b>בערבה </b>היא הערבה שאמר למעלה ואומר אליכם בעת ההיא וגו' עד כל הדברים אשר תעשון הוא שנאמר בפרשת יתרו נבול תבול וגו' ויבחר משה אנשי חיל וגו'.
@22ח
<b>[ראה נתתי לפניכם </b>לשון ראה נופל על כמה דברים].
@22יב
<b>וריבכם </b>של זה עם זה.
@22יג
<b>ואשימם </b>ואשמם חסר יו"ד ה"ג בפרש"י. והסופרים מצאו בתחלה בפרש"י יו"ד וי"ו ונקודה אחת על הוי"ו כדי להשלים התבה כענין זה י"ו והיו סבורים שהוא אלף והרגילו מהיום הזה לכתוב חסר א'.
@22טו
<b>אנשים חכמים וידעים </b>פרש"י אבל נבונים לא מצאתי זו אחת משבע מדות שאמר יתרו למשה ולא מצא אלא שלש וא"ת היכן הם שבע מדות שאמר יתרו למשה הרי אינן אלא ארבע אנשי חיל יראי אלוקים אנשי אמת שונאי בצע אלא הכי הוי פי' וזו אחת מהשבע מדות שאמר יתרו למשה ששם הארבע וכאן השלש הרי שבע בין כאן ולהלן. והכי איתא באלה הדברים רבה, אמר רבי ברכיה בשם רבי חמא ב"ר חנינא צריכים הדיינים שתהיינה בהן שבע מדות ואלו הם חכמים ונבונים וידועים ומה שכתב להלן ואתה תחזה מכל העם אנשי חיל יראי אלוקים אנשי אמת שונאי בצע הרי שבע ולמה לא נכתבו שבעתם כאחת ללמד שאם לא מצאו משבע מביאים מד' לא מצאו מד' מביאים מג' חכמים ונבונים וידועים לא מצאו מג' מביאים משנים לא מצאו משנים מביאים מאחד שכך כתיב אשת חיל מי ימצא.
@22יז
<b>לא תגורו מפני איש </b>אין לו לדיין לגור מפני איש כי אין לבעל דין לשנוא הדיין אם הוא מענישו שיש לו לדיין להשיב לבעל הדין הרי הקב"ה חייבך <b>כי המשפט לאלקים הוא.</b>
@22יח
<b>ואצוה אתכם בעת ההיא </b>וגו' לא בשביל ללמוד תורה נתעכבתם מ"ם שנה שהרי בשעה קלה למדתי את כל התורה לכם רק בעונותיכם נתעכבתם.
@22יט
<b>ונסע מחרב </b>הוא שנא' בפ' בהעלותך ויסעו מהר ה' וגו'.
<b>כאשר צוה ה' אלקינו אתנו </b>כמו שפי' למעלה גבי פנו וסעו לכם וגו'.
<b>ונבא עד קדש ברנע </b>בכ"ט בסיון כמו שפירשתי.
@22כ
<b>ואמר אלכם באתם עד הר האמרי </b>היינו דכתיב בפ' שלח עלו זה בנגב ועליתם את ההר וכתיב וישכימו בבקר ויעלו אל ראש ההר.
@22כב
<b>ויחפרו לנו </b>לשון חפוש שהחופר מחפש מה שיש בסתר.
@22כג
<b>שנים עשר אנשים </b>פרש"י מגיד שלא היה שבט לוי עמהם. ע"י שלא היה לו חלק בארץ כמו שפירש"י בפ' שלח.
@22כד
<b>עד נחל אשכל </b>פרש"י מלמד שהלכו בה ארבע אומנים שתי וערב פ' שורות כדאיתא בהשוכר את הפועלים, פועלים בהליכתן אוכלים מן הענבים מאומן לאומן ובחזרתן מן הגת פי' משורה לשורה.
@22כז
<b>הוציאנו מארץ מצרים </b>פרש"י הוצאתו לשנאה היתה וכו' כלומר שדה הבעל פחותה משל שקיא משום דשל בעל אינה טוענת פירות רק במי גשמים וכשאין לה גשמים פוסקת אבל של שקיא אינה פוסקת שהרי משקים אותה תמיד.
@22כח
<b>[ובצורת בשמים </b>אויר נקרא שמים].
@22לו
<b>[זולתי </b>יו"ד יתרה].
<b>[הארץ אשר דרך בה </b>אשר הלך בה].
<b>מלא אחרי ה' </b>מלא דברי משה שהיה מדבר בשמו.
@22לז
<b>גם בי התאנף ה' </b>הפסיק בין יהושע לכלב לומר נטלה רשות ממני ונתנה ליהושע וכל זה <b>בגללכם </b>שגרמתם לי כעס ולא דקדקתי בלשוני ובמעשי ונענשתי.
@22מ
<b>ואתם פנו לכם וסעו </b>וגו' הוא שנאמר בפרשת שלח פנו וסעו לכם וגו'.
@22מא
<b>ותענו ותאמרו </b>וגו' עד ולא האזין אליכם מפורש בפ' שלח.
@22מד
<b>כאשר תעשינה הדברים </b>פירש"י מה הדבורה הזאת כשהיא מכה את אדם מיד מתה כלומר היא מתה בטורח שמכה את האדם מרוב חלישות שבה, אף הם אעפ"י שהם חלשים שתמיד כשהיו נוגעים בכם מיד מתים אעפ"י כן הכו אתכם בשעיר עד חרמה. ד"א <b>כאשר תעשינה הדברים </b>אם אחת יוצאה ממקומה כולם יוצאות אחריה כך וירד העמלקי והכנעני וגו'.
<b>ויכתו אתכם </b>הכה ופצוע אבל לא הרגום כדי שלא יתחלל שמו של הקב"ה להגדיל פי אויביהם עליהם. תדע שהרי לא מנה הכתוב הנופלים במלחמה זו כמו שעשה בשאר מלחמות.
@22מה
<b>ותשבו ותבכו </b>הוא שנאמר בפ' שלח ויתאבלו כל העם מאד. ודינו להיות נכתב תכף אחר וסעו לכם המדברה דרך ים סוף.
@22מו
<b>ותשבו בקדש ימים רבים </b>פי' כאן שעמדו בקדש ברנע וחסרו בפ' שלח.
<b>[ותשבו </b>לשון עכבה].
<b>כימים אשר ישבתם </b>כלומר כמו שאתם יודעים.
@11ב
@22א
<b>ונפן ונסע המדברה דרך ים סוף כאשר דבר </b>כמו שמפרש והולך <b>ונסב את הר שעיר. ימים רבים </b>י"ט שנה הם המסעות שמרתמה עד מדבר צין הוא קדש כמו שפי' בפ' חוקת.
@22ב
<b>ויאמר ה' אלי </b>בשנת הארבעים כשבאנו לקדש.
@22ג
<b>ההר הזה </b>הר שעיר.
<b>פנו לכם צפנה </b>צווי זה לא היה לאלתר עד שגמרו לסבב כל ארץ אדום ומואב וה"ק עתידים אתם לפנות דרך צפון ובתוך כך ואת העם צו וגו' והם חשבו לפנות מיד ולפיכך שלחו לו ליטול רשות לעבור.
@22ד
<b>ואת העם צו לאמר </b>פי' כאן האזהרה שחסר בפ' חוקת וחסר כאן השליחות שפי' בפ' חוקת.
@22ח
<b>ונעבר מאת אחינו </b>הפכו פניהם לצפון כמו שנצטוו פנו לכם צפונה והוא כשנסעו מאובות ולכך יש כאן פרשה אפי' באמצע הפסוק.
@22ט
<b>ויאמר ה' אלי אל תצר את מואב </b>לי הזהיר על כולם לפי שהייתי עתיד ליקבר בערבות מואב. על שלש אומות הללו שעיר עמון ומואב הזהיר הקב"ה את ישראל שלא יכבשו את ארצם. שעיר לפי שמצינו שנקרא חוי כדכתיב ואת אהליבמה בת ענה בת צבעון החוי ויש לבעל דין פתחון פה לחלוק ולומר שהוא החוי הנמנה בשבעה עממים שנתנו לישראל לכך כתב לך כאן ובשעיר ישבו החורים לפנים כלומר עיקר שמם חורי ואינו משבע עממים והא דקרי להו חוי משום דמריחי לארעא כי חיויא ואומר קנה זה יפה לגפנים וזה לדקלים.
<b>מואב </b>לפי שארצו נקראת ארץ רפאים כדכתיב רפאים יחשבו אף הם ויש פתחון פה לומר שנתנה לאברהם כדכתיב בפ' לך֪לך ואת הרפאים ויש להם לישראל זכות לכבשם לכך כתב לך כאן והמואבים יקראו להם אימים כלומר כך עיקר שמם ואינן רפאים שנתנו לאברהם, ואין להם לישראל דין בארצם. עמון כמו כן נקראו רפאים כדכתיב ארץ רפאים תחשב אף היא וכדי שלא יאמרו עליהם הותרו לישראל כמו שאמרנו ואת הרפאים כתב לך כאן <b>והעמונים יקראו להם </b>זמזומים כלומר כך עיקר שמם ואינם הרפאים שנתנו לאברהם. ד"א על שלש אומות הללו הוזהרו ע"י שנתנו לאברהם בברית בין הבתרים כדכתיב את הקיני ואת הקנזי ואת הקדמוני והם עמון ומואב ואדום שלא יאמרו ישראל עליהם הרי הם מותרים לנו שהרי הם מעשרה עממין שנתנו לאברהם לכך נאמר ונשמרתם מאד וגו' שעדיין לא נתמלאת סאתם ולא הותרו לישראל עד ימות המשיח כמו שפירש"י אבל שאר האומות שלא היה להם לישראל שום טענה עליהם לא הוצרכו ישראל להזהר עליהם אמאי תיסק אדעתייהו לכבשן.
<b>נתתי את ער ירשה </b>סיחון לקחה כדכתיב אכלה ער מואב וחזרה למואב באחרונה.
@22יא
<b>רפאים יחשבו אף הם כענקים </b>מרוב גבורתם אבל אינו כן שהרי המואבים יקראו להם אימים וכן עיקר שמם.
@22יב
<b>כאשר עשה ישראל </b>בני גד ובני ראובן.
<b>לארץ ירשתו </b>של מואב שמתחלה היתה משל מואב וכבשה סיחון ונפלה לסוף ביד ישראל.
@22יד
<b>והימים אשר הלכנו מקדש ברנע </b>לאו הליכה דוקא אלא בין עמידה בין הליכה.
<b>אשר הלכנו מקדש ברנע </b>משנה שניה שבאנו לקדש ברנע <b>עד אשר עברנו את נחל זרד</b>, והא דנקט <b>את נחל זרד </b>משום שהיה ראשון לכל הנהרות שעברו.
@22טז
<b>ויהי כאשר תמו </b>מה שלא נכנסו ישראל מיד לאותו פרק לארץ היינו טעמא לפי שנגזר על משה שלא ליכנס לארץ ואין כבודו שיעברו כלם והוא ישאר יחידי.
<b>כל אנשי המלחמה </b>אותם שנאמר בהם ויעפילו לעלות ההרה שאמר משה להם ותחגרו איש את כלי מלחמתו.
@22יז
<b>וידבר ה' אלי </b>פירש"י אבל משילוח מרגלים עד כאן לא נאמר וידבר אלא ויאמר ללמדך שכל ל"ח שנה שהיו ישראל נזופים לא נתיחד עמו הדבור וכו'. פירוש דבור משמע מפיו רבוי דברים והוא ענין חיבה כגון שני אוהבים שמדברים זה עם זה מתוך חבה. אבל אמירה משמע מיעוט דברים אמירה גרידא בעלמא. ובתענית פרש"י לא היה הדבור ביחוד ובחבה דכתיב וידבר ה' אלי נתייחד עמי הדבור ואע"ג דמקמי הכי כתיבי קראי דכתיב בהו וידבר אית דאמרי לא היה הדבור אל משה פה אל פה אלא בחזיון לילה.
@22יט
<b>וקרבת מול בני עמון </b>אבל לא הגיעו אל מקומם שהרי ארצם במזרחה של ארץ עוג מלך הבשן.
@22כ
<b>ארץ רפאים תחשב אף היא </b>ואינו כן שהרי <b>והעמונים יקראו להם זמזמים </b>על שם מחשבות ותחבולות מלחמות פו"ר פנשיד"ש דבטניי"א בלע"ז וזהו עיקר שמם.
@22כה
<b>היום הזה אחל תת פחדך </b>פי' קודם לכן כשראו שבעה עממים שמאן אדום נתון עבור ישראל בגבולו וגם סיחון מלך מואב לא אבה, אמרו השבעה עממין ומה עמון ומואב אפילו כשהיו כל אחד בפני עצמו לא יכלו ישראל לעמוד בפניהם אנו שאנחנו שבעה על אחת כמה וכמה שלא יוכלו לעמוד לפנינו כיון שנפלו סיחון ועוג לפני ישראל פחדו הכנענים היינו <b>היום הזה אחל תת פחדך </b>וגו'.
@22כו
<b>ממדבר קדמות </b>לשון קדמה מזרחה ממדבר שבמזרח ולא ממדבר שבדרום וכן מצינו בספר שופטים שבמזרח היה מדבר כדכתיב ויירשו את כל גבול האמורי מארנון ועד היבוק ומן המדבר ועד הירדן.
<b>דברי שלום </b>לפי שרוב ארץ סיחון היתה מארץ מואב ועמון ולא מארץ כנען קראו לו לשלום אבל עוג שארצו היתה מארץ רפאים שהיה מארץ כנען לא קראו לו לשלום שאין קוראין לשלום על ארץ שבעה אומות כמו שמפורש בפ' שופטים.
@22כט
<b>כאשר עשו לי בני עשו </b>פרש"י לא לענין לעבור את ארצם אלא לענין מכר אוכל ומים כלו' <b>כאשר עשו לי בני עשו </b>אינו מוסב אאעברה נא בארצך שהרי כתיב וימאן אדום נתון ישראל עבור בגבולו אבל מוסב הוא אאוכל בכסף תשבירני וגו' כלומר <b>כאשר </b>מכרו <b>לי בני עשו </b>אוכל ומים, ומסברא יש לנו לומר שבני עשו מכרו להם אוכל ומים שהרי כתיב לעיל ויאמר ה' אלי וגו' אוכל תשברו מאתם. ופי' <b>כאשר עשו לי בני עשו הישבים בשעיר והמואבים הישבים בער</b>, משמע אלו קדמו כמו אלו. ומ"ש בפ' תצא על דבר אשר לא קדמו, קאי אלא יבא עמוני. ואשר שכר קאי אמואבים. א"נ סתם מואבים לא קדמו אבל אותם שבער קדמו בענין סחורה ע"י שעברו ישראל אצלם כדכתיב אשר נטה לשבת ער. והיינו דכתיב <b>כאשר עשו לי בני עשו הישבים בשעיר והמואבים הישבים בער </b>אך לפי' זה חז"ק הרי ביבמות בפר' הערל משמע בהדיא שבקשו לפסול את דוד שבא מרות המואביה על דבר אשר לא קדמו. לפיכך י"מ אוכל בכסף תשבירני וגו' עד אעברה ברגלי דברי השליחות ולא יותר והדברים שבפ' חוקת מוכיחים, אבל מכאן ואילך הם דברי משה שהיה מזכיר לישראל דברים שהיו כבר וצריך לסרס המקראות ולא אבה סיחון מלך חשבון העבירנו בו <b>כאשר עשו לי בני עשו, והמואבים </b>שלא נתנו לנו לעבור. דוגמא שפרש"י בפ' וירא גבי ויאמר ה' אם נא מצאתי חן בעיניך.
@22לז
<b>רק אל ארץ בני עמון </b>שהיא עכשיו בידם.
@11ג
@22א
<b>ונפן ונעל </b>מדרום לצפון.
<b>דרך הבשן </b>שבין הירדן וארץ בני עמון שכל ההולך מדרום לצפון עולה הוא.
@22יא
<b>הנה ערשו ערש ברזל </b>לשון כרך ומגדל ומבצר כמו בפאת מטה ובדמשק ערש. ובל' תלמוד מערבא לה בכל מחוזא ערסייתא, כלומר מבצר מוקף חומה חזקה כברזל.
<b>תשע אמות ארכה </b>גבהה של חומה סביב המבצר וארבע אמות רחבה של חומה.
<b>באמת איש </b>באמת כל אדם שאינו תינוק.
@22יב
<b>ואת הארץ הזאת ירשנו </b>מקרא קצר וה"ק <b>ואת הארץ הזאת </b>אשר <b>ירשנו </b>וגו'.
<b>ועריו נתתי לראובני </b>וגו' עד נשיכם וטפכם וגו' מפורש בפ' מטות.
@22יח
<b>ואצו אתכם </b>עם בני ראובן ובני גד מדבר לפי שהיו בכלל ישראל אמר <b>אתכם </b>ולא אמר אותם.
@22כא
<b>ואת יהושוע צויתי </b>וגו' היינו דכתיב בפרשת פנחס ויסמוך ידיו עליו ויצוהו.
שלימא סדרא דפרשת דברים
@22כג
<b>ואתחנן </b>ואתמלא תחנונים וכן בהתחננו אלינו בהתמלאו תחנונים אלינו ולפירוש רש"י שפרשו לשון חנם נראה שהנו"ן אחרונה במקום מ"ם.
@22כד
<b>ה' אלקים </b>באל"ף דל"ת.
<b>אתה החלות להראות </b>לי כבוש ארץ סיחון ועוג כך אעברה נא ואראה כיבוש ארץ חמשה עממים.
<b>כמעשיך </b>שכלם בחכמה.
<b>וכגבורתך </b>ביכולת.
@22כה
<b>אעברה נא ואראה את הארץ הטובה </b>וכי לאכול מפריה או לשבוע מטובה משה היה צריך אלא הכי קאמר הרבה מצוות נצטוו ישראל ואינן נוהגות אלא בארץ לפיכך אעברה נא לקיים את המצוות.
<b>והלבנן </b>בית המקדש שנעשה מעצי הלבנון.
@22כו
<b>ויתעבר ה' בי למענכם </b>אמר הקב"ה למשה אם אתה עובר בארץ יאמרו מה שנגזר על דור המדבר שלא ליכנס לארץ היינו לפי שאין להם חלק לעולם הבא ואם תכנס לארץ בתפלתך יאמרו לא חש משה אלא על עצמו אלא תיקבר אצלם ותביא עמך לעתיד היינו ויתא ראשי עם.
<b>רב לך </b>במה שהראיתיך כבוש ארץ סיחון ועוג, על שאמרת אעברה <b>אל תוסף דבר אלי עוד בדבר הזה </b>ועל שאמרת ואראה את הארץ הטובה הריני שומע לך עלה ראש הפסגה וגו'.
@22כז
<b>עלה ראש הפסגה </b>וגו'. הוא שנאמר בפנחס עלה אל הר העברים וגו'.
@22כח
וא"ת מי יעבור לפני העם הזה <b>וצו את יהושע </b>וגו'.
<b>[וצו </b>מלשון וצוה].
@22כט
<b>ונשב בגיא </b>כדכתיב וישב ישראל בשיטים ויחל העם לזנות וגו' ונפלו מהם ארבעה ועשרים אלף ואנחנו יושבים בו.
@11ד
@22א
<b>ועתה ישראל </b>וגו' לרישיה דסיפרא קאי זכור והסתכל כי אחרי שעשה לך הקב"ה ממתן תורה ועד עכשיו כל הטובות הללו אתה הכעסת לפניו כמה פעמים ובשבילכם נטרדתי מלהכנס לארץ ומכאן ואילך שמע אל החוקים וקבל מהם מוסר והכל מחול.
<b>למען תחיו </b>כי עובדי פעור נשמדו.
<b>ובאתם וירשתם </b>שלא תאמרו כבר נאמר לאלה תחלק הארץ לנו נתנה הארץ בין זכאין בין חייבין אל תאמרו כך שהרי אין כניסתכם בארץ תלויה אלא בזכות שתשמעו <b>אל החקים ואל המשפטים </b>כמו שמפרש והולך.
@22ב
<b>לא תספו על הדבר </b>שע"י שהוספתם על דברי שהזהרתי ראה נתן ה' לפניך את הארץ עלה רש והוספתם ואמרתם נשלחה אנשים לפנינו התוספת גרמה לאבותיכם שפגריהם מתו במדבר.
<b>ולא תגרעו ממנו </b>אני אמרתי לא תעלו ואתם גרעתם מצותי ויצא העמלקי והכנעני ויכום ויכתום. מעתה קחו מצותי בלי תוספת וגירוע. ד"א <b>לא תספו על הדבר </b>וגו' תשובה למיני ישראל שפקרו על התלמוד ואמרו איך הוסיפו חכמי ישראל כמה דברים בתלמוד שאינה בתורה הרי כתיב <b>לא תספו על הדבר, ולא תגרעו ממנו </b>ימחו ההוספות מספר חיים. הרי תשובה לדבריהם שהרי לשון זה אינו רק בשני מקומות בתורה ואינו רק גבי אלקות ויראה. כלומר אין לך להוסיף ליראה על יראת הקב"ה יראה אחרת ולא לגרוע מיראתו. כאן בפ' ואתחנן כתיב <b>לא תספו על הדבר </b>וכתיב לאלתר עינכם הרואות את אשר עשה ה' בבעל פעור וגו'. ובפ' ראה כתיב לא תוסף עליו ולא תגרע ממנו וכתיב לעיל בסמוך כי גם את בניהם ואת בנותיהם ישרפו באש לאלהיהם. אבל במצות דעלמא לא הזהיר הקב"ה שלא להוסיף כדי לעשות סייג וגדר לתורה.
@22ג
<b>עיניכם הראות </b>לעיל קאי למען תחיו ובאתם וירשתם שהרי <b>עיניכם הראות, כי כל האיש אשר הלך אחרי בעל פעור השמידו ה' </b>אע"פ שהיו ראויים להיות מבאי הארץ כדכתיב ויהי כאשר תמו כל אנשי המלחמה למות מקרב העם ויאמר ה' אלי וגו' ואחר כך באו לשטים ושם מתו במגפת בעל פעור.
<b>בבעל פעור </b>בשביל בעל פעור ורבים כן.
<b>השמידו ה' אלקיך מקרבך </b>אבל ואתם הדבקים בה' אלקיכם לפיכך אתם חיים כולכם היום ולפי שהיו מול בית פעור הזהיר תחלה על עבודת כוכבים.
@22ז
<b>בכל קראנו אליו </b>בכל מאמצי קריאתנו כדכתיב ובקשתם משם את ה' אלקיך ומצאת כי תדרשנו בכל לבבך ובכל נפשך.
@22ט
<b>אשר ראו עיניך </b>כדכתיב וכל העם רואים את הקולות.
@22יא
<b>ותעמדון תחת ההר </b>שנאמר ויתיצבו בתחתית ההר.
<b>וההר בער באש עד לב השמים חשך ענן וערפל </b>ואם תאמר פסוק זה ראשו מכחיש את סופו כיצד דבר בוער באש אין חשך שולט שם, אלא שניהם שמשו כאחד והולך ומפרש כיצד וידבר אליכם מתוך האש קול דברים שהייתם אתם שומעים ותמונה אינכם רואים ע"י <b>חשך ענן וערפל </b>שהיה שם שלא נתן רשות להסתכל בדמות כבודו.
<b>עד לב השמים </b>באמצע כנגד הרואים.
@22יג
<b>ויגד לכם את בריתו </b>אבל שאר מצות אותי צוה בעת ההיא ללמד אתכם חוקים ומשפטים.
@22טו
<b>כל תמונה </b>שום תמונה דוגמא לא תעשה כל מלאכה כל אלמנה ויתום וכן כל סמל כל בהמה כל צפור כל רמש כל דגה.
@22טז
<b>פן תשחתון </b>לעיל קאי כי לא ראיתם כל תמונה.
<b>פן תשחתון </b>היום או למחר ותאמרו כתבנית כבודו שראינו בסיני נעשה סמל.
@22יז
<b>אשר תעוף בשמים </b>בהרבה מקומות נקרא האויר שמים כמו שפירשתי בפ' בראשית.
@22יט
<b>לכל העמים </b>להאיר להם ואפילו להדיוטות, ועלוב הוא מי שמתחוה לדבר שנברא לתשמישו. ד"א <b>אשר חלק, אותם לכל העמים </b>להיות יראתם כי אינו חושש בהם.
@22כ
אבל <b>ואתכם לקח, להיות לו לעם נחלה </b>ואיך תשתחוה להם לפיכך אין לך לעבוד יראה אחרת אלא הוא.
<b>ויוצא אתכם מכור הברזל </b>רבי עקיבא אומר שהיו שורפים בניהם של ישראל בכור של אש.
@22כא
<b>התאנף בי על דבריכם </b>אעפ"כ אני מזהיר אתכם השמרו לכם.
@22כב
<b>כי אנכי מת בארץ הזאת </b>לפיכך תשמרו לכם פן תשכחו וגו' אבל אם הייתי עובר עמכם ורואה אתכם הייתי מוחה בידכם.
<b>אינני עבר את הירדן </b>ויש לכם להתבונן כי לא לצרכי אני אומר לכם לשמור את המצות.
@22כג
<b>אשר צוך ה' אלקיך </b>ארישא דקרא קאי <b>פן תשכחו את ברית ה' אלקיכם, אשר צוך. </b>ד"א <b>אשר צוך </b>כאשר צוך.
@22כד
<b>אש אכלה הוא </b>כאש אכלה הוא.
@22כה
<b>כי תוליד בנים ובני בנים </b>אין אני מתירא מן האבות שראו מעשה הקב"ה ונוראותיו אבל מבני בניהם שלא ראו אני מתירא.
<b>ונושנתם בארץ </b>ותהיו נואשים ותאמרו כבר נתישבנו בה ולא נפסיד עוד.
@22כו
<b>את השמים ואת הארץ </b>צבא השמים וצבא הארץ.
@22כח
<b>ועבדתם שם </b>וגו' דוגמא שנאמר בדברי הימים וימים רבים לישראל ללא אלקים אמת וללא כהן וללא מורה וללא תורה.
@22לב
<b>כי שאל נא </b>כלומר שאל נא לדורות הראשונים אם נעשה כן לשום אומה ולפיכך מקפיד הקב"ה עלינו בזמן שאנו חוטאים יותר מעל שאר אומה אחרת.
@22לד
<b>או הנסה </b>כל זה תשאל.
<b>לקחת לו גוי מקרב גוי </b>שאף אתם הייתם גויים כמוהם כדכתיב ואומר אליכם איש גלולי עיניו השליכו.
<b>ובמלחמה </b>כי ה' נלחם להם במצרים.
<b>ובמוראים </b>לשון ראיה כתרגומו.
@22לז
<b>ויבחר בזרעו אחריו </b>רמז ליעקב ואילו אמר בזרעם אחריהם היה פתחון פה לשמונה גויים שיצאו מאברהם ומיצחק זולתינו שיאמרו אנו נבחרים כמותכם.
<b>ויוצאך בפניו </b>בפני מצרים כמו שמפרש והולך וכתיב יצאו כל צבאות ה' לעיני מצרים ומצינו מצרים נקראים בלשון יחיד והנה מצרים נוסע אחריהם.
@22לח
<b>כיום הזה </b>שירשו ישראל ארץ סיחון ועוג.
@22מא
<b>אז יבדיל משה </b>אחרי הכותו את סיחון ועוג וכבר פירש הצווי בפ' מסעי וכאן הזכיר המעשה להזכיר טובה זו עם שאר הטובות שעשה להם. ועל עצמו אומר משה כך והוא כאילו כתיב אז הבדלתי דוגמא אדם כי יקריב מכם קרבן לה' זה הדבר אשר צוך ה' וכן הרבה.
@22מג
<b>ואת ראמת בגלעד </b>כאן משמע שלא היה למנשה חלק בארץ גלעד ובפ' מטות כתיב ויתן משה את הגלעד למכיר בן מנשה ונראה לפרש שיש לכולם חלק בארץ גלעד וכן פי' להלן וכתיב בפ' בדברים וחצי הר הגלעד ועריו נתתי לראובני ולגדי ויתר הגלעד נתתי לחצי שבט המנשה.
@22מה
<b>אלה העדת והחקים </b>כל מקום שנאמר אלה פסל את הראשונים. דוקא אלה נאמרו בצאתם ממצרים אבל הראשונים כגון הבדלת ערי מקלט לא היה בצאתם ממצרים רק בשנת הארבעים.
<b>העדת </b>התראות כמו רד העד בעם.
@22מו
<b>[בעבר הירדן בגיא מול בית פעור </b>כלומר דברים אלו שדבר משה בעבר הירדן כבר דבר אליהם גם בגיא מול בית פעור בארץ סיחון וגו'].
@11ה
@22א.
<b>אל כל ישראל </b>להשמיעם עשרת הדברות לנולדים אחר מתן תורה.
@22ג
<b>לא את אבתינו </b>לבדם <b>כרת, את הברית, כי אתנו אנחנו </b>דוגמא לא יקרא שמך עוד (יעקב) לבד כי אם ישראל עמו. כדאיתא במדרש תלים גבי מפי עוללים ויונקים יסדת עוז שאפילו העוברים במעי אמן קבלו את התורה וערבו את אביהן שיקבלו את התורה ונעשה כריסן של אמן שהיו עוברות מאירה כזכוכית והיו נראים ורואים פני שכינה וכשהקב"ה אומר אנכי ה' הן עונים אחריו הן. לא יהיה לך והם עונים אחריו לאו. וכן על כל הן הן ועל כל לאו לאו.
<b>כי אתנו אנחנו </b>אע"פ שיש עכשיו בנו כמה בני אדם שנולדו אחר מכן ולא היו במעמד אותו הברית מ"מ חלה עליהם הברית הכתוב כדכתיב פוקד עון אבות על בנים ועל בני בנים על שלישים ועל רבעים ועושה חסד לאלפים וגו'. דוגמא זו כתיב בפרשת נצבים ולא אתכם לבדכם אנכי כורת את הברית הזאת.
@22ד
<b>פנים בפנים דבר ה' עמכם </b>אנכי ולא יהיה לך.
@22ה
<b>אנכי עומד בין ה' וביניכם </b>להגיד לכם שאר הדברות.
<b>ולא עליתם בהר לאמר </b>כשבא לאמר לכם עשרת הדברות.
@22י
<b>ולשמרי מצותו </b>כתיב מצותי קרי.
@22יב
<b>שמור את יום השבת </b>בדברות הראשונות שבא להזכיר להם את יום השבת שנתן להם במרה נופל בו לשון זכור אבל כאן בדברות שניות שנאמרו בשנת הארבעים בשביל אותם שלא שמעו הראשונות, נופל בו לשון שמירה לפי שהענין לא היה חדש להם. ד"א <b>שמור את יום השבת </b>לשון ואביו שמו את הדבר המתן מבעוד יום מתי תבא שבת לקדשו כדר' ינאי שהיה מתעטף ואומר בואי כלה בואי כלה. דבר אחר זכור נאמר ליורדי הים ושמור ליושבי יבשה.
<b>כאשר צוך </b>פי' רש"י במרה. בדברות ראשונות נאמרה בם זכור דקאי הוא אשבת שנתן במרה לא הוזקק לכתוב כאשר צוך אבל בדברות הללו שלא נאמר בם זכור אלא שמור צריך לכתוב שם <b>כאשר צוך </b>כדי לפרש בו במרה לפי שמכאן ולהלן הזהירם על מצות שבת שנתן במרה ששם היה עיקר המצוה. וראיה לדבר מאגדת פסח אלו נתן לנו את השבת ולא קרבנו לפני הר סיני וכו'. ולפי הפשט <b>כאשר צוך </b>כלומר כמו שפי' לך הטעם בדברות הראשונות כי ששת ימים עשה ה' וגו'. ד"א בדבר שמור ובדבר כבד שייך למכתב בהו כאשר צוך לפי ששתיהם מצות עשה.
@22טו
<b>וזכרת כי עבד היית </b>פי' הכתוב כאן הטעם מפני מה שובתים עבד ואמה שע"י כך שאתה והם עובדים כל ששת ימי המעשה ובשביעי נחים תזכור כי היית עבד כמוהו במצרים ויפדך ה', אבל בדברות הראשונות לא פי' הטעם שלא רצה להזכיר את גנותם בשמחתם ואע"ג דכתיב בהן בראשונות אשר הוצאתיך מארץ מצרים מ"מ דרך כבוד הזכירו. ד"א <b>וזכרת כי עבד היית </b>במצרים ויפדך הקב"ה משם למנוחה לכן ינוח עבדך ואמתך כמוך.
<b>כי עבד היית בארץ מצרים </b>ובדברות ראשונות כתיב כי ששת ימים עשה ה' את השמים וגו' לכך תקנו חכמים בקדוש שבת על הכוס זכר למעשה בראשית כמו שכתב בדברות שניות. אבל זמנים שלא נקבעו לזכר בראשית אין אומרים בהם אלא זכר ליציאת מצרים.
<b>על כן </b>שהקב"ה רוצה שתזכור <b>כי עבד היית.</b>
@22טז
<b>ולמען ייטב לך </b>יתור הוא על הראשונות כלומר אם תכבדם הקב"ה יתן לך עוד שכר טוב, ולפי שהראשונות חסרות אות טי"ת כתב ולמען כדי להשלים בהם כל אותיות אלפא ביתא פשוטות וכפולות.
@22יז
<b>עד שוא </b>אפילו עדות בחנם.
<b>לא תענה </b>כגון ראהו יחידי או שנים בלא התראה.
@22יח
<b>ולא תתאוה </b>אין תאוה אלא בלב אם גמר בלבו ע"י תחנונים או ע"י רבוי רעים או ע"י אימתו שימכור לו חפצו, מיד עובר עליו בלא תתאוה הוציא חמדתו בפיו עובר בלא תחמוד, כולם ולא ולא לבד מלא תרצח שאין בו וי"ו. מתחלת אנכי עד ולשומרי מצותי אין בין דברות ראשונות לשניות שום שינוי לפי שהקב"ה חזר ופירשם כמו שמפורש בפרשת יתרו ולא רצה משה אפי' בפרשה זו לשנות בהם שום דבר. אבל השאר שחזר משה ופירשם אין חששא בשנוי המלות אחרי שהם שוות בטעם. וזה הכלל כל דבר שינוי במקרא תמצא בפעם שנית מלות שונות אך הטעם שוה, ומדברת לא תשא שאין בה שינוי אין להקפיד כי כך היה המקרא. ועשרת הדברות שבפרשת יתרו הם דברי הקב"ה בלי תוספת ומגרעת לבד למען ייטב לך כמו שפירש"י והם לבדם הכתובות על לוחות הברית. ואותם שבפרשה זו הם הם דברי משה וכאן סדרן משה אחר סברת הבחורים שתחלה חומדים אשה ואח"כ בית ואח"כ עבד ואמה ואח"כ שדות וחמורים. ובפרשת יתרו סדרם הקב"ה על סברת דעת אנשי חכמה שקונים תחלה בית ואח"כ אשה ואח"כ עבד ואמה ואח"כ שור וחמור.
@22יט
<b>קול גדול ולא יסף </b>כתרגומו ולא פסק כמו שדרשו רבותינו כל מ' יום שעמד משה בהר לא פסקו קולות מן ההר. ד"א לא הוסיף קולו לומר לכל ישראל יותר על עשרת הדברות דוגמא כי יסף מכאוב על מכאובי.
@22כד
<b>ואת תדבר אלינו </b>בנחת כקול משה ונוכל לשמעו.
@22כו
<b>מי יתן והיה לבבם </b>אעפ"י שיש בידי לתת, דברה תורה כלשון בני אדם.
@22כח
<b>ואתה פה עמד עמדי </b>שוב לעמוד עמדי.
<b>ועשו בארץ </b>וגו' הוא שנאמר למעלה ואותי צוה בעת ההיא ללמד לעשותכם בארץ וגו'.
@11ו
@22ב
<b>אשר אנכי מצוך </b>כ"ף רפה.
@22ג
<b>ארץ זבת חלב ודבש </b>מקרא קצר, וה"ק <b>כאשר דבר ה' אלקי אבתיך </b>לתת <b>לך ארץ זבת </b>וגו'. דבר אחר חסר בי"ת דוגמת הנמצא בית ה' ועוד הרבה וה"ק כאשר תרבון מאד בארץ זבת חלב ודבש.
@22ד
<b>שמע ישראל </b>מצינו באגדה עי"ן של שמע תלויה לפי שהקב"ה ברא מעשיו בעי"ן עי"ן, כיצד ישראל אחד מע' שבאומות, האומות אחד בע' שבבהמות, בהמות אחד מע' שבעופות, עופות אחד מע' שבדגים, דגים אחד מע' שבשדים, שדים אחד משבעים שבמלאכים. והקב"ה מלך על כולם ועל זה יסד הפייט באזהרת ראשית ושמו מעולה למעלה משבעים.
<b>שמע ישראל </b>וגו' שמע והבן לדבר זה ה' שהיה מאז מאין תחלה הוא ה' של עכשיו והוא ה' שיהא חי וקיים באין סוף ותכלה ובענין זה הוא <b>אחד, </b>כלומר יש בו לבדו אחדות כזה מה שלא היה ולא יהיה כן בשום דבר שבעולם. ד"א אי אפשר כאן אלא בשלש אזכרות מפני קטרוג של אומות העולם שאם אמר שמע ישראל ה' אחד, היו כל אומה ואומה אומרים על חרפותם על שלנו הוא אומר שהוא אחד, עכשיו שאנו אומרים אלקינו נודע שעל אלקי ישראל הוא מדבר שהוא עמם. ואם אמר ה' אלקינו אחד היו אומרים שאלקי ישראל אחד מן האלהים. וכ"ש אם אמר שמע ישראל אלקינו אחד.
@22ה
<b>בכל לבבך </b>פרש"י בשני יצריך פי' לבך לא מצי למקרי אלא חד אבל לבבך מצי למקרי לבביך שני לבבות.
<b>ובכל מאדך </b>לשון מאד, במאד מאד שים לבך ונפשך לאהבה אותו.
@22ו
<b>והיו הדברים האלה </b>לפי שאמר למעלה ואהבת את ה' אלקיך ואיני יודע כיצד ת"ל, <b>והיו הדברים האלה, על לבבך </b>מתוך כך תהיה מכירו ואוהב אותו.
@22ח
<b>וקשרתם לאות על ידך </b>בכרך אחד ובקשר אחד אבל של ראש <b>והיו לטטפת בין עיניך </b>שמשמע ארבע כמו שפרש"י.
<b>על ידך </b>בכמה מקומות נקרא שמאל יד.
@22ט
<b>וכתבתם על מזזות ביתך ובשעריך </b>כדי שתזכרם בשעת ביאה ויציאה.
<b>על מזזות </b>שומע אני שתי מזוזת ר' יצחק אומר הרי הוא אומר ונתנו על שתי המזוזת ועל המשקוף זה בנה אב כל מקום שנאמר מזוזת אינו אלא אחת עד שיפרוט לך הכתוב שתי המזוזות.
<b>על מזזות </b>אמרו רבותינו נגד כתפות האדם בתחלת שליש העליון ולצד חוץ.
<b>על מזזות ביתך </b>על מזוזת ביאתך מאותו צד שאתה נכנס בו תחלה היינו מימין דכי עקר איניש כרעיה דימינה עקר ברישא.
<b>ובשעריך </b>דומיא ד<b>ביתך </b>מה ביתך מקום כבוד אף כל מקום כבוד פרט לבית לולין ורפת ובית התבן וכיוצא בהם.
@22יב
<b>מבית עבדים </b>פרש"י ממקום שהייתם שם עבדים, ואם תאמר הרי בפרשת יתרו גבי מבית עבדים פירש"י ולא עבדים לעבדים אלא י"ל דהכי קאמר התם או אינו אלא מבית עבדים שהייתם עבדים לעבדים כלומר לא הייתם עבדים לפרעה רק לעבדיו בלבד תלמוד לומר ויפדך מבית עבדים מיד פרעה אמור מעתה עבדים למלך היו ולא עבדים לעבדים ואעפ"כ הוציא אתכם מתחת ידו.
@22יג
<b>ובשמו תשבע </b>אינו אומר תשבע על משקל תשמע אלא <b>תשבע </b>הראה לכל שאתה מושבע בשמו כשישביעוך אחרים בשמו אל תעבור על השבועה לפי שהוא אדוניך.
@22טז
<b>כאשר נסיתם במסה </b>הבי"ת נקודה בפת"ח שם מקום נזכר שאמרו בו היש ה' בקרבנו אם אין פירוש אם הוא בקרבנו נעבדנו.
@22יז
<b>ועדתיו </b>אזהרותיו מצות לא תעשה.
@22כ
<b>[כי ישאלך בנך מחר </b>מחר זה לאחר זמן הוא].
<b>אשר צוה ה' אלקינו אתכם </b>בבן חכם הכתוב מדבר שמדקדק כל כך בטעם המצוות, ובמה שאמר <b>אתכם </b>לא הוציא עצמו מן הכלל דכיון שאמר <b>ה' אלקינו </b>קבל עליו עול מלכות שמים, ו<b>אתכם </b>דקאמר היינו משום שלא נולד בשעת הצווי, אבל האומר מה העבודה הזאת לכם ולא הזכיר שם שמים מוציא עצמו מן הכלל של העבודה דמשמע שאינה עליו.
@22כב
<b>לעינינו </b>ואנחנו עדים בדבר.
@22כד
<b>לטוב לנו כל הימים לחיתנו כהיום הזה </b>פי' נהיה אותם הנוחלים כל הימים שהם חיי העוה"ב. ודבר זה תשובה לסכלות ולחוסר דעת המינין ששואלים לישראל למה לא פי' משה בדבריו לישראל שיירשו גן עדן והבאת העולם הבא אם יקיימו התורה. תשובה לדבריהם הרי כאן בפירוש הזכיר שכר העולם הבא ומה שלא נדר להם בהרבה מקומות אלא הארץ ושלות העולם הזה היינו כדי להשמיעם דבר השוה לכל אנשים ולנשים ולטף לחכמים ולשאינם חכמים כדי להמשיך לבם ליראה וכמו כן מטעם זה לא הזהיר משה רבנו לישראל עונש גיהנם אם לא ישמרו מצות התורה אלא הזהירם עונש חי העולם הזה כמו שמפורש בפרשת בחוקותי ובפרשת תבא ובכמה מקומות אחרים.
@22כה
<b>וצדקה תהיה לנו </b>סרסהו וצדקה תהיה לנו לפני ה' אלקינו כי נשמור וגו' כלומר שכר גדול נקבל על כך. ד"א מוסב אכי ישאלך בנך מחר, אמור לו <b>וצדקה תהיה לנו </b>כלומר שכר גדול נקבל על זאת כדי להמשיך לבו ליראת שמים.
@11ז
@22ג
<b>ולא תתחתן בם </b>עליו נאמר מן הגויים אשר אמר ה' וגו'.
@22ד
<b>כי יסיר </b>החותן <b>את בנך </b>חתנו <b>מאחרי</b> ויפתנו אחרי טעותו והוא יתפתה אחריו לפי שאין להם עול מצות, וכל שכן בתך שהיא כבושה תחת בנו.
@22ז
<b>לא מרבכם מכל העמים </b>שבעה עממים הנזכרים למעלה, <b>כי אתם המעט </b>מכולם, אלא כי מאהבת ה' אתכם.
@22ט
<b>וידעת כי ה' אלקיך </b>וגו' מוסב למעלה מתוך שאתה רואה שהקב"ה שמר הבטחתו לאבותינו יכול אחר להבין ולדעת כי הוא <b>הנאמן שמר הברית והחסד </b>וגו'.
<b>שמר הברית </b>לשון המתנה כמו ואביו שמר את הדבר.
<b>לאלף דור </b>למה נאמר שלא תאמר כיון שלא מרובכם חשק ה' אתכם כי אם מאהבתו ומשמרו את השבועה מה לנו לעמול לקיים מצותיו הוא זקוק לקיים שבועתו לכך נאמר <b>לאלף דור </b>כלומר ימתין אלף דור קודם, שלא ימצא דור כשר לקבל הברית והחסד עבור האבות שנשבע להם.
@22י
<b>ומשלם לשנאיו אל פניו </b>בחייו נפרע ממנו בעונותיו.
<b>אל פניו ישלם לו </b>ואינו נפרע מבניו כשאינם אוחזין מעשיו בידם כדכתיב ביחזקאל הוא לא ימות בעון אביו וגו'.
@22יא
<b>ושמרתם את המצוה </b>כנגד שהוא שומר הברית והחסד.
שלימא סידרא דפרשת ואתחנן
@22יב
<b>והיה עקב תשמעון </b>בשביל שתשמעון את המשפטים וגו'.
<b>ושמר ה' לך את הברית ואת החסד </b>וגו'. שלדור כשר הוא שומר הבטחת חסד האבות כמו שפי' למעלה. ואם לא תשמור מצותיו לא ישמור לך החסד אלא לדור אחר כשר ישמרנו.
@22כ
<b>הצרעה </b>י"מ חולי בגוף כמין צרעת.
@22כב
<b>[הגוים האל מפניך </b>חוץ ממראית פניך].
<b>לא תוכל כלתם מהר </b>יכול אתה אלא אין תקנתך לכלותם מהר <b>פן תרבה עליך חית השדה.</b>
@22כה
<b>תשרפון באש </b>שהרי לבטל על ידי כנעני אי אפשר לפי שבשעה שאמרו אלה אלהיך ישראל אוו לאלוהות הרבה וכל העבודת כוכבים שהיו בארץ כנען משל ישראל הם שהרי הארץ מוחזקת להם ועבודת כוכבים של ישראל אין לה ביטול עולמית אלא שריפה או שוחק וזורה לרוח.
<b>פן תוקש בו </b>לפי שפעמים תהיה מקיימה בשביל הכסף והזהב ומטעם זה לא תביא תועבה אל ביתך פן תכשל בה ותהיה לחרם.
@22כו
<b>שקץ תשקצנו </b>הכסף והזהב.
@11ח
@22א
<b>כל המצוה </b>אלא תחמוד קאי ואלא מאי.
@22ב
<b>וזכרת את כל הדרך </b>אם יאמר לך יצרך לחמוד כסף וזהב שעליהם בטח ביוצרך <b>וזכרת את כל הדרך אשר הוליכך </b>ולא הוצרכת לכסף ולזהב.
<b>[במדבר </b>זה המדבר הגדול והנורא שמתחיל באיתם ובא ומגיע עד ארץ מואב].
<b>למען ענתך </b>כדי לנסותך אם תתרעם.
<b>התשמר מצותו אם לא </b>אין נסיון גבי הקב"ה שהרי הכל גלוי לפניו אלא נסהו לפני מדת הדין ומדת הרחמים כמו שפי' בפרשת בשלח.
@22ג
<b>ויענך </b>בדרך כדכתיב ענה בדרך כחי.
<b>וירעבך </b>שלא נתן לך מן אלא דבר יום ביומו וזהו <b>וירעבך </b>שאינו דומה מי שיש לו פת בסלו למי שאין לו פת בסלו. ד"א <b>וירעבך </b>שאם הוריד לך מן בעוד שהיית שבע מן הצידה שהיתה בידך שהוצאת ממצרים לא היית משגיח עליו אפי' לטועמו שלא היית מניח לחם שהיית רגיל בו בשביל <b>מן אשר לא ידעת ולא ידעון אבתיך </b>ולכך הרעיבך.
@22ד
<b>שמלתך לא בלתה </b>אלא תחמוד קאי וזכרת את כל הדרך שהספיק לך הקב"ה כל מחסורך בארץ מדבר ולא חסרת דבר ומה אם במדבר כלכל אותך ביישוב לא כל שכן.
@22ה
<b>ה' אלקיך מיסרך </b>שלא הושיט לך מזון לכמה ימים בפעם אחת פן תמרוד בו אלא מזון לפרנסת היום כדי שיהו עיניך תמיד תלויות בו.
@22ז
<b>כי ה' אלקיך מביאך </b>וגו' ושמא מחמת רוב שפע טובה שבה תחטאו.
<b>יצאים בבקעה ובהר </b>ובכך אין בני ההר צריכין לירד לבקעה ואין בני הבקעה צריכין לעלות להר למים.
@22ט
<b>לא תחסר כל בה </b>כל הגדל בה אינו גדל בחסרון אלא בשפע.
@22י
<b>ואכלת ושבעת </b>וגו' מכאן אנו אומרין שלש ברכות בברכת המזון.
<b>ואכלת ושבעת וברכת </b>שמברכין על האכילה, זו היא ברכת הזן.
<b>וברכת את ה' אלקיך </b>לרבות בעל הבית.
<b>על הארץ </b>זו היא ברכת הארץ נודה לך ה' א'.
<b>הטבה אשר נתן לך </b>זו היא ברכת בונה ירושלים כדכתיב ההר הטוב הזה והלבנון. השתא אחר אכילה כשהוא שבע ונפשו קצה באוכל צריך לברך, מתחלה כשהוא רעב ותאב ושמח על האכילה לכ"ש שצריך לברך ברכת המוציא.
<b>ואכלת ושבעת וברכת </b>כאן רמז לשלשה שצריכין לזמן ואכלת חד ושבעת תרי וברכת שלישי.
@22יד
<b>ורם לבבך ושכחת </b>וכתיב לעיל השמר לך פן תשכח אזהרה מכאן לגסי הרוח.
@11ט
@22א
<b>אתה עבר היום </b>לזמן אחר. ד"א חשוב כאילו <b>אתה עבר היום.</b>
@22ד
<b>[מורישם מפניך </b>חוץ ממראית פניך].
@22ז
<b>אשר הקצפת במדבר </b>אחר שנסעו מחורב.
@22ט
<b>בעלתי ההרה </b>ביום אחד בשבת שבעה בסיון.
<b>ואשב בהר ארבעים יום וארבעים לילה </b>מעלות השחר של יום אחד בשבת שבעה בסיון עד עלות השחר של יום שישי בשבת שבעה בתמוז.
@22יא
<b>ויהי מקץ ארבעים יום וארבעים לילה </b>שכלו בעלות השחר של יום ששי בשבת י"ז בתמוז.
@22טו
<b>ואפן וארד מן ההר </b>באותו יום עצמו י"ז בתמוז.
@22יז
<b>ואשברם לעיניכם </b>שלא לחייבכם שהרי כתיב לא יהיה לך אלהים אחרים על פני ואתם עשיתם את העגל.
@22יח
<b>ואתנפל לפני ה' כראשנה ארבעים יום וארבעים לילה </b>מה שפירש"י כאן ויאמר למשה סלחתי כדברך, אינו הכתוב שכתב בפרשת שלח על המרגלים ויאמר ה' סלחתי כדברך אלא הוא לשונו של רש"י. דהא קים לן בי"ז בתמוז תיכף ליצ"מ נעשה העגל והמרגלים לא נשתלחו עד בכ"ט בסיון של אחר כן.
<b>כראשנה </b>לא קאי הוא אואתנפל שהרי עדיין לא בקש עליהם רחמים על העגל אל קאי הוא אארבעים יום וארבעים לילה. כלומר עמדתי בהר <b>ארבעים יום וארבעים לילה </b>בלא אכילה ושתיה כמו שעשיתי פעם ראשונה. וארבעים יום הללו התחילו מתחלת ליל שביעי בשבת י"ח תמוז עד תחלת ליל חמישי בשבת כ"ט באב, ובמ' יום הללו לא עלה בהר אלא נתפלל באהלו שנטה לו מחוץ למחנה כמו שפי' בפרשת תשא.
@22יט
<b>גם בפעם ההיא </b>שהרי כבר נתפלל עליהם בים ובמרה ובמסה.
@22כא
<b>ואת חטאתכם </b>העגל והוא חטאת.
<b>דק לעפר </b>הלמ"ד נקודה בשו"א.
@22כב
<b>ובתבערה </b>הוא קברות התאוה.
<b>ובמסה </b>הוא רפידים, אלא קורא אותם על שם המאורע כדי להוכיחם. ולפי שיש לו לקברות התאוה שני שמות על שם המאורע הזכירו בשניהם.
@22כה
<b>ואתנפל לפני ה' </b>פרש"י אלו הן עצמן האמורים למעלה וכו' וראיה לדבר שכתוב בהם <b>את ארבעים היום ואת ארבעים הלילה </b>כלומר אותם הנזכרים למעלה.
@22כו
<b>ואמר ה' </b>באל"ף דל"ת.
@22כז
<b>אל קשי העם הזה </b>הקו"ף נקודה בשו"א.
@22כח
<b>ומשנאתו אותם </b>וי"ו זה במקום או כמו מן הכשבים ומן העזים, ומקלל אביו ואמו, ומכה אביו ואמו, וכן הרבה. וכן כאן פי' או משנאתו אותם פתה אותם בדברים והוציאם להמיתם.
@11י
@22א
<b>בעת ההיא </b>הוא כ"ט באב הוא שנאמר בפרשת תשא ויאמר ה' אל משה פסל לך וגו'.
<b>ארון עץ </b>פלוגתא בירושלמי חד אמר ארון אחד וחד אמר שנים היו.
@22ב
<b>ושמתם בארון </b>ולא תהיה נושאים עוד על ידיך ולא יהיו עוד על ידיך, ולא יהיו מצויות לך לשברם כמו האחרות.
@22ג
<b>ואעל ההרה </b>בעלות השחר של יום חמישי כ"ט באב והוא שנאמר בפרשת כי תשא וישכם משה בבוקר ויעל אל הר סיני וגו'.
@22ד
<b>ויתנם ה' אלי </b>ביום ג' בשבת בעשרה בתשרי.
@22ה
<b>ואפן וארד מן ההר </b>באותו יום עצמו ביום ג' בשבת עשרה בתשרי והוא שנאמר בפרשת תשא ויהי ברדת משה מן ההר וגו'. ואע"פ שנתעכב קצת יום עשרה בתשרי שירד מן ההר והביא את הלוחות אינו ממנין המ' יום שלישיים שהרי כבר נשלמו הם בעלות השחר של עשרה בתשרי. נמצא תחלת פרישתו ביום שני בשבת שהוא ר"ח סיון של מתן תורה שבו התחיל משה להתענות כדי למרק אכילתו להיות כמלאכי השרת לקבל התורה בטהרה ובעליה אחרונה ביום ה' בשבת בכ"ט באב וסוף תעניותיו ביום שני בשבת בי' בתשרי לכך נהגו העולם להתענות שני וחמישי ושני סדר זה מר"ח סיון עד י' בתשרי. כך מצאתי.
@22ו
<b>ובני ישראל נסעו מבארת </b>כלומר אל תאמרו בתחלת הארבעים שנה במעשה העגל מת אהרן ולא הועילה לו תפלתי שהרי בסוף הארבעים מת הוא בהר ההר באותו זמן כשנסעו בנ"י מבארות בני יעקן שבאו שם ממוסרה כדכתיב בפרשת מסעי ויסעו ממסורות ויחנו בבני יעקן והלכו משם עד הר ההר שם מת אהרן ולא במעשה העגל.
<b>שם מת אהרן </b>אז מת אהרן כמו משם רועה אבן ישראל שפי' מאז. ד"א נמצא במדרש מתוך שהיה קברו בראש ההר היו רואים את קברו כל השמונה מסעות שחזרו עד שבאו למוסרה שנעלם מהם, וחדשו שם צער גדול לאבלו ונדמה להם שמת שם היינו דכתיב <b>שם מת אהרן </b>וגם דבר זה גרם להם לחזור.
@22ח
<b>בעת ההיא הבדיל ה' את שבט הלוי </b>הגזרה היתה בהר סיני אבל משה לא הבדילם עד הקמת המשכן.
@22י
<b>גם בפעם ההיא </b>בפנים מאירות כדי שלא יתחלל שמו שכן התפללתי פן יאמרו יושבי הארץ אשר הוצאתנו משם מבלתי יכולת ה' להביאם וגו'. אבל לאחר שתעברו את הירדן ויהרוג לפניכם שלושים ואחד מלכים וינחילכם את הארץ אם תחטאו לו לא תועיל לכם תפלה לפי שלא יהא שם חלול לומר מבלתי יכולת ה' להביאם וגו' אלא יאמרו כל הגוים על מה עשה ה' ככה ואמרו על אשר עזבו וגו' ויתשם ה' מעל אדמתם.
<b>כימים הראשנים </b>מ' יום ומ' לילה מעלות השחר של כ"ט באב עד עלות השחר של עשרה בתשרי.
@22יא
<b>קום לך למסע </b>הוא שנאמר לך נחה את העם וגו'.
@22טו
<b>ויבחר בזרעם אחריהם בכם </b>בבי"ת, שמה שפירש"י כמו שאתם רואים אתכם חשוקים וכו' לאו אבכם קאי אלא אכיום הזה וכן הפירוש ויבחר בזרעם והוא אתם היינו דכתיב <b>בכם.</b>
@22כ
<b>את ה' אלקיך תירא </b>שלא לעבור על מצות לא תעשה.
<b>אתו תעבד </b>במצות עשה.
<b>ובו תדבק </b>בלב. ד"א לפי שכתב למעלה בסמוך קצת דרכיו של הקב"ה לכך כתב כאן <b>ובו תדבק </b>כלומר תדבק בדרכיו ועשה כמוהו. אבל בפרשת ואתחנן לא כתב שם כלל מדרכיו של הקב"ה לפיכך לא כתב שם אלא אותו תעבוד ובשמו תשבע.
<b>ובשמו תשבע </b>בפה. וא"ת הרי כתיב לא תשא את שם וגו' אלא כשיצרך מתגבר עליך לעבור עבירה אז אתה מותר לישבע בשמו שלא תעבור העבירה כמו שעשה בועז.
@22כא
<b>הוא תהלתך </b>יש לך להתפאר בו כמו שמפרש והולך.
@11יא
@22ב
<b>ואשר לא ראו את מוסר </b>מה שהוא אומר בסמוך.
@22ד
<b>ואשר עשה לחיל מצרים, אשר הציף את מי ים סוף על פניהם ברדפם אחריהם </b>ברדוף המים אחרי המצרים והיינו דכתיב נערמו מים שתרגם אונקלוס חכימו מיא שחכמו והערימו לעשות רצון בוראם לרדוף אחרי המצרים.
@22ה
<b>ואשר עשה לכם במדבר </b>בדבר המן.
@22ו
<b>ואת בתיהם </b>נשיהם ובניהם וטפם.
@22ח
<b>למען תחזקו </b>אינו אומר עשו המצוות למען תחזקו דאין משמשים את הרב על מנת לקבל פרס, אלא ה"ק <b>למען </b>שמור המצות <b>תחזקו </b>וגו' וכן למען תאריכון ימים וגו'.
@22י
<b>כי הארץ אשר אתה בא שמה </b>וגו' צריכים אתם לשמור מצותיו.
<b>כי הארץ אשר אתה בא שמה, לא כארץ מצרים היא, אשר תזרע בה את זרעך </b>וגו' אלא מאי הרי יש לך צורך שישים הקב"ה עיניו עליו תמיד לפיכך והיה אם שמוע תשמע ונתתי מטר ארצכם וגו'.
<b>לא כארץ מצרים היא </b>וגו' פרש"י חם בנה צוען למצרים בנו וחברון לכנען וכו' ומה שפרש"י בפרשת לך֪לך והכנעני אז בארץ שהיה הולך וכובש את ארץ ישראל מזרעו של שם היינו מצד צפונה של א"י שהיא עלתה לחלקו של שם, אבל מקצת דרומה של ארץ ישראל עלתה לחלקו של כנען וכן היתה חברון בנויה כמו שמפרש בפרשת לך֪לך.
@22יא
<b>ארץ הרים ובקעת </b>ואין אדם יכול להשקותה מן הנהרות ולפי שאתם צריכים לי ע"י גשמים בעתם הזהרו במצותי כדי שאתן לכם גשמיכם בעתם.
@22יב
<b>דרש אותה </b>לפקוד את יושביה ולדקדק את מעשיהם.
<b>מרשית השנה </b>חסר אל"ף.
<b>ועד אחרית שנה </b>ברשותו לברך את הפירות אף כשהם בבתיכם וכן אמר יצו ה' אתך את הברכה באסמיך.
@22יד
<b>ואספת דגנך </b>לפי שנאמר והגית בו יומם ולילה שומע אני כמשמעו לכך נאמר <b>ואספת דגנך </b>יש לך רשות להתעסק במלאכתך.
@22טז
<b>פן יפתה לבבכם </b>לשון פתיות כמו ופותה תמית קנאה, כלומר <b>השמרו לכם פן יפתה לבבכם </b>ויעשו פתיות. ואילו היה לשון פיתוי היה לו לומר פן יפותה כמו יפותה קצין.
<b>ועבדתם אלהים אחרים </b>ר' יוסי אומר למה נקרא שמם אלהים שלא ליתן פתחון פה לבאי עולם לומר אילו היו נקראים כמוהו היה בהם צורך. והרי הן נקראים על שמו ואין בהם צורך.
<b>אחרים </b>שהם נעשו אחרים, אם הוא משל זהב ונצטרך בעליו מחליפו ועושהו אחר משל כסף ואם היה משל כסף עושהו אחר משל נחושת.
@22יז
<b>ואבדתם </b>לשון גלות כמו האובדים בארץ אשור.
@22יח
<b>על לבבכם </b>אצל לבבכם כמו וסכות על הארון, ונתת על הכפורת, והוא ששנו רבותינו שתהא שימה כנגד הלב.
@22כא
<b>למען ירבו ימיכם וימי בניכם </b>אף נשים חייבות במזוזה משום דאינהו נמי בעי חיי.
@22כב
<b>כי אם שמר תשמרון, כי </b>במקום אלא דלעיל קאי ואבדתם מהרה פירוש אם אבוד תאבדון מהרה ע"י פיתוי לבבכם דעו כי לא תכנסו שם עוד אלא <b>אם שמר תשמרון.</b>
שלימא סדרא דפרשת עקב
@22כו
<b>ראה אנכי נתן לפניכם </b>עד כאן הוכיחם על יראת שמים מכאן ואילך מתחיל לסדר לפניהם את המצות.
@22כט
<b>ונתת את הברכה </b>בפה כמו שמפרש בפרשת תבא דוגמא ונתן אותם על ראש השעיר.
<b>על הר גרזים </b>בסמוך, וכן וסכות על הארון ונתת על המערכת.
@22ל
<b>אחרי דרך מבוא השמש, אחרי </b>עברת הירדן ב<b>דרך מבוא השמש. </b>מה שפירש"י הרבה והלאה למרחוק לאו רחוק ביותר אלא ששים מיל מן הירדן ובאותו יום עצמו שעברו את הירדן אחר שעשו את המצות המוטלות בהר גריזים ובהר עיבל באו להם ולנו בגלגל כמו שמפורש ביהושע ובמסכת סוטה.
<b>מול הגלגל </b>כתב לך באיזה מקום מן ההרים לפי שההרים ארוכים.
@11יב
@22א
<b>אלה החקים </b>כ"מ שנאמר בו אלה פסל את הראשונים אף כאן המקומות הראשונים כגון הר גריזים והר עיבל צריכין אתם ומצווין אתם לקיים אבל המקומות שעבדו שם הגויים אבד תאבדון.
@22ב
<b>אבד תאבדון את כל המקמות </b>בכלים שנשתמשו בהם לעבודת כוכבים הכתוב מדבר דאילו המקומות אי אפשר לאבדן ועוד דקרקע עולם אינה נאסרת כדמפרש ואזיל.
<b>את אלהיהם על ההרים </b>ודרשו רבותינו ולא ההרים אלהיהם.
<b>את אלהיהם </b>חסר וי"ו ומוסב הוא לעיל. ואם תאמר אלהיהם על ההרים אשר עבדו שם הגויים את אלהיהם.
@22ג
<b>ונתצתם את מזבחתם </b>אהדריה קרא בשביל <b>ואבדתם את שמם. ואשריהם תשרפון באש </b>ובפרשת ואתחנן כתיב ואשריהם תגדעון ואמרו רבותינו כשנטעו ואחר עבדו מגדע מה שנוסף אחר שעבדו וכשנטעו אחר העבודה כולו בשריפה.
<b>ופסילי אלהיהם תגדעון </b>ובפרשת ואתחנן כתיב ופסילי אלהיהם תשרפון באש לומר אילן שפסלו במחובר וגדעו נוטל מה שגדעו היינו תגדעון אבל פסול שנפסל כולו בתלוש ישרף. ד"א ליתן כאן וכאן גדיעה ושריפה שאם ישרפנו בלא גדיעה שמא לא ישרפנו כולו ואם יגדענו בלא שרפה הרי יעמידנו.
<b>ואשריהם תשרפון באש </b>ע"י שארץ כנען היתה מוחזקת להם לישראל מאת הקב"ה ובשעה שאמרו בעגל אלה אלהיך ישראל אוו לאלוהות הרבה ונעשו כל העבודת כוכבים שבארץ כנען משל ישראל ועבודת כוכבים של ישראל אין לה בטול עולמית.
<b>ואבדתם את שמם </b>כמו שמצינו מוסבות שם.
@22ד
<b>לא תעשון כן </b>לזבוח להקב"ה בכל המקומות.
@22ה
<b>כי אם אל המקום אשר יבחר </b>לא פי' המקום לפי שהשכינה שרתה בכמה מקומות כמו גלגל שילה נוב וגבעון ובית עולמים וחייב אדם לשנות לתלמידו דרך קצרה.
@22ז
<b>ואכלתם שם </b>כהנים ולוים.
<b>אתם ובתיכם </b>לא נאמר והלוי לפי שפרשה זו נאמרה לענין קודם שנתחלקה הארץ שאין הישראל מוזהר על הלוי לפי שאין לו נחלה יותר מהלוי אבל למטה שנאמר בו והניח לכם מכל אויבכם מסביב וישבתם לבטח מזהיר על הלוים.
@22ח
<b>לא תעשון ככל אשר אנחנו עשים </b>וגו' תלה הכתוב איסור הבמות בבנין הבית לפי שעדיין לא נבנה הבית ולא נחו מאויביהם והיו טרודים במלחמה והיו יראים לבא כולם לעשות קרבנותיהם במקום אחד וכן כתיב בסמוך והניח לכם מכל אויביכם וגו' והיה המקום אשר יבחר וגו', וכן אמר דוד ויהי כי ישב המלך בביתו וה' הניח לו מכל אויביו מסביב ויאמר המלך אל נתן הנה אנכי יושב בבית ארזים וארון האלוקים יושב בתוך היריעה ועתה הניח ה' לי מסביב אין שטן ואין פגע רע ועתה הנני אומר לבנות בית וגו'.
<b>איש כל הישר בעיניו </b>כמו שפירש"י, ואין לפרש <b>כל הישר בעיניו </b>לומר שהיו עושין כל איש במה בראש גגו או בחצרו שהרי במדבר נאסרו הבמות כדכתיב ואל פתח אהל מועד לא הביאו וגו'.
@22ט
<b>אל המנוחה </b>כשיניח הקב"ה אתכם מכל אויביכם מסביב.
<b>ואל הנחלה </b>שתעברו את הירדן ותירשו את הארץ.
@22יג
<b>השמר לך פן תעלה </b>וגו' מה שהחמיר הכתוב כל כך לאסור הבמות משנבנה בית עולמים היינו שעל ידי הבמות גרמו להם לישראל שנמנעו לעלות לרגל ומזבחים ומקטרים בבמות, ומשהתחילו לזבוח ולקטר בבמות עוד הוסיפו למעול מעל לזבוח ולקטר לעגלים שבבית אל ושבדן.
@22טו
<b>תזבח ואכלת בשר </b>פרש"י אין לך בהם היתר גזה, כלומר הגוזז עובר בלא תגזוז אבל הגזה מותרת בהנאה כדאמרינן התם שער של בכור שהניחו בחלון ומת מותר. ועוד פרש"י אין לך בהן היתר חלב כאן משמע שהחלב אסור בהנאה מן התורה ובמעילה אמרינן חלב המוקדשין וביצת תורין לא נהנין ולא מועלין ומדלא מועלין אלמא ליכא איסורא מדאורייתא אלא מדרבנן אלא י"ל אם היתה חולבת בשעה שהקדישה החלב אסור אף דאורייתא אבל כשאינה חולבת בשעת הקדש אינו אסור אלא מדרבנן.
<b>הטמא והטהור [יחדיו] יאכלנו </b>בין טמא בין טהור רשאין לאכלו מה שאין כן קודם שנפל בו מום שהטמא האוכלו חייב כרת.
@22טז
<b>רק הדם לא תאכלו </b>אעפ"י שע"י פדיון אני מתיר לך הבשר שהיתה אסורה מתחלה הדם אין אני מתיר לך, והוא הדין לחלב שאינו מותר אלא נקט ליה דם משום דאית ביה מילי אחריני שהדם נוהג בבהמה חיה ועוף בין טמאים בין טהורים וחלב אינו נוהג אלא בבהמה טהורה בלבד פרק כל הבשר.
@22יז
<b>לא תוכל </b>פרש"י רבי יהושע בן קרחה אומר יכול אתה אבל אינך רשאי כיוצא בו ואת היבוסי וגו' לפי שכרת להם אברהם ברית כשלקח מהם מערת המכפלה לא יבוסים היו אלא חתים היו אלא על שם העיר ששמה יבוס, כך מפורש בפרקי דר' אליעזר. ומה שפרש"י בספר שמואל ואת היבוסי מזרעו של אבימלך היו היינו דלא כרבי יהושע, ואף כי כתוב אם תשקור לי ולניני ולנכדי וכבר עברו אותן דורות בימי דוד מ"מ רואין היו השבועה כתובה על הפסחים וסבורין שעדיין השבועה קיימת.
<b>לאכל בשעריך מעשר דגנך </b>עם הלויים מדבר במעשר ראשון ועם ישראל במעשר שני.
<b>ובכרת בקרך וצאנך </b>והלא הבכור אינו נאכל אלא לכהנים והאי קרא בישראל כתיב אלא מפרישין היו ממנו שני ולדות הראשון של בהמה הבכור לכהן, והשני להם, ודרכן של ישראל לאכול בירושלים את שלהם כעין מעשר שני. ד"א בנקבות בכורות הכתוב מדבר ודרכן של ישראל לאכלן בירושלים ובירושלמי פלוגתא מהני תרי לישני. ד"א בבכור ממש דבר הכתוב ועם הכהנים מדבר כי הכהנים וגם הלויים בכלל ישראל הם כמו לפני ה' אלוקיך תאכלנו שפירושו מי שחייב לאכלו.
@22יט
<b>כל ימיך </b>אף בשמיטין ויובלות.
<b>על אדמתך </b>הואיל ויש לישראל נחלה בארץ וללוי אין נחלה צריך שיתנו עיניהם עליהם בשעה שהם שרויין על אדמתן אבל בגולה לא שכשם שאין ללוי נחלה כך אין לישראל נחלה.
@22כ
<b>כי ירחיב </b>פרשה זו נאמרה כבר למעלה וחזר ושנאה לפי שנאמר בה למטה ועשית עולותיך. ד"א לפי שכל מה שכתב בה תדיר הוא בכל יום וחזר ושנאן כדי שיהיו רגילין ובקיאים בו.
<b>כאשר דבר לך </b>והיכן דבר ושתי את גבולך וגו'.
<b>ואמרת אכלה בשר </b>מכאן שלא יהא אדם לוקח ליטרא בשר אלא אם כן נמלך תחלה.
<b>כי תאוה נפשך </b>כי במקום אם.
@22כא
<b>כי ירחק ממך המקום </b>על אותן שאינן מארץ כנען הכתוב מדבר ואעפ"כ דינם כמשפט שעריך.
@22כב
<b>הטמא והטהור יחדיו </b>אינו אומר שיאכלוהו בקערה אחת אלא כל אחד יאכל בפני עצמו דוגמא ויענו כל העם יחדו וגו'.
@22כו
<b>תשא ובאת אל המקום </b>הוא שאנו אומרים בתפלה במודעות והשיאנו ה' אלקינו את ברכת מועדיך וכו'.
@22כז
<b>ודם זבחיך </b>שלמיך.
<b>והבשר תאכל </b>הכהן את הראוי לו וישראל את הראוי לו.
@22כט
<b>כי יכרית </b>וגו' נסמכה פרשה זו כאן שהרי אם לא יכרית את הגויים לא ירחיב את גבולך.
<b>לרשת אותם מפניך </b>תיבת <b>מפניך </b>קאי אכי יכרית.
@22לא
<b>אשר שנא </b>אפי' אתה עובד הקב"ה באותה עבודה שהם עובדים את אלהיהם אתה מכעיסו.
@11יג
@22א
<b>לא תסף עליו </b>הסמ"ך נקודה בצרי.
<b>עליו </b>מן הבקר ומן הצאן והתורים ובני יונה תקריבו את קרבנכם ולא תוסף עליו להקריב בניך ובנותיך.
<b>ולא תגרע ממנו </b>מן המינים שהכשרתי לך לקרבן.
@22ב
<b>כי יקום בקרבך נביא </b>נסמכה כאן בשביל עבודת כוכבים שדבר בה בסמוך.
@22ג
<b>ובא האות והמופת </b>וי"ו במקום או, כלומר או המופת דוגמא מכה אביו ואמו, ועוד הרבה. תניא אר"ע ח"ו שהקב"ה מעמיד חמה לעוברי רצונו אלא בנביא שמתחלתו היה נביא אמת ולבסוף נביא שקר כגון חנניה בן עזור דבר הכתוב והכי קאמר קרא אם יקום בקרבך נביא אמת ובעוד שהוא נביא אמת ונתן לך אות או מופת על דברים שאמר לו הקב"ה <b>ובא האות והמופת </b>שאמר ואח"כ נעשה נביא שקר ואומר לך עבוד עבודת כוכבים ויכול אתה לסמוך עליו בהרבה אותות שראית על ידו לכך נאמר לא תשמע אל דברי הנביא ההוא, וא"ת מאחר שסופו לקלקל למה נתן הקב"ה את רוחו עליו להיותו נביא אמת פן יטעה את בניו. תשובה לדבר כי מנסה ה' אלוקיכם אתכם וגו' וכ"ש אם יעשה האות ע"י מכשפות או ע"י אחיזת עיניים או ע"י גנבה כגון ששמע דברי נביא אמת והלך הוא ואמר כן בשם עבודת כוכבים לא תשמע לו אלא אחרי ה' אלוקיכם תלכו.
@22ד
<b>לא תשמע אל דברי הנביא ההוא </b>ואין הדין נותן להיות האות שלו גדול מן הצווי שלי שהרי מעכשיו אני מזהירכם ומצוה אתכם על זאת.
<b>כי מנסה </b>כבר פירשתי כי אין נסיון בשביל הקב"ה כי הכל גלוי לפניו.
<b>הישכם </b>היו"ד נקודה בחיר"ק.
@22ו
<b>כי דבר סרה </b>דברים כדי להסיר אתכם מיראתו, אזהרה למדיח מנין תלמוד לומר לא ישמע על פיך.
@22ז
<b>אחיך בן אמך </b>הוא הדין לבן אביך אלא דבר הכתוב בהווה לפי שהוא אוהבו ורגיל אצלו יותר מן אחיו בן אביו לפי שאינו חולק עמו בנחלה.
@22ט
<b>לא תאבה לו </b>פרש"י לא תהי תאב לו לא תאהבנו לפי שנאמר ואהבת לרעך כמוך, את זה לא תאהב <b>ולא תשמע אליו </b>בהתחננו על נפשו למחול לו, לפי שנאמר עזוב תעזוב עמו לזה לא תעזוב עמו. פרש"י נקט ליה לשון הברייתא והתרגום משבק תשבוק מה די בלבך עלוהי ותפרק עמיה פי' בשונא דעלמא אתה חייב לעזוב שנאתו אבל לזה המסית לא תעזוב שנאתו ולא תאבה לו.
@22יא
<b> באבנים ומת </b>עד שימות, מלמד שאם לא מת בראשונים ימות בשניה. אזהרה להדיוט המסית מנין ת"ל וכל העם ישמעו ויראו ולא יוסיפו לעשות וגו'.
@22יח
<b>ולא ידבק בידך מאומה מן החרם </b>שלא תהא נראה מתכוין להנאתך לשלול שלל ולבוז בז.
<b>ורחמך </b>החי"ת בפתח והמ"ם בשוא.
<b>והרבך </b>למלאת חסרון בעיר אחרת.
@11יד
@22א
<b>בנים אתם </b>נסמכה פרשה זו לכאן להזהיר שלא יתגודדו לפי שמא יש במתי עיר הנדחת אב או בן או אח או שום קרוב.
<b>בנים אתם לה' אלקיכם </b>לפיכך לא תתגודדו על מה שיארע לכם אפי' אינך מבין מדוע אירע לך כך אלא סמוך עליו כי כל מעשיו של הקב"ה לטובה כמו הקטנים שאינם מבינים מעשה אביהם אלא סומכים הם עליו.
<b>ולא תשימו קרחה בין עיניכם למת </b>אם מת אביכם לא תתגודדו ולא תעשו קרחה ואל תצטערו יותר מדאי כי אינכם יתומים בכך שהרי יש לכם אב גדול חי וקיים הוא הקב"ה, ועוד כי עם קדוש אתה ואינך רשאי לנוול עצמך.
@22ג
<b>לא תאכל כל תועבה </b>סמכו כאן לפי שכתוב למעלה כי עם קדוש אתה לה' אלוקיך ותהיו מובדלים מן הכנענים האוכלים טומאות ותועבות רק תאכל טהרות.
<b>[כל תועבה </b>שום תועבה].
@22ה
<b>איל </b>ציר"ף בלע"ז.
<b>צבי </b>צברי"ל שולבי"א.
<b>ויחמור </b>ביבר"א כדאמרינן בבכורות הני ביעי דיחמורא.
<b>אקו </b>אשטנבו"ק.
<b>דישון </b>שגל"א.
<b>תאו </b>שוליי"א תאו הוא תוא.
<b>זמר </b>לא איתפרש.
@22ו
<b>וכל בהמה מפרסת פרסה </b>אע"פ שמנאן בשמן הואיל ואינך בקי בשמותיהן נותן לך סימן בהן להבדיל הטהורות מן הטמאות.
<b>מפרסת פרסה ושסעת שסע שתי פרסות מעלת גרה </b>שלש סימנין הם אין לה פרסה כגון כלב וחתול אסורה, ואם היא שסועה ואינה מעלת גרה כגון חזיר אסורה ואפילו יש לה פרסה כיון שאינה שסועה כגון סוס וחמור אסורה. ואם היא מעלת גרה ואין לה פרסה כגון גמל ארנבת ושפן אסורה.
@22ח
<b>ולא גרה </b>חסר הוא והוא כמו ולא יגר גרה. או כמו ולא לו גרה.
<b>ובנבלתם לא תגעו </b>כדי לאכול מהם, כמו בכל קודש לא תגע דמפקינן מיניה אזהרה לאוכל וכפל מלה הוא, ונראין הדברים דאי ס"ד על הנגיעה נזהר למה הוזהר על האכילה.
@22י
<b>טמא הוא לכם </b>מאוס ונתעב לשון ככה יאכלו בני ישראל את לחמם טמא, ואין לפרש טומאה ממש שהרי אין טומאה בדגים.
@22יא
<b>כל צפור טהרה </b>כל מקום שנאמר צפור בטהור הכתוב מדבר אמר רב יצחק עוף טהור נקרא עוף ונקרא צפור והטמא אינו נקרא אלא עוף בלבד.
@22יב
<b>וזה אשר לא תאכלו </b>פרש"י לאסור את השחוטה בת"כ מפני שהיא קצרה.
@22יג
<b>ראה דיה איה דאה </b>ארבעתן אחד הן כיצד הואיל וכתב כאן למינה גבי דיה כמו שכתב בפ' שמיני גבי איה ש"מ איה ודיה אחת הן. דאי ס"ד תרי נינהו מיכדי משנה תורה קאתי לאוסופי א"כ ה"ל למכתב הכא למינה גבי איה, וראה ודאה אחת הן דמשנה תורה לאוסופי קא אתי ואי לאו דדאה היא חדא מהני תלת הוה מני לה הכא. ודאה ודיה אחת הן דאמרינן למה נקרא שמה ראה שרואה ביותר שעומדת כאן ורואה בא"י את הנבלות. ואיה כמו כן רואה ביותר כדכתיב ולא שזפתו עין איה אלמא ארבעתן חדא נינהו וד' שמות יש להם, וסימן דלא ליטעי בין דאה לראה, רר בשרו בפ' ראה ראה ברי"ש.
@22טו
<b>ואת בת היענה </b>הוא הדין ליענה עצמה אלא דנקט ליה קרא <b>בת </b>לפי שאינה ראויה לאכילה אלא כשהיא קטנה אבל כשהיא גדולה אין בשרה ראוי לאכילה שהיא קשה כעץ.
@22כ
<b>כל עוף טהור תאכלו </b>לפי פשוטו להביא חגבים טהורים שלא הזכיר כאן.
@22כא
<b>לא תאכלו כל נבלה </b>אפילו נבלת בהמה חיה ועוף טהור ודגים טמאים ואהדריה קרא שלא ליתן פתחון פה לבעל דין לחלוק ולומר לא הזהיר אכילת נבלה רק נבלת בהמה חיה ועופות טהורים.
<b>כל נבלה </b>שום נבלה דוגמא לא תאכל כל תועבה לא תעשה כל מלאכה.
<b>או מכר לנכרי </b>הלמ"ד בשוא.
<b>לא תבשל גדי </b>כתבו כאן ע"י שהוא כשר.
@22כב
<b>עשר תעשר </b>נסמכה פרשה זו כאן לפי שאסר למעלה אכילת הטומאה בא אחריו לאסור לאכול בבשר ובדגן ותירוש ויצהר הקדוש רק במקום הנבחר.
<b>עשר תעשר </b>לרבות סחורה [תנחומא]. ד"א <b>עשר תעשר </b>יכול כל דבר שגדולו מן הארץ כגון סטים וקוצה יהיו חייבים במעשר ת"ל עשר תעשר ואכלת יכול אפילו דבש וחלב יהיו חייבים במעשר ת"ל היצא השדה שנה שנה.
<b>היצא השדה </b>למעט עציץ שאינו נקוב שאינו יונק מן השדה. כבר נאמרה פרשה זו שלש פעמים וכל פעם שנשנית לדבר שנתחדש בה נשנית כמו שפרש"י, ועכשיו נשנית לענין חלול מעשר שני כדכתיב ונתת בכסף.
@22כג
<b>למען תלמד ליראה </b>תהיה רגיל כמו עגלה מלומדה פרא למוד מדבר שכשתעלה לרגל לאכול מעשר שני שלך ותראה כהנים בעבודתם ולוים בשירם וישראל במעמדם וסנהדרין יושבים ודנים דינים ישרים ומורים הוראות שמשם הוראה יוצאה לכל ישראל ת"ל <b>ליראה את ה' אלקיך.</b>
@22כה
<b>וצרת הכסף בידך </b>הדל"ת בשו"א.
@22כז
<b>והלוי אשר בשעריך </b>ולא לחזור אחר לוי אחר.
<b>לא תעזבנו </b>כבר הזהיר עליו בעשה ולאו וחזר כאן באזהרתו לומר לך לא תהא סבור לצאת בו ידי חובה במעשר לבדו אם אינו מספיק לו.
@22כח
<b>תוציא את כל מעשר </b>וגו' בשלש שנים תוציא כל המעשרות כיצד בשנה ראשונה של שמטה מעשר ראשון ללוי מעשר שני לאכול לבעל הבית בירושלים וכן בשנה שניה ובשנה שלישית מעשר ראשון ללוי ומעשר עני לחלק לעניים כדנפקת לן משנה שלישית שנת המעשר שנה שאין בה אלא אחד משני מעשרות וזהו מעשר ראשון אבל מכל מקום צריך ליתן מעשר עני במקום מעשר שני הרי לסוף ג' שנים תוציא כל המעשרות שיש לך להוציא מעשר ראשון מעשר שני מעשר עני.
<b>והנחת בשעריך </b>במעשר שני אמרתי לך לעלותו לירושלים אבל במעשר עני <b>והנחתו בשעריך.</b>
@11טו
@22א
<b>מקץ שבע שנים </b>מסוף אין דין השמטה נוהגת אלא בשנה אחרונה של שבע שנים. נסמכה פרשה זו כאן לפי שאמר למעלה מעשר עני ניתן ליתום ולאלמנה בא ולמד על השמטה כך.
@22ב
<b>וזה דבר השמטה </b>אפילו <b>דבר השמיטה </b>משמטת אם אדם חייב לחבירו שבועה השביעית משמטת.
<b>שמוט כל בעל משה ידו </b>מלוה היא משמטת ולא גזל ופקדון.
<b>לא יגש </b>המשה <b>את רעהו ואת אחיו כי קרא </b>הלוה <b>שמטה </b>לשדותיו לשם שמים ואין לו במה יפרע ואינו זורע ואינו קוצר, אבל בשאר שנים אדם זורע וקוצר ואם המלוה דוחקו אומר לו המתן לי עד שאמכור את תבואתי.
<b>כי קרא שמטה </b>כי פגע זמן השמטה לשון מקרא קודש.
@22ג
<b>את הנכרי </b>שזורע וקוצר ובוצר שיכול למכור ולשלם אותו <b>תגש.</b>
<b>את אחיך תשמט ידך </b>ולא המוסר שטרותיו לב"ד מכאן אמרו הלל הזקן התקין פרוסבול מפני תקון העולם שראה את העם שנמנעו מלהלוות זה את זה ועברו על מה שכתוב בתורה, וזהו גופו של פרוסבול מוסרני לכם פלוני ופלוני הדיינין שבמקום פלוני כל חוב שיש לי שאגבנו כל זמן שארצה והדיינין והעדים חותמין למטה ושוב אין שמטה משמטת הלואתו שהרי כאילו גבו ב"ד חובו של זה ולא קרינן ביה לא יגוש.
@22ד
<b>אפס כי לא יהיה בך אביון </b>אם תשמרו שמטין ויובלין כי העניים המוכרים את עצמן ואת בנותיהן חוזרין בשמטה, ואם יש עליו חוב משמיטין אותו וביובל חוזרין נחלותיו וממכריו ונמצא שלא יהיה בך אביון.
<b>כי ברך יברכך </b>אלא ברך יברכך, וללוה ולמלוה קאי הלוה כמו שפי' והמלוה אעפ"י שהוא משמט הלואותיו.
<b>כי לא יהיה בך אביון כי ברך יברכך </b>ולא תפסיד בכך כלום, ואם תאמר א"כ ישובו לי הלואותי שהשביעית משמטתן לכך נאמר והעבטת גויים רבים שתוכל ליפרע מהם. וא"ת אינם מסורים בידי לגוש לכך נאמר ומשלת בגויים רבים ובך לא ימשולו.
@22ו
<b>ברכך כאשר דבר לך </b>והיכן דבר ברוך תהיה מכל העמים.
@22ז
<b>ולא תקפץ </b>ולא תסגור כמו קפצה פיה.
@22ח
<b>והעבט תעביטנו </b>קח את עבוטו להלוות לו עליו.
@22ט
<b>קרבה שנת השבע </b>שצויתיך שדך לא תזרע וכרמך לא תזמור ולפיכך <b>ורעה עינך </b>וגו'.
@22י
<b>ולא ירע לבבך בתתך לו </b>אל יעלה על לבבך שתהיה בכך חסר <b>כי בגלל הדבר הזה יברכך </b>וגו'.
@22יא
<b>כי לא יחדל אביון </b>ולמעלה שכתב בו אפס כי לא יהיה בך אביון על תנאי הוא אומר כי לא יהיה בך אביון רק אם שמוע תשמע, וכאן שהוא אומר <b>כי לא יחדל </b>מכאן לשון שמא הוא. בפ' זו יש ארבע כי משמשים בד' לשונות. כי יהיה בך אביון לשון אם, כי פתוח תפתח לשון אלא, כי בגלל הדבר הזה לשון דהא.
<b>כי לא יחדל אביון </b>לשון שמא הוא שמא לא תכשירו מעשיכם בכל הצורך.
<b>לאחיך </b>הקרוב קודם.
<b>לעניך </b>ממשפחתך.
<b>ולאבינך בארצך </b>שבעירך קודמים.
@22יב
<b>כי ימכר </b>נסמכה פרשה זו כאן לפי שהענין למעלה ולמטה מדבר בעני.
<b>ועבדך </b>ולא ליורש.
<b>תשלחנו חפשי מעמך </b>חלה ונתרפא יכול יחזיר לו שכר בטלנותו ת"ל ובשביעית יצא לחפשי חנם.
@22יד
<b>מצאנך מגרנך ומיקבך </b>לחם יין ובשר שהרי במכרוהו ב"ד הכתוב מדבר ואין לו כלום כי ב"ד שלמו דמי מכירתו בגנבת ובמה יתפרנס אם לא תעניק לו.
@22יז
<b>ונתת באזנו ובדלת </b>הדלת של עץ ונוח לנקוב כנגדו יותר מכנגד האבן.
@22יח
<b>לא יקשה בעינך בשלחך אתו חפשי </b>ובהענקה <b>מעמך.</b>
<b>כי משנה שכר שכיר עבדך </b>שהרי דין זמן שכיר שלש שנים כדכתיב בשלש שנים כשני שכיר ונקלה כבוד מואב, וזה עבד שש שנים. ד"א סרסהו כי משנה שש שנים עבדך כלומר שני פעמים שלש שנים שהן שש שנים. דהא בנרצע מישתעי קרא והשעבוד אחרון לאו שש שנים דוקא אלא פעמים פחות ולפעמים יותר.
<b>וברכך ה' אלקיך </b>בכל מקום שאומר להם הקב"ה לישראל שיוותרו משלהם לשום מצוה בו מבטיח להם שלא יהיו חסרים בכך כי יברכם במעשה ידיהם.
@22יט
<b>כל הבכור </b>סמכו כאן ע"י שדבר למעלה בדין עבד עברי וכאן <b>לא תעבד בבכר שורך</b> ופרשה זו של בכור נשנית כאן לחדש בה דין בכור בעל מום.
<b>אשר יולד </b>פרט ליוצא דופן.
<b>הזכר תקדיש </b>נהוג בו דין קדושה כיצד <b>לא תעבד </b>בו <b>ולא תגז </b>אותו, שהרי אינו שלך אלא לאכלו לפני ה' לאחר זריקת דמו והקטרת אימוריו ואינו טעון נסכים ולא סמיכה ולא תנופה חי ושחוט.
@22כא
<b>כל מום רע </b>להביא נולד בעל מום ממעי אמו.
<b>לא תזבחנו </b>לפי שנאמר להלן לי הוא, שומע אני בין תם בין בעל מום לכך נאמר <b>לא תזבחנו.</b>
@22כב
<b>בשעריך תאכלנו </b>לכהן הוא אומר.
<b>הטמא והטהור </b>כבר פירשתי למעלה בפרשה זו.
@11טז
@22א
<b>שמור </b>המתן.
<b>את חדש האביב </b>חדש ניסן נקרא חדש האביב על שם שהתבואות שנקראו אביב מתבשלות בו והם שעורים כדכתיב כי השעורה אביב.
<b>ועשית פסח </b>אהדריה קרא בשביל לא תוכל לזבוח את הפסח.
<b>ממצרים לילה </b>תיבת לילה קאי אועשית פסח.
@22ג
<b>לא תאכל עליו חמץ </b>עמו כמו ראשו על כרעיו ועל קרבו, לא תשחט על חמץ דם זבחי.
<b>שבעת ימים תאכל עליו </b>וגו' בגללו כמו כי עליך הורגנו כל היום כי עליך נשאנו חרפה פי' תאכל מצות בגלל הקרבן הבא לזכרון יצי"מ.
<b>לחם עני </b>דרכו של עני כשנותנים לו מעט קמח אין לו כלי להחם בו המים ללושו ולא פנאי להחמיץ אלא בוללו במעט מים צוננין וזורקו בתנור או בכירה.
<b>כי בחפזון יצאת מארץ מצרים </b>הרי אומר לך שהיה יכול הקב"ה להעמידו במצרים עד שתחמיץ בצק שלהם ויכינו להם צידה הא אינו אלא כדי שיהא זכר לדבר ששבעת ימים תאכל מצות וגו'.
<b>למען תזכר את יום צאתך </b>וגו' לכך אנו אומרים פרשת ציצית שחרית וערבית לפי שיש לנו להזכיר יציאת מצרים ימים ולילות כדתנן בשלהי פ"ק דברכות אמר רבי אלעזר בן עזריה הרי אני כבן שבעים שנה ולא זכיתי שתאמר יציאת מצרים בלילות עד שדרשה בן זומא וכו'.
@22ד
<b>ולא ילין מן הבשר </b>שאם ילין לא יהא נראה זמן קבע אכילתו. כאן פרש"י לפי שלא נאמר אלא בפסח מצרים, חז"ק הרי כתיב בפ' בהעלותך לא תשאירו ממנו עד בוקר ובפ' כי תשא ולא ילין לבקר זבח חג הפסח.
@22ה
<b>לא תוכל לזבח את הפסח </b>הוא הדין לשאר קרבנות אלא משום דכתיב בכל מושבותיכם תאכלו מצות, סד"א אף פסח כן תלמוד לומר לא תוכל לזבח את הפסח. ד"א אעפ"י שכבר הזהיר בכיוצא בזה אהדריה קרא שלא תאמר הואיל וכולו נאכל לזרים שחיטתו בכל מקום קמ"ל.
@22ו
<b>שם תזבח את הפסח </b>לפי שהזכיר הבכור הנאכל במקדש הזכיר אחריו הפסח הנאכל גם במקדש ולפי שהזכיר הפסח הזכיר אחריו החג השני ואחריו גם השלישי אבל יום תרועה ויום העשור לא הזכיר לפי שאין הצבור מתקבצים בהם במקדש.
<b>בערב </b>שומע אני כמשמעו ת"ל <b>מועד צאתך </b>משש שעות ולמעלה וכן הוא אומר ויהי בעצם היום הזה יצאו וגו' ואעפ"י שאין ראיה לדבר לבין הערבים שהוא משש שעות ולמעלה זכר לדבר כי פנה היום כי ינטו צללי ערב.
@22ז
<b>ובשלת </b>לשון הכנת אוכל והזמנה כמו הבשילו אשכלותיה ענבים, לא תבשל גדי בחלב אמו.
@22ח
<b>ששת ימים תאכל מצות </b>אהדריה קרא לפי שהוצא יום שביעי מכלל האחרים, ד"א <b>ששת ימים תאכל מצות </b>אינו אומר להוציא את יום השביעי מכלל האחרים אלא לעיל קאי וה"ק ופנית בבקר והלכת לאהליך וכל הששה ימים הנשארים משם ואילך תאכל מצות.
<b>וביום השביעי </b>ליום ראשון קאי.
<b>עצרת </b>עצור עצמך בו מן הדברים שעצרת עצמך בשאר הימים שעברו.
@22ט
<b>שבעה שבעת </b>אהדריה קרא בשביל <b>מהחל חרמש בקמה תחל לספר </b>ומשום במקום אשר יבחר.
@22י
<b>ועשית חג שבעות </b>כבר פי' בפ' אמור מפני מה לא פירש הכתוב זמנו של חג זה מה שלא עשה כן בשאר מועדים.
@22יב
<b>וזכרת כי עבד היית במצרים </b>בשאר חגים יש מצות שיש להזכיר שבגינן יצאו ישראל ממצרים כגון מצות בפסח, סוכה בחג האסיף, שופר בר"ה, תענית ביום הכפורים, אבל עצרת אין בו שום רמז לפיכך כתוב בו <b>וזכרת.</b>
<b>כי עבד היית במצרים </b>אל תאמר איך אתבטל מן הקציר אלא זכור שלא היה בידך כלום כשחננך הקב"ה ולא היה לך פנאי לנוח ולשמוח לפיכך <b>ושמרת ועשית.</b>
@22יג
<b>חג הסכת </b>אהדריה קרא בשביל במקום אשר יבחר.
<b>באספך מגרנך </b>שבשדה לבית.
<b>ומיקבך </b>שבגת לאוצר.
@22יד
<b>ושמחת בחגך </b>הזכיר למעלה בשבועות שמחה לפי שהוא זמן קציר וזמן שמחה כדכתיב שמחו לפניך כשמחת בקציר, וכ"ש עכשיו בסוכות שאספו הכל מן השדה אבל בפסח לא הזכיר שמחה לפי שעקרו של חג להזכרת הנס של יציאת מצרים הוא ועדיין אין עקר שמחה לקנות תבואה, ועוד שנינו בד' פרקים העולם נדון בפסח על התבואה ושמא יבא ברד או ארבה חסיל שדפון ירקון וילקה אותן.
@22טו
<b>שבעת ימים תחג </b>לפי שהית טרוד בפסח בקציר שעורים ובשבועות בקציר חטים לא הטרחתיך אלא יום אחד אבל בחג הסוכות שהכל בפנים ואין לך טירוד של כלום צריך אתה לחוג שבעת ימים. ד"א ע"י שיש לך בו הרבה להוציא אספת הכל בבית וגם הפרשת מעשר שני ז' ימים תחוג מה שאין כן בפסח ועצרת. ד"א לפי שכל יום ויום רגל בפני עצמו ע"י שהוא חלוק בקרבנותיו <b>שבעת ימים תחג </b>מה שאין כן בפסח אבל שמיני עצרת אין צריך להזכיר בפירוש מסתמא כשיעלה לרגל לשם חג הסוכות הרי שמיני בכלל שהרי כשאלו יוצאים זה נכנס ומטעם זה לא הזכירו הכתוב אף בפ' משפטים ובפ' תשא אבל בפ' אמור ובפ' פנחס דמשתעיין בקרבנות הזכירן בפירוש הואיל והקרבנות חלוקים.
<b>והיית אך שמח </b>פרש"י ולפי תלמודו למדנו מכאן לרבות לילי יום טוב האחרון לשמחה כלומר מ<b>והיית אך שמח </b>לכללו עם שבעת הימים שלפניו, ד<b>אך </b>דהכא לחלק אתא לרבות ליל יום טוב האחרון שיש שמחה לפניו כדאיתא פרק לולב וערבה. ולפי פשוטו <b>והיית אך שמח </b>שכל פירותיך כנוסות לבית ולאוצר מה שאין כן בפסח ובשבועות ולכך כתיב בפסח ופנית בבקר וגו' ואע"פ שמשך זמן שלו ז' ימים.
@22טז
<b>שלוש פעמים בשנה </b>שלא תאמר בחג השבועות ובחג הסוכות שכתוב בהן ושמחת אתה ובנך ובתך וגו' חייב אדם להעלות בנו עמו לרגל אבל בחג המצות שאין שמחה כתיב בו אין האב חייב בו, לכך נאמר <b>שלוש פעמים בשנה יראה כל זכורך. </b>ד"א <b>שלוש פעמים </b>אהדריה קרא בשביל <b>ולא יראה את פני ה' ריקם </b>שהרי למעלה לא נאמר לא יראה אלא בחג המצות.
<b>כל זכורך </b>כל שיכול לעלות עם <b>כל זכורך </b>יצאו מי שמלאכתן בזויה ומאוסה וריחם רע ואינן יכולים לעלות עם חבריהם שהם פטורים כמו שדרשו רבותינו בפרק קמא דחגיגה.
<b>בחג המצות ובחג השבעות </b>מקיש חג השבועות לחג המצות מה חג המצות יש לו תשלומין כל שבעה אף חג השבועות כן.
<b>ובחג הסכות </b>בא ללמדנו שהוא אחרון או שהוא גורם לענין בל תאחר.
שלימא סדרא דפרשת ראה
@22יח
<b>שפטים ושטרים תתן לך בכל שעריך </b>פרשה זו נסמכה כאן לומר לך אעפ"י שאתה חייב ללכת שלש פעמים בשנה למקום הכהנים ושם תשאל מהם משפטים וחוקים כל זה יספיק לך עד שיהא לך שופטים ושוטרים בכל שעריך.
@22יט
<b>לא תטה משפט, ולא תקח שחד </b>למעלה בפרשת משפטים הזהיר על האביון וכאן בסתם.
<b>ולא תקח שחד </b>אף בלא הטיית משפט שהרי כבר הזהיר לא תטה משפט.
<b>ויסלף </b>לשון עוות כמו וסלף בוגדים ישדם.
<b>דברי צדיקם </b>הם בעלי הדין דוגמא והצדיקו את הצדיק.
@22כ
<b>צדק צדק תרדף </b>עם בעלי הדין מדבר.
@22כא
<b>לא תטע לך אשרה </b>נסמכה לכאן לומר כי הדין נותן שיתחיל השופט לדקדק תחלה על עבודת כוכבים המפורסמת. כאן פרש"י אזהרה לנוטע אילן וכו' כלומר מ<b>לא תטע </b>נפקא לן נוטע אילן. ומ<b>כל עץ </b>נפקא לן בונה בית כלומר מכל עץ אפי' תלוש ולבסוף חברו.
<b>אצל המזבח </b>שהרי דרכם לעשות לך אצל מזבח של עבודת כוכבים כמו שמפורש גבי גדעון, ועוד שלא יהא נראה בבואם להקריב למזבח כאילו הם באים לעבוד האשרה כדכתיב ואשריהם על עץ רענן.
@11יז
@22א
<b>לא תזבח </b>לאחר שהזכיר איסור מצבה ואשרה הזכיר איסור זבח.
@22ב
<b>כי ימצא </b>אחר שהזכיר אזהרת אשרה ואיסור זבח שב להזהיר היחיד על עבודת כוכבים.
@22ה
<b>אל שעריך </b>לפי הפשט הוא מקום המשפט כדי שלא יהא התובע טורח ומחזר אחר הנתבע אלא ישב ויצפה אותו מתי יעבור שם שהרי אינו יכול להשמט מלעבור על ידי דרך השער. וכן מצינו ובועז עלה השער וישב שם והנה הגואל עובר אשר דבר בועז.
<b>וסקלתם באבנים </b>הוא או היא דוגמא באש ישרפו אותו ואתהן.
@22ו
<b>על פי שנים עדים </b>וגו' לפי שנאמר למעלה והוגד לך ושמעת כתב לך כאן אעפ"י כן לא יומת רק <b>על פי שנים, או שלשה עדים.</b>
<b>[על פי שנים עדים או שלשה </b>זו ואצ"ל זו קתני].
<b>יומת המת </b>העתיד להיות מת דוגמא שמצינו על יעקב ויוסף ומשה הנה אנכי מת.
<b>על פי עד אחד </b>ואם תאמר מאי אשמעינן הא קים לן דאפילו לגבי ממון אין עד אחד מהימן כ"ש גבי נפשות אלא י"ל דעונש דין נפשות חמור [לעדים] וסד"א דעד אחד מהימן קמ"ל.
@22ח
<b>כי יפלא </b>יתכסה מתיבות שיש להם שני פנים בפירושם שהרי מצינו כי יפליא נדר, כי יפליא לנדור, שפתרונם לשון פירוש דוגמא דשן לדשנו. מחלצות ואחלצה צוררי ריקם, וכן הרבה.
<b>ממך דבר </b>עם הדיין מדבר אפילו אם נעלם ממך הדין שבא לפניך להמית המת ע"י העדות של השנים או השלושה לכך סמכו כאן.
<b>בין דם לדם, בין נגע לנגע </b>תרגום ירושלמי בין דם לדם בין דם קטולין לדם בתולים. ובין מכתש סגיר למכתש נתקא. קטול"א היא מאכלת.
<b>[</b>הגה"ה זו מצאתי בגליון: כי יפלא ממך דבר בין דם לדם וגו' ודרשינן שמיירי בין בנגעי אדם בין בנגעי בגדים ואמרינן במסכת סנהדרין זקן ממרא עד שימרה בדבר שזדונו כרת ושגגתו חטאת וקאמרינן על זה דבנגעים מצי משכחת לה שזדונו כרת. וקשה בשלמא בין דם לדם משכחת לה שטהר דם נדה טמא, בין נגע לנגע בנגעי אדם משכחת לה שטיהר כהן מצורע ועבד עבודה שהוא בכרת, וכן בנגעי בתים, אלא נגעי בגדים היכי משכחת לה אילימא דטיהר בגד שיש בו נגע ונגע בו כהן ועבד עבודה אין לה טומאה שהיא בכרת דאין טומאה בכרת אלא בטומאה שיוצא מגופו דומיא דנכנס במקדש ושרץ בידו דאין עליו אלא מלקות וי"ל דהדבר תלוי על מה דאמרינן במכילתא במסכת נזיר דבגד שיש בו נגע אסור בהנאה וכיון שאסור בהנאה אינו שווה פרוטה וכן משכחת לה כגון דקדש אדם אשה בבגד שיש בו נגע והלכה וקבלה קדושין מאחר. ומחלוקת יש בין חכמים לזקן ממרא שחכמים מטמאין את הבגד ואסר בהנאה ומקודשת לשני והוי בכרת לראשון שהיא אשת איש לו או איפכא. ע"כ הגה"ה].
@22ט
<b>ובאת אל הכהנים </b>תשובה למיני ישראל שפוקרין בדברי חכמים אם נתנה התורה ככתבה ולא לענין אחר למה הוצרך לבא לירושלים.
@22יב
<b>העמד לשרת </b>אין שירות אלא מעומד.
@22טו
<b>שום תשים </b>כשהזכיר השופט פי' המשפטים שהוא חייב לשמור.
<b>אשר יבחר ה' </b>על פי נביא או על פי אורים ותומים.
<b>לא תוכל </b>יכול אתה אבל אינך רשאי.
<b>לתת עליך איש נכרי </b>פן יסיתך לעבוד יראתו.
@22טז
<b>וה' אמר לכם לא תספון </b>מצוה היתה ולא נכתבה.
@22יז
<b>וזהב לא ירבה לו </b>פרש"י אלא כדי ליתן לאפסניא שלו, לשון הוצאה בלשון יוני.
@22יח
<b>מלפני הכהנים </b>פי' <b>מלפני הכהנים </b>יקחנה ויעתיק ממנה.
@22כ
<b>לבלתי רום לבבו מאחיו </b>היינו טעמא לכסף וזהב לא ירבה לו.
<b>ולבלתי סור מן המצוה </b>היינו טעמא לוהיה עמו וקרא בו.
<b>למען יאריך ימים </b>לפי שהרבנות מקברת את בעליה צריך הוא לדבר שיאריך ימים, ומטעם זה אומרין יחי המלך בשעה שמעמידין מלך.
@11יח
@22א
<b>לא יהיה לכהנים </b>אחר שהזכיר משפטי המלך שהוא שופט הזכיר גם משפט הכהנים שהם מורי התורה.
<b>לא יהיה לכהנים הלוים </b>וגו' שאם יהיה להם לא יוכלו לעבדה ולשמרה לפי שהם זקוקים להיות קבועים תמיד אצל המקדש.
@22ב
<b>ונחלה לא יהיה לו בקרב אחיו </b>בספרי דרשו ונחלה לא יהיה לו זו נחלת שאר. פי' אותם שלא היו ללוי אחים אלא מצד אביו כגון יוסף דן ונפתלי גד ואשר ובנימין בקרב אחיו זו נחלת חמשה אותן שהיו אחיו מצד אביו ומצד אמו כגון ראובן שמעון יהודה יששכר זבולון וצריכי תרי הני מעוטי דאי לא כתיב אלא חד מיעוטא מוקמינן ליה בנחלת שאר אחיו שהיו אחיו מצד אביו ולא מצד אמו אבל בנחלת אחיו מצד אביו ומצד אמו אימא דינחיל עמהם קמ"ל תרי מעוטי. פי' אחר נחלת שאר הוא שאר שבטים שלא הנחילום משה ויהושע. נחלת חמשה הם חמשה שבטים שהנחילום משה ויהושע. שהרי כך היה המעשה משה הנחיל לראובני ולגדי ולחצי שבט המנשה. ויהושע הנחיל ליהודה ואפרים ולחצי שבט המנשה.
@22ג
<b>וזה יהיה משפט הכהנים </b>אחר שכתב שאין להם נחלה כתב שיקחו מן הזבח הזרוע בשכר השחיטה והלחיים בשכר הברכה והקיבה בשכר הבדיקה.
<b>[וזה יהיה משפט הכהנים </b>ישא ויזכיר מה שהכהנים צריכים].
@22ד
<b>ראשית דגנך </b>פרש"י בינונית אחד מחמשים וקרא כתיב אחד אחוז מן החמישים תרומה ראשונה נקראת תרומה גדולה על שם שהיא גדולה במדתה על מדות של מעשר ראשון ושל תרומת מעשר, כיצד לאחר שהורמה היא שהיא אחד מן החמישים צריך לנכות את הארבעים ותשע חלקים הנשארים ולעשות מהם חמישים חלקים כדי ליטול מהם חמשה החלקים למעשר ראשון.
<b>וראשית גז צאנך </b>אינו נוהג אלא בארץ כדרבי אלעאי בפרק ראשית הגז.
<b>צאנך </b>פרט לטריפה.
<b>תתן לו </b>שיהא בו כדי מתנה מכאן אמרו נותן לו ביהודה משקל ה' סלעים שהם עשר בגליל.
@22ו
<b>וכי יבא הלוי </b>הזכיר הלויים אחר הכהנים כי גם הם יורו את התורה כמו שמפורש בדברי הימים, זהו לפי הפשט דברים ככתבן.
@22ח
<b>חלק כחלק יאכלו </b>ומה שכתב בבני עלי ספחני נא אל אחת הכהונות לאכול לחם, דמשמע שלא היו לוקחין חלק היינו על ידי שתלה הכתוב החלוקה בשירות דכתיב ושרת את אחיו בשם ה' מי שעובד חולק וזרעו של עלי לא הגיעו לכלל שנים להיות ראויין לעבודה הם שלשים שנה כדכתיב בבני עלי כל מרבית ביתך ימותו אנשים פירוש בחורים.
<b>לבד ממכריו </b>אם מכר ביתו שירש מאבותיו לא יאמרו לו לא תטול חלק שהרי יש לך. ד"א <b>לבד ממכריו על האבות </b>לשון הכירה כמו איש מאת מכרו, פי' אם יש לו מכירים וקרובים מאבותיו שיתנו לו קרבנם להקריבם הרשות בידו להקריב אעפ"י שאינו מאותה משמרה.
@22ט
<b>כי אתה בא אל הארץ </b>אחר שכתב הכהנים והמלך שאתה חייב לשמוע להם כתב לך אותם שאתה מוזהר משמוע להם.
@22י
<b>לא ימצא בך מעביר </b>וגו' אזהרה שמענו עונש מניין תלמוד לומר אשר יתן מזרעו למולך.
<b>קסם קסמים </b>פרש"י האוחז את מקלו ואומר אם אלך אם לא אלך. וי"מ מודד מקלו באצבעו או בידו פעם אחת אומר אלך ופעם אחת אומר לא אלך ואם בסוף המקל יארע לא אלך אינו הולך וזהו אוחז במקלו.
@22יא
<b>ושאל אוב וידעני </b>וגו' תנו רבנן בעל אוב זה המדבר מבין הפרקים ומבין אצילי ידיו פרש"י מעלה את המת ויושב לו באחד מבין פרקי העצמות של המכשף כגון על פרקי אצבעותיו או פרקי ברכיו. ת"ר בעל אוב אחד המעלה בזכורו ואחד המעלה בגולגולת. בזכורו פרש"י מעלה את המת על זכרותו בגלגולת המוטלת מן המת לארץ ועונה מה ששואלים אותו ע"י מכשפות. הכי מיתנייא והכי פירש"י בפרק ארבע מיתות.
@22יב
<b>ובגלל התועבת האלה, מוריש אותם מפניך </b>נמצא שאינן מצילין את דורשיהם ולא יועילו ביום עברה לפיכך תמים תהיה ולא לחזר אחר מעוננים וקוסמים.
@22יג
<b>תמים תהיה עם ה' אלקיך </b>לשון שלמות אל תאמר אהיה ירא יראה אחרת עמו כמו שמצינו בגרי אריות שכתוב עליהם את ה' היו יראים ואת אלהיהם היו עובדים ונמצאת עמו חסר ביראה אלא תהיה ככלי מלא תם ושלם מענין אחד כלומר שלם תהיה עמו בכל מעשיך ובכל מחשבותיך ועל זה אמר שלמה בחכמתו בכל דרכיך דעהו וגו'.
@22יד
<b>כי הגוים האלה </b>אלה הגוים <b>אשר אתה יורש </b>על כרחם צריכים הם להיות שומעים <b>אל מעננים ואל קסמים </b>לפי שאין הקב"ה מדבר עמהם ואינו משרה שכינתו עליהם.
<b>ואתה לא כן </b>אינך צריך כמותם לשמוע אל מעוננים ואל קוסמים שהרי נביא מקרבך כמוני וגו'.
@22טו
<b>נביא מקרבך, כמני יקים לך </b>אחרי שהזכיר לך דברי השופט והכהן הזכיר דברי הנביא.
<b>מאחיך כמני </b>זה יהושע.
<b>אליו תשמעון </b>כדכתיב וישמעו אליו בני ישראל.
@22טז
<b>לא אסף </b>הסמ"ך בצרי.
@22כב
<b>ולא יהיה הדבר ולא יבא </b>וגו' וכגון שאין שם תשובה ומעשים טובים שינחם הקב"ה ויעכב הפרענות כגון חזקיה ונינוה וכיוצא בהם. ד"א <b>ולא יהיה הדבר ולא יבא </b>וגו' אלמא משמע שלא יבא לעולם ובפרשת ראה כתוב ובא האות והמופת, וי"ל דההיא דפרשת ראה דמשמע שבא מיירי בנביא שקר שמתחלתו היה אמת כמו שפי' להלן והכא מיירי בנביא שקר מתחלתו.
@11יט
@22א
<b>כי יכרית </b>אחר שהשלים לפרש דברי המעוננים הזכיר טהרת הארץ מתועבות המעוננים ומהכרתת הכנענים ומטומאת דם נקי.
@22ב
<b>שלוש ערים </b>וגו' כבר נצטוו על כך ולא שנאו אלא בשביל תכין לך הדרך.
@22ג
<b>תכין לך הדרך </b>שיהיה הדרך גדול וכבוש ומכוון שלא יטעה מלילך אל המקלט רבי אבין בשם רבי יעקב אומר על כל מיזל ומיזל היה עומד בורגן ועל כל בורגן ובורגן צלם והיתה ידו של צלם עקומה והיתה מראה להיכן עיר המקלט והיינו על כן יורה חטאים בדרך.
<b>ושלשת את גבול ארצך </b>כיצד ארץ ישראל היתה ארבע מאות פרסה. מדרום לחברון מאה פרסה ומחברון לשכם מאה פרסה ומשכם לקדש מאה פרסה ומקדש לצפון מאה פרסה נמצא ערי מקלט שבשני הקצוות לצפון ולדרום רחוקות הם מן האמצעיות הרבה והיינו תלמודא מאי שני מהאי גיסי דמירחקי ובאמצעי דמקרבי ומשני דבשכם נמי שכיחי רוצחים דכתיב חבר כהנים דרך ירצחו שכמה.
<b>כל רצח </b>בין מזיד בין שוגג כמו שפי' למעלה בפרשת מסעי.
@22ד
<b>את רעהו </b>עם רעהו.
<b>בבלי דעת </b>פרט למתכוין להרוג את הבהמה והרג את האדם.
@22ה
<b>הוא ינוס אל אחת הערים האלה וחי </b>עביד להו חיותא אין עושין להם כרכין גדולים שלא תהא רגלו של גואל הדם מצויה שם ולא כפרים קטנים שלא יקחנו בחזקה אלא עיירות בינוניות ואם תלמיד חכם הוא מגלין רבו עמו ואם רב הוא מגלין ישיבתו עמו דתורה חיותיה היא.
@22ו
<b>והכהו נפש </b>חסר והרי הוא כאילו כתיב והכהו מכת נפש.
<b>ולו אין משפט מות </b>ללמד על הרוצח במזיד אפי' אינו נהרג ע"י שופטים יש לו משפט מות ביד גואל הדם.
@22יג
<b>וטוב לך </b>לא ירבו בך שופכי דמים.
@22יד
<b>לא תסיג </b>נסמכה כאן שהרי ע"י השגת גבול באים לידי ריב ומכות ורציחה ולכך כתיב אחריו נפש בנפש עין בעין והטוען שחברו הסיג גבולו עליו להביא עדים לכך כתיב לא יקום עד אחד באיש לרוצח ולמסיג גבול ולכל דבר.
<b>אשר גבלו ראשנים </b>מחלקי הארץ.
@22טו
<b>לא יקום עד אחד באיש </b>אין לי אלא לדיני נפשות לדיני ממונות מנין ת"ל לכל עון לקרבנות מנין ת"ל בכל חטא אשר יחטא.
<b>ולכל עון </b>לשום עון.
@22יט
<b>ועשיתם לו כאשר זמם </b>עונש שמענו אזהרה מנין ת"ל אל תשת ידך עם רשע וגו' אי נמי לא תענה ברעך.
@22כא
<b>ולא תחוס עינך </b>על מי שהוא חייב אין לך לחוס אבל בצאתך למלחמה יש לך לחוס ולחמול על מארס ובונה ונוטע כרם ורך הלבב ולכך נסמך כאן כי תצא למלחמה.
<b>עין בעין </b>למעלה בחובל בחבירו וכאן בעדים זוממין.
@11כ
@22א
<b>כי ה' אלקיך עמך </b>כליו עמך כגון הארון וחצוצרות.
@22ב
<b>והיה כקרבכם אל המלחמה </b>כיון שמגיעים לספר מתנה עליהם כל התנאים הללו ואין צ"ל אם הקרבים למלחמה שהרי קרבים כתיב אבתריה שמע ישראל אתם קרבים היום וגו'.
<b>ונגש הכהן ודבר אל העם </b>תני חדא כהן מדבר וכהן משמיע ותני אידך שוטר מדבר ושוטר משמיע אמר אביי מונגש עד ודברו כהן מדבר ושוטר משמיע מויספו ואילך שוטר מדבר ושוטר משמיע.
@22ג
<b>אל תיראו </b>בלב.
<b>ואל תחפזו </b>לנוס.
<b>ואל תערצו </b>במעשה.
@22ה
<b>אשר בנה, </b>אשר נטע אשר ארס, תנו רבנן למדה תורה דרך ארץ שיבנה אדם בית ויטע כרם ואחר כך יארש אשה וכן אמרו רבותינו במקום אחר הכן בחוץ מלאכתך זו בית ועתדה בשדה לך זו כרם אחר ובנית ביתך זו אשה וכדי ליראם במלחמה הזכיר משה שלשה אלו ולפי שמשלשה אלו הוכיחם בפרשת תבא אשה תארש בית תבנה כרם תטע ויהרהרו בלבם אם יארע להם תקלה במלחמה בשביל קללת משה הוא ולתת בלב החוטאים לשוב.
<b>ילך וישב לביתו פן ימות </b>שהרי כל לבו ותאותו לגמור את מה שהתחיל ואין לבו למלחמה לכן ינוס ויניס אחרים.
<b>יחנכנו </b>החי"ת בשו"א.
@22ו
<b>ולא חללו </b>לשון חלילים וכבר היה מנהגם לחול בכרמים כמו שמצינו בבנות שילה וכן נטעו כרמים וחללו.
<b>יחללנו </b>היו"ד בשו"א והחי"ת בפת"ח.
@22ח
<b>מי האיש הירא </b>לסבול מכת אחרים.
<b>ורך הלבב </b>להכות אחר.
<b>ילך </b>וישמע לדברי הכהן מערכי המלחמה.
<b>וישב לביתו </b>ויביא מים ומזון לבני המלחמה, אבל בונה ונוטע ומארס אינו מביא מים ומזון, בד"א במלחמת רשות אבל במלחמת מצוה הכל יוצאין אפילו חתן מחדרו וכלה מחופתה.
@22ט
<b>ופקדו </b>לשון ויפקד המלך פקידים.
@22יא
<b>למס ועבדוך </b>פרש"י עד שיקבלו עליהם מסים ושעבוד כלומר ודי לך בכך, כלומר דכיון דהערים רחוקות ממך מאד לא מסתפינא אשר ילמדו אתכם אבל של שבעה עממים הקרובות צריך לגייר כמו שפרש"י בסמוך.
@22טז
<b>לא תחיה כל נשמה </b>פן יערערו הנשארים על ירושת קרוביהם והיינו דוקא כשתכנס בארצם להלחם עליהם אבל אם מארצם הם באים אליך בנפש חפצה להיות לך למס ועבדוך בארצך קודם שתלך אתה להלחם עליהם יכול אתה להחיותם. ולפי פירוש זה לא פשעו ישראל כשקבלו את הגבעונים.
@22יז
<b>כי החרם תחרימם </b>יכול תהא ביזתם אסורה לך ת"ל ובתים מלאים כל טוב.
@22יט
<b>כי תצור אל עיר </b>אין צרין על עיר של כנענים פחות מג' ימים קודם השבת ואם הקיפוה ואירע שבת להיות אין השבת מפסקת מלחמתה זה אחד מג' דברים שאמר שמאי הזקן אין מפליגין את הספינה לים הגדול אלא ג' ימים קודם השבת. בד"א בדרך רחוקה אבל בדרך קרובה מפליגין אותה וה"מ בשלוחי רשות אבל בשלוחי מצוה מצוה להם לפרוש איזה יום שירצו.
<b>לא תשחית את עצה </b>את הסמוך לה.
<b>כי ממנו תאכל </b>לאחר שתכבשנה.
<b>כי האדם עץ השדה </b>פרש"י הרי כי משמש בלשון דילמא וכו'. ובתמיה שמא אתה חושב שעץ השדה מנהגו וענינו להכנס בתוך המצור מפניך כמו האדם ויש לך רשות לכרתו ויתיסר ביסורי רעב וצמא כעין אנשי העיר שבני החיל מרעיבים אותם במצור, ומאחר שאינו כן למה תשחיתנו.
@22כ
<b>כי לא עץ מאכל הוא </b>אפילו היה עץ מאכל אלא שיבש אתה רשאי לכרתו. ד"א צריך לסרס המקרא כי עץ השדה לבא מפניך האדם במצור וכי במקום אלא וה"ק לא תכרות כל עץ מאכל שבשדה אלא אותו עץ שאדם שבמצור יכול לברוח מפניך ולהכנס בו להיות כנגדך ולמנוע אותך לבא עד החומה כלומר יער הסמוך לעיר המצור אותו תוכל לכרות אפילו הם עץ מאכל.
<b>רק עץ אשר תדע כי לא עץ מאכל הוא </b>וגו' אפילו רחוק הוא מן העיר. ולמה נאמר כן אם הרשות בידו לכרות עץ מאכל עץ שאינו מאכל לא כ"ש אלא כתב לך רק עץ אשר תדע וגו' ללמדך שאין עונשים מן הדין. ד"א אלא עץ השדה הרחוקים מן העיר שהאדם יכול לבא מפניך להמלט במצור כלומר עץ היער שבני אדם מן העיר עושים מהם בנינים סביבות לעיר כדי לבא מפניך להכנס ולהמלט בהם במצור אפי' הם עצי מאכל.
<b>רק עץ אשר תדע </b>וגו' אפי' הוא סמוך לעיר.
<b>אתו תשחית וכרת </b>לרבות כל דבר, אם סופנו לרבות כל דבר מה תלמוד לומר כל עץ מאכל לומר לך שאילן סרק קודם לאילן מאכל יכול אפילו מעולה בדמים תלמוד לומר <b>רק</b>. ד"א כמשמעו ואותו לא תכרות ולמה כי האדם עץ השדה כי כח האדם הצר על העיר וחייו הם עץ השדה דוגמא כי נפש הוא חובל שפרושו כי חיי נפש הוא חובל שעל ידי שתאכל ממנו תוכל לעמוד שם. לבא מפניך במצור כדי להביא ולהכניס בני העיר מפניך במצור <b>עד רדתה.</b>
@11כא
@22א
<b>כי ימצא חלל </b>אחר שהזכיר המלחמה עם האויבים הזכיר אדם נלחם עם אחר.
<b>כי ימצא חלל </b>ולא טמון בגל.
<b>נפל </b>ולא תלוי באילן דאין דרך רוצח לשהות ולטמון ולהתלות מפני שירא לנפשו. ד"א <b>נפל </b>שוכן דאין לומר שנפל כשראהו שהרי מצאו נהרג <b>בשדה </b>ולא הצף על פני המים דאין להבחין מאין הוא בא.
@22ב
<b>ומדדו </b>אפילו נמצא בעליל מצוה לעסוק במדידה שמתוך שהיו עסוקים בדבר יבואו מתוך הערים הנמדדות ומי שהלך מביתו ולא חזר באים בני משפחתו ומכירים הנרצח אם מכירין אותו מעידים עליו ולא תהיה אשתו עגונה ובניו יורדים לירושת אביהם ואין ב"ד ממחין בידם ומתוך כך יהא נודע מי הלך עמו ומי נתלוה עמו ופעמים נתפרסם ע"י כן.
@22ג
<b>והיה העיר </b>והיה דבר זה לעיר שיקחו <b>עגלת בקר </b>דוגמת והיה הנערה.
<b>[</b>לשון זכר נופל על לשון נקבה].
@22ד
<b>אל נחל איתן </b>אל נהר איתן כמו הובשת נהרות איתן וראיה לדבר ורחצו ידיהם.
<b>אשר לא יעבד </b>שלא היו בו גבים להשקות קרקע הסמוך לו.
<b>ולא יזרע </b>אין זורעין קרקע הסמוכה לו.
<b>ולא יזרע </b>דוגמא אל ארץ גזרה כי לשניהם פרוש אחד.
<b>וערפו </b>כשם שהנהרג נערף.
<b>את העגלה </b>סימן ואות כשם שהעגלה תמה ונקיה שלא עשתה שום דבר והקרקע קרקע בתולה כך אנו נקיים מן הרציחה.
@22ה
<b>ונגשו הכהנים </b>וכל זקני העיר הן הם שנאמר למעלה ויצאו זקניך ושופטיך כי הכהנים שופטי ישראל המה.
<b>בני לוי </b>אפילו הם בעלי מומין.
<b>ולברך בשם ה' </b>מגיד שברכת כהנים כשירה אף בבעלי מומים.
@22ו
<b>ירחצו את ידיהם </b>סימן כשם שידינו נקיות כך אנו נקיים מחלל זה.
@22ז
<b>וענו ואמרו </b>אזקנים קאי דסליק מיניה.
<b>ידינו לא שפכה </b>כתיב בה"א ללמד שבעל הבית חייב לאורח שלו ה' דברים אכילה שתיה לויה לינה מתנה דבר גדול או דבר קטן. וכי עלתה על לבנו שזקני ישראל ב"ד שופכי דמים אלא לא בא לידנו ופטרנוהו בלא מזונות פרש"י והיינו <b>ידינו לא שפכה, </b>כלומר מזונות הוצרך ולא היו לו, וראה אחד נושא מזונות ובא לחטפן ממנו לאונס רעבונו ועמד זה עליו והרגו.
<b>ועינינו לא ראו </b>לא ראינוהו והנחנוהו בלא לויה פרש"י חבורה שילך עמו הכי מיתניא והכי פרש"י בסוטה. וד"א <b>ועינינו לא ראו </b>מכאן למלוה את חברו שצריך לעמוד במקומו עד שיתעלם מעיניו.
@22ח
<b>כפר לעמך ישראל </b>ששגו ולא שמרו הדרכים מסוכנות.
<b>אשר פדית </b>כאשר פדיתם כבר כן פדם מעונש זה <b>ואל תתן </b>עונש <b>דם נקי בקרב עמך ישראל.</b>
@22ט
<b>ואתה תבער </b>פרש"י מגיד שאם נמצא ההורג אחר שנתערפה וכו' וא"ת הא אמרינן בפרק אלו נערות ולארץ לא יכופר לדם, אשר שופך בה למה לי לומר שאם נמצא ההורג אחר שנתערפה העגלה שאין פוטרים אותו, ואתה תבער הדם הנקי למה לי לומר לך הוקשו כל שופכי דמים לעגלה ערופה לומר מה עגלה ערופה מן הצואר אף כל שופכי דמים מן הצואר, אלא י"ל סוגיא דכתובות אתיא כמאן דאמר חנק חמור ואי לאו דהוקשו שופכי דמים לעגלה ערופה לומר שהם מן הצואר הייתי אומר רוצח בחנק לפי שהוא חמור, ואינו כן אלא קים ליה לפרש"י כרבנן דסייף חמור ודין מיתת רוצח בסייף מק"ו דעבד, השתא קטל עבדא דינו בסייף דהוא חמור כדכתיב נקום ינקם ואין נקמה אלא חרב כדכתיב חרב נוקמת נקם ברית, קטל בן חורין לא כ"ש, ואתה תבער אתא למה שפרש"י הכא שאם נמצא ההורג אחר שנתערפה וכו'. וא"ת לפירוש רש"י דואתה תבער אתא לאם נמצא ההורג לאחר שנתערפה האי ולארץ לא יכופר לדם אשר שופך בה במאי מוקים ליה אלא י"ל דמוקים ליה כדאיתא בכריתות דאם נמצא ההורג לאחר יום הכפורים שממיתין אותו.
<b>[ואתה תבער </b>לשון בעור וכליון].
<b>כי תעשה הישר </b>אם תעשה הישר והמצוה כהלכתה אתה תבער עונש הדם שמתוך הרגש המדידה יהא נודע מי הכהו.
שלימא סדרא דפרשת שופטים ושוטרים
@22י
<b>כי תצא </b>נסמכה כאן לומר שאין דין פרשה זו של חוצה לארץ כדין פרשיות דלעיל שנוהגות בארץ.
<b>כי תצא למלחמה </b>במלחמת הרשות הכתוב מדבר שבמלחמת ארץ ישראל אין לומר <b>ושבית שביו.</b>
<b>ושבית שביו </b>לרבות כנענים שבתוכם ה"ג רש"י.
@22יא
<b>אשת יפת תאר </b>פרש"י אפי' אשת איש וא"ת מנא לן למדרש הא אלא י"ל לא מצינו אשת שאינו דבוק וה"ל למכתב אשה יפת תואר והשתא דכתב <b>אשת </b>ש"מ למדרש אשת איש הוא דאתא סד"א כיון שהיא אשת איש תאסר עליך אפי' אחר כל המעשים המוטלים עליך לעשות לה משום דלבא נמשך אחר בעלה ומכרת היא בקריצותיו וברמיזותיו ואיכא למיחש קמ"ל דאפילו הכי מותרת.
<b>ולקחת </b>לפי פשוטו <b>וחשקת, ולקחת</b> אותה <b>לך לאשה </b>כמו שכתוב למעלה רק הנשים והטף תבוז לך.
@22יב
<b>וגלחה את ראשה </b>כדין מצורע כדרך יוצאים מחול לקדש כמו שעשו הלוים.
<b>ועשתה את צפרניה </b>תטול אותם ואין נופל בהם לשון גלוח אלא לשון עשייה ותקון ודומה לו לא עשה רגליו ולא עשה שפמו והיינו אליבא דרבי אליעזר.
@22יג
<b>והסירה את שמלת שביה </b>לפי שעבדה בהם עבודת כוכבים דוגמא והחליפו שמלותיכם וכל מה שאפשר להעביר מעליה מכל מה שהיה עליה בעוד שהיתה כנענית תעביר כגון שערה וצפרניה.
<b>שמלת שביה </b>ואין צ"ל שתרחץ שהרי כבר נאמר אתם ושביכם.
<b>ובכתה </b>שהבכי מפכח ומשכח את הצער.
<b>את אביה ואת אמה </b>כסבורה היא שמא נהרגו כאשר היא נשבית.
<b>ואחר כן תבוא אליה </b>אבל לא קודם לכן שאין דרך ארץ שהיא תבכה ואתה תשחק עמה.
@22יד
<b>לא תתעמר בה </b>גבי סחורת מכר אדם נופל בו לשון זה וכן והתעמר בו ומכרו.
<b>תחת אשר עניתה </b>לעיל קאי <b>ושלחתה לנפשה </b>ולרצונה מאחר שאין אתה רוצה לישאנה די לך ממה שעניתה.
@22טו
<b>כי תהיין לאיש שתי נשים </b>נסמכה כאן לפי שיש למעלה כיוצא בו וחשקת בה והיה אם לא חפצת בה.
<b>וילדו לו </b>מ"מ אפי' יוצא דופן.
@22טז
<b>את אשר יהיה לו </b>מלמד שאין הבן נוטל בראוי כבמוחזק.
<b>על פני בן השנואה </b>במקום בן השנואה כמו לא יהיה לך אלהים אחרים על פני ויכהן אלעזר על פני אהרן אביו.
@22יז
<b>בן השנואה יכיר </b>לפי שדרכו של אדם כשאינו רוצה לגמול חסד עם קרובו עושה עצמו כאילו אינו מכירו כדכתיב ויתנכר אליה, ואומר מדוע מצאתי חן בעיניך להכירני ואנכי נוכריה בא זה ולמד שלזה יעשה הכירא או יאמר בפני אנשים כי הוא הבכור אם הוא במקום שאין מכירים ועוד בא ולמד שנאמן אדם לומר בני זה בכור.
<b>יכיר לתת לו </b>כדי לתת לו אחריו ללמד אם מת איש והניח נשיו מעוברות אין לו לנולד ראשון דין בכור שהרי לא הכירו אביו בחייו.
<b>פי שנים </b>כבר פי' בפרשת במדבר מפני מה בכור נוטל פי שנים.
<b>ימצא לו </b>לאב תחת ידו בעת המיתה.
<b>[כי הוא ראשית אונו </b>לשון שבח].
<b>לו משפט הבכרה </b>ולא לבת.
@22יח
<b>כי יהיה לאיש </b>נסמכה כאן לומר שאם הוא סורר ומורה לא יבכרוהו אלא ימיתוהו.
<b>בן סורר ומורה </b>תנן התם מאימתי בן סורר ומורה חייב משיאכל תרטימר בשר וישתה חצי לוג יין האיטלקי ר' יוסי אומר מנה בשר ולוג יין א"ר זירא תרטימר איני יודע מהו אלא מתוך שכפל ר' יוסי ביין כפל נמי בבשר נמצא תרטימר חצי מנה. כאן פרש"י על שם סופו נהרג וכו' כלומר ילסטם את הבריות ויהרגם אף בשבת ויתחיב סקילה דוגמא הרודף אחר חברו להרגו שניתן רשות לכל אדם להציל את הנרדף בנפשו של רוצח ומצוה להרגו על שם העתיד שרוצה להרוג את חברו אם יניחוהו אע"ג שעדיין לא עשה שום דבר. ואל תשיבני מן ישמעאל שלא היה נדון אלא לפי מעשיו של אותה שעה שהרי ישמעאל כשר היה באותה שעה ממה שהיה עתיד להיות רשע בסופו כמו שפי' בפרשת וירא.
<b>מורה </b>מקנתר כמו מורת רוח.
@22כב
<b>וכי יהיה באיש </b>סמכו כאן לפי שזה וזה בתלייה.
<b>על עץ </b>דבר תלוש דוגמא יעשו עץ גבוה חמשים.
@22כג
<b>לא תלין נבלתו על העץ </b>אלא <b>קבור תקברנו </b>בו ביום עצמו שנתלה שלא יאמרו הרואים דינו של מגדף בתליה ושמא זה מגדף היה וגנאי הוא למלך. ד"א <b>כי קללת אלקים תלוי </b>יאמרו אם הקל במצוות הקב"ה כבר נטל במיתה את שלו ודי לו במה שנתלה. ד"א לדיינים קאי אם יעמוד על העץ והעוברים שם יראוהו בעל פרצוף וקומה ופעמים יהיו סבורים שעל עבירה קלה נדון ויקללו את הדיינים שדנוהו לתליה.
<b>כי קבור תקברנו ביום ההוא </b>ואל יטמא בו נוגע או מאהיל.
<b>נתן לך נחלה </b>דין זה אינו נוהג אלא בארץ שבעה עממים.
@11כב
@22א
<b>לא תראה את שור אחיך </b>אפילו בשעה שאתה יוצא למלחמה. והזכיר שור וחמור והוא הדין לכל בהמותיו <b>והתעלמת מהם </b>תרגומו ותתכביש, ולא תוכל להתעלם תרגומו לית לך רשו לכסיותה. לפי שוהתעלמת משתעי בבהמה שאין נופל בה לשון כסוי שאין אדם עשוי להטמינה בתיבתו אך נופל בה לשון כבוש פנים אבל גבי שמלתו נופל בה לשון כסוי שיכול לכסותה בכנף בגדו. ד"א קרוב לזה העלמה המתורגמן בלשון כבישה היינו בענין שישנו ברשותו.
<b>השב תשיבם לאחיך </b>אהדריה קרא בשביל ואם לא קרוב אחיך אליך ולא ידעתו.
@22ד
<b>או שורו נפלים </b>שנאו בשביל <b>והתעלמת </b>פעמים שאתה מתעלם.
@22ה
<b>לא יהיה כלי גבר על אשה </b>לפי שהוא גנאי ופריצות ולכך לא נטלה יעל חרב או חנית אלא המקבת והיתד למחץ רקת סיסרא ונסמכה פרשה זו כאן לפי שדבר למעלה בעניני מלחמה ואשה לא נבראת רק להקים זרע ואם תצא למלחמה תרגיל את עצמה לידי זנות וכן אם ילבש גבר שמלת אשה.
@22ו
<b>כי יקרא </b>נסמכה פרשה זו כאן לפי שכתב בה <b>בדרך </b>ובדרך קרא משתעי.
<b>קן צפור </b>כ"מ שנאמר צפור בטהור הכתוב מדבר אבל עוף טמא אינו בר שלוח כדאמר ר' יצחק עוף טהור נקרא עוף ונקרא צפור והטמא אינו נקרא אלא עוף בלבד.
<b>לא תקח האם על הבנים </b>לפי שהוא דרך אכזריות ורעבתנות וכן גדי בחלב אמו וכן אותו ואת בנו וכן נטע רבעי.
<b>על הבנים </b>עם הבנים דוגמא על שדה הארץ יחשב על עולת התמיד על פרשה ישרוף.
@22ז
<b>ואת הבנים תקח לך </b>לאכילתך למדנו מכאן שהביצים נאכלים אעפ"י שהם יוצאים מן החי.
<b>למען </b>דבר זה <b>ייטב לך. והארכת ימים </b>השכר מרובה מן ההפסד.
<b>והארכת ימים </b>מדה כנגד מדה שלא הכרת הקן לגמרי מכל וכל והנחת העקר.
@22ח
<b>כי תבנה </b>אין לי אלא בונה לוקח מחברו או נותן לו במתנה מנין ת"ל בית מכל מקום.
<b>ועשית </b>אם עשהו ונפל עליו לעולם לעשותו ונסמכה כאן לומר אחר שילחמו והם בארץ יתחילו במצות הבית ואחר כך במצות הזרע והנטע.
<b>ולא תשים דמים בביתך </b>לרבות כל דבר המזיק כגון כלב רע וסולם רעוע.
@22ט
<b>לא תזרע כרמך </b>ולמעלה הזהיר שדך.
<b>פן תקדש </b>פן תתערב דוגמא קדש וקדשה שמתערבים עם אחרים.
<b>כלאים </b>כלאי זרעים ע"י שאינם נכרים כל כך ואין הדבר מפורסם החמיר עליהם הכתוב לאסרם בהנאה.
@22י
<b>לא תחרש בשור ובחמר </b>שהשור מעלה גרה תמיד ואוכל והחמור אינו מעלה גרה נמצא שזה אוכל וזה מתענה וזהו צער בעלי חיים. ד"א לפי שהשור מלך בבהמות ועל דמותו כסא הכבוד והחמור בהמה בזויה אין הזווג נאה. ד"א רחמיו של הקב"ה על כל מעשיו ואין כח החמור ככח השור.
<b>יחדו </b>בצד אחד קשורים להוציא אם קשרם בצד אחר. ורבותינו אמרו הוא הדין לכל שני מינים דילפינן שור שור משבת ואדם מותר בכולם ונסמכה כאן לפי שדבר בענין זריעה למעלה לפיכך סמך לו שעטנז.
@22יא
<b>צמר ופשתים יחדו </b>לפי שבאה תקלה ע"י שניהם נאסרו להיות בבת אחת הבל הביא מבכורות צאנו קין הביא מזרע פשתן. ד"א לפי שמשניהם בגדי כהונה הזהירם ללבשם בחול רק למשרתיו בשעת עבודתן ולכך לא נמצא נגע רק בבגד צמר ובגד פשתים להראות שיש פשע בכלאים. אהדריה קרא ללמדך דשעטנז היינו צמר ופשתים.
@22יב
<b>גדלים </b>לשון קליעה נסמכה לשעטנז בשביל הציצית שמותר בו.
<b>גדלים תעשה לך </b>אהדריה בשביל ארבע כנפות לא בעלת שלש.
@22יג
<b>כי יקח איש אשה </b>נסמכה כאן לפי שספר למעלה בבית ואחר כך שדה ואחר כך בגד חזרו והזכיר אחר כן בעלת הבית.
<b>ובא אליה ושנאה </b>מקודם לכן שנאה.
@22יד
<b>ואקרב אליה </b>לשון שכיבה כמו ואבימלך לא קרב אליה ואקרב אל הנביאה.
@22יח
<b>ויסרו אתו </b>מכת מרדות על שעבר על מצות עשה ואהבת לרעך כמוך.
@22יט
<b>ונתנו לאבי הנערה </b>כולם חסרים חוץ מזה כי אז היא שלמה כמוצאת שלום.
<b>לא יוכל לשלחה </b>אעפ"י ששאר בני אדם נאמנים על נשותיהם אם מצאו בהן ערות דבר זה אינו נאמן אלא בעדים הואיל והוחזק שקרן. ד"א מודדים לו מדה כנגד מדה הוא בקש לאסרה עליו ולשלחה ממנו לכך <b>לא יוכל לשלחה, </b>וכן במאנס לפי שלפעמים הוא כונסה בעל כרחו לפיכך בידוע שיגרשנה אם יוכל וכל ימיו בעמוד והחזר הוא.
@22כב
<b>ומתו גם שניהם </b>פרש"י לרבות הבאים מאחריהם פי' שלא תאמר מאחר שדינם של הנואף והנואפת נגמר למיתה חשובים הם כמתים ואם באו הם וזנו הוא באחרת והיא באחר סד"א הואיל והראשונים נגמר דינם למיתה חשובים הם כמתים לא חשיב מעשייהו כדאמרינן בעלמא גברא קטילא קטלי ואין ממיתים אחרים על ידם, קמ"ל <b>גם </b>דהכא לרבות הבאים מאחריהם דקטלינן להו. ד"א <b>גם </b>לרבות הבאים מאחריהם האיש השוכב עם אשת איש אעפ"י שהיא קטנה, ואשת איש אעפ"י שהיא נבעלת לקטן ואעפ"י שאמר למעלה שהנערה לבדה נסקלת היינו משום דאין בו הבועל ניכר אבל הכא שהבועל ניכר גם שניהם מתים ומיתתם בחנק. ד"א <b>גם שניהם </b>לרבות אם היא הרה אין שומרים להרגה עד שתלד, ונסמכה כאן כדי לסמוך דין בעילות.
@22כג
<b>[כי יהיה נערה בתולה </b>לשון זכר נופל על לשון נקבה].
@22כד
<b>וסקלתם אתם באבנים </b>החמיר הכתוב בארוסה להיותה בסקילה יותר מנשואה לפי שעדין לא טעמה טעם ביאה והלכה היא וזנתה ופגמה כבודה ומשפחתה ואיכא קלון טפי מנשואה שכבר נפגמה, ועל הבועל ע"י שארוס שלה היה מצפה לקחתה בבתוליה ולטעום בה טעם בתולים והלך זה והקדימו ופגמה ראשון.
<b>על דבר אשר לא צעקה בעיר </b>דבר זה מוכיח שנתרצית לעבירה שהרי לא היתה יראה פן יהרגנה אם היתה צועקת הואיל והוא בעיר.
@22כה
<b>ואם בשדה </b>וגו' ואם תאמר מה חלוק יש בין עיר לשדה שחלק הכתוב ענינם בשתי פרשיות כאן וכאן דינם בסקילה, שיש פתחון לבעל דין לחלוק ולומר שלא צעקה ונתרצית דאי צעקה הוו שמעי לה דהא הוו תמן סהדי דכתיב ומת האיש ואין מיתה בלא עדים והתראה, אלא י"ל שיש חלוק בשדה מבעיר כיצד אם מצאה בעיר לעולם תדון בסקילה אם לא צעקה אבל אם צעקה בשדה אפילו באו עדים באמצע הביאה וראוה שנתרצית לעבירה פטורה היא, וכן הפירוש <b>ואם בשדה ימצא האיש את הנערה </b>ובאו עדים באמצע הביאה והתרו בו בהא אמר קרא <b>ומת האיש, לבדו</b> מ"מ אם אנס או פתה שהרי נואף הוא והנערה אפי' אמרה להו לסהדי הניחו לו אמר קרא לא תעשה דבר אין לה חטא מות למה כי בשדה מצאה יחידה ויש לנו לומר צעקה הנערה בתחלת ביאה ואין מושיע לה דאינהו לא הוו תמן בשעת ביאה אבל השתא דאמרה הניחו לו היינו משום דיצרה אלבשה. ולפי פשוטו צעקה הנערה כמו ומלט את העיר בחכמתו שפירושו אילו התיעצו בו היה ממלט העיר בחכמתו אף כאן אילו צעקה לא היה אדם מושיעה והיתה יראה פן יהרגנה אם כן ספק הוא לן אם נתרצית אם לאו ומספק אין להרגה דספק נפשות להקל.
@22כח
<b>כי ימצא איש נערה בתולה </b>סמכו כאן כדי לסמוך דין בתולות.
@22כט
<b>לא יוכל שלחה </b>שותה בעציצו אפילו חגרת אפילו סומא.
@11כג
@22א
<b>לא יקח איש את אשת אביו </b>לא מיירי הכא באיסור אשת אב ולא בא ללמדנו שיש ממזר מחייבי כרת כגון מאשת אב וה"ה לשאר עריות שיש בהן כרת אלא קמייתא שבפרשת עריות שיש בהן כרת דספר ויקרא נקט. ובאנוסת אביו קמיירי מדסמיך ליה ונתן האיש השוכב וגו', לפיכך נסמכה כאן.
<b>ולא יגלה כנף אביו </b>הוא כנף שראה אביו דוגמת ופרשת כנפיך על אמתך.
@22ב
<b>לא יבא פצוע דכה </b>אחרי שאין מולידין למה ישאו נשים.
<b>וכרות שפכה </b>האבר נכרת שממנו ישפכו מימיו והזרע.
@22ג
<b>לא יבא ממזר </b>הואיל ונשרש בעבירה כמו כרת יפסל הוא וזרעו.
<b>ממזר </b>שנולד ממי שהוא זר אצל אמו.
@22ד
<b>לא יבא עמוני ומואבי </b>סמך פרשת ממזר לפרשת עמון ומואב לפי שפסולם פסול עולם.
@22ה
<b>על דבר אשר לא קדמו אתכם </b>בחנם שהרי בדמים אין להחזיק להם טובה.
@22ז
<b>לא תדרש שלמם וטבתם </b>אם באת להלחם על עירם מורשה ומצווה אתה להשחית כל עץ מאכל שבה כמו שמצינו באלישע במלכים וכל עץ טוב תפילו ולא כבשאר אומות שנאמר בהם כי תקרב אל עיר להלחם עליה וקראת אליה לשלום וכי תצור וגו' לא תשחית את עצה.
@22ח
<b>לא תתעב אדמי, מצרי </b>סמכו כאן לפי שאף הם בכלל לא יבא.
<b>[כי אחיך הוא </b>ובכ"א אינו חייב על גניבתו].
@22ט
<b>דור שלישי </b>לפי ששם פוסקת הקורבה כדכתיב ולמען תספר באזני בנך ובן בנך ואומר עליה לבניכם ספרו ובניכם לבניהם ובניהם לדור אחר.
@22י
<b>כי תצא מחנה </b>נסמכה כאן מפני מלחמת מרים שהזכיר דבר בלעם.
@22יא
<b>מקרה לילה </b>המ"ם משמוש כמו מ"ם משדה אחוזתו.
@22יג
<b>[ויד תהיה לך </b>מקום יהיה לך].
@22יד
<b>ויתד תהיה לך על אזנך </b>לפי שהיוצאים למלחמה אינם אלא זכרים וכשהם נושאין את הארון עמהם אינם יכולים לעשות לו מחיצה כאילו הוא במקום מנוחתו אבל במדבר שכל ישראל היו שם אנשים ונשים וטף והיו לארון מחיצות לא הוצרכו בעלי קריין לצאת ממחנה ישראל ולא לירד מחוץ למחנה לצאת שמה חוץ אף כל אחד חופר ברשותו ומכסה.
@22טו
<b>מתהלך בקרב מחניך </b>הוא הארון שעשה משה שהיה יוצא עמהם למלחמה.
@22טז
<b>לא תסגיר עבד אל אדניו </b>נסמכה כאן לפי שמנהג הוא בלכתם למלחמה פעמים שיברח למחניהם עבד שאינו ישראל.
@22יז
<b>במקום אשר יבחר </b>במקום שפרנסתו יוצא.
<b>לא תוננו </b>כמו שהזהיר בהונאת גר.
@22יח
<b>לא תהיה קדשה </b>נסמכה כאן בעבור העבד שדבר למעלה.
@22יט
<b>לא תביא אתנן זונה </b>סמך זונה לקדשה, <b>אתנן </b>לשון מתנה שנתנו לה הזונים אחריה והאל"ף נוספת כמו אזרוע אסוך אתמול.
@22כ
<b>לא תשיך לאחיך </b>למעלה דבר בעני וגר וכאן באחיך ואפילו לעשיר. נסמכה כאן לפי שהזכיר עבד נכרי לומר לך אעפ"י שכתוב בו לא תוננו יש לך רשות לטול ממנו שכר הלואה.
@22כב
<b>כי תדר נדר </b>סמכו כאן לפי שהזכיר באתנן זונה לכל נדר.
<b>והיה בך חטא </b>עונש.
@22כד
<b>מצא שפתיך תשמר </b>מה שנדרת שלא לעשות <b>ועשית </b>מה שאמרת לעשות ובלבד שיהיה הדבר לשם ה' אלוקיך.
<b>כאשר נדרת, נדבה </b>לא כפאתך שום בריה לנדור אלא מדעתך נדבת.
@22כה
<b>כי תבא בכרם רעך </b>נסמכה כאן לומר לך כי בשלך שייך נדר ובשל אחרים שייך לומר לא תקח.
<b>ואכלת ענבים כנפשך </b>בנפשו של פועל מה נפשך אם חסמת פטור אף פועל אם חסמת פטור. כל מצוה ומצוה בפני עצמו והסמיכות על פי דרשה כדאמר רב יוסף אפילו למאן דלא דריש סמוכין בכל התורה כולה במשנה תורה קא דריש. הזהיר עני שלא לגזול ענבים וחרמש בקמה ולקחת אשה והיתה לו, וגם לאחר ויצאה מרשותו, והלוקח אשה שישמח בה ולא יהא עשוק לצאת בצבא, וחבילת רחיים ורכב עושק, וגם גונב נפש, וכן בנגע צרעת שאם לא ישמרו משפטים תזיק את הקרובים, וכן לא תעשוק את העני בעבוטו. והשכיר, והבנים הקטנים שמתים בעון אביהם, והטיית משפט גר יתום ואלמנה, וחובל בגד אלמנה, ושכחת עומר בשדה של עני, וכן לא תעולל, וכן פן יוסיף ונקלה אחיך, וחסימת השור עושק שיגע ולא יאכל, והממאן ליבם דומה לעושק, והמחזקת במבושים עושקת, אבן ואבן איפה ואיפה עושק ממש, גם עמלק עשה עושק לישראל.
@11כד
@22ב
<b>והלכה והיתה לאיש אחר </b>אפילו לא היה לו לאחרון בה אלא הויה בעלמא שנתארסה לו לא יוכל בעלה הראשון לשוב ולקחתה שהרי כתיב <b>והיתה </b>אבל אם לאחר שגרשה זנתה מותר לבעלה לשוב לקחתה כדמוכח בסוטה פרק היה מביא ומה אני מקיים אשר הטמאה לרבות אשה המזנה תחת בעלה שאסורה לו.
@22ג
<b>[ושלחה מביתו </b>לשון שלוח].
@22ד
<b>אחרי אשר הטמאה </b>בשכבת זרע של בועל.
<b>הטמאה </b>המ"ם בקמץ.
@22ה
<b>ולא יעבר עליו </b>קול כרוז לענשו ממון.
<b>לכל דבר </b>הלמ"ד דלכל יתירה היא.
<b>נקי יהיה לביתו </b>ההיא דפרשת שופטים מיירי בשאירס אשה ולא לקחה והלך למלחמה שהולך לביתו הואיל והיה עם אחיו במלחמה ואח"כ חזר אינה היא המדה שיהיה שהוי בביתו מכל דבר ואחיו יהיו בצרת פחד המלחמה דין הוא שיתקן דרכים להולכים במלחמה ויספיק להם מים ומזון אבל הכא מיירי כגון שארס אשה ולקחה בנשואין שלא יצא במלחמה ולא יתקן להם דרכים ולא יספיק להם מים ומזון ולהכי איצטרכי קראי לרבות ביתו וכרמו כעין אשתו.
@22ו
<b>לא יחבל רחים </b>חסר תיבה אחת והוא כאילו כתוב לא יחבול החובל ד"א אדסליק מיניה קאי אחר שנתן לו רשות להשאר בביתו יהא נזהר ש<b>לא יחבל רחים ורכב </b>של יוצאי צבא כי נפשם הוא חובל כי מה יעשו זולתם במלחמה.
<b>רחים ורכב </b>לא זו ולא זו בלבד אלא כל דבר שהוא כלי אמנתו.
<b>[לא יחבל רחים ורכב </b>שאסור למשכן את אשתו]. רחים אינם נכתבים אלא בלשון רבים דוגמא שמים מים חיים פנים מלקחים מעים <b>[כי נפש הוא חבל </b>חיי נפש].
@22ז
<b>כי ימצא איש גנב נפש </b>למה נאמר לפי שנאמר להלן וגונב איש וגו' שומע אני אפילו בן שמונה במשמע ת"ל מאחיו אינו חייב עד שיגנוב בן קיימא.
<b>מאחיו מבני ישראל </b>הוסיף עוד מבני ישראל להוציא אדום שנקרא אח, עונש שמענו אזהרה מנין ת"ל לא תגנב.
@22ח
<b>השמר בנגע הצרעת </b>שלא תהדר פני גדול לפטור מלשלחו חוץ לשלש מחנות שהרי זכור את אשר עשה ה' אלוקיך למרים שהיתה אחות למלך וכהן גדול ואעפ"כ נסגרה חוץ למחנה שבעת ימים.
@22י
<b>כי תשה ברעך </b>כבר נאמרה מצוה זו אם כסף תלוה את עמי ונשנית כאן בשביל בחוץ תעמוד וגו' וללמד על בעל חוב שדינו בזבורית.
<b>משאת מאומה </b>לרבות שכר שכיר והקפת חנות.
<b>משאת </b>אל"ף כתיב ולא קרי.
<b>לא תבא אל ביתו </b>שמא יש בו דבר של צניעות.
@22יא
<b>[בחוץ תעמד והאיש, יוציא </b>ע"י שליח בי"ד].
<b>יוציא אליך </b>מכאן לבעל חוב שדינו בזבורית שהרי דרכו של ב"ה להוציא פחות שבכלים.
<b>העבוט החוצה </b>לאו דוקא דבר המטלטל דה"ה דמצי להעמידו על פחות שבקרקעותיו.
@22יב
<b>ואם איש </b>לרבות עשיר אם כן למה נאמר <b>עני </b>לומר לך ממהר אני להפרע על ידי עני יותר מע"י עשיר.
@22יג
<b>ולך תהיה צדקה </b>שמחזירו לו כל שלושים יום ואחר שלושים יום מוכרו בב"ד ואם יותיר יחזיר לו.
@22יד
<b>לא תעשק שכיר </b>כבר נאמר בפרשת קדושים ואהדריה בשביל <b>או מגרך.</b>
@22טו
<b>ביומו תתן שכרו </b>אחר גמר המלאכה אם הוא שכיר יום משלם לו כל הלילה ואם של לילה משלם לו כל היום וכן אמרו רבותינו שהרי כאן הוא אומר ולא תבוא עליו השמש ובמקום אחר הוא אומר לא תלין פעולת שכיר אתך עד בוקר.
<b>כי עני הוא </b>אם הוא עני.
<b>ואליו הוא נשא את נפשו </b>מתאוה את נפשו כמו אליך ה' נפשי אשא.
@22טז
<b>ובנים לא יומתו על אבות </b>בב"ד, כדכתיב ואת בני המכים לא המית ככתוב בתורת משה, אבל הקב"ה פוקד עון אבות על בנים כשהם אוחזים מעשים רעים של אבותם.
@22יז
<b>ולא תחבל בגד אלמנה </b>אפילו עשירה ואפילו להחזיר לה לפי שהיא יחידה פן יבא הדבר לידי עבירה.
@22יח
<b>וזכרת כי עבד היית </b>כשתזכור בעצמך שהיית עבד כבר וצריך לאחרים תרחם על גר יתום ואלמנה ולא תטה משפט.
@22יט
<b>לגר ליתום ולאלמנה יהיה למען יברכך </b>ולא תהיה חסר בכך כלום.
@22כ
<b>לא תפאר </b>לשון פארות.
<b>[לא תפאר </b>ענינו לקיחת הפאר, ההפך מפארך חבוש התקן הפאר].
@22כא
<b>כי תבצר כרמך </b>חז"ק, זה קשה אמאי שנאו. וא"ת שנאו בשביל <b>אחריך </b>הא ליתא דהא קים לן אפי' לפניו מוזהר על עוללות.
<b>לא תעולל </b>פרש"י איזו היא עוללות כל שאין לה לא כתף ולא נטף כו' כתף פסיגין זה על גב זה פי' כמין אשכלות קטנות יוצאות מצדיה וזו יחידה שאין לה כתפות חוברות לה ואין נמצאות רק מעט, נטף אלו התלויות בשדרה ויורדות פירוש שהגרגרים רצופים ונוטפים למטה ושל זו מפוזרים ואינם תכופים זה לזה.
@11כה
@22א
<b>[והצדיקו את הצדיק </b>אלו בעלי דינים].
@22ב
<b>בן הכות </b>בן מלקות כמו בן מות ו<b>בן </b>זה כמו יהושע בן נון אגור בן יקה.
<b>והכהו לפניו </b>לשופט קאי וכן אמרו רבותינו.
<b>כדי רשעתו </b>לפי רשעתו שהרשע יכנו מכות גדולות או קטנות וכולן במספר הקצוב.
@22ג
<b>ארבעים </b>בשביל שעבר על התורה שנתנה לארבעים יום וילקה ארבעים ויצא מידי ענשו.
<b>יכנו </b>ולא על כסותו והיכן הוא לוקה בין כתפיו.
<b>לא יסיף </b>והלא כבר נאמר לא תוסיפו על הדבר ולא תגרעו ממנו אם כן למה חזר ואמר <b>לא יסיף </b>לומר לך שאין חכמים רשאים להוסיף אבל לגרוע הרשות בידם ולפיכך העמיד הכתוב הענין במכות הראויות להשתלש.
@22ד
<b>לא תחסם שור </b>פרש"י להוציא את האדם כלומר לפוטרו מן הלאו אם חסמו דאין אתה מוזהר עליו וא"ת תיפוק ליה מואכלת ענבים כנפשך שבעך דאינו לוקה בחסימת אדם כדאמרינן מה נפשך אם חסמת פטור וכו' אלא י"ל דתרוייהו צריכי דאי כתב רחמנא כנפשך ולא כתב שור ה"א פטור מתשלומים שהרי בבהמה איכא תשלומים כדתניא החוסם פי פרה ודש בה משלם ד' קבין לפרה כו' אבל חוסם אדם פטור מתשלומים הא למיפטריה מלאו המחייבו מלקות לא מפטרינן ליה כתב רחמנא שור להוציא את האדם לפוטרו מן הלאו ואי כתיב רחמנא שור ולא כתב כנפשך לא פטרינן ליה מתשלומים אלא ממלקות לכך כתיבי תרוייהו כנפשך ושור בדישו. פרש"י למה נאמר דיש וכו' אף כל כיוצא בו, כלומר שאין לך רשות לחסום לא שור ולא אדם בדישו בכיוצא בו יצא החולב והמגבן כו' כלומר שאין הפועל אוכל בהם. ע"א למה נאמר די"ל לך מה דיש מיוחד דבר שלא נגמרה מלאכתו וגידולו מן הארץ אף כל כיוצא בו שגדולו מן הארץ ולא נגמרה מלאכתו אינו יכול לחסום שורו בשעת מלאכתו ונקיש חוסם לנחסם מה נחסם דהיינו שור מותר לאכול בשעת דישו בדבר שגידולו מן הארץ ולא נגמרה מלאכתו אף דוגמא דחוסם דהיינו אדם מותר לאכול בשעת מלאכה בדבר שגדולו מן הארץ ולא נגמרה מלאכתו למעשר יצא החולב והמגבן וכו' שאין הפועל אוכל מהם אפילו בשעת מלאכה.
@22ה
<b>כי ישבו אחים </b>פרט לאחים מן האם דגמרינן גז"ש מאחים משנים עשר עבדיך אחים אנחנו.
<b>ומת אחד מהם </b>האל"ף בפת"ח.
<b>יבמה יבא עליה </b>מצוה לפי שהיתה בכלל היתר ונאסרה וחזרה להתרה יכול תחזור להתרה הראשון ת"ל יבמה יבא עליה מצוה, כיוצא בו מצות תאכלו וגו' כמו שפירשתי בפ' צו.
<b>ויבמה </b>מתבות שיש בה שני פנים בפרושם זה למפרע מזה כעין דשן לדשנו וכיוצא בהם פירוש יעביר ויסיר היבום ותהיה אשתו.
@22ז
<b>[ועלתה </b>גבי דין שייך לשון עליה].
<b>ועלתה יבמתו השערה </b>היבמה הולכת אחר היבם.
<b>השערה </b>מצוה בב"ד שיהא בגבהה של עיר ושיהא בזקנים.
<b>להקים לאחיו שם בישראל </b>ולא בגרים מכאן אמרו שני אחים גרים שהיתה הורתן שלא בקדושה ולידתן בקדושה פטורין מן החליצה ומן היבום.
@22ח
<b>ועמד </b>דבריו בעמידה כדי שישמעוהו הזקנים.
@22ט
<b>וחלצה נעלו </b>משל עור כדכתיב ואנעלך תחש וברגל ימין דילפינן רגל רגל ממצורע.
<b>וחלצה נעלו </b>לפי פשוטו להקנות לו ירושת אחיו המת כמו שמצינו בבועז לקיים כל דבר שלף איש נעלו ונתן לרעהו ולתשובת המינים וחלצה נעלו פירוש אם תחפוץ ליבמי אעבוד אותך כשפחה לאדוניה והוא ישיב לה לא חפצתי לקחתה.
<b>וירקה בפניו </b>כדי לבזותו על אשר מאס בה לומר שמאחר שאינך חפץ בי אינני חוששת בך אלא כרוק הזה.
<b>וענתה ואמרה </b>כדי לבזותו ולישב דעתו.
@22יא
<b>אשת האחד </b>ולא אשת שליח ב"ד.
<b>והחזיקה במבשיו </b>אין לי אלא <b>במבושיו </b>מנין לרבות כל דבר שיש בו סכנה תלמוד לומר <b>והחזיקה </b>מכל מקום.
@22יב
<b>וקצתה את כפה </b>פרט לאשת שליח ב"ד שאם החזיקה במבושיו של אותו המתקוטט עם בעלה כשהוא בא להכריחו מכח שליחות ב"ד שהיא פטורה.
@22יג
<b>גדולה וקטנה </b>פרש"י גדולה שמכחשת את הקטנה כלומר לא יהיה לך שני משקלות האחד מחמשה רביעי הליטרא והשני משלשה רביעים אע"פ שהם ב' ליטרות ישרות כשהן בבת אחת לפי שהלב יודע שכוונתו ליטול בגדולה ולהחזיר בקטנה היינו גדולה שמכחשת את הקטנה שמחסרת אותה רביע אחד.
<b>בכיסך </b>בית מקום למאזנים.
@22יח
<b>ויזנב בך </b>רדף אחר אותם שהיו בזנב החיל.
<b>הנחשלים </b>הנחלשים מתיבות הפוכות כמו כשבים כבשים.
<b>ואתה עיף ויגע </b>אל תתמה אם עשה בך כך שהרי היית <b>עיף ויגע </b>מטורח הדרך, ועוד שהיית <b>לא ירא אלקים</b>, כדאיתא במכילתא אחרים אומרים ולא ירא אלוקים אלו ישראל שהיו בהם מצוות ולא קיימום אבל אם הייתם יראי אלוקים לא היה יכול לך.
@22יט
<b>תמחה </b>קודם שפשט ידו במקדש, ולמעלה שאמר אמחה היינו לאחר שפשט ידו במקדש.
שלימא סדרא דפרשת כי תצא
@11כו
@22א
<b>והיה כי תבוא אל הארץ </b>לפי שאמר למעלה בסמוך והיה בהניח וגו' פירש לך כאן שיש מצות נוהגות קודם לוהניח כגון בכורים ומעשר וכתיבת התורה על האבנים ובנין המזבח והברכה והקללה על שני ההרים.
@22ב
<b>ולקחת מראשית </b>חזר בה בשביל ללמדך סדר המצוות.
<b>מראשית </b>פרש"י ולא כל ראשית. כלומר אינך צריך להביא כל הפרי שלם אלא מקצתו. ד"א <b>מראשית </b>מן העלוי כמו ראשית תבואתו, ראשית שמנים ימשחו, שהוא לשון שבח ועלוי. ד"א <b>מראשית </b>מאותם שמתבשלין ראשונה לפי שהן חביבין.
<b>כל פרי האדמה </b>פרי אתה מביא בכורים ואין אתה מביא יין ושמן לבכורים.
<b>ושמת בטנא </b>דרך כבוד ולא בחיק ולא בכנף הבגד.
<b>והלכת אל המקום </b>על ידו של בעל הבכורים יעשה הכל לקיטה והולכה ולא ע"י שליח וכן מנהג אם נתן המלך שדה לעבדו העבד עצמו מביא לו דורון מפירות השדה.
@22ג
<b>אשר יהיה בימים ההם </b>ואין לך להשהות בכוריך עד שיהיה שם אחד מקרוביך ליתנם לו.
<b>הגדתי היום </b>מודה אני לפניך כי באתי אל הארץ כמו שנשבע ועמד באמונתו ונטלת בה חלקי ועכשיו אני מביא לו דורון מפירותיה להזכיר שהוא נתנה לנו.
@22ד
<b>ולקח הכהן הטנא מידך </b>שלוחו של מלך מקבל הדורון.
<b>והניחו לפני מזבח </b>אם אין מזבח אין בכורים.
@22ה
<b>ארמי אבד אבי </b>סרסהו יעקב אבי הארמי כשהיה הוא בארם היה אובד פי' עני בלא ממון שלא היה מוחזק בארץ.
<b>אבד </b>לשון עני כמו תנו שכר לאובד ישתה וישכח רישו, ואין לתמוה איך נקרא יעקב ארמי שהרי דוגמתו מצינו יתרא הישמעאלי והוא היה ישראלי.
@22ח
<b>ובמרא גדל </b>כתרגומו ובחזונא רבא כדכתיב המסות הגדולות אשר ראו עיניך וגו'.
@22ט
<b>ארץ זבת חלב ודבש </b>מה זבת חלב ודבש דלהלן ארץ חמשה עממים אף זבת חלב ודבש דהכא ארץ חמשה עממים. מכאן היה רבי יוסי הגלילי אומר אין מביאין בכורים מעבר לירדן שהרי אינה ארץ זבת חלב ודבש.
@22י
<b>והנחתו, והשתחוית </b>מלמד שטעונין הנפה שתי פעמים אחת בשעת קריאה ואחת בשעת השתחויה.
<b>והשתחוית </b>כאדם שנוטל רשות מרבו והולך לו.
@22יב
<b>כי תכלה לעשר </b>אהדריה קרא בשביל הוידוי כדכתיב בערתי הקודש מן הבית.
<b>ונתתה ללוי ולגר ליתום ולאלמנה </b>לאיזה מהם שתרצה.
@22יג
<b>בערתי הקדש </b>העליון במשמע אלו הבכורים כדתנן במסכת בכורים יש במעשר ובבכורים מה שאין כן בתרומה שהתרומה והמעשר טעונים ביאת מקום וחייבים בבעור וכו'.
@22יד
<b>לא אכלתי באני ממנו </b>ולא השחתיו בטמא ולא גזלתי ממנו כמו וידיו תשבנה אונו.
<b>ולא בערתי ממנו </b>לא השחתיו <b>בטמא</b> בדבר טמא, שהרי אסור להוציא מן הדגן בשום דבר קודם שיפרשו ממנו המעשר שהוא קדוש.
<b>ולא נתתי ממנו למת </b>אלא לך הבאתיו ונתתיו כי אתה אלקים חיים ומלך עולם.
<b>עשיתי ככל אשר צויתני </b>על הבכורים ועל המעשרות.
@22טו
<b>ואת האדמה </b>שתתן אתה מטר השמים על פני האדמה כדי שנעבדך לשנה הבאה במצוות התלויות בארץ.
@22טז
<b>את החקים האלה </b>של בכורים ושל מעשר שיהיו לך חק ומשפט.
<b>ואת המשפטים </b>התלויים במעשר כגון לא אכלתי באוני וגו'.
<b>ושמרת </b>בלבבך.
<b>ועשית אותם </b>בארץ.
@22יז
<b>את ה' האמרת </b>אתה הזקקת שאמר הקב"ה ונתרצה להיות לך לאלוקים מתוך שקבלת עליך מצותיו וגם הוא כמו כן.
@22יח
<b>האמירך </b>הפעילך שאמרת שתהיה לו לעם סגולה לפי שעשה לך נסים וגבורות.
<b>האמרת </b>פאישדיר"ה בלע"ז. ד"א לשון תמורה החלפת כל היראות שבעולם בו שהנחת כלם ובחרת בו וכמו כן החליף הוא כל האומות הקדמונים ובחר בך לשמור מצותיו. והאל"ף יסוד נופל הוא כמו אל"ף דאזרוע דאסוך דאתמול. ד"א לשון שבח כמו יתאמרו כל פועלי און.
@22יט
<b>ולתתך עליון </b>וגו' והיכן דבר ונתנך ה' לראש ולא לזנב.
@11כז
@22ב
<b>והקמת לך אבנים </b>פרש"י נמצאת אתה אומר שלשה מיני אבנים היו, י"ב בירדן וכנגדן בגלגל וכנגדם בהר עיבל כדאיתא במסכת סוטה. חז"ק שהרי במסכת סוטה משמע באידך גיסא נמצאת אומר שלשה מיני אבנים היו אחד שהקים משה בערבות מואב שנאמר הואיל משה באר אתיא באר באר ואחד שהקים יהושע בגלגל הם אותם עצמם שבנו מהם מזבח בהר עיבל וסדוהו בסיד וכתבו עליו התורה והעלו עליו עולות ושלמים ואכלו ושמחו וברכו וקללו, וקפלו את האבנים ובאו ולנו בגלגל שנאמר והעברת אותם עמכם והנחתם אותם במלון אשר תלינו בו הלילה וכתיב את שתים עשרה האבנים האלה אשר לקחו מן הירדן הקים יהושע בגלגל.
<b>אבנים גדלות </b>להכיל כתב חשבון מצות התורה כמו שכתובות בהלכות גדולות בענין אזהרות.
<b>ושדת אתם בשיד </b>להשכיב הסיד בין שורה לשורה כדי לחברן זו לזו כענין בנין שאר אבנים.
<b>[בשיד </b>לשון סיד].
@22ד
<b>תקימו את אבנים האלה </b>הוא שנאמר למעלה והקימות לך אבנים גדולות וגו'.
<b>בהר עיבל </b>להיות נחמה ולישב את דעתם לאותם העומדים על הקללה בהר עיבל ומטעם זה כתיב ובנית שם מזבח וגו' וכתיב וזבחת שלמיך ואכלת שם ושמחת לפני ה' אלוקיך ללמדך ששכינה ביניהם.
@22ה
<b>לא תניף עליהם ברזל אבנים שלמות תבנה </b>מכאן למדו רבותינו במסכת מדות שהברזל פוסל בנגיעה ופגימה לכל דבר אפילו בלא ברזל, אזהרה שמענו עונש מנין תלמוד לומר כי חרבך הנפת עליה ותחלליה.
@22ט
<b>היום הזה נהיית לעם </b>אחרי שאתה מקבל עליך שבועת התורה.
@22יב
<b>אלה יעמדו </b>כל העומדים על הברכה היו בני הגבירות וע"י שבני לאה רבים נטלו מהם הקטן והגדול להשלים המנין על בני השפחות שלא היו רק ד' והיו על הקללה הגדול והקטן הגדול הוא ראובן לפי שהיה חשוד מבלהה וענה אמן על ארור שוכב עם אשת רעהו ואביו וידעו בודאי שלא פשע בדבר, והכי איתא בפרק במה בהמה יוצאה אפשר עתיד זרעו לעמוד על הר עיבל ולומר ארור שוכב עם אשת אביו ויבא חטא זה לידו והקטן הוא זבולון.
<b>לברך את העם </b>פרש"י ששה שבטים עלו וכו'. היינו אליבא דמשנת ואלו נאמרין, אבל רבי אומר אלו ואלו ישראל ולויים למטה הם עומדים כדכתיב בספר יהושע וכל ישראל וזקניו ושופטיו והכהנים והלוים עומדים מזה ומזה לארון וגו'. ומה שכתוב בפ' ראה על הר גריזים ועל הר עיבל היינו בסמוך כדכתיב וסכות על הארון. תניא רבי אליעזר אומר אי אפשר לומר לוי למטה שכבר נאמר לוי למעלה אלה יעמדו לברך את העם על הר גריזים שמעון ולוי ויהודה, ואי אפשר לומר לוי למעלה שכבר נאמר ביהושע וכל ישראל וזקניו וגו' והכהנים והלוים עומדים מזה ומזה לארון הא כיצד זקני כהונה ולויה למטה והשאר למעלה, ר' יהושע אומר כל הראוי לשירות לשאת את הארון דהיינו מבן שלשים עד בן חמשים למטה אצל הארון והשאר למעלה. עוד פרש"י כאן ופתחו בברכה ברוך האיש וגו' וראיה מיהושע חציו אל מול הר גריזים וחציו אל מול הר עיבל כאשר צוה משה עבד ה' לברך את עם ישראל בראשונה.
@22טו
<b>ושם בסתר </b>כל הארורים הכתובין כאן כולן על עבירות שרגילות להיות בסתר כיצד אביו ואמו מי יודע אם יקלל אותם.
@22יז
<b>מסיג גבול </b>דבר סתר הוא, גם משגה עור לא יוכל לפרסם מי השגהו.
@22יט
<b>גר יתום ואלמנה </b>אין להם כח ועזר לפרסם הדבר לערער על הדיין, ושוכב עם אשת אביו ואחותו וחותנתו אינו נחשד להתיחד עמהן, גם שוכב עם בהמה לא תצעק על הרובע, ולוקח שוחד דבר סתר הוא, חוץ מעבודת כוכבים ומכה רעהו דהיינו מלשינות שרגילים להיות פעמים בגלוי ופעמים בסתר ולכך לא נאמר בסתר שעל עבירות שבגלוי לא יבא לכלל שאם יעשה אותם בגלוי ב"ד יענישוהו.
@22כד
כאן פרש"י אחד עשר ארורים יש כאן כנגד י"א שבטים וכנגד שמעון לא כתב ארור לפי שלא היה בלבו לברכו הטעם לפי שבמעשה שטים היו עם נשיא שלהם כנסיה שהיא שלא לשם שמים, ולשיטה זו ארור אשר לא יקים אינו מן המנין לפי שהיא שוה לכולם. וי"מ י"ב ארורים כנגד י"ב שבטים.
@22כו
<b>אשר לא יקים </b>יקבל. כמו למען הקים אותך היום לו לעם <b>[ארור אשר לא יקים </b>חוזר וכולל כל אזהרותיו].
@11כח
@22ב
<b>ובאו עליך כל </b>וגו' ולא תטרח לחזר אחריהם.
@22ג
<b>ברוך אתה בעיר </b>בכל מיני סחורה. ד"א <b>ברוך אתה בעיר </b>שתכניס תבואתך לעיר.
<b>בשדה </b>בזריעה ובנטיעה.
@22ו
<b>ברוך אתה בבאך, בצאתך </b>למלחמה, כענין שנאמר אשר יצא לפניהם ואשר יבא לפניהם.
@22ט
<b>יקימך </b>יעמידך.
@22י
<b>וראו כל עמי הארץ </b>וגו' עליו נאמר כל אשר יקרא בשם ה' ימלט.
<b>כי שם ה' נקרא עליך </b>שיהא הוא קרוי ה' אלוקי ישראל כשיקימך לו לעם, דוגמא כי שמך נקרא על עירך ועל עמך.
<b>וראו </b>לשון הבנה כמו ולבי ראה הרבה חכמה ודעת.
@22יב
<b>והלוית גוים רבים </b>שפירותיהן יהיו נרקבים.
@22טז
<b>ארור </b>כמו שבברוך אמר לשון שפע והצלחה כך בארור לשון חסרון והפסד, וכן תרגם אונקלוס לשון צרעת ממארת סגירת מחסרא.
@22כ
<b>ואת המגערת </b>אני גוער בתבואות והם נמנעות לצאת, וכן הנני גוער לכם את הזרע.
@22כב
<b>ובחרב </b>אין זה חרב ממש אלא לשון חורב ויובש.
@22כג
<b>נחשת </b>כנחושת וכן ברזל. ובת"כ למפרע ליתן את האמור של זה בזה.
@22כד
<b>אבק ועפר </b>הרוח הרגיל להביא מטר השמים יבוא בחוזק ויוריד <b>אבק ועפר </b>מעל ראשי ההרים ויהפוך שרשי האילנות למעלה.
<b>אבק </b>האל"ף בקמץ.
@22כו
<b>ואין מחריד </b>אין חושש לינתן לקברו מרוב צרות שאילו היו חרדים היו שואלים לקבורה. ד"א <b>ואין מחריד </b>לעוף ולבהמה.
@22כז
<b>ובטחורים </b>הם צריבים היוצאים ממקום הנסתר לפיכך כתיב <b>בעפלים </b>לשון ויבא אל העופל, ונקראו פי"ק בלע"ז.
<b>אשר לא תוכל להרפא </b>אחר שהקב"ה מכה מי ירפא.
@22כט
<b>כאשר ימשש העור באפלה </b>כי הוא ירא מאד שהרי כשהוא במקום שיש אורה אחרים רואים ומצילין אותו מן הפחתים ומן הבורות.
@22ל
<b>אשה תארש </b>וגו' לפי שדרך בני אדם לחכם לבנות בית ואח"כ לוקח שדה ואח"כ לוקח אשה כמש"כ בפרשת שופטים מי האיש אשר בנה בית או מי האיש אשר נטע כרם ומי האיש אשר ארש אשה והלך זה השוטה ושינה הענין יקולל לפי מעשיו.
@22לב
<b>בניך ובנתיך נתנים לעם אחר </b>זו אשת אב שמושלת על בני אותה שמתה מריעה להם.
<b>וכלות </b>לשון כלתה נפשי.
@22לג
<b>יאכל עם אשר לא ידעת </b>לא יחזיקו לך טובה כי אינם מכירך.
@22מד
<b>הוא יהיה לראש </b>שהרי כן כתיב עבד לוה לאיש מלוה.
@22מט
<b>כאשר ידאה הנשר </b>זו היא מלכות כדכתיב בכל שנה קדמתא כאריא גפין דנשרא לה.
<b>גוי אשר לא תשמע לשנו </b>ולא תוכל להתחנן ולהתפשר עמו ועוד שיהיה עז פנים ואכזר.
@22נ
<b>גוי עז פנים </b>זו מלכות רומי כדכתיב ובאחרית הימים ככלות הפושעים יעמוד מלך עז פנים.
@22נד
<b>אשר יותיר </b>האויב.
@22נט
<b>והפלא </b>באל"ף.
<b>רעים ונאמנים </b>ארוכים ומקוימים כמו ונאמן ביתך וממלכתך עד עולם, וכן ותקעתיו יתד במקום נאמן שתרגם יונתן באתר קיים.
@22ס
<b>את כל מדוה </b>כתיב בה"א.
@22סא
<b>אשר לא כתוב </b>הכשדים היו לוקחים בחורי ישראל היפים וקושרין אותם בכרעי מטותיהם ומשמשים מטותיהם כדי שתהיינה נשותיהם מסתכלות בהן בשעת תשמיש ותאוו להם וילדו כמותם, פעם אחד אמר חד לחבריה הא היכא כתיב אמר ליה זהו <b>גם כל חלי וכל מכה אשר לא כתוב </b>וגו'.
@22סה
<b>[לב רגז </b>לב מפחד].
@22סח
<b>והשיבך ה' מצרים באניות </b>שהרי נחל מצרים מפסיק בין ארץ מצרים ובין ארץ ישראל כמו שפרש"י בפ' מסעי.
<b>באניות </b>מכה קשה לפי שמכניסין בהן הכל זקן בחור נשים בתולות טף שאין יכולין ללכת ברגליהם.
@22סט
<b>אשר צוה ה' את משה </b>גם תוכחות אלו נאמרו על פי הדבור.
<b>מלבד הברית </b>פרש"י קללות שבמשנה תורה שנאמרו בסיני כמו ששנו רבותינו במסכת סוטה כל המצות האמורות בתורה נאמרו ונשנו ונשתלשו ובכל פעם שנאמרו נתנו כולם בברוך ובארור הוא שפרש"י קללות שבמשנה תורה שנאמרו בסיני.
<b>אשר כרת אתם בחרב </b>אלו תוכחות שבפ' בחוקתי שכתוב בסופן ביד משה והיינו חורב.
@11כט
@22ג
<b>ואזנים לשמע עד היום הזה </b>ויום זה בכלל.
@22ה
<b>למען תדעו כי אני ה' אלקיכם </b>לא משה אמרו אלא מן ואולך אתכם [קוממיות] עד סוף סדרא הם הם דברי הקב"ה, כמו שדרשו רבותינו ז"ל בפרשת תשא גבי וכל הארץ אשר אמרתי אשר אמרת מבעי ליה אלא עד כאן דברי התלמיד מכאן ואילך דברי הרב.
@22ח
<b>ושמרתם את דברי הברית הזאת </b>מאחר שעשו לכם כל החסדים האלו הכתובים למעלה.
שלימא סדרא דפרשת והיה כי תבא
@22ט
<b>אתם נצבים היום כלכם </b>חשוב ושאינו חשוב והטעם כדי לעברך בברית, כדכתיב לעיל ויקרא משה אל כל ישראל וגו'.
<b>ראשיכם שבטיכם </b>פי' <b>ראשיכם </b>שהם ראשי <b>שבטיכם </b>דוגמא האהלה שרה אמו. ומי הם <b>זקניכם ושטריכם.</b>
@22י
<b>מחטב עציך </b>זה העבד.
<b>עד שאב מימיך </b>זו השפחה.
@22יא
<b>לעברך </b>כאיש אחד.
<b>כרת עמך היום </b>כולכם מוכנים עכשיו לעבור ואין איש יכול לומר לא הייתי שם ולא קבלתי הברית עלי, אבל לאחר שתעברו את הירדן ותתפזרו איש איש לירושתו ויהיו בכם יולדת חולה או זקן אין יכולת בכם לאסוף כולכם בבת אחת כמו עתה להעבירם בברית הקב"ה ובאלתו.
@22יב
<b>[למען הקים אתך </b>יקבל].
@22טו
<b>אשר ישבנו בארץ מצרים </b>עם אותם שיצאו מארץ מצרים ובשעת הגזרה פחותים היו מבן עשרים שנה ויתרים על ששים שלא נגזרה עליהם גזרה זו במדבר.
@22יז
<b>פן יש בכם שרש פרה </b>וגו' מסתיר בלבו העבירה כשרש זה המכוסה בארץ ואחר כך פורה, אבל אם יעשה העבירה בגלוי יש כח בידנו לעשות ממנו משפט.
@22יח
<b>את דברי האלה הזאת </b>ארור האיש אשר יעשה וגו' האמורים בפ' תבא.
<b>והתברך </b>לשון ברכה כאשר ישמע הקללה, יתברך <b>בלבבו </b>ויאמר <b>שלום יהיה לי </b>כמו אדם כאשר שומע הקללה אומר חוץ ממני.
<b>[והתברך בלבבו </b>עושה עצמו מברך].
<b>כי בשררות לבי אלך </b>אם בשרירות לבי.
<b>למען ספות הרוה </b>כדי להרבות עונות שנפשו רוה ושבעה מהן שאין בהם יצר הרע כגון לבישת שעטנז וכיוצא בהן.
<b>את הצמאה </b>[עם הצמאה], עם העונות שנפשו תאבה וצמאה להם כגון גזל ועריות וכיוצא בהן. ד"א <b>למען ספות הרוה את הצמאה </b>להוסיף ולשבוע שובע עבירות את מי שהוא רעב וצמא מהם כלומר מתי יבא יום לעבור עבירה בפרהסיא שיוכל לשבוע עצמו ממה שהוא צמא היום כי ירא פן ישפטוהו מי שהכח בידם. ד"א להוסיף ולחבר הצדקים עם הרשעים ולעשות כמעשיהם, הכתוב המשיל הצדיק לרוה על שם והיתה נפשם כגן רוה, והרשע לצמאה על שם והיה כערער בערבה.
@22כ
<b>והבדילו </b>מדה כנגד מדה הוא חשב להבדיל מן המצוות ולכך <b>והבדילו.</b>
<b>לרעה </b>לפי שמצינו הבדלה לטובה בעת ההיא הבדיל ה' את שבט הלוי לעמוד לשרת.
@22כא
<b>ואמר הדור האחרון </b>שלא היה נולד בשעת הברית.
<b>והנכרי אשר יבא מארץ רחוקה </b>ולא שמע הברית ויתמה ממכות הארץ אבל היודעים לא יתמהו.
@22כב
<b>גפרית ומלח שרפה כל ארצה </b>מה ענין מלח לגפרית אלא אין לך דבר עומד בפני האש יותר ממלח ואין לך דבר כלה על יד אש יותר מגפרית לומר לך אם קיימו את התורה היו עומדים לפני כמלח זה שאין האש אוכלתו. עכשיו שלא קיימוה האש שהתורה יוצאת ממנו תאכלם כגפרית זה שהאש אוכלתו.
<b>ומלח </b>כדכתיב ותהי נציב מלח.
<b>שרפה כל ארצה </b>וכי בעון יחיד יקצוף הקב"ה על כל העדה תשובה לדבר מפסל מיכה שגדל שרשו שזנו אחריו שבט הדני ואחריו עשרת השבטים.
@22כח
<b>הנסתרת </b>לפי שאמר למעלה והתברך בלבבו ומסברא בסתר הוא עושה.
<b>לה' אלקינו </b>עליו הדבר מוטל להיותו נפרע מן העוברים בסתר.
<b>והנגלת </b>והעבירות הנגלות תלויות בנו ובבנינו אם לא נבער הרע מקרבנו, ולפי שלא תאמר מדה זו נוהגת לעולם נקוד על <b>לנו ולבנינו </b>לומר שמשעברו את הירדן וקבלו את התורה ונעשו ערבים זה לזה אף <b>הנסתרות, לנו ולבנינו</b>. וא"ת א"כ הוא דממעטינן נסתרות מלה' אלוקינו היה לו לנקוד על ה' אלוקינו אלא אינו דרך לנקוד עליו מפני שנראה כמוחק, ולפי שהנקודה של לנו ולבנינו במקום הנקודה שהיה לו לנקוד על ה', נקודה אף העין שבעד כדי להשלים י"א אותיות שבלה' אלוקינו. חז"ק אמאי לא פי' רש"י כאן נקודת עי"ן שבעד.
<b>הנסתרת לה' אלקינו </b>עליו נאמר וגם מהם אקח לכהנים וללויים וגו'.
@11ל
@22ג
<b>ושב ה' אלקיך את שבותך </b>לעיל קאי וישליכם אל ארץ אחרת ואם תשוב הוא ישוב <b>את שבותך. [ושב </b>כמו והשיב].
@22ט
<b>כאשר שש על אבתיך </b>שירשו את הארץ שהרי עם הגולים ממנה מדבר.
@22י
<b>כי תשמע בקול, כי תשוב </b>הרי בא ללמדנו שקבע קץ הגאולה בתשובה ושמירת חוקים ו<b>מצותיו וחקתיו. הכתובה </b>הוא [גם] לשון רבות לנקבות כמו הכתובים בלשון רבים לזכרים כמו שפי' למעלה גבי ויהי ידיו אמונה.
@22יג
<b>ולא מעבר לים היא </b>הוא הים הגדול שאין אדם יכול לעברו דרך רחבו מפני חשכת המים.
@22יט
<b>העדתי בכם היום את השמים ואת הארץ </b>הן לטובה הן לחילוף אם תשמרו המצות ונתתי גשמיכם בעתם ונתנה הארץ פריה, ואם תעברו מצותי יד העדים תהיה בכם בראשונה כדכתיב ועצר את השמים ולא יהיה מטר והאדמה לא תתן את יבולה.
@22כ
<b>כי הוא חייך </b>אהקב"ה קאי.
שלימא סדרא דפרשת נצבים
@11לא
@22א
<b>וילך משה </b>מאהל מועד שהיה דר שם שנאמר והחונים לפני משכן ה' משה ואהרן ובניו. והלך לו אצל כל שבט ושבט להודיעם כי הוא מת ולא יפחדו אך יחזקו לבם בדברי יהושע, ולמה הוצרך לטרוח וללכת אחריהם היה לו לכנסם בחצוצרות שעשה משה, אלא אמר ר' יהושע דסכנין משום ר' לוי חצוצרות שעשה משה במדבר כיון שנטה משה למות גנזן הקב"ה שלא יהא משה תוקע בהן והם באין אצלו לקיים מה שנאמר ואין שלטון ביום המות.
@22ב
<b>אמר אלי לא תעבר את הירדן הזה </b>ובכך אין אתם מפסידין כלום כי ה' אלקיך הוא עובר לפניך וגו'.
@22ג
<b>כאשר דבר ה' </b>נביא מקרבך מאחיך כמוני יקים לך וגו', וכתיב קח לך את יהושע בן נון איש אשר רוח בו וגו'.
@22ה
<b>אשר צויתי אתכם </b>לא תחיה כל נשמה.
@22ז
<b>לעיני כל ישראל </b>שלא יאמרו למחר בעוד שמשה קיים לא נתן לך רשות.
<b>כי אתה תבוא את העם הזה </b>לפי שכאן היה מדבר משה עם יהושע לעיני כל ישראל חלק להם לישראל כבוד כלומר תבואו עם העם הזה.
@22ט
<b>אל הכהנים בני לוי הנשאים את ארון </b>וגו'. ואע"פ שהלויים היו נושאים ולא הכהנים מ"מ תיכף אחר פטירתו של משה נשאוהו הכהנים כשעברו ישראל את הירדן כדאיתא בסוטה תניא אמר ר' יוסי בשלשה מקומות נשאו הכהנים את הארון כשעברו את הירדן וכשסבבו את יריחו וכשהחזירוהו למקומו. ד"א משום שהכהנים מתקנין המשאות לבני לוי כמו שמפורש בפרשת במדבר קרי להו לכהנים נושאי, ארון ברית ה' וגו'.
@22י
<b>מקץ שבע שנים </b>וגו' בתחילת השנה למען ילמדו כל השנה כמו שמפרש והולך <b>בחג הסכות </b>בבא כל ישראל וגו'.
<b>במעד שנת השמטה </b>מאחר שהיא שנה ראשונה של שבע שנים של שמיטה למה הוא קורא אותה <b>שנת השמטה </b>תשובה לדבר לפי שעדיין דין שביעית נוהג בה בקציר היוצא מקציר שביעית.
@22יא
<b>תקרא את התורה </b>ליהושע היה מצוה ולכך היה קורא אותה המלך.
@22יב
<b>הקהל את העם </b>וגו' שהכל פנוים ואין אוסף לבית כלום כי הכל הפקר.
@22טז
<b>אשר הוא בא שמה בקרבו </b>בקרב הארץ, לשון זכר כמו ולא נשא אותם הארץ. נעתם ארץ.
@22יז
<b>והסתרתי פני מהם </b>זו היא דרך חבה כאדם שחטא לו בנו ואומר להלקותו שלא בפניו מתוך שאוהבו.
@22יט
<b>ולמדה את בני ישראל </b>ליהושע אומר הקב"ה כך.
@22כא
<b>וענתה השירה הזאת </b>כאילו השירה עונה לאותם שיאמרו למה מצאתנו כל זאת.
<b>לפניו </b>נגדו.
<b>כי לא תשכח מפי זרעו </b>אעפ"י שיש בה כמה תוכחות יש בסופה נחמות.
@22כג
<b>ויצו את יהושע </b>הקב"ה ציוהו ואריש פר' קאי.
<b>כי אתה תביא </b>כיון שלא היו ישראל שם לא הוצרך לחלוק להם כבוד כמו למעלה לפיכך אמר <b>כי אתה תביא את בני ישראל.</b>
@22כה
<b>ויצו משה את הלוים </b>הנזכרים במ"א שהם כהנים ואין לומר לוים ממש שהרי אינם נוגעין בארון.
@22כח
<b>ואעידה בם את השמים ואת הארץ </b>זהו מעשה ממש ולעיל שאמר העידותי בכם היום את השמים ואת הארץ אינו רק ספור דברים.
@22כט
<b>אחרי מותי </b>מופלג שהרי כל ימי יהושע והזקנים שהאריכו ימים אחריו עבדו הם את הקב"ה.
@22ל
<b>את דברי השירה הזאת </b>פר' האזינו לפי שמזכיר בה שספק צרכיהם במדבר ובא"י ואיך חטאו וגלו ועתידין להגאל.
שלימא סדרא דפרשת וילך
@11לב
@22א
<b>האזינו השמים </b>לשון אוזן פירוש הטו אזניכם. ואדסליק מיניה קאי ואעידה בם את השמים ואת הארץ אמר לעדים שישמעו דבר העדות.
<b>האזינו השמים </b>שהרי לפניכם נתתי לכם את התורה שנאמר כי מן השמים דברתי עמכם.
<b>ותשמע הארץ </b>שעליה עמדו כשאמרו נעשה ונשמע.
<b>האזינו </b>על שם שהם מרובים כמ"ש רבותינו ז"ל שהם שבעה אמר להם לשון רבים.
<b>ותשמע הארץ </b>והארץ היא יחידה אמר בה לשון יחיד.
<b>האזינו השמים, ותשמע הארץ </b>עליו נאמר שמעו שמים והאזיני ארץ כי ה' דבר. משה רבינו היה באותו פרק רחוק מן השמים ועומד בארץ לפיכך נתן האזנה לשמים שכן מנהג הוא שאומר לאותו העומד רחוק לשון האזנה שיטה אזנו לשמוע ע"י שהוא רחוק ונתן שמיעה לארץ שאין לומר לקרוב בלשון האזנה אלא בלשון שמיעה. אבל ישעיה שהיה מדבר בשמו של הקב"ה נתן שמיעה לשמים והאזנה לארץ. וי"מ למפרע האזנה שייכא במקום שהוא קרוב ושמיעה שהוא מקום רחוק משה שרגילותו היא בשמים אמר <b>האזינו השמים, ותשמע הארץ </b>שהיתה רחוקה ממנו בא ישעיה ואמר סמך לדבר שמעו שמים שהיה רחוק מהם והאזיני ארץ שהיה קרוב לה.
<b>השמים </b>צבא השמים.
<b>והארץ </b>צבא הארץ.
@22ב
<b>יערף כמטר לקחי </b>דברים שאני אומר לכם אינם דברים בטלים אלא כשם שהמטר יורד ואין הנאתו וטיבו נכרין ונראין וסוף שמגדל פירות, אף כך <b>לקחי </b>ו<b>אמרתי</b>. ד"א לשון תפלה הוא יהי רצון שלא ישובו דברי ריקם אלא יעשו פירות בלבות השומעים כמעשה המטר והטל בארץ להולידה ולהצמיחה. הזכיר כאן ד' רוחות העולם כשם שהעיד עליהם שמים וארץ כך העיד עליהם ארבע רוחות העולם שאם ישמרו התורה ינשבו להם רוחות טובות.
<b>יערף כמטר </b>זהו רוח מערבי שבא מעורפו של עולם ודרכו להביא מטר.
<b>תזל כטל </b>רוח צפוני שהיא נוחה כטל.
<b>כשעירם </b>רוח דרומית שמשתערת <b>כשעירים. וכרביבים </b>רוח מזרחית שמרבה זרעים ומגדלת צמחים. והם מנשבות בכל יום רוח מזרחית בבוקר ורוח דרומית בחצי היום רוח מערבית בתחלת הלילה ורוח צפונית בחצי הלילה בימות החמה יפה ובימות הגשמים קשה רוח דרומית למפרע, מערבית לעולם קשה מזרחית לעולם יפה.
@22ג
<b>כי שם ה' אקרא </b>לעיל קאי אתם שמים וארץ וד' רוחות העולם וכל אשר בכם צריכין אתם לידע ליתן גודל ושבח להקב"ה כשאזכיר שמו בקריאת התורה וכן הוא אומר הללוהו שמים וארץ, ואומר השמים מספרים כבוד אל וגו', שהרי בה אתם מתקיימים כדכתיב אם לא בריתי יומם ולילה חוקות שמים וארץ לא שמתי, ובשם זה שאני קורא נבראתם כי יש בו ד' אותיות יו"ד ה"א וא"ו ה"א, והם עושים שש תיבות כנגד ד' רוחות והשמים וארץ שנבראו בו.
<b>כי שם ה' אקרא </b>מתורגם בתרגום ירושלמי אמר משה נביאה וי לכון רשיעיא דמדכרין שמיה דקודשא ארום לית אפשר לחד מן מלאכי מרומא למדכר שמא מפרשא עד זמן דאינון אמרין, קק"ק תלת זימני ומנהון יליף משה דלא הוה מדכר שמא מפרשא עד זמן דהוה מחנך פומיה בעשרים וחד מלין דאינון תמנין וחמש אתין, פי' מן האזינו עד הזכרת ה' יש כ"א תיבות מן פ"ה אותיות והכי איתא בספרי: אמר משה די לי שאהיה אחר שבעה מלאכים פי' הם מזכירין את השם אחר שלש תיבות קדוש קדוש קדוש ודי לי אחר ז' מהם כלומר להזכיר השם אחר ז' פעמים שלש תיבות שהם כ"א תיבות והם התיבות שמן האזינו עד הזכרת השם. לפיכך תקנו חכמים עשרים ואחת תיבות בקדושה שבכל יום קודם הזכרת השם וזהו סדרן: נקדש שמך בעולם כשם שמקדישים אותו בשמי מרום וכן כתוב על יד נביאך וקרא זה אל זה ואמר קדוש קדוש קדוש ה' וכו'. ובקדושת יוצר שבת שמונים וחמש אותיות וזהו פרטן נקדישך ונעריצך כסוד שיח שרפי קדש המקדישים שמך בקדש ככתוב על יד נביאך וקרא זה אל זה ואמר קק"ק, וכן במוסף אין לנו להזכיר את השם קודם פ"ה אותיות וזהו סדר הקריאה ופרט הכתיבה: כתר יתנו לך המוני מעלה עם עמך קבוצי מטה יחד קדושה לך ישלשו ככתוב על יד נביאך וקרא זה אל זה ואמר קק"ק.
@22ד
<b>הצור תמים פעלו </b>אדלעיל קאי לשמים ולארץ וד' רוחות.
<b>תמים פעלו </b>פעולותיו בתמימות ושלמות שלא כמדת הקב"ה מדת בשר ודם מדת בשר ודם בונה בנין אין פעולתו תמימה ושלמה שהרי לא בנה העצים והאבנים והעפר אבל סודרן זה על זה אבל הקב"ה פעלו תמים ושלם שהוא בורא את הכל.
<b>כי כל דרכיו משפט </b>לפי שרוצה לספר איך לקח נקמה מישראל ואח"כ מעמים אחרים. בישראל הצדיק תחלה את הדין שכל עניניו במשפט ובצדק כמו שמפרש והולך.
@22ה
<b>שחת לו לא בניו מומם. שחת לו </b>הקב"ה אותם שלא היו בניו. כענין שאמר הושע לא עמי אתם. ועונותיכם הטו אלה שנקראו <b>לא בניו</b>. ד"א אם שחת הוא ונפרע מבני אדם לא לו אין הדבר עליו כדכתיב כי לא ענה מלבו ויגה בני איש.
<b>בניו מומם </b>דוגמא כי משחתם בהם מום בם פי' מהם באה ההשחתה.
@22ו
<b>הלה' תגמלו זאת </b>בתמיהה לעבוד יראה אחרת.
<b>ולא חכם </b>לא החכים כתרגומו ולא חכימו ומה שכולו קמץ היינו בשביל האתנחתא.
<b>קנך </b>לשון תקון ובריאה כמו הר זה קנתה ימינו.
@22ז
<b>זכר ימות עולם </b>עכשיו מזכיר והולך החסדים שהקב"ה עשה עם ישראל.
<b>בינו שנות דר ודר </b>שהרי קודם שהיו ישראל בעולם היה הקב"ה מתקן להם מקום.
@22ח
<b>בהנחל עליון גוים </b>שהנחיל לכל אומה ואומה את נחלתה.
<b>בהפרידו בני אדם </b>בדור הפלגה שהפרידן והלכו איש איש למקומו.
<b>יצב גבלת עמים למספר בני ישראל </b>בירר נחלה לי"ב שבטים שעדין לא נולדו ומסרה לי"ב בני כנען שהם עבדי בני שם כדכתיב ויהי כנען עבד למו, שלא יוכל לערער עליה כלום דמה שקנה עבד קנה רבו ושמרו אותה עד שבאו ישראל אדוניהם ונטלוה מידם וכן פי' למעלה בסוף פרשת קדושים. ובני כנען י"ב היו כדכתיב וכנען ילד את צידון בכורו ואת חת ואת היבוסי ואת האמורי ואת הגרגשי ואת החוי ואת הערקי ואת הסיני ואת הארודי ואת הצמרי ואת החמתי והם י"א ואחר נפוצו משפחות הכנעני שנחלקה אחת ממשפחותיו לשתים ויצא ממנו הפריזי שאינו מנוי כאן הרי י"ב למספר בני ישראל.
@22ט
<b>כי חלק ה' עמו </b>מכל האומות לקחן לחלקו.
<b>יעקב חבל נחלתו </b>כפל מלה הוא וחבל לשון חלק כמו חבלים נפלו לי בנעימים ולשון חבל שייך גבי נחלה לפי שמודדים בו את הקרקע.
@22יב
<b>בדד ינחנו </b>בספרי דורשו לשון מנוחה עתיד אני להושיב אתכם בנחת רוח בעולם.
@22יג
<b>ירכבהו על במותי ארץ </b>עליו נאמר והרכבתיך על במותי ארץ וגו'.
<b>ירכבהו על במותי ארץ </b>שרי ארץ כמו ואתה על במותימו תדרוך.
<b>במותי </b>יתר וא"ו והמ"ם בחטף קמץ.
<b>וינקהו דבש מסלע </b>הוא דבש התמרים הגדלים בדקלים שבסלעים ושבהרים. ד"א <b>דבש מסלע </b>הוא דבש דבורים שהדבורים מביאים בנקיקי הסלעים כדמתרגם רב יוסף כאשר תעשינה הדבורים כמה דנתזן דברייתא ושיטן ברום עלמא ומייתן דובשא מעשבא טוריא.
<b>ושמן מחלמיש צור </b>דרך זיתים להיות גדלים במקום אבנים וצורים.
@22יד
<b>עם חלב כליות חטה </b>עם שמן חמדת חטים המובחרים כמו ותכל המלך דוד שהוא כמו ותכל נפש דוד כלתה נפשי לשון חמדה ותאוה. ד"א חטים גסות ככליות ועל ידי שיש להם ציירא וחריץ מדמה אותם לכליות.
@22טו
<b>עשהו </b>לשון עושר כמו וישראל עושה חיל פי' נטש הוא הקב"ה המעשירו.
@22יז
<b>לשדים </b>על שם ששודדים דעתו של אדם נקראו שדים.
<b>לא ידעום </b>בהקב"ה נאמר וידע אלקים כי ידעתי את מכאוביו אבל הם התועבות לא ידעום בצרתם ולא יעזבו להם ולמה לא ידעום שהם <b>חדשים </b>ו<b>מקרוב באו </b>תמול פסלו יוצרו.
<b>לא שערום אבתיכם </b>לא פקדום אבותיכם ולא חששו בהם, לשון פוקד עון דמתרגמינן מסער.
@22יח
<b>צור ילדך </b>הולידך כמו ילד את שלח ילד את עבר.
<b>תשי </b>היו"ד שבתשי כיו"ד מאל תמחי שהוא כמו אל תמח.
<b>מחללך </b>מוציאך ממצרים במחולות ושירים.
@22כ
<b>אסתירה פני מהם </b>ומתוך כך <b>אראה מה אחריתם </b>מה יועיל להם העבודת כוכבים שבחרו.
<b>כי דור תהפכת המה </b>אתמול אמרו כל אשר דבר ה' נעשה ונשמע והיום אמרו לעגל אלה אלוהיך ישראל.
@22כא
<b>בלא עם </b>אלו כשדים כדכתיב זה העם לא היה.
@22כב
<b>כי אש קדחה באפי </b>הקנאה קדחה ובערה אש באפי. ד"א קדחה כמו נקדחה דוגמא כל אלה חברו שהוא כמו נתחברו.
<b>ותאכל ארץ ויבלה </b>כדי להרעיבם.
<b>ותלהט מוסדי הרים </b>מה שהסתיר תחת ההרים להניס מפני פחד האויבים דוגמא עשו להם בני ישראל את המנהרות אשר בהרים. ד"א ותלהט מוסדי הרים אפילו בשאול לא יוכלו להמלט מפני האש.
@22כג
<b>אספה </b>לשון אסיפה כמו לספות עוד על חרון אף ה'.
@22כד
<b>מזי רעב </b>שרופי רעב כמין למזי לאתונא.
<b>ולחמי [רשף] </b>אכולי עוף לשון לכו לחמו בלחמי ולשון ובני רשף יגביהו עוף. ד"א <b>ולחמי </b>חצים כמו שמה שבר רשפי קשת. ד"א <b>ולחמי </b>מאש האויבים כמו רשפיה רשפי אש.
<b>ושן בהמת </b>חיות רעות שכן מצינו חיה נקראת בהמה וקץ עליו העיט וכל בהמת הארץ עליו תחרף.
<b>[אשלח </b>הכא כתיב משקל כבד ודגש לפי שהוא שלוח של השחתה].
@22כו
<b>אמרתי אפאיהם </b>אכלה גם הפיאה שלא להניח מהם פיאה.
@22כז
<b>ולא ה' פעל כל זאת </b>לא באת זו להם מאתו כדי להוכיחם אלא על כי <b>ידנו רמה.</b>
@22כח
<b>כי גוי אבד עצות המה </b>בספרי דורשו רבי יהודה עד ראו עתה כנגד ישראל ור' נחמיה דורשו כנגד האומות רבי יהודה דורשו כלפי ישראל ולעיל קאי וה"ק אמרתי אפאיהם לישראל <b>כי גוי אבד עצות המה, </b>אבדו עצה שנתנו להם היא התורה.
@22כט
<b>לו חכמו </b>ישראל <b>ישכילו זאת </b>מה שהולך ומפרש.
<b>יבינו לאחריתם </b>יסתכלו ויתבוננו אל פורענותם שיש להם בגלותם היינו לאחריתם ומה היה להם להבין.
@22ל
<b>איכה ירדף </b>וגו' היאך נשתנה הענין שהיום אחד מן האומות רודף אלף ממנו <b>ושנים </b>מהם <b>יניסו רבבה </b>ממנו ואמש אחד ממנו רודף אלף מן האומות ושניים ממנו יניסו מהם רבבה ומפני מה אירע להם כך <b>אם לא כי צורם מכרם </b>צורם של ישראל מכרם.
<b>רבבה </b>עשרת אלפים וראיה לדבר ולקחנו עשרה למאה ומאה לאלף ואלף לרבבה.
<b>ושנים יניסו רבבה </b>הרי אחד רודף חמשת אלפים ובמדה טובה כתיב ורדפו מכם חמשה מאה ומאה מכם רבבה ירדופו הרי אין אחד רודף לכל היותר רק מאה א"כ מצינו מדת פורעניות מרובה ממדה טובה אלא י"ל דבמדה טובה כתיב בה ונפלו אויבכם לפניכם לחרב ולכך אין צריך לרדוף לאחד רק מאה שהרי יפלו לפניו אבל במדת פורעניות לא כתיב נפילה ולא יהרוג הרודף רק ירדוף לכך אין מיחוש אם הוא רודף כל כך.
@22לא
<b>כי לא כצורנו צורם </b>שהרי אין צורם חזק כצורנו ואעפ"כ אויבנו פלילים ודיינים עלינו אלא אין לתלות הדבר אלא על כי צורם מכרם ע"י עונותם.
@22לב
<b>כי מגפן סדם גפנם </b>בתמיה וכי מגפנם של סדום הם וממטעם של עמורה ש<b>ענבמו ענבי רוש </b>וגו' כלומר כל מחשבותם לרעה והלא אינם אלא ממטע קדש שנאמר ואנכי נטעתיך שורק וגו'.
@22לד
<b>הלא הוא כמס עמדי </b>יום תשלום פורענותם כמו שמפרש והולך.
@22לה
<b>לי נקם ושלם </b>עלי לעשות נקמה ותשלומין מישראל.
<b>וחש עתדת למו </b>מצינו לשון זכר נופל על לשון נקבה כי יהיה נערה בתולה והיה העיר הקרובה אך בגורל יחלק את הארץ ועוד הרבה.
@22לו
<b>כי ידין </b>לשון יסורים כמו כי בם ידין עמים ייסרם ביסורים.
<b>ועל עבדיו יתנחם </b>מ"מ עליהם יתנחם ע"י תשובה וכן מצינו ונחמתי על הרעה אשר דברתי עליהם.
<b>כי יראה כי אזלת יד </b>כחם של ישראל.
<b>כי אזלת יד </b>דוגמא ושבת לנשיא ושכורת ולא מיין.
@22לז
<b>ואמר אי אלהימו </b>לכשיהיו ישראל נגאלים ויהיו הם למעלה והאומות למטה ואמר ישראל אי אלהימו של עובדי כוכבים שאין יכולים להציל אומותיהם.
@22לח
<b>אשר חלב זבחימו </b>הזבחים שהעובדי כוכבים זובחים לתקרובת עבודת כוכבים שלהם הם עצמם אוכלים ומתפרנסים מאותו תקרובת.
<b>יקומו ויעזרכם </b>כל כך יאמרו ישראל לעת הגאולה.
@22לט
<b>ראו עתה כי אני </b>וגו' כך יאמר הקב"ה לאלה ששעבדו בישראל.
<b>כי אני אני הוא </b>אני הוא אשר לא אשתנה.
<b>אני אמית ואחיה. </b>עליו נאמר ובלע המות לנצח אמית לשעבר בישראל ועכשיו ואחיה <b>מחצתי </b>אותם לשעבר <b>ואני ארפא </b>להם מכאן ואילך.
@22מ
<b>כי אשא אל שמים ידי </b>כמנהג בני אדם כדי להבין השומעים.
@22מא
<b>ותאחז ידי </b>את החרב במשפט גבורת המלחמה.
@22מב
<b>אשכיר חצי מדם</b> וכי היאך אפשר לחצים שישתכרו מדם אלא הריני משכיר לאחרים ממה שחצי עושים.
<b>וחרבי תאכל בשר </b>וכי אפשר לחרב שתאכל בשר אלא הריני מאכיל לאחרים ממה שחרבי הורג כענין שנאמר בן אדם אמור לצפור כל כנף ולכל חית השדה וגו' בשר גבורים תאכלו ודם נשיאי הארץ תשתו וגו' ואכלתם חלב לשבעה ושתיתם דם לשכרון הכי נדרש בספרי.
<b>מדם חלל ושביה </b>ממה שעשו בחללי עמי ובשבויי עמי.
<b>מראש פרעות אויב </b>סרסהו מפרעות ראש אויב.
ורבי נחמיה דורשו כלפי האומות והכי קאמר.
(כז) <b>פן יאמרו </b>האומות <b>ידנו רמה </b>וגו'.
(כח) <b>כי גוי אבד עצות המה </b>שבעה האומות אבדו ז' מצוות שנתתי להם.
(כט) <b>לו חכמו </b>אם היו האומות חכמים <b>ישכילו זאת </b>מה שמפרש והולך איכה ירדוף היום אחד ממנו אלף מישראל ולשעבר היה בהפך.
<b>יבינו לאחריתם </b>בפורעניות שעתיד לבא עליהם על ששעבדו בישראל כדכתיב וחש עתידות למו.
(ל) <b>אם לא כי צורם מכרם </b>ומפני מה אירע להם שאחד ממנו רודף אלף מהם <b>אם לא כי צורם </b>של ישראל מכרם בידינו כל כך היה להם לז' אומות להבין.
(לא) <b>כי לא כצורנו צורם </b>שהרי אין צורם חלש כצורנו ובשביל כך היו אויבנו ישראל פלילים לשעבר והיו דנים אותנו ומושלים בנו.
(לב) <b>כי מגפן סדם גפנם </b>ומפני מה מכרם צורם אלא ודאי מפני ש<b>מגפן סדם גפנם </b>וממטעה של עמרה הם ש<b>ענבמו ענבי רוש </b>וגו' כדכתיב וחטאתם כסדום הגידו כלומר אין בהם טוב אלא כולם רעים ואין הקב"ה תובע עלבונם.
(לד) <b>הלא הוא כמס עמדי </b>מה שאמרו על עמי כי מגפן סדום גפנם שהרי אינו כן אלא עליהם נאמר ואנכי נטעתיך שורק וגו'.
(לה) <b>לי נקם ושלם </b>לעשות מן ז' האומות <b>לעת תמוט רגלם </b>של ז' האומות <b>כי קרוב יום אידם </b>של ז' אומות <b>וחש עתדת למו </b>לז' אומות.
(לו) <b>כי יראה וגו'</b> ולמה ינקום אותם <b>כי יראה </b>האויב <b>כי אזלת </b>ידם של ישראל.
(לז) <b>ואמר </b>ויאמר האויב <b>אי אלהימו </b>של ישראל.
(לח) <b>יקומו ויעזרכם </b>כי כל כך יאמר האויב ולפיכך ידין עמו.
(לט) <b>ראו עתה </b>וגו' כמו שפירשתי למעלה.
<b>ואין מידי מציל </b>כנגד שאמר האויב יקומו ויעזרכם.
@22מג
<b>הרנינו גוים עמו </b>לשון יללה כמו קומי רוני בלילה הלילו אותם גויים ששעבדו לישראל למה <b>כי דם עבדיו יקום. </b>ד"א <b>הרנינו </b>לשון שבח <b>הרנינו גוים </b>לפני הקב"ה ומי הם הגויים ישראל <b>עמו </b>שהרי <b>דם עבדיו יקום. </b>ד"א כל הגויים הרנינו והללו עמו של הקב"ה שהרי הוא נפרע מצריהם היינו <b>כי דם עבדיו יקום. וכפר </b>לשון פיוס כמו אכפרה פניו.
<b>אדמתו עמו </b>יש תבות חסרות וי"ו בתחלתן כמו וחללה זונה שמש ירח עמד זבולה. אף כאן אדמתו עמו כמו אדמתו ועמו כלומר ירצה ויפייס אדמתו ועמו בהנקמו מאויביהם.
@22מד
<b>ויבא משה וידבר </b>וגו' הוא שנאמר למעלה וידבר משה באזני כל קהל ישראל וגו'.
<b>הוא והושע בן נון </b>שהרי לשניהם צוה הקב"ה כדכתיב קח את יהושע וכתיב ועתה כתבו לכם את השירה הזאת ולמדה את בני ישראל.
<b>והושע בן נון </b>בתחלה כשנכנס להיות משרתו של משה קראו משה יהושע שכן דרך מלכים לשנות שם למשרתיהם כגון יוסף, דניאל חנניה מישאל ועזריה. ועכשיו כשנעשה מלך חזר לשמו הראשון ומכל מקום בכל המקרא קורהו יהושע לפי שהורגל בו כבר.
@22מז
<b>כי לא דבר רק הוא מכם </b>ולא תעשוהו בחנם שאם אין אתה לומד תורה אין אתה יודע באיזו עבירה אתה חייב ותעשה אותה ותמות וכן במצוות אם אין אתה למד לא תהא יודע באיזו מצוה שתהא זוכה ולא תעשנה.
@22מח
<b>בעצם היום הזה </b>שאמר להם השירה.
@22מט
<b>אשר על פני ירחו </b>אלא שהירדן בנתים.
שלימא סדרא דפרשת האזינו
@11לג
@22א
<b>וזאת הברכה </b>וי"ו מוסיף על ענין ראשון לעיל דבר אתם תוכחות וכאן ברכם.
@22ב
<b>ה' מסיני בא </b>י"מ הקב"ה שהוא מסיני בא וזרח, דוגמא יברכך ה' מציון.
<b>וזרח משעיר למו </b>מצד שעיר נראה תחלת זריחת הברקים והלפידים, והאי דנקט לשון וזרח משום דהר שעיר למזרחו של סיני הוא, <b>הופיע מהר פארן </b>גם הר פארן למזרחו של סיני הוא. ומה שנסע הקב"ה ממזרחו של עולם לכבודן של ישראל היה כדי ללכת לקראתם שהרי תמיד ממערב למזרח הם הולכים כמו שפירש"י בפרשת מסעי.
<b>מימינו אש דת למו </b>לפי שהוא דרך חבה כדכתיב וימינו תחבקני.
<b>אשדת </b>כתיב מלה חדא וקרי תרתי.
@22ג
<b>אף חבב עמים </b>כדכתיב והייתם לי סגולה, ולמה שהרי <b>כל קדשיו בידך, </b>כיצד <b>והם תכו לרגליך </b>פי' תוך רגליך כדכתיב ויתיצבו בתחתית ההר. ד"א אף כשהקב"ה מחבב עמים ומוסר ישראל בידם <b>כל קדשיו </b>של ישראל הם <b>בידך והם </b>ישראל <b>תכו לרגלך </b>בשבילך ובשביל מצותיך הם מוכים ומדוכאים.
<b>לרגלך </b>כמו ויברך ה' אותך לרגלי. ד"א <b>והם תכו לרגלך </b>תוך בית המקדש שהוא הדום רגליך שם הם מצויים.
<b>ישא מדברתיך </b>נשאו וסבלו בסבר פנים יפות שני דברים שיצאו מפיך אנכי ולא יהיה לך.
@22ד
<b>תורה צוה לנו משה </b>אבל השאר שעולין למנין תורה אמרו הם <b>תורה צוה לנו משה </b>מאתך, שלא יכלו לסבול מפי הגבורה אלא שתי דברות, כמו שפירשתי בפרשת יתרו.
<b>תורה צוה לנו משה </b>וגו' סרסהו תורה צוה משה להיותה מורשה לנו קהלת יעקב.
@22ה
<b>ויהי בישרון מלך בהתאסף ראשי עם </b>באמור ה' אלי הקהל את העם ואשמיעם את דברי. ועלינו לקיים את התורה שצוה לנו ומאחר שקבלנו את התורה זכו לברכה.
<b>[ויהי בישרון מלך </b>משה שהיה מלך, על שם שהושיע את ישראל].
@22ו
<b>יחי ראובן ואל ימת </b>כשיעבור את הירדן חלוץ לפני בני ישראל.
<b>ויהי מתיו מספר </b>באותו מספר שיעברו שם בו ישובו שלא יפקד איש מהם.
@22ז
<b>וזאת ליהודה </b>וזאת הברכה עצמה תהא חלה על יהודה. כאן פירש"י אמר משה מי גרם לראובן שיודה יהודה ואם תאמר הרי הודאת ראובן קדמה לשל יהודה שהרי בפרשת וישב גבי וישב ראובן אל הבור פרש"י לא היה במכירה שהיה עסוק בשקו ובתעניתו ויהודה לא הודה עד שנתעברה תמר, אלא י"ל דודאי ראובן אודי קודם אלא בצנעה אודי בשקו ובתעניתו אבל בפרהסיא לא אודי וכשהודה יהודה ואמר צדקה ממני עמד ראובן ופרסם הודאתו ואמר אף אני בלבלתי יצועי אבי. וראיה לדבר מדסמך משה רבינו ברכת יהודה לברכת ראובן, משום שעל ידי יהודה הודה ראובן הודאה חשובה ומפורסמת וה"ק מי גרם לראובן שהודה בפרהסיא יהודה.
<b>שמע ה' קול יהודה </b>כשיצעק במלחמה ויצטרך סיוע. ולפי שיהודה עולה תחלה למלחמה הוצרך להתפלל עליו בענין צורך המלחמה, ועל ראובן כמו כן לפי שעבר ראובן ראשון כדכתיב והחלוץ עבר לפניהם ושמעון לא הוזקק להזכירו כאן לפי שהיה רגיל ללכת עם יהודה כדכתיב בספר שופטים עלה אתי בגורלי. ד"א יחי ראובן, לפי שחטא נגד כבוד אביו וראוי היה למות, כדכתיב כבד את אביך למען יאריכון ימיך הא אם לא תכבדהו ויקצרו, לכך אמר ואל ימות.
<b>וזאת ליהודה </b>זאת הברכה עצמה תהא כן ליהודה, שבענין זה חטא הוא שציער לאביו בכתונת יוסף. ושמעון לא רצה להזכיר בברכה לפי שהיה בלבו של משה ע"י שקדם בניכולו של יוסף, כמו שפירש"י בפרשת מקץ.
@22ח
<b>וללוי אמר </b>וגו' אותם שנתנו האורים והתומים לשאת על לבו כבר הוא איש חסיד.
<b>אשר נסיתו במסה תריבהו על מי מריבה </b>ואע"פ כן הוא אומר
@22ט
<b>לאביו ולאמו לא ראיתיו </b>אם מת לו אב ואם אח ובן צריך לעשות לו כמי שאינו מכירו כדכתיב לאביו ולאמו לא יטמא, ולמה <b>כי שמרו אמרתך </b>שאמרת ומן המקדש לא יצא אפי' בשעת צערו אינו רשאי לצאת אחריהם ואפילו למ"ד מקדושתו לא יצא אבל יוצא הוא אחר המת מ"מ כשהן נגלין הוא מכוסה וכשהן נכסין הוא נגלה. ד"א <b>האמר לאביו ולאמו לא ראיתיו </b>לא טעו אחריהם במעשה העגל.
<b>ובריתך ינצרו </b>מה שאמרת ברית כהונת עולם.
@22י
<b>יורו משפטיך ליעקב </b>מאחר שאינם מכירים פנים ראוים הם שיורו משפטיך וכן הוא אומר ואת עמי יורו וגו' וכתיב ובאת אל הכהנים הלוים והגידו לך את דבר המשפט. ד"א <b>יורו משפטיך </b>לפי שהם פנויים שאין להם נחלה להיות טרודים בה להבטל מדברי תורה.
@22יא
<b>ופעל ידיו תרצה </b>שעל קרבן ידו כתיב ונרצה לו לכפר עליו ואם זר מקריב אינו מתרצה.
<b>מן יקומון </b>ממי שירצו לקום כנגדו.
@22יב
<b>ולבנימין אמר</b> סמכו אחר לוי לפי שאמנתו של לוי בבית המקדש שהוא בחלקו של בנימין.
<b>ידיד ה' </b>הוא בנימין הידיד. ישכן לבטח עליו על שכינה, אצל שכינה כמו ועליו מטה מנשה.
<b>חפף עליו </b>הקב"ה על בנימין ומצילו.
<b>ובין כתפיו </b>גבוליו כמו אל כתף ים כנרת.
<b>שכן </b>כלומר בין גבוליו של הקב"ה שכן בנימין, נחלתו סמוכה אצל בית המקדש. ולפי שכל השבטים היו שותפים במכירתו של יוסף, ובנימין לא היה שותף עמהם וכל השבטים נולדו חוצה לארץ ובנימין נולד בארץ ישראל זכה הוא להיות השכינה שורה בחלקו.
@22יג
<b>וליוסף אמר מברכת ה' ארצו </b>גבי אדם כתיב ולאדם אמר כי שמעת לקול אשתך ארורה האדמה בעבורך. אבל יוסף לא שמע לקול האשה כדכתיב ולא שמע אליה ולפיכך <b>מברכת ה' ארצו.</b>
@22יד
<b>וממגד גרש ירחים </b>הפירות מתגרשות מן הארץ והאילנות בחדוש הירח, בירח אחד כונס קייצים, בשני מוסק זיתים, בשלישי לוקט תמרים. וכן בכל ירח וירח.
@22טו
<b>ומראש הררי קדם </b>לשון שבח כמו ראשית תבואתו כי הוא ראשית אונו ראשית שמנים ימשחו פי' מטוב כל ההרים שנבראו מששת ימי בראשית.
<b>הררי קדם </b>ארץ אפרים בנו של יוסף ארץ הרים היתה כדכתיב צופים מהר אפרים.
<b>ורצון שכני סנה </b>רצון של שוכן סנה יהי כן.
<b>נזיר אחיו </b>לשון זכו נזיריה משלג כלומר יוסף שהיה שר על כל אחיו.
@22יז
<b>בכור שורו </b>המלך הראשון שבחר לו הקב"ה מזרעו של יוסף הוא שהיה יהושע וקורהו בכור שהומלך ראשון לזרעו. ומדמה המלך לשור לפי שהוא מלך בבהמות.
<b>והם רבבות אפרים </b>הקרניים הם רבבות אפרים שהיו קרוביו ואנשי מלחמתו.
<b>והם אלפי מנשה </b>זהו גדעון ונתן הרבבות לאפרים לפי שנתן לו יעקב הגדולה.
@22יח
<b>שמח זבולן </b>מתרעם על חלקו היה כמו ששנו רבותינו זבולון עם חרף נפשו למות משום דנפתלי על מרומי שדה לפיכך אמר לו משה <b>שמח זבולן </b>בחלקך ואל תתעצב אם נפל חלקך על הים כי אתה משתכר בו כמו שמפרש והולך.
<b>בצאתך </b>משה רבינו ברך כל אחד ואחד במה שצריך, הוא היה יוצא בפרקמטיא, כדכתיב זבולון לחוף ימים ישכון לכך ברכו שישמרו בצאתו.
<b>ויששכר באהליך </b>ארצו היתה טובה לזריעה והיה הוא יושב באהלים לשמור שדותיו ויתפלל משה שיצליח וישמח בשדותיו וכן אמר לו יעקב רובץ בין המשפתיים בין הגבולים לשמור שדותיו.
@22יט
<b>ושפני טמוני חול </b>פעמים שהספינות נשברות בנמל וטבועות וטמונות בחול וכשהים נקמט ומתמעט כמנהגו בכל יום באים בני זבולון ונוטלים אותו ממון.
@22כ
<b>מרחיב גד </b>ברכו כך על שם שנתן לו ארץ רחבה ארץ מקנה.
<b>וטרף זרוע אף קדקד </b>מדקאמר <b>אף קדקד </b>משמע שהוא מכה בזרוע תחלה כיצד בשעה שבא גד להגביה ידו ולהכות את שכנגדו מגביה ידו כנגד החרב וכן גד חותך הזרוע תחלה ומכה בראש וממיתו בהכאה אחת.
@22כא
<b>וירא ראשית לו </b>אע"פ שעמון ומואב מערערין עליה כמו שמצינו גבי יפתח ומה טעם <b>כי שם חלקת מחקק ספון </b>כמו שפרש"י. ד"א <b>כי שם חלקת מחקק </b>וגו' כי שם נחלתו וחלקו של ראובן שנקרא מחוקק כדכתיב בפלגות ראובן גדולים חקקי לב, שם היא ספונה וסדורה כבר. ד"א אף לגד קאי וקורהו על שם גדולתו וחשיבותו <b>מחקק </b>שר ושופט.
@22כב
<b>יזנק מן הבשן </b>יצא ויטרוף טרף ולפי שבשן מקום אריות וחיות רעות מדמה אותו לאריה.
@22כג
<b>שבע רצון </b>פירותיו מבכרות וכל זמן שירצה יאכל וישבע מהם קודם שיאכל אדם פירות ממקום אחר.
<b>ומלא ברכת ה' </b>כל הבא בארצו ורואה פירות מבכרות מודה ומברך את הקב"ה עליהם.
@22כד
<b>ברוך מבנים אשר, ברוך </b>מפי שאר <b>בנים </b>יהי <b>אשר </b>וסוף הפסוק מוכיח.
<b>יהי רצוי אחיו </b>כולם מברכים אותו ולמה <b>וטבל בשמן רגלו </b>שארצו מושכת שמן כמעין וכל אחיו ונשותיהן סכין אותו ומתענגים בו ומברכים אותו.
<b>ברוך מבנים אשר </b>פרש"י אין בכל השבטים שנתברך בבנים כאשר. כלומר שהגדיל חשבונו כל כך האחרון מן הראשון ואע"פ שגם מנשה נתרבה כל כך ההוא בבניו של יעקב קאמר.
<b>יהי רצוי אחיו </b>כשעשה ראובן אותו מעשה הלך אשר וספר המעשה לאחיו ונזפוהו אמרו כך אתה מוציא דבה על אחינו הגדול ונדוהו לאשר בא משה והתיר נדויו. כשם שהיו אומרים למנודה ארור כך אומרים למתירו <b>ברוך</b> ולפי שמנודה היה אסור בתשמיש המטה אמר <b>מבנים</b>. ולפי שרחקוהו אחיו אמר <b>יהי רצוי אחיו </b>שיקרבוהו, ולפי שמנודה היה אסור בסיכה ברכו <b>וטבל בשמן רגלו.</b>
@22כה
ולפי שמנודה אסור בנעילת הסנדל ברכו <b>ברזל.</b>
<b>ונחשת מנעלך, מנעלך </b>יהיו מברזל ומפתחותיך מנחושת דרך עושר ובהם תנעול ענינך אבל לא דרך דלות לנעול הפתחים ביתדות של עץ.
<b>דבאך </b>לשון דאבה מתיבות הפוכות כמו כשבים כבשים שמלה שלמה ואלו הם ימי הזקנה שהאדם דואב בהם כלומר אפילו בעת זקנתם הם בעלי כח ע"י תענוגים וסיכת השמן מעמידם. כדאמר מר חמין ושמן שסכתני אמי בילדותי עמדו לי בימי זקנותי.
@22כז
<b>ומתחת זרעת עולם </b>וכמו כן רוכב הוא זרועות עולם שהם מתחת והם יסודי עולם שסובלים כל העולם כמו הזרועות שסובלות המשא כלומר מושל בעליונים ובתחתונים והוא בעזרך.
<b>ויגרש מפניך אויב </b>עמלק סיחון ועוג <b>ויאמר השמד </b>תמחה את זכר עמלק, לא תחיה כל נשמה.
@22כח
<b>עין יעקב </b>זרע יעקב כמו ומימי יהודה יצאו יזל מים מדליו וזרעו על מים רבים הזרע נדמה למים כך פי' דונש <b>[עין יעקב </b>עניני יעקב].
@22כט
<b>ויכחשו איבך לך </b>מי שאויבים לך בלבם מכחשים לך מתוך יראה ומראים עצמם אוהביך ויהיו משועבדים לעשות רצונך.
<b>[מגן עזרך, חרב גאותך </b>על הקב"ה הוא אומר, שהוא המגן והחרב].
@11לד
@22א
<b>ויעל משה </b>כמו שאמר לו הקב"ה עלה אל הר העברים ואף על פי כן איחר לעלות עד שברכן תחלה.
<b>הר נבו </b>הוא הר העברים הוא ראש הפסגה.
<b>נבו </b>בחלקו של ראובן היה כדכתיב ובני ראובן בנו את חשבון וגו' ואת נבו ואת בעל מעון ומה שכתב גבי גד כי שם חלקת מחוקק ספון י"ל דנבו על הספר היה בין נחלת ראובן וגד.
<b>את כל הארץ </b>ראה משה בעיניו מה שלא הלך יהושע ברגליו שהרי נשאר מארץ ישראל שלא כבש וחלקה בחייו לשבטים כמו שמפורש בספר יהושע.
<b>את הגלעד </b>מן הגלעד, שהיה בעבר הירדן מזרחה שמש שהיה משה עומד בו.
<b>עד דן </b>שהוא גבול ארץ ישראל כדכתיב מדן באר שבע.
@22ב
<b>עד הים האחרון </b>הוא גבול ארץ ישראל לצד המערב.
@22ג
<b>עיר התמרים </b>לפי שהיתה משונה בחשיבות הזכירה בפירוש.
@22ו
<b>ויקבר אתו בגי </b>שלשה סימנים נתנו במקום קבורתו של משה שאמר <b>בגי </b>ובאי זה גיא <b>בארץ מואב </b>ובאי זה מקום <b>מול בית פעור </b>ואפילו הכי <b>לא ידע איש את קבורתו</b> ללמדך שלא קברו איש.
<b>עד היום הזה </b>שלא יקבר איש אצלו כענין שנעשה בבית אל ושלא ידרשו בו שואלי מתים.
@22ז
<b>לא כהתה עינו </b>מקירון פנים.
@22ח
<b>ויבכו בני ישראל </b>ובאהרן כתיב כל בית ישראל לפי שכשמת אהרן מי הוא הרואה את משה בוכה ולא יבכה הוא.
@22י
<b>ולא קם נביא עוד בישראל כמשה </b>אפי' בישראל אבל בעובדי כוכבים לא צריך למימר שהרי כתיב ונפלינו אני ועמך מכל העם אשר על פני האדמה.
<b>אשר ידעו ה' פנים אל פנים </b>כדכתיב פה אל פה אדבר בו ומראה ולא בחידות ותמונת ה' יביט. דבר אחר הקדוש ברוך הוא ידעו למשה אבל משה לא ידעו לקב"ה פנים אל פנים כדכתיב לא יראני האדם וחי.
@22יב
<b>[ולכל היד החזקה </b>אלו תשע מכות].
<b>ולכל המורא </b>לשון מראה.
<b>לעיני כל ישראל </b>לפיכך האמינוהו.
שלימא סדרא דפרשת וזאת הברכה וסליקו להו חמשה חומשי תורה בסייעתא דשמיא
