@00שמות
@22פרק א
{א}
<b>ואלה שמות.</b> אע"פ שמנאן חזר ומנאן כאן לפי שהוא ראש הספר וכל הספר מדבר בהם הזכיר המנין איך פרו ורבו וכמה היו בבואם וכמה היו בצאתם ואיך נשתעבדו וכל המאורעות:
{ה}
<b>שבעים.</b> עם יעקב ואמר <b>יוצאי ירך יעקב</b> לפי שכולם יוצאי יריכו לבד הוא לבדו:
{ח}
<b>אשר לא ידע את יוסף.</b> לא הכירו ולא ידעו ולא נשא להם פנים בשבילו:
{י}
<b>הבה נתחכמה לו פן ירבה.</b> נערים עליו לעשות דבר שלא ירבה שאם ירבה <b>והיה כי תקאנה מלחמה</b> כי יקרה מקרה של מלחמה יתחבר עם שונאינו:
<b>ונלחם בנו ועלה מן הארץ.</b> ילכו להם ונפסיד עם גדול כזה שראויין להשתעבד בהם בשעת הצורך ולכך נשתעבד בהם שלא לצורך שלא ירבו ולא יעלו מן הארץ ויהיו מצויים לנו בשעת הצורך כי זאת העבודה לא היתה לצורך אלא פן ירבה. וי"ל ועלה מן הארץ כלו' מן הארץ יהיה עליון יותר ממנו והיינו משועבדים להם, שניהם מדעתי והראשון נראה כי בסוף ניכר שבסוף הקפידו שיצאו מתחת ידם ומדקאמר והיה כי תקראנה יש להוכיח שבפני עצמו לא היו יראי' מהם:
{יא}
<b>וישימו עליו שרי מסים.</b> שהיו גובין מס האנשים שהיו שולחין על עבודת המלך עשרת אלפים והיו מחולקים לחדשים או לשבתות כמו שנ' בשלמה (מ"א ה') ויהי המס שלשים אלף איש ואמר (שם) חודש יהיו בלבנון ושנים חדשים בביתו ואדונירם על המס וכאן שרי מסים ממונים על מס האנשים למחלוקתם והיו חודש בעבודת פרעה או ג' או ד' בביתם והא ליכא למימר שהיו תדיר בעבודה דא"כ מתי יעשו לביתם ומי יפרנסם:
<b>ויבן ערי מסכנות.</b> לשון אוצר כמו (דה"ב ל"ב) ומסכנות לדגן ולתירוש וכן תרגם אונקלוס ופרעה היה צריך רוב אוצרות כי חומש כל תבואת מצרים שלו כדכת' (בראשית מ"ז) וישם אותה לחק עד היום הזה לפרעה לחומש אבל בני ישראל לא היו נותנים חומש כי יוסף נתן להם אחוזה במיטב הארץ וכלכל אותם ולא מכרוהו ובאו בעלילה על ישראל לאמר כל המצרים עובדים את המלך שעובדים את האדמה והחומש שלו וכל בהמתם שלו והם מגדלים אותם ונותנין חצי הוולדות למלך וכולם אריסין אבל אתם אינם עובדים אותו לכן כיון שהמצרים נותנין את התבואה אתם בנו את האוצרות לתתה בהם:
{יב}
<b>ויקוצו מפני בני ישראל.</b> כי כאשר ראו כי כן יוסיפו לענותם כן יוסיפו לפרות ולהרבות קצה בחייהם מפני בני ישראל לבדם בתחלה היו יראים פן יתחברו עם השונא ועכשיו שראו אותם כ"כ פרים ורבים קצה מפניהם לבדם:
{יד}
<b>וימררו את חייהם.</b> כשראה שהם פרים ורבים הוסיפו למרור חייהם בעבודה שבתחלה ויבן ישראל ערי מסכנות ולבסוף אף בכל עבודה בשדה ליטע כרמים וגנים ולחפרם ולשדד תלמים אחריהם ובכל עבודתם שהיה משתעבדים היו משתעבדים בהם <b>בפרך</b> שלא היו מניחים אותם אפי' להרגיע עד בלעם רוקם אלא אצים ודוחקים וממהרים אותם כדי ליגעם וישנו כל הלילה מתוך יגיעתם ולא יעסקו בפריה ורביה וכשראו שכל זה אינו מועיל להם שלא יפרו ולקחו להם צד אחר להמית הבנים:
{טו}
<b>ויאמר מלך מצרים למילדות.</b> לאותם שמילדות את העבריות ומסתמא גם הם עבריות היו ואף הפסוק משמע שהמילדות עבריות:
<b>אשר שם האחת שפרה.</b> הזכיר הק"ב שמם לכבודם שתזכרם לטוב כי שמו נפשם בכפם על ישראל לעבור מצוות המלך:
{טז}
<b>אם בן הוא והמיתן אותו.</b> ותאמרו הפילו כי לא רצו עדיין לעשות רציחה בפרהסיא:
{יט}
<b>כי חיות הנה.</b> בריאות אי נמי מילדות יודעות כל אחת לילד את עצמה כמו שתיר' אונקלוס:
<b>בטרם תבוא אליהן.</b> בתחלה היו קוראים אותם לכך נקראות מילדות כי הנאה הייתה להן באחרות יותר מבעצמן אבל כשהרגישו שאנו עסוקין במצוותיך כי מתוך שהן יודעות האומנות הרגישו ושוב לא קראו אותנו כי בטרם תבא אליהן המילדת משם ואילך וילדו:
{כ}
<b>וייטב אלהים למילדות ויירב העם.</b> ולא נחשדו על שפיכת דמים שאם לא היו פרים ורבים כבתחלה היו סוברים שהם היו עושים אע"פ שכל אחת יודעת שלא עשו לה רק טוב:
{כא}
<b>ויעש להם בתים.</b> עושר וכבוד ופריה ורביה כמו (ש"א כ"ה) כי עשה יעשה ה' לאדוני בית נאמן וכיון שראה שאינו יכול בצינעה פירסם הכל וצוה לכל עמו ועשאם כולם ממונים ע"כ שלא יוכלו ישראל להשתמר מהם. [וראיתי בדברי החכם צח (?) כי ראו אצטגניני פרעה כי עם מצרים עתידים לטבוע כמו שעשו בים וסברו להפוך על ישראל הגה"ה]:
@22פרק ב
{א}
<b>וילך איש מבית לוי וגו'.</b> לא עתה בשעת גזירה אלא קודם גזירה כי קודם הגזירה נולדו להם אהרן ומרים אלא לספר להם מה אירע להם בשעת הגזירה התחיל לספר איש לוי שלקח בת לוי אירע לו כך בשעת הגזירה:
{ב}
<b>ותרא אותו כי טוב.</b> בעל צורה וראוי לחיות:
<b>ותצפנהו ג' ירחים.</b> כי לא הרגישו שהיא מעוברת עד ג' ירחים שניכר הוולד ומשם מנו ובסוף תשעה למניינם אמרו לחפש אחריו ושמה אותו בסוף. ורבותינו אמרו שנולד לששה חדשים וב' ימים כמו שכתוב בשמואל ויהי לתקופות הימים ותהר חנה וגו' מיעוט תקופות ב' ומיעוט ימים ב' כי יולדת לז' יולדת למקוטעים והם מנו לתשעה:
{ג}
<b>ותקח לו תבת גומא ותשם בסוף.</b> סוף וגומא אחד הוא, אין נראית ונכרת שם, משום שהסוף והגומא דומה לדדי כי היתה יריאה פן יראוהו מצרים ויטביעוהו ודעתה לגונבו משם דימתה בת פרעה:
{ד}
<b>ותתצב אחותו מרחוק.</b> אמה העמדתה שם וצותה לה לראות מה יעל בנער מדלא כתיב ותצב נר' שהציבוה אחרים:
{ה}
<b>ותרד בת פרעה לרחוץ.</b> כמו ותרד על היאור לרחוץ הגה"ה:
<b>אמתה.</b> שפחתה שאם היתה יד שלה היתה האלף פתוחה והמ"ם דגושה:
{ו}
<b>ותחמול עליו.</b> ואומרת מי יתן מינקת לשכור שתגדלנו לי כי יפה הוא מאד וחסה על שראוהו בוכה והוא זכר:
<b>מילדי העברים.</b> המושלכים ביאור [ואף ראתהו נמול הגה"ה]:
ואמרה לה <b>האלך.</b> כלו' התרצי מן העבריות ואמרה כן:
{י}
<b>ויהי לה לבן.</b> כי הצלתו מן המיתה וגדלתו בממונה:
{יא}
<b>וירא בסבלותם.</b> שהיו סובלים עול קשה ולא די בעול אלא שאותו מצרי חובט ומכה אותו עברי ויחם לבבו כי נכמרו רחמיו אל אחיו:
{יג}
<b>לרשע.</b> לאותו שמתאכזר להכות את חבירו:
{יד}
<b>ושופט.</b> אתה שופט לפי דעתך ושר ליקח הנקמה בעצמך רוצה אתה להורגני שלא כדין שהמכה את חבירו אינו חייב מיתה כיון שאינו הורגו:
<b>כאשר הרגת את המצרי.</b> שלא כדין שהיה עושה את מצות המלך לדחוק היהודי:
<b>אכן.</b> אמת:
<b>נודע הדבר.</b> אני הייתי סבור שלא יודע ולכך פניתי כה וכה וזה צועק עלי ואינו חושש מי ישמענו. ומשם ר' שמואל שמעתי אם כן כמו אך כן כלו' אינו כמו שהייתי סבור אך כן הוא שנודע:
{טו}
<b>ויבקש להרוג את משה.</b> על שהרג את המצרי שהיה עושה מצוותו:
{יז}
<b>ויושיען.</b> שהיו רוצים הרועים לגזול את המים שדלו:
<b>וישק את צאנם.</b> שלא הספיק מה שדלו הם ודלו מים אחרים עד שהשקה צאנם וזה שאמרו לאביהן <b>הצילנו</b> מה שדלינו הציל <b>וגם דלה דלה לנו</b> להספיק:
{יח}
<b>מדוע מהרתן.</b> בא שבכל יום אתן רגילות לבא אחרונות לפי שהם הרועים אינם מניחים אותם להשקות והיום באתם ראשונות:
{יט}
<b>איש מצרי.</b> על עניין לבישתו ועל הלשון הכירו אותו כי ממצרים הוא:
{כ}
<b>למה זה עזבתן את האיש.</b> שמא אין לו אושפיז:
{כב}
<b>כי אמר וגו'.</b> גרשם גר הייתי שם:
{כג}
<b>וימת מלך מצרים ויאנחו.</b> כל זמן שהיה אותו מלך חי היו מצפים שמא כשימות זה יתבטלו גזירות וכיון שמת ולא נתבטלו גזירותיו אמרו עתה אין לדבר סוף לא נצא עוד מעמל זה ויאנחו י"מ וימת מלך מצרים והיה משה יכול לשוב כמו שאמר הק' כי מתו כל האנשים וגו' וגם נאנחו בני ישראל ושמע הק"ב את אנחתם וריחם את בניו וגם זכר את בריתו שכרת לאבותם וחפץ לקיימו לשלם נדרו שנדר לתת להם ארץ כנען כל הדברים הללו גרמו ששלחו למשה ועתה מספר איך שלח. וי"מ וימת מלך מצרים ובין מלכא למלכא היה להם פנאי להתאנח ולהתפלל:
{כה}
<b>וידע אלהים.</b> שם לבו ודעתו עליהם:
@22פרק ג
{א}
<b>אחר המדבר.</b> העביר להם המדבר שבמדבר לא היה מרעה כי בארץ מדבר אין עולין עשבין כמו שמפור' בחולין גבי כסוי הדם:
{ג}
<b>מדוע לא יבער הסנה.</b> שהאש מתאבך בו ואינו נעשה גחלת ואינו משתנה מכמות שהוא:
<b>לא יבער.</b> זה אינו לשון הבערה כי בוער היה כמו שכתב למעלה אלא לשון ביעור כמו (דברים כ"ו) ביערתי הקודש מן הבית ולשון כלוי כדכתיב והסנה איננו אוכל הגה"ה:
{ה}
<b>של נעליך מעל רגליך.</b> לפי שנעל הרגל דורס בכל מקום ופעמים במקומות מטונפים אינו ראוי שיביאנו במקום מקודש:
<b>מעל רגליך.</b> שאף אותו של היד נקרא נעל סתם והוא שנתן בועז לגואל והוא בלע"ז גונ"ט (gant, Handschuh) ועדיין רגילים השרים להקנות בגונ"ט שלהם ולכך צריך לומר מעל רגליך שלא יהיה סבור שמאותו של היד הוא אומר לו:
{ו}
<b>כי ירא מהביט.</b> כי אין לתלמיד לזקוף עיניו ופניו בפני רבו:
{ח}
<b>וארד להצילו.</b> מן השעבוד כי רחמתי עליהם:
<b>ולהעלותו מן הארץ.</b> לקיים נדרי שנדרתי לאבות:
{ט}
<b>וגם ראיתי את הלחץ.</b> שנה למשה שעבודם של ישראל כי הי' גלוי לפניו כי היה דעתו של משה קצרה על שעבוד של ישראל כמו שנ' וירא בסבלותם ושם נפשו בכפו והכה המצאי בשבילם והזכירו לו כדי שיאות ללכת:
{יא}
<b>מי אנכי כי אלך אל פרעה.</b> איני ראוי לילך לפני פרעה וכל שכן שאיני כדי להוציא את ישראל:
{יב}
<b>כי אהי עמך.</b> ואם אין אתה כדי אני כדי כי ממני הדבר לא ממך:
<b>וזה יהיה לך האות.</b> שממני תעשה מה שתעשה ואני שלחתיך בשליחותי עשית זאת:
<b>תעבדון את האלהים על ההר הזה.</b> ואז אודיע ואתן אות לכל שאני שלחתיך וכל שאתה עושה ממני הוא כמו שכתוב בשעת מתן תורה הנני אנכי בא אליך וגם בך יאמינו לעולם וידעו כי אתה שלוחי וזה הוא שאומר כאן וזה יהיה לך האות שאז יוודע ויגלה לכל כי אני שלחתיך ולא מלבך אתה עושה <b>בהוציאך וגו'</b> ואז אודיע כמו שפיר':
{יג}
<b>ואמרו לי מה שמו.</b> וכי אדם הולך בשליחות ואיני יודע לומר מי שלחו:
{יד}
<b>אהיה אשר אהיה.</b> פי' שם המיוחד של ד' אותיות הנכתב בכל התורה שהק' היה בלא תחלה כי וי"ו במקום יו"ד בהרבה מקומות כמו קום שוב שאומ' הדייקנין קים שיב וכן מן ידע יאמר יודע מן יסר יוסר כי היו"ד נעשית וי"ו במקומות וגם אתה יכול לומר הוא שמשמע היה וגם משמע הוא שהוא הק' הוא ויהיה באין סוף זהו משמעות השם הוה והיה ויהי וגם משמע ושהא הוה בצרתם של ישראל ובכל מקום שאנו מגיעים אצל השם ואין לנו רשות להגות השם באותיותיו אנו מכנים השם בלשון אדנות כלו' אדון הכל אמר דבר זה ובכאן לפי שהיינו צריכים לפירוש השם ממש כינהו בתיבה שפירושה דומה לפירוש השם והוא אהיה שאם הייתי קורא אדון אשר אדון לא היה דומה למשמע השם ופירושו כלל אבל אהיה משמע אשר אהיה לאין תכלית ואהיה עמם בצרתם והוא אחד ממשמעות השם ולכך תאמר אהיה שלחני אליכם ולא שיאמר זה הלשון ממש אלא השם בן ד' אותיות אלא כינהו באהיה כדי לקרות ולהבין. ור' שמואל פי' דאהיה עיקר השם אלא שהק' אומר אהיה ואח' כמו שכתב בכל מקום כמו שיאמר אדם על עצמו אעשה ואחרים אומרים עליו יעשה ולא נהירא לי דא"כ היאך אנו הוגים אותו כמו שהק' קורא שמו יותר ממה שאחרים קוראין אותו ועוד כל מקום שנ' אני ה' היה לו ליכתב אהיה ולכך נראה לי שהוא כינוי כמו שפי':
{טו}
<b>ויאמר עוד אלהים אל משה.</b> כלו' כשתזכיר את שמי להם אמור אלהי אברהם <b>כי זה שמי וזה זכרי</b> כשמזכירין שמי מיחדין אותו על אברהם יצחק ויעקב וכן יזכירו שמי לדורות:
{יח}
<b>ושמעו לקולך.</b> כי יאמינו בך כדכתיב ויאמן העם וישמעו כי פקד ה' וגו':
{יט}
<b>ולא ביד חזקה.</b> י"ל לא מפני שידו חזקה ונר' ולא ביד חזקה ואפי' כשתחזיק ידי עליו ולא ישלח עד שאשלח והכיתי אותו בכל נפלאותי אבל לאחר כן ישלח בעל כרחו:
{כב}
<b>ושאלה אשה משכנתה.</b> ומאותה שגרה בביתה שתאמר לה הננו הולכים לחוג השאיל (לי) כוס כסף וזהב, כלם שלך שלא אתבייש בין חבירינו, וכן השמלות של שש ורקמה ואני אתן אותם לחן וישאילום ואני אידר שיהא הכל שלכם בדין כך אמר הק' כמו שאפרש בגזירת הרחמן:
@22פרק ד
{א}
<b>כי יאמרו לא נראה אליך ה'.</b> אפי' כשאומר להם שמך יאמרו אתה היית יודע שמו של הק' אבל לא נראה אליך, ועשה ג' אותות בתחלה נחש לפי שהיה בעמל ויגיעה וכל עמל ויגיעה של עולם הנחש גרם כדכתיב (בראשית ג') בזעת אפך תאכל לחם ורמז להם כי על היגיעה שלהם נגלה, ואח"כ נגע צרעת כי בשביל יגיעתם יביא נגעים על פרעה ביד משה ומה שאמר לו הבא ידך בחיקך לפי שדרך הנגעים לבא ע"י סגר לילך ע"י סגר כמו שמפורש בפרשת נגעים והסגיר הכהן את הנתק וגו' אח"כ דם כי ישפוך דם על מצרים בשביל ישראל במכות בכורות ובים:
{ח}
<b>והיה אם לא יאמינו.</b> כלו' מי שלא יאמין לראשון יאמין לשני ומי שלא יאמין לשני יאמין לג' שיש בהם צדיקים ובינוניים וקשים כשהיו מהם שלא היו מאמינים לראשון לפי שלא משמע אלא שבא בשביל יגיעתם והאמינו לב' דכיון שישלח נגעים ודאי יוצאים ויש מהם שלא האמינו עד שאעשה אות שימיתם הג"ה:
{י}
<b>לא איש 'דברים אנכי.</b> ולא אוכל לומר שליחותך:
<b>גם מתמול גם משלשום.</b> כלו' מעולם מום זה ואינו מום עובר כי מום קבוע כי מאז דברך לא נתרפאתי ולא אוכל לדבר כי כבד פה וכבד לשון אנכי ומה יועילו לי אותות:
{יא}
<b>מי שם פה לאדם.</b> כלו' אם הייתי רוצה היית מדבר יפה אבל אני איני רוצה שזה כבודי שאדם שאין לו לא פה ולא לשון יעשה שיחותי וישלים חפצי ויעשה על ידו דבר גודל כזה:
{יג}
<b>שלח נא ביד תשלח.</b> ביד כל אדם אתה יכול למלאות חפצך ולמה תשלח אותי שלח אחר כי הכל עבדיך. ומשום ר' יוסף קרא שמעתי כך אמר לו הק' למשה מי שם פה לאדם כלו' הפה חדשה אני בורא לא אוכל לתקן את שלך? אני אתקננה כשארצה. ומשום ר' עובדיה זצ"ל שמעתי וכי לא הייתי יודע שאתה כבד פה והלא אני עשיתי ומה לך להזכיר לי, והראשון שלי:
<b>או מי ישום אלם.</b> כנגד מי שם פה לאדם:
<b>או חרש</b> כנגד פקח שייך בין גבי עין בין גבי אזן, פקוח אזנים ולא תשמע (ישעיה מ"ב) שמעתי מר' יצחק הגר הגה"ה:
{יד}
<b>ויחר אף ה'.</b> כל זמן שמצא אמתלא לדבריו לא חרה אפו של הק' אבל כיון שאמר בלא שום טענה שלח נא ביד תשלח אז חרה לו בוא וראה כמה ענוותנותו של הק':
<b>ידעתי כי דבר ידבר הוא.</b> אל ישראל ואל פרעה ויטול מקצת הכבוד ואם רציתה יהיה כל הכבוד שלך וא"ת יקשה בעיניו לדבר לכך נאמר <b>וראך ושמח בלבו</b> שיהא שמח ואנכי אהיה עם פיך ועם פיהו ואתה אמרת לא אוכל לעשות שליחותך לפי שאני כבד פה אבל אם לא כן הייתי עושה יפה בעצמי כי יהיה אהרן עמך שהוא בעל לשון גם אתה עמו תהיו צריכין, צריך שאהיה עם פיך ועם פיהו שאם לא כן לא תועילו כלום וכן היית יכול לעשות לבדך כיון שהייתי עמך:
{כ}
<b>וישב ארצה מצרים.</b> כלל והדר פי' כיצד שב ומה אירע לו בדרך וכן דרך פסוקים הרבה לסתום והדר לפרש:
{יט}
<b>כי מתו כל האנשים.</b> ואין לך לירא מהם הבטיחו שלא יהא לבו נוקפו על זאת:
{כא}
<b>ראה כל המופתים.</b> שבתחילה לא צוה לעשותם רק בפני העם כדי שישמעו לו ועכשיו אומר לו לעשותם לפני פרעה לא מפני שישמעו לכם אלא כדי להתרות בו:
{כב}
<b>בני בכורי.</b> כל מעשה ידי בני הם אבל ישראל בכורי וחביב לי יותר מכולם:
{כג}
<b>הנה אנכי הורג את בנך.</b> מדה כנגד מדה ומתחלה אני רוצה שתתרה בו על אותה מכה שתנצחנו שלא יאמר סבור היה לנצחנו בשאר המכות וטעה אבל עכשיו שתתרה בו במכות בכורות ידע שהייתי ידוע שלא ישלחם עד מכות בכורות וגם משה על זאת היה סומך כשהיה אומר לו פרעה התפלל עליו היה מתפלל עליו כי היה יודע שלא יצאו עד מכת בכורות ולא היה מביאן רק להרבות אותותיו ומופתיו:
{כד}
<b>ויבקש המיתו.</b> חלה עד המות:
{כה}
<b>ותקח צפרה צר.</b> היתה מפשפשת במעשיו על איזה עון חלה וסברה על שאין בנה מהול:
<b>צר.</b> כמו (יהושע ה') חרבות צורים, שנון, ומלתו והקריבתו לפניו כדי שתעמוד לו זכות המילה:
{כו}
<b>ותאמר כי חתן דמים אתה לי.</b> כי חתן חייב מיתה אתה לי כמו (תהלים ה') איש דמים ומרמה, וכמו (ש"ב י') איש הדמים ואיש הבליעל, וכמו (ויקרא כ') דמיו בו ולפיכך אני מקרבת זה אליך שיכפר זה הדם של מילה על דמך:
{כו}
<b>וירף ממנו.</b> אז הקל חוליו מעליו:
<b>אז אמרה חתן דמים למולות.</b> כלו' זה שהיה משה חתן דמים וחייב מיתה למולות בשביל חטאת מילה היה כי כשמלתו את הנער מיד (הניח) הק' לו ומשה לא מל אותו מפני סכנת הדרך:
{כז}
<b>לך לקראת משה.</b> כי כך התניתי לו שתלך ותצא לקראתו:
<b>וישק לו.</b> כי שמח עליו:
<b>בהר האלהים.</b> זה איני יודע איזו הוא ושמא חורב הוא וכי אמר לו הנה הוא יוצא לקראתך עד כאן בחורב יצא לקראתו:
@22פרק ה
{ב}
<b>מי ה' אשר אשמע.</b> כל מה שעשיתי וששעבדתי בהם לא עשיתי אלא כדי שלא יעלו מן ארצי ועתה אשלחם בשביל מי שאיני יודע מי הוא:
{ג}
<b>פן יפגענו בדבר או בחרב.</b> ונמצאת מפסיד הכל מוטב לך שנלך ונשוב משנמות והפסדת הכל כי אין הק' שואל לך שנלך מכל וכל אלא לילך דרך ג' ימים ולשוב:
{ד}
<b>למה תפריעו את העם.</b> לילך ג' ימים ולחוג ולשוב ג' ימים אין הפסד קטן כי העם רב והעבודה גדולה מוטב שתלכו לסבלותיכם:
{ח}
<b>נרפים.</b> רפה עליהם המלאה וחושבים איך יבטלוה לגמרי שאם הייתה העבודה כבדה עליהם לא היו שמים לב על הדברים הללו וי"ל רפה העבודה עליהם דלא די להם בעבודתי שמבקשים עבודה אחרת דכתיב שלח את עמי ויעבדוני הגה"ה:
{ט}
<b>ואל ישעו בדברי שקר.</b> כמו (בראשית ד') וישע ה' אל הבל אנטרנט"א (tournant, er wandte sich):
<b>בדברי.</b> כלו' אל יתעסקו בדברי הללו שאומרים כי אלהי העברים נקרא אלינו והוא שקר וכזב כי אם במלאכתי:
{טז}
<b>וחטאת עמך.</b> ששואלים לנו מה שאין אני יכולים לעשות:
{יז}
<b>נרפים אתם.</b> כלו' יכולים אתם לעשות כי בשביל שהמלאכה רפוייה בידם אתם אומרים דברים הללו:
{יט}
<b>אותם ברע.</b> בני ישראל ראו ברע ולפיכך ויריבו עם משה ואהרן לא דייכם שלא הועלתם אלא הבאשתם והרעותם ולא ענו אותם כי לא מצאו תשובה אלא הלך משה וקבל לפני שולחו:
{כב}
<b>למה הרעות ולמה שלחתני.</b> ואם רצונך להרע להם דשמא חטאו לפניך אותי למה שלחתני וכי לא היה לך לפרע מהם כי אם על ידי:
{כג}
<b>כי מאז באתי אל פרעה.</b> הרע יותר מקודם לכן ואתה לא הצלתה:
@22פרק ו
{א}
<b>עתה תראה.</b> שהוא עצמו שהרע ישלחם ויתן להם רשות ואם לא ירצו לילך יגרשם בעל כרחם כל כך יהא דחוק מתוך המכות:
<b>ביד חזקה.</b> וכן הוא אומר ותחזק מצרים על העם מהר לשלחם:
<b>אלי בעל נקמות, שוכן ברום מרומות, שפוך זעם וחימות, על אומות נואמות, נבואות וחלומות, הבלים ומשימות, וילבשו כלימות והוגי תורתך יראו נחמות, ושוני הלכות ילכו עולמות, בסיימי ואלה שמות.</b>
{ג}
<b>וארא אל אברהם באל שדי.</b> דכתיב אני אל שדי התהלך לפני וגו':
<b>ושמי ה'.</b> דכתי' אני ה' אלהי אברהם אביך וגם הראיתי להם שאני אל שדי שדי בברכותי שהשפעתי להם ושהייתי עמם בכל צרתם שפירוש השם שאני הווה עם עבדי בצרתם כמו שפי' למעלה ואני הוכחתי עליהם מלכים כגון פרעה ואבימלך שלקחו את שרה וגם ד' מלכים מסרתי ביד אברהם וגם ליצחק הלך אבימלך לכרות עמו ברית וליעקב עזרתי מכל הקמים עליו כגון לבן ועשו ולכך זקף על ה' ששם סיום הדבור:
<b>לא נודעתי להם.</b> כלומר אבל לא נודעתי להם שלא קיימתי להם בימיהם מה שנדרתי להם את ארץ כנען:
{ד}
<b>את ארץ מגוריהם.</b> וגם לא הראיתי להם נסים וגבורות כמו שאראה לך והאמינו כי לא אמרו לא קיימת את נדריך לתת לנו את הארץ אע"פ שיש זמן גדול שנדרתי להם אלא סמכו על אמונתי ועתה עדיין לא יש חודש אחד שאמרתי לך שאציל את עמי מיד מצרים וכבר אמרת לי הצל לא הצלת ויי על דאבדין ולא משתכחין וכי אין שהות ומתון בדבר עדיין אני עומד בדיבורי כי מודה אני על כל הטובה אשר עשיתי להם. גם זאת עשיתי שהקימותי את בריתי אתם ונשבעתי להם לתת להם את ארץ כנען וגם שמעתי את נאקת בני ישראל ואזכור את בריתי ואקיימנו:
{ו}
<b>לכן אמור להם.</b> שאוציא אותם מתחת סבלות מצרים וגאלתי אתכם בזרוע נטויה ובשפטים גדולים כלו' לא מיד אני רוצה ליגאל שאם הייתי רוצה מיד ששלחתי לפרעה שישלח את עמי היה שולח אותם שלבו מסור בידי כדכתיב (משלי כ"א) פלגי מים לב מלך ביד ה' על כל אשר יחפוץ יטנו אלא איני רוצה כי אם בשפטים גדולים שאקח נקמתי ממנו על ששעבד בבניי ולמען ספר שמי:
{ז}
<b>ולקחתי אתכם לי לעם.</b> והייתם עבדים לי כי טוב לכם להיות עבדי מהיות עבדי פרעה והייתי לכם לאלהים אני אהיה אדון לכם ולא פרעה:
<b>וידעתם כי אני ה' אלהיכם המוציא אתכם.</b> ועבדתם אותי ברצון כי תאמרו מוטב לעבוד המלך הגדול מלעבוד אותו הדיוט פרעה:
{ח}
<b>והבאתי אתכם אל הארץ אשר נשאתי את ידי.</b> לישבע להם ואשלם לכם את אשר נדרתי להם:
<b>מורשה.</b> ירושה היא לכם מהם וגם תהיו מורישים אותם לבניכם, רמז להם שלא יכנסו לארץ כדאיתא ביש נוחלין:
{ט}
<b>ולא שמעו אל משה.</b> לא שמו לב לדבריו כ"כ היו קצרי רוח מן העבודה קשה:
{יב}
<b>הן בני ישראל לא.</b> קבלו ממני ולא שמו לב לדברי איך יקבל ממני פרעה לדברי:
<b>ואני ערל שפתים.</b> כלו' אפי' אדם אחר לא ישמע כ"ש אותי שאני ערל שפתים:
{יג}
<b>וידבר ה' אל משה ואל אהרן.</b> שיתף אהרן עמו על שאמר אני ערל שפתים. לשון ערל כל דבר שאינו יכול לעשות מה שדרכו לעשות כגון ערילה אזנם ואינם יכולים לשמוע וכן ערלי לב מי שאינו יכול להבין וערל שפתים מי שאינו יכול לדבר ואף פירות שאינו רשות לאדם לאכלן נקראו כן כמו (ויקרא י"ט) וערלתם ערלתו את פריו:
<b>ויצום אל בני ישראל.</b> עתה חוזר לתחלת הדברים לסדר כל הדבר מתחלתו על הסדר ומתחיל לספר כי צוום הק' על ישראל להוציאם ועל פרעה לרדותו ומפרש מי הם ומי תולדותם וראש בית אבותם והתחיל בראובן ומנה עד שהגיע ללוי ומשהגיע ללוי מונה זרעו של לוי עד שהגיע למשה ולאהרן ואף בני אהרן ואף פנחס ובני קרח וכל ראשי אבות הלוים ובני חברון לא מנה וא"פ שהיה לחברון בנים כדכתיב לחברון משפחת החברוני דשמא לא היו ראשי האבות. ור' שמואל פי' כי לכן לא מנה בני חברון שלא נזכרו בשום מקום בתורה שלא מנה אלא אותם שנזכרו בתור כגון בני עמרם שהם משה ואהרן ובני יצהר וקרח ובניו שנזכרו בויקח קרח ואגב קרח מנה אחיו, ובני עוזיאל נזכרו דכתיב (ויקרא ח') ויקרא משה אל מישאל ואל אלצפן בני עוזיאל דד אהרן וגם פנחס נזכר אבל חברון ובני איתמר ובני משה לא נזכרו ולא מנאן וגם פי' שלכך מנה שנות לוי וקהת ועמרם כי כל דורות נימנו עד לוי בבראשית עד נח בנח עד אברהם ואברהם ויצחק ויעקב נמנו שנותם ועכשיו מנה משה ואהרן הגה"ה. ומנה שנותיו של לוי ושל קהת ושל עמרם שהיו אבותם של משה ואהרן וגם מנה שנותם של משה ואהרן ללמדך שלא היו בחורים כי זקנים היו כבר וברצונם לא היו באים לעשות תחבולות הללו אלא שבחירם הקב"ה להוציא את בניו:
{כט}
<b>אני ה' דבר אל פרעה.</b> בסנה אמר לו כן והוא ענה שהוא ערל שפתים ובלשון קצר הוא מספר עתה כדי לסדר כל מעשה פרעה על סדר אחד:
@22פרק ז
{א}
<b>ויאמר וגו' ראה נתתיך אלהים לפרעה.</b> יאשטיז"א (justice, Richter) בלע"ז כמו (שמות כ"ב) עד האלהים יבא דבר שניהם:
<b>נביאך.</b> לשון דבור כמו (ישעיה נ"ד) ניב שפתים, ותירוש ינובב (זכריה ט') שידבר הוא דבריך אל פרעה מפני שאתה ערל שפתים ואינך יכול לדבר:
{ג}
<b>ואני אקשה את לב פרעה.</b> כדי להרבות מכותי עליו להגדיל שמי ולנקום נקמת עמי:
{ט}
<b>יהי לתנין.</b> רמז לפרעה שנקרא תנין כדכתיב (ייחזקאל כ"ח) התנין הגדול הרובץ בתוך יאוריו כדי שיעשו החרטומים תנינים ויבלעם של אהרן רמז כי יבולע פרעה ויהא נבער מן העולם:
{יא}
<b>ויקרא גם פרעה לחכמים ולמכשפים.</b> תיבות הפוכות הם והוא כמו ויקרא פרעה גם לחכמים וגם למכשפים. הגה"ה:
{יב}
<b>ויבלע מטה אהרן.</b> אמרו רבותינו לאחר שנעשה מטה בלעם נס בתוך נס:
{יג}
<b>ולא שמע אליהם.</b> כי עדיין לא נגע אל לבו:
{טו}
<b>הנה יוצא המימה.</b> דרך השרים והמלכים לטיל על שפת הנר ומוליכים עופות בידם כגון אושטיר"א ואשפרברי"ש ולוקחין להם עופות אחרים וקורין דיבר"א ושם תדבר עמו כי שם לא יהיה עמו רוב עם ותוכל אליו לדבר שם:
{יז}
<b>בזאת תדע.</b> אתה אמרת לא ידעתי את ה' בזאת המכה תתחיל לידע כי אני אדון למכה וכ"ש בשאר המכות הגה"ה:
{כ}
<b>ויהפכו כל המים אשר ביאור לדם.</b> נר' לי שלא נעשה היאור דם אך אותה שעה ובאותה שעה שנקרש ונעשה דם מתה הדגה ואח"כ נעשית מים תדע דלא אמר שלא יכלו לשתות מן היאור מפני שהוא דם כי אם מפני שמתה הדגה ונסרחה נבלתם ובאש היאור וגם אומר שעשו כן החרטומים ומה עשו הלא הכל דם אפי' בכלים כמו שהוא אומר ובעצים ובאבנים אלא ודאי לפי שעה היה דם בכל ארץ מצרים ואח"כ נהפך למים ואח"כ חזרו החרטומים והפכוהו כמו כן לדם לפי שעה ולפיכך לא אמר להם שיהפכו למים אלא כיון שראה שנהפך מיד למים לא שת לבו לזאת:
{כד}
<b>ויחפרו.</b> לעשות מעיינות להם שלא יהיו שם דגים ולא יבאשו אותם מנבלת דגים:
{כו}
<b>בא.</b> כלו' אני אלך עמך:
{כט}
<b>ובכה ובעמך.</b> כלו' אפי' על גופיכם יעלו לכן לא אמר פרעה לחרטומים להעביר הצפרדע כי דרך חרטומים שעושין עשרה או עשרים צפרדע ומעבירים אותם אבל כולי האי להעביר הצפרדע שמילאו כל הארץ היה ידע שלא יוכלו לעשות ולכך בא לו אצל משה ומיהו לא בחנו עד הכנים שמאת הק' היתה מה שהיה משה עושה מיהו ידע כי החרטומים לא יוכלו למהר כמו משה הגה"ה:
@22פרק ח
{ה}
<b>התפאר עלי למתי.</b> אמור דבר שתתפאר לומר לא יוכל עשות דבר ותתפאר ששאלת דבר שלא אוכל עשוהו:
{ו}
<b>ויאמר למחר.</b> יהיו כולם מיתות אמר אני אתן לך זמן עד למחר ואפי' הכי לא תוכל עשות והוא עשה כן וימותו הצפרדעים וי"ל למתי תשלח העם שאעתיר לך על הצפרדעים בשביל שתקבע לי זמן לשלחם ויאמר למחר אשלחם ויאמר כדברך אעשה להסירם בתנאי זה למען תדע:
<b>רק ביאור תשארנה.</b> רק אותם שביאור תשארנה כמו שהיו מתחילה:
{י}
<b>ותבאש הארץ.</b> בשתי מכות הראשונות היתה מסרחת כל ארץ מצרים המים והיבשה שבדם נבאש היאור ועתה הארץ:
{יב}
<b>והך את עפר הארץ.</b> בזאת לא התרו בו כי כך דרך בשתי מכות היה מתרה ובג' לא היה מתרה ועל זאת נתן ר' יהודה סימנין דצ"ך עד"ש באח"ב אלא שצירף אחרונה של בכורות שלא יכול לעשות תיבה מאות אחת לבדה ואני שמעתי כי על ג' מחלוקות שבאגדה נתן סימן וסימן עשר [מכות] מצרים שכתובין ות"ק שעל הים והטביעם בים הכתובים בהדיא והם תקי"א וכן עולה דצ"ך עד"ש באח"ב:
<b>והך את עפר האר והיה לכינם.</b> נר' לי שהם כינים שחורים שקורין פוד"ש שדרכם לבא מן העפר כי כינים שקורין פו"ז אין דרכם לבוא כי אם מזיעת האדם. והמכות דרכם לבא ממקום תולדותם צפרדעים מן היאור ומטר וברד מן השמים וכן כולם ולפי שאלו הכינים דבר שתולדותו מן העפר ושמא הרבה מינים היו תולעים ופוד"ש ושאר יתושין שתולדותם מן העפר:
{יד}
<b>ויעשו כן החרטומים.</b> נר' לי שלא רצו לעשותם אלא להסירם ולבטל מה שעשה משה כי אמרו דם עשה משה אנו דם, משה עשה צפרדעים ואנו צפרדעים הרי אנו מוסיפים מכה על מכותינו ועוד שאין זה הבחנה שמא אנו עושים במכשפות והוא על יד הק' אבל בזאת נבחין שאם נוכל לבטל מה שהוא עושה אז נדע כי מכשפות היא כי כל דבר שנעשה ע"י מכשפות מתבטל אבל אם לא נוכל לבטלו נדע כי אצבע אלהים היא ולכך נאמר ויעשו כן החרטומים <b>בלטיהם</b> לשון חשאי שהיו בלט כשפיהם כמו (שופטים ד') ותבא אליו בלט:
<b>ולא יכולו.</b> להוציא הכינים מהם שלא יכלו ותהי הכינם על כרחם באדם ובבהמה וכיון שראו שלא היו יכולין לבטל מה שהוא עושה אמר אצבע אלהים היא כי לפי הפשט מאי שנא דם וצפרדע שעושים ומאי שנא כינים שלא היו יכולים לעשות ורבות' פי' כי אין השד שולט על פחות מכעדשה ועליהם אין להשיב:
{טו}
<b>ויחזק לב פרעה.</b> וגם לא שאל רפואה על הכינים לפי שלא היו אלא בעפר והיכליו של רצפת שיש היו ומכבדין אותם בכל יום ולא היה שם עפר וכינים וכן כל השרים הגדולים והעניים רגילים בכינים ואינם חוששין:
{יז}
<b>הנני משליח בך את הערוב.</b> הנה שלחתי ערבוביא של כנים ויתושין ודברים דקים לא חשתה הנני משליח בך משלחת ערבוביא כבד מהם אריות דובים ונמרים חזירים וזאבים וחיות רעות כמו (דברים ל"ב) בהמות אשלח בם:
{יח}
<b>והפליתי.</b> והפרשתי כמו כי יפלא ממך דבר שיהא הדבר נפרש ממך שלא תדעהו וכן כי יפליא לנדור שיפריש עצמו מיין ומטומאה:
{יט}
<b>ושמתי פדות בין עמי ובין עמך.</b> שהיוצא מתך עמך ויבא לתוך עמי יהא נפדה וניצול מן הערוב:
{כ}
<b>תשחת הארץ מפני הערוב.</b> שהיו אוכלין וממיתין את בהמותיהם וגם בני אדם כשהיו פוגעין בהן אבל במבצרים ובמגדלים היו ניצולין:
{כב}
<b>כי תועבת מצרים.</b> דבר שהוא נתעב בעיניהם נעשה ונזבח צאן. בא וראה כמה נס עשה הק"ב עמנו בכל יום שגדול כמשה ירא על תועבת מצרים והם אומרים כי זבחנו תועבתם והק' מצילנו מידם הגה"ה:
@22פרק ט
{ג}
<b>הנה יד ה' הויה במקנך אשר בשדה.</b> מן הערוב הייתה ניצול במגדלים ובמבצרים אבל עתה לא תוכל להציל בהמתך מן הדבר שהוא בידי שמים:
{ו}
<b>וימת כל מקנה מצרים.</b> דא"כ היה לו לומר למחר ימותו ואינו אומר כי אם דבר ודבר משמע שימותו מקצתם חציים שלישיתם וגם מצינו בברד שהיה להם מקנה עדיין כדכת' הירא דבר ה' הניס את מקניהו ואשר לא שם וגו' עזב את מקניהו מכלל דהוו להו מקנה אבל משמעות הפסוק כך הוא כמו שפי' וימת כל מקנה מצרים וימת כל ממקנה מצרים וסיפיה דקרא מוכיח כדכת' וממקנה ישראל לא מת אחד כלו' שהרי ממקנה בני ישראל לא מת אחד ורש"י פי' כי אומ' במכילתא שלא נגזרה גזירה אלא על אותם שבשדה כדכתיב במקנך אשר בשדה אבל בבתים לא היה דבר והכי קאמר וימת כל מקנה מצרים אשר בשדה ופי' דהיראים הניסו מקניהם בבתים, והדבר מגומגם בעיני דנר' שהוא רוצה לומר שלא נשאר מקנה רק ליראים ובברד מצינו שהיה מקנה אפי' לשאינם יריאים דכתיב ואשר לא שם ושמא גם לשאינם יראים היה מקנה ע"י מקרה שלא הוציאום אותו יום. נראה לי לפי שאמר משה הן נזבח את תועבת מצרים דנר' שהוא ירא מהם אמר הק' אתה ירא להמית יראתם עתה אמור להם שאשלח דבר ביראתם לעיניהם:
{ה}
<b>וישם ה' מועד לאמר.</b> הוא אמר שתעשו חג ומועד וזביחה בארץ למחר יהי מועד זביחת תועבתם בארץ שימותו בדבר משם ואילך לא הייתה מכה שלא לקה תועבתם כי היה השחין באדם ובבהמה והברד הרג בהמות והארבה אכל כל ירק עשב מאכל הבהמות ובג' ימי החשך לא ניתן תבן לבהמות ומכת בכורות הייתה אף בבהמות וגם צוה הק' לקחת שה לבית אבות לעיניהם ולתת דמו על המשקוף והמזוזות בפרהסיא הגה"ה:
{ז}
<b>ויכבד לב פרעה.</b> בזה לא שייך שישאל רפואה דמי שמת מת ומי שחי חי:
{ח}
<b>קחו לכם מלא חפניכם.</b> כאן לא היה התראה דהיא שלישית:
<b>פיח.</b> כמו רמץ רישייאלט"ש בלע' ונתן בהם כח ליקח אותם בחפניהם וזרקו משה השמימה שיפול על אדם ועל הבהמה ויהיו נכוים בו ויעלו בהם אבעבועות כי אדם נהכוה עולה אבעבוע במקום הנכוה ומכל מקום קורא אותו הפסוק שחין ושחין משמע שלא ע"י האש ולא מתולדותה כדמוכח בחולין מפני שמלא חפנים אש לא היה יכול להספיק לכל מצרים ומשום הכי מעצמו בא השחין ולא מחמת האש אלא שה"ק אינו רוצה לשנות מנהג העולם ועשה מקצת לפי מנהג העולם ולכך צוה להשליך עליהם רמץ וכן תמצא ברוב נסים שה"ק אינו משנה על מנהג העולם כמו (שמות ט"ו) ויורהו ה' עץ שנראה ששם תבלין להמתיק המים ואם היה רוצה לא היה צריך עץ וכן (במדבר כ"א) עשה לך נחש ושים אותו על נס ואם רצונו בלא נחש היה יכול לרפאותם וכן הרבה וזו המכה שחין נתעסקו בה הק' ומשה ואהרן דכתיב מלא חפניכם משמע אהרן חפן וזרקו משה השמימה ומן השמים נתחלקה ונפלה על כולם כי המכות היו ג' ע"י הק' ערוב דבר ומכות בכורות וג' ע"י משה ברד ארבה חושך וג' ע "י אהרן דם צפרדע כינים ושחין ע"י שלשתן:
{יא}
<b>ולא יכלו החרטומים לעמוד.</b> כי כן דרך השחין על הברכיים ועל השוקיים כדכתיב (דברים כ"ח) יככה ה' בשחין רע על הברכיים ועל השוקים:
{יב}
<b>ויחזק ה'.</b> גם בזו לא שייך לשאול רפואה כי האבעבועות מאליהן מתרפאות כאבעבוע של משה:
{יד}
<b>את כל מגפתי אל לבך.</b> הרבה מכות שיביא בברד שהיה יורד על אדם ובהמה וממיתם ומשבר בתים ואילנות ומשחית עשב השדה כדכת' כל האדם והבהמה אשר ימצא בשדה וכת' ואת עשב השדה הכה הברד ואת כל עץ השדה שיבר והוא הדין לבתים:
<b>אל לבך.</b> שאף לבו של אדם נשבר עליו ומתפחד מאד:
{יט}
<b>העז לשון קבוץ.</b> כמו (ישעיה י') יושבי הגבים העיזו ולא נתן משה עצה לאותו רשע אלא להודיע שהירא דבר ה' משתכר הגה"ה:
{כג}
<b>וה' נתן קולות טוני"ר </b>(tonnère, Donner):
<b>וברד</b> אבני ברד גרשל"א (grêle, Hagel) גדולה וגסה:
<b>ואש מתלקחת</b> אישפרטי"ר בלע':
<b>ותהלך אש ארצה.</b> שלדר"ש (sauta, saltò, sprang hernieder) בל' שנופלת על הארץ:
{כז}
<b>חטאתי הפעם.</b> הפעם הכרתי שחטאתי ומודה אני שה' הצדיק ובדין עשה לי הרעות הללו:
<b>ואני ועמי הרשעים.</b> שעשינו לישראל רעות על לא חמס ועברתי על מצותו מלשלחם:
{כט}
<b>כצאתי את העיר.</b> בצאתי מאתך לבא את העיר בתוך העיר אפרוש כפי וכן הוא אומר למעלה ויצא מעם פרעה ויעתר אל ה':
{ל}
<b>ואתה ועבדיך ידעתי כי טרם תיראון.</b> כלו' יודע אני כי טרם שתשלחו אותנו תיראון תהיה לכם יראה ופחד גדולה מזו:
{לב}
<b>והחטה והכסמת לא נוכו.</b> להשחיתם בא הארבה:
{לג}
<b>ומטר לא נתך.</b> אפי' גשמים היו נתכין ונפשרין על הארץ:
{לד}
<b>ויכבד לבו.</b> כי ידעו כי לא יחזור הברד עליהם כי אין הק' שונה מכה שני פעמים:
<b>ה' לי לא אירא, ביום צר לי ביום עברה, בשמו אמצא עזרה, חסד יסובבני כפי תחרא, בסיימי סדר וארא.</b>
@22פרק י
{א}
<b>בא אל פרעה.</b> לא היה אומר לך כי אם בא ביי"ן (viens, komme) בלע' שמשמע שאני אלך עמך ואל יקשה בעיניך לומ' בחינם אני טורח כי הוא כבד לב ולא ישמע כי אני הכבדתי את לבו ואם הייתי רוצה כבר שלח אותם וכל זמן שארצה ישלח:
<b>למען שתי.</b> י"ל כי היו"ד יתירה והרי הוא שית אותותי אלה וי"ל שיתי כמו שית אני:
{ב}
<b>ולמען תספר.</b> בארבה שייך ספור דברים יותר משאר מכות שארבה רגיל לבא לעולם וכשרואין את הארבה מזכירין ארבה משונה שהיה ואומ' אין זה ארבה אבל אני שמעתי על ארבה אחד שהיה בעולם שאין נרא' כמותו וכן הוא אומר ביואל (א) על הארבה עליה לבניכם ספרו ובניכם לבניהם ובניהם לדור אחר אלמא שדרך לספר על הארבה וכאן נמי כתב אשר לא ראו אבותיך וביואל נמי ההיתה זאת בימיכם ובימי אבותיכם ובזאת ידע משה כי ארבה יביא ואמר לפרעה הנני מביא מחר שמעתי מר' עובדיה זצ"ל. ואעפ"כ הרבה נביאות מצינו שאומר' נביאים ואינו מפרש היכן אמר להם ק' וגם במשה כמו כן בפרשת המן:
{ז}
<b>יהיה זה לנו למוקש.</b> דבר זה שאתה מעכבו עד מתי יהיה למוקש לאחר שיצא משה אמרו כן שלא רצו לחייב המלך בפני בעל דינו:
<b>הטרם תדע.</b> הטרם שתשלחם רוצה אתה לידע כי אבדה מצרים ועל דבר זה נאמר למעלה ויכבד לבו הוא ועבדיו כי כאן גילו כובד לבם שאמר שלח את האנשים ולא נשים ואף ובעצתם אמר לא כן לכו נא הגברים ואם השיאו לו עצה לשלוח הכל שלח הכל הגה"ה:
{י}
<b>ראו כי רעה נגד פניכם.</b> הרעה שאתם סבורים לעשות שאתם רוצים לברוח מכל וכל מארצי אינה מסותרת אלא נגד פניכם היא עומדת ואדם יכול להבינה ובפניכם היא ניכרת כמו (בראשית ל"א) רואה אנכי את פני אביכן והנה איננו עמי מתוך פניו אני מכיר הרעה שבלבו וכן כאן אתם אומ' דר ג' ימים נלך במדבר ודבר עומד נגד פניכם שאתם רוצים לברוח ולכך אתם שואלים להוליך כל אשר לכם וכן הוא אומ' (ישעיה ה') הוי חכמים בעיניהם ונגד פניהם נבונים שעושים פנים של טובים ומראים עצמם נבונים:
{יא}
<b>לא כן לכו נא הגברים.</b> ויהיה הטף ערבון שתשובו:
<b>כי אותה אתם מבקשים.</b> עד היום שתלכו ותשובו ועכשיו אתם מבקשים לילך מכל וכל שאתם רוצים להוליך כל מה שיש לכם. ויש מפ' כי אותה אתם מבקשים אין אתם מבקשים כי אם לזבוח ואין דרך טף ונשים לעשות זבח וי"מ לכך אתם מרבים לשאול שאהא מודה על הגברים כאדם שעומד על המקח ואומר אינו שוה כי אם כך כדי שיבא לדמיו שיודו לו ואינם יושבין על סדר הפסוק כמו אותו שפי':
<b>ויגרש אותם.</b> מקרא קצר ולא פי' מי גרשם כל זמן שבאו מעצמן היו הולכין מעצמן אבל הוא השיבם והוא צוה להם להלוך:
{טו}
<b>ויכס את עין כל הארץ.</b> מראה הארץ ולא יוכל אדם לראות את הארץ ומקרא קצר הוא הג"ה:
<b>ותחשך הארץ.</b> מצל ארבה שהיה פורח עליה:
<b>רק את המות הזה.</b> אם לא אשלח אתכם לא אומר לכם שתעתירו עלי רק את המות הזה יסיר:
{יט}
<b>רוח ים.</b> מערבי רוח מזרחי הביאו מן המזרח ורוח מערבי החזירו למקומו למזרח:
<b>לא נשאר ארבה אחד.</b> כל דבר שנברא בשביל המכה כגון כנים וצפרדעים דכת' גבי צפרדעים ושרץ היאור צפרדעים כשעברה המכה מתה כדכ' וימותו הצפרדעים ומסתמא כן הכנים וכל דבר שלא נברא בשביל המכה אלא בא ממקום אחר חזר לאחר המכה שעשה שליחותו כגון ערוב וארבה בערוב כת' ויסר הערוב לא נשאר אחד ובארבה לא נשאר אחד ואינו אומ' שמת ורבות' אומ' לכך לא מתו הערוב שלא יהנו מעורות ובשר והארבה שלא יאכלום. כאן כתוב ואחריו לא יהיה כן וביואל כתב ההיתה זאת בימיכם ואם בימי אבותיכם, במשה משמע שלא היה כמוהו וביואל שלא הייתה כמוהו, וי"ל דבמצרים לא היה כמו של משה ובארץ ישראל לא היה כמו של יואל וי"ל ממין אחד לא היה כמו של משה שלא היה כי אם ארבה ולא היה משלחת של כמה מינין כמו של יואל:
{כא}
<b>ויהי חשך.</b> בזו לא היתה התראה כי שלישית היא:
<b>וימש.</b> לשון אמש ולילה כמו שפי' רש"י כלו' יעריב ויחשיך החושך:
{כג}
<b>היה אור במושבותם.</b> בארץ גושן שהם יושבין שם אבל ארץ מצרים היתה חשוכה לכל העולם אפי' לישראל ורבות' אמרו שהיה אור לישראל אפי' במצרים שהיו מסתכלין מה שבבתי המצריים ובמושבותם בכל המקום שבאין ויושבין שם ואפי' במצרים:
{כד}
<b>רק צאנכם ובקרכם.</b> יעמוד לערבון שתשובו:
<b>ויקרא פרעה אל משה.</b> לאחר שעברו ימי החושך כי בימי החושך לא זזו ממקומם אפי' הגדולים ולפיכך ויחזק לב פרעה לפי שכבר עברו ימי החושך:
@22פרק יא
{א}
<b>ויאמר ה' אל משה.</b> שם דבר אליו מיד ושם הזהירו על מכת בכורות ואח"כ יצא בכעס על שאמר לו ביום ראותך פני תמות:
{ב}
<b>דבר נא באזני העם.</b> דבר עתה באזני העם כי אין שהות עוד יותר:
<b>וישאלו.</b> כמו שפי' ובמשמעות הפסוק ובעניין העולם כמו שהיו אומרות השאיל לי כלי כסף וזהב ובגדיך החמודות להתכבד בין חברותי בחג הנעשה והק' סיבב את הדבר עד שעמדו ישראל בנאמנותם:
{ד}
<b>כחצות הלילה.</b> כשתחצה הלילה והיינו בחצות הלילה:
{ו}
<b>והיתה צעקה גדולה.</b> שכל אחד צועק על מתו וכאן עושה צעקה לשון זכר ולשון נקבה:
{ז}
<b>לא יחרץ כלב לשונו.</b> שום היזק לא יבא להם ואפי' הכלב לא יחרץ לשונו לצעוק ולנבח בהם כדי להבעיתם כמו (ש"ב ה') אז תחרץ כי אז יצא ה' לפניך אסקריא"ר (écrier, rufen, schreien) בלע':
{ח}
<b>וירדו כל עבדיך.</b> וגם הוא בעצמו ירד לפי שאמר והשתחוו לי חלק לו כבוד שהוא מלך:
{ט}
<b>ויאמר ה' אל משה לא ישמע עליכם פרעה.</b> בתחילה מתחיל למנות כלו' בתחלה אמר ק' למשה לא ישמע וכן היה שלא שמע אליהם עד מכה אחרונה וגם מונה אהרן ומשה ושהק' חיזק את לבו למען ספר שמו:
@22פרק יב
{א}
<b>בארץ מצרים.</b> זו המצוה הייתה בארץ מצרים וזאת הפרשה נאמרה קודם פרשת מכת בכורות שזו נאמרה קודם עשור של ניסן ושל בכורות ערב פסח אבל אין מוקדם ומאוחר. הג"ה:
{ב}
<b>החדש הזה.</b> ראש לחירות ואותו תעשו ראשון למניין חדשיכם כדי שתמנו משעת החירות ובזאת תזכר לכם שעת החירות ותזכרו את הטובה שעשיתי עמכם ותהיו זהירין ביראתי ובאהבתי ובעבודתי:
{ג}
<b>שה לבית אבות.</b> כפי המשפחה תקחו זה ביניהם וזה לבית וגם בני בית אחר אפי' אינם בני משפחה אחת משתתפין יחד וכן הוא אומר (ש"א כ') כי זבח משפחה לנו כי דרך משפחה לעשות יחד:
{ד}
<b>ואם ימעט הבית.</b> שאינם יכולים לאכול זה אחד ישתתפו עם שכנים:
<b>איש לפי אכלו.</b> הכל לפי האוכלין שאם תהיה המשפחה גדולה מלהספיק להם יקחו ב' או ג' שיים:
{ה}
<b>שה.</b> ולא עגל:
<b>תמים.</b> ולא בעל מום:
<b>זכר.</b> ולא נקבה:
<b>בן שנה.</b> נולד בזו השנה:
<b>מן העזים.</b> שאף זה שה כדכת' שה כבשים ושה עזים:
{ו}
<b>והיה לכם למשמרת.</b> לבודקו מן המום וכן היו עושין בתמיד שבודקין אותו ג' ימים קודם הקרבתו כדאמר אין פוחתין מששה טלאים מבוקרים בלשכת הטלאים שהיו ראוים לג' ימים שנים ליום אלמא שג' ימים היו מבקרין קודם הקרבתו:
<b>ושחטו אותו כל קהל עדת ישראל.</b> כל אחד שלו ורבות' פי' מכאן שהפסח נשחט בג' כתות ושכל ישראל יוצאין בפסח אחד ושלוחו של אדם כמותו:
<b>בין הערבים.</b> בזמן שהלילה מתערב עם היום והיום עם הלילה מז' שעות ומחצה שינטו צללי ערב וקורא לו ערבים שבתחלה מתערב מעט ואח"כ יותר ויותר ויש שם כמה עירובין:
{ז}
<b>ונתנו על שתי המזוזות.</b> שהם מזה ומזה לפתח ונר' מבחוץ כדי שיראה אותו המשחית ויהיה אותו דם סימן לכפרה על דמכם. א"נ <b>מזוזות</b> על שם שזזות ממקומן כשרוצה לתת כלי גדול בבית:
<b>ועל המשקוף.</b> במקום שהדלת שוקף למעלה. ובאזוב כמו שמפר' משה לישראל אלא דרך הפרשה נאמ' ונשנית מקצר בראשונה ומפר' באחרונה:
{ח}
<b>ומצות.</b> שתאכלו מצות עם הפסח על מרורים שיאכלו עשב מר שיהא הכל ביחד העבדות והחירות וההצלה עשב מר סימן לעבדות שמררו חייהם, המצות סימן לחירות שלא הספיק להחמיץ עד גאלם לחירות, והפסח סימן להצלה שהצילם בשעת המגפה:
{ט}
<b>אל תאכלו ממנו נא.</b> תרגם אונקלוס כד חי כי נא חי שאינו מבושל כל צרכו בערבי ולפי העברי נא עתה הוא לפי שצוה הק' לאכלו בחפזון אמר אל תמהרו כ"כ שתאכלו אותו חי מיד שיתחמם באש כאדם שאומר נאכל אותו נא עתה מיד מהרה ולא נמתין שיתבשל:
<b>ובשל מבושל במים.</b> וגם לא תבשלו אותו במים שיתאחר לבשל ואין זה דרך חפזון כי אם צלי אש שיתבשל מהר ובשלוהו כל צרכו, כן דרך בני אדם הנחפזין ללכת שאוכלין צלי שהוא ממהר מבושל אחר שאין חציצה בינו לבין האש ולכך קורא צלי אש שהוא לשון מיהור, ובישול שייך אף בצלי, ולפיכך הוא אומר מבושל במים שהוצרך לפרש במים שמבושל משמע אף צלי וכן כתב (דה"ב ל"ה) ויבשלו את הפסח:
<b>ראשו על כרעיו.</b> הכל תהיו צולין כאחד ולא תעשו אותו שני מיני מאכל כי אין זה דרך איחוד:
{י}
<b>ולא תותירו ממנו.</b> דאין דרך בני אדם שהולכין להם להותיר לצורך המחרת ואם יותר שורפי' כי לא תאכלו כאן בבוקר והוא בשר קודש ואם יותר יאכלהו כלבים או יושלך בבזיון והוא דרך חול:
{יא}
<b>וככה תאכלו.</b> כבני אדם שנחפזים ללכת לדרכם:
<b>פסח.</b> הוא לשון דלוג ומהירות:
{יב}
<b>ובכל אלהי מצרים.</b> נר' בכל גדולי מצרים כמו נתתיך אלהים לפרעה עד האלהים יבא דבר שניהם לשון גדולה שגדולים מתו עם הבכורות כי כל זה לשון בכור כדכ' (תהלים פ"ט) אני בכור אתנהו:
{יג}
<b>ופסחתי.</b> לשון דילוג כמו ופסחתי עליכם וכן (מ"א י"ח) עד מתי אתם פוסחים ואותיות הגרון מתחלפות:
{יד}
<b>לזכרון.</b> עתה תעשו אותו לצורך ולדורות לזכרון:
{טו}
<b>אך ביום הראשון תשביתו.</b> ביום הראשון יהא נשבת שלא ימצא שמאתמול אתם צריכין להשביתו עד יום כ"א שלא תאמר ז' ימים צוה הק' ואוכל ז' ימים מצה או בראש חודש או בסופו או בסירוגין ת"ל בי"ד עד כ"א וקבע להם זמן ורבות' דרשו להביא את הלילות:
<b>כי כל אוכל חמץ.</b> שלא תאמר אוכל מצה וחמץ עמה דא"כ תבטל המצה מפני החמץ שאדם רגיל בו:
{יט}
<b>כי כל אוכל מחמצת.</b> זה שאור ושתי כריתות הללו צריכין כמו שפי' רבות':
{כב}
<b>לא תצאו.</b> פן יפגע בכם המשחית שניתן לו רשות וזה שאמרו רבות' בשעת דבר כנוס רגליך:
{כג{
[<b>ולא יתן המשחית.</b> מלאך המשחית ומה שאמר' רבות' ועברתי בארץ מצרים אני ולא מלאך המשחית עמי דכת' ישלח בם חרון אפו וגו' עם חרון אפו הג"ה]:
{כד}
<b>לחק לך ולבניך.</b> שכמו שתעשו עתה את הפסח לצורך כן תעשו לדורות לזכרון:
<b>לחק לך ולבנך.</b> חק יהיה לך לצורך בניך כדמפ' ואזיל והיה כי יאמרו אליכם בניכם:
{כז}
<b>ויקוד העם וישתחוו.</b> וקבלו המצוה בשמחה ובטוב לב כמו וילכו ויעשו:
{כט}
<b>עד בכור השבי.</b> כמו שפי' רש"י ושלא יאמרו בשביל העון ששמו אותנו בבור בא המכה עליהם ולא בשביל ישראל אבל עתה שלקו אף הם עמהם ידעו כי לא בשבילם הוא:
{ל}
<b>כי אין בית אשר אין שם מת.</b> כי במקום שאין בכור מת הגדול כמו שפי' ובכל אלהי מצרים אלו הגדולים:
{לא}
<b>כדברכם.</b> כמו שאתם אומרים גם אתה תתן בידינו זבחים ועולות לקחו את מקנה שלי:
{לב}
<b>וברכתם גם אותי.</b> עמכם שתשתפוני בזבח:
{לג}
<b>כי אמרו כלנו מתים.</b> שאם נמתין מכה אחרת עתה מתו הבכורות במכה האחרת ימותו גם הפשוטים א"נ כי אמרו כולנו מתים לשון פעולה כולנו הולכים ומתים:
{לט}
<b>וגם צדה לא עשו להם.</b> אע"פ שאמר להם משה שעתה יצאו לא היו סבורים שיגרשו אותם בבהלה אבל סבורים שיתנו להם שהות לאפות עיסתם ולתקן צידתם:
{מ}
<b>שלשים וארבע מאות שנה.</b> מבין הבתרים היה מונה שהיה ל' שנים קודם שנולד יצחק וגזירת ארבע מאות שנה משנולד יצחק כדכת' כי גר יהיה זרעך משעה שיהיה זרעך ואע"פ שלא עמדו במצרים רק רד"ו מ"מ הכל נקרא על שם מצרים משום דעיקר הגלות היה במצרים ואע"ג דכתי' ואברם בן חמש שנים וע' שנה בצאתו מחרן ואח"כ היה בין הבתרים א"כ יותר מע"ה היה לאברהם בין הבתרים ומפ' בסדר עולם כי קודם שהיה בן ע' יצא מחרן תחלה וכשהיה בן ע' נגלה עליו הק' בין הבתרים וחזר לחרן ועשה שם ה' שנים ואח"כ יצא פעם שנייה וזה שכתוב ואברם בן ע"ה שנה בצאתו מחרן ולפי הפשט הוא מונה משיצא מארם תחלה ובא לחרן עם תרח אביו שזה היה תחלה גלותו ואז היה בן ע' שנה ועמד בחרן ה' שנים ויצא, כת' ואברם בן ע"ה שנה בצאתו מחרן ואח"כ נגלה עליו הק' בין הבתרים והיה לו יותר מע' שנה כסדר המקראות אבל זה הפסוק אינו מונה מבין הבתרים אלא מתחלת גלותו שבא לחרן לכן מנו בני אפרים שיצאו ל' שנה קודם הקץ כמו שאומ' התרגום של ויושע ומנו משיצא מארם והיה להם למנות משנולד יצחק ולדברי רבות' היה להם למנות מבין הבתרים. הגה"ה:
{מב}
<b>ליל שמורים הוא לה'.</b> שהק' היה שומר וממתין לילה זה להוציא את בני ישראל:
<b>הוא הלילה הזה לה' שמ' לכל בני יש'.</b> שיהיו בני ישראל שומרים וממתינים לילה זה בכל שנה לקיים מצות הללו לשם הק' שגאלם ורבות' אמו לילה המשומר ובא מן המזיקין:
{מג}
<b>כל בן נכר.</b> כל מי שנכרי אצל פסח גוי ומשומד שאינם מודים במצוות הפסח ואף מי שלא מונה עליו גם הוא נכרי אצלו ואינו אוכל הימנו:
{מה}
<b>תושב ושכיר.</b> תושב קנוי קניין עולם של יובל שכיר קנוי קניין שנים לשש ושניהם ישראל והכי קאמר ישראל שאינו קנוי קניין הגוף ועשה אדונו פסחו ולא מנה אותם עמו על פסחו לא יאכלו בו שלא תאמר מאחר שהם עבדיו בלא מנוי יכולין לאכול עמו דמסתמא הכי מנויין כיון דמזונותם עליו קמשמע לן שצריך למנותן בהדיא אבל עבדו כנעני כיון שמלו והוא קנוי קניין הגוף אכל בלא מינוי דמסתמא נמנה הוא עמו והכי אמר בפר' האשה בפסחים שוחט אדם ע"י בנו ובתו הקטנים וע"י שפחתו ועבדו הכנענים שלא מדעתם אבל לא ע"י בנו ובתו הגדולים ולא ע"י עבדו ושפחתו העברים אלא מדעתם. הגה"ה. ומה שפי' רש"י לא נהירא לי דכיון שערל שמתו אחיו מחמת מילה אסור אע"פ שאינו משומד לערלות משום דמאיס כדאמ' בהערל ואסור לאכול משולחנו של מקום וכן מקשה בהערל ערבי מהול וכנעני מהול שהם ערלים גמורים מבעיא דאמר הנודר מן הערלים מותר בערלי ישראל ואסור במולי אומות העולם:
<b>אז יאכל בו.</b> האדון דברי ר' יהושע שמילת עבדיו מעכבין אותו ור' אליעזר אומ' אז יאכל בו אעבד קאי דאין מילת עבדיו מעכבין אותו אבל מילת זכריו דברי הכל מעכבין אותו דכתיב המול לו כל זכר:
{מו}
<b>ועצם לא תשברו בו.</b> גם זה מפני חפזון דאין דרך הנחפזין ללכת לשבור עצמות לאכול את המוח אלא אוכל את הבשר במהרה וזורק את העצם מפני שהוא נחפז ורבות' פי' שהשורף עצמות פטור:
{מח}
<b>ועשה פסח.</b> בזמנו כאזרח:
<b>וכל ערל לא יאכל בו.</b> משום דמאיס כדאמ' בהערל דערל מאיס:
{נא}
<b>ויהי בעצם היום הזה.</b> כבר נאמר למעלה והכא הכי קאמר ויהי בעצם היום אשר הוציא ה' את בני ישראל:
@22פרק יג
{ב}
<b>קדש לי.</b> וכן מוכח דפרשה זו בו ביום נאמרה דכת' זכור את היום אשר יצאתם:
<b>קדש לי.</b> שיהיו מקודשים משאר בני ישראל שהוספתי להם נס להצילם מן מכת בכורות וכן כתב כי לי כל בכור ביום הכותי כל בכור בארץ מצרים הקדשתי לי וי"ל קדש לשון הזמנה וכן הקדשתי כמו (שמות י"ט) וקדשתם היום ומחר ומתרג' ותזמנון:
{ד}
<b>היום אתם יוצאים.</b> שאתם יוצאים בו שהוא בחודש אביב זכור:
{ה}
<b>והיה כי יביאך.</b> חזר והזהירם שינהגו איסור חמץ אפי' בארץ ואף חידש בה מצות לא יראה ומצות תפילין ושצריך להודיעו לבנו שאינו יודע לשאול:
<b>אל ארץ הכנעני.</b> כולם בכלל הכנעני ופעמים שפי' ה' מהם או ו' וי"ב היו כמו שפי' בפ' נח ונקראו שבעה לפי שהששה חשובין והשבעה נקראו על שם אביהן:
{יא}
<b>והיה כי יביאך.</b> שלא תאמר לא צוה הק' לקדש אלא אותם שיצאו ממצרים שהיו בנס לכך אומר שאפי' בארץ יקדישום:
<b>אל ארץ הכנעני.</b> בכאן לא פרט אפי' אחד אלא כולן תלאן באביהן:
{יב}
<b>פטר.</b> לשון פתיחה שפותח הרחם תחלה וכן תרג' אונקלוס. והעברתם את נחלתו לבתו (במדבר כ"ז) שיעביר את הנחלה מן הקרובים זכרים לבתו כמו <b>והעברת</b> את הבכור מתורת שאר בנים לתתו לה':
<b>שגר.</b> לשון שילוח כמו מלא שגר יונה:
{יג}
<b>פטר חמור.</b> [דוקא] מדלא קאמר בהמה טמאה ואין ללמוד חמור חמור משבת דאין לנו לדון גזירה שוה מעצמינו לפי שאף בהמה טמאה לקתה גם היא במכת בכורות:
<b>פטר חמור.</b> שלא תאמר הבהמות טמאות לא לקו ולפי שהם מאוסות לא פירש רק אחת מהן לסימן וקידש חמורים שסייעו לישראל כשיצאו א"נ מפני שמצרים נמשלו לחמורים א"נ שסייעו למשה לבא למצרים להושיע את ישראל כדכתיב ויקח משה את אשתו וגו' וירכיבם על החמור:
<b>וכל בכור אדם בבניך תפדה.</b> ה' סלעים כמו שמפורש במקום אחר:
{טז}
<b>והיה לאות.</b> זה קדושת הבכורים הוא זכרון וגם זכרון אחר תעשה על יציאת מצרים שתעשה על ידך אות שתשא עמך:
<b>על ידכה.</b> כתב בה' יד כהה לומר קושרין תפילין על השמאל שהיא כהה מלעשות מלאכה:
<b>ולטוטפות בין עיניך.</b> על הראש כמו (דברים י"ד) תשימו קרחה בין עיניכם שהוא הראש במקום השיער:
<b>טוטפות.</b> לשון הבטה וראיה כמו (מס' מגילה י"א) ועיניהא מטייפי שיראו ויזכרו ורש"י פי' לשון דיבור כמו (עמוס ז') ולא תטיף אל בית ישחק שיזכרו אותם וידברו בם, וגם נר' שהלו וטפוף (ישעיה ג') לשון הבטה שמגביהות צוארם ומביטות לכאן ולכאן:
<b>אשר הטה אוזן אל עמו ושמעו, וראה מכאוביו ובגלותו ידעו, ושפך את נפשו ואת לבו קרעו, וחזקת אותו ואימץ את זרועו, כי אתה גואלו מלכו ומושיעו, והושעת אותי מכל רע פגעו, בסיימי סדר בא אל פרעה.</b>
{יז}
<b>ויהי בשלח, נחם.</b> ניהג אותם כמו (שמות ל"ב) לך נחה את העם וכמו (איוב ל"ח) ועיש על בניה תנחם:
<b>כי קרוב הוא.</b> כמו שמצאנו ביצחק שהיה רוצהלילך למצרים דרך ארץ פלשתים כדכתיב ויבא יצחק אל אבימלך מלך פלשתים גררה ואז אמר לו הק' אל תרד מצרימה אלמא שהיה רוצה לילך דרך שם:
<b>פן ינחם העם.</b> על שיצא:
<b>בראותם מלחמה.</b> מלחמת פרעה שאם לא היו הולכים דרך ים סוף וטבעם שם היו רודפים אחריהם דרך שאין שם ים והוצרכו להלחם עמו ביבשה ואף פלשתים יצאו לקראתם ותהי להם מלחמה פנים ואחור:
<b>ושבו.</b> ואע"פ שהיה יכול להפילם כולם מתים רוצה היה הק' להרבות נסים ונפלאות להוביש הים ולהעבירם בו ישראל ולהטביע מצרים:
{יח}
<b>וחמושים עלו בני ישראל.</b> כמו (בראשית מ"א) וחמש את ארץ מצרים שהיה עמהם מזונות כדי להספיק אותו דרך רחוק שהרי נזונו חודש אחד במזון שעמהן שלא שאלו מן [ט"ו ניסן] עד ט"ו באייר:
{כ}
<b>ויסעו מסוכות.</b> ביום הששי:
{כא}
<b>וה' הולך לפניהם.</b> מלכם לפניהם וה' בראשם:
<b>בעמוד ענן.</b> לפי שאין השכינה נגלית להם הולך עמוד ענן שיראו אותו וידעו לאיזה צד יפנו:
<b>לנחותם.</b> כמו להנחותם:
<b>בעמוד אש.</b> אף להאיר להם שמנחה אותם ומאיר להם:
{כב}
<b>לא ימיש.</b> הק' את עמוד וגו' <b>לפני העם</b> מלפני העם ולפי שאמר למטה שילכו באש והענן אחריהם מגיד לך שאין דרכם בכך אלא לצורך נעשה:
@22פרק יד
{ב}
<b>וישובו.</b> איני רוצה שתהיו בדאים שאמרתם דרך ג' ימים ותחזרו וגם שאלתם כליהם על מנת להחזירם ולכך תשובו לעמוד על אמונתכם:
{ג}
<b>ואמר פרעה לבני ישראל.</b> ואני אשים בלבו של פרעה שיאמר על בני ישראל שהם נבוכים מסוגרים ומעורבבים כמו נבכי ים:
{ד}
<b>ורדף אחריהם.</b> שיצא לקראתם למלחמה וכשינוסו ירדפם ולא יניחם לחזור והרי הפשיעה עליו ועל עמו שלא הניחם לחזור ולהשיב להם מה ששאלו מהם:
<b>ואכבדה בפרעה.</b> אכביד מכתי עליו:
{ה}
<b>ויוגד למלך מצרים.</b> מספרי לשון הרע היו שהיו אומרים ודאי לא כוונו אלא לברוח:
<b>ויהפך לבב פרעה.</b> נהפך למחשבה אחרת שבתחלה גרשם בחזקה ועכשיו רצה להחזירם וי"ל ויהפך לשון צער נצטערו על ששלחום כמו (איכה א') נהפך לבי בקרבי:
<b>מעובדינו.</b> מעבוד אותנו:
{ח}
<b>ובני ישראל יוצאים.</b> לא היו נותנים לב לשום דבר כי ברשות יצאו ויוצאים בפרהסיא ולא כגנבים:
{י}
<b>וייראו מאד.</b> כי הייתה אימתן עליהן שכל הימים נשתעבדו בהם:
{יא}
<b>המבלי אין.</b> כך דרך הפסוק לכפול לשונו כמו (ויקרא כ"ו) ואף גם זאת:
{יב}
<b>אשר דברנו.</b> שאמרו לו ירא ה' עליכם:
{יג}
<b>כי כאשר ראיתם.</b> כלו' מה שראיתם את מצרים היום לאבדם מן העולם מתכוין הק' ולא תוסיפו לראותם ולא תלחמו אתם אלא הק' ילחם לכם בשבילכם:
{יד}
<b>ואתם תחרישון.</b> שיתקו ולא תצעקו עוד כי אין אתם צריכין לצעוק:
{טו}
<b>מה תצעק אלי.</b> וכי זה כבודי שאתה צועק לפני וכי כך אני שישראל באו כאן עלי ועל בטחוני ובמצותי ואניחם בידם:
<b>דבר אל בני ישראל ויסעו.</b> כי אין לירא כלום:
{יט}
<b>ויסע מלאך האלהים.</b> הוא שכתוב בו וה' הולך לפניהם שמפני שהוא שלוחו של מקום קורא אותו ה' וזהו שכת' (שמות כ"ג) כי שמי בקרבו:
<b>ויסע עמוד הענן.</b> להבדיל בין מחנה ישראל ולמחנה מצרים ולהחשיך להם כי היה לפני עיניהם מחשיך להם הלילה:
{כ}
<b>ויאר את הלילה.</b> החשיך כמו (איוב ל"ז) יפיץ ענן אורו חברו מנחם ואונקלוס תרגם ויאר שבא ענן אש לפני מחנה ישראל ומאיר להם כפעם בפעם והיה חושך על מצרים ולישראל אורה:
<b>ולא קרב זה אל זה.</b> מחנה ישראל אל מחנה מצרים:
{כא}
<b>ברוח קדים.</b> רוח מזרחית קשה היא ומוכנת לפורענות כדכתיב (הושע י"ג) יבא קדים רוח ה' וגו', ורוח הקדים נשא את הארבה (שמות י'), שדופות קדים (בראשית מ"א):
<b>ויבקעו המים.</b> נבקעו חציים לכאן וחציים לכאן וכשהיו המים מגיעין למקום הבקעה עולין זה על זה כדכתיב נצבו כמו נד נוזלים ובירדן נמי כתיב (יהושע ג') המים היורדים מלמעלה קמו נד אחד, מתאספין זה על זה וכן אותם שלמטה והיה להם חומה לכאן ולכאן וע"כ נקרא הנוד נוד שבו אסיפת המים וכן (תהלים ל"ג) כונס כנד מי הים ורש"י פי' לשון חומה וכן תירגם אונקלוס:
{כג}
<b>ויבואו אחריהם.</b> כי היתה הלילה חשיכה להם ולא הרגישו עד שנכנסו אחריהם באשמורת הבוקר בשעה שבני אדם משמרים ומצפין את הבוקר:
{כד}
<b>בעמוד אש וענן.</b> בשעה שעמוד אש מסתלק עמוד הענן בא ונתערבו זה בזה ומצרים לא הרגילו לראות כך וכשראו נבהלו ונהממו שהיו צועקים בקול גדול להשיב המרכבות לאחוריהם כמו (ש"א ז') וירעם ה' בקול גדול ויהמם, שכל זמן שהענן לפניהם לא נתערב עמוד האש בו ולא נהממו כי אמרו הרבה לילות חשוכים הם אבל כשראו האש בא לפניהם אז נהממו דכיון שהאיר היום לא הוצרכו ישראל לא לעמוד הענן ולא לעמוד אש כי המים להם חומה מימינם ומשמאלם ואין דרך לנטות ימין ושמאל הגה"ה:
{כה}
<b>ויסר את אופן מרכבותיו.</b> כיון שראו שהם בתוך הים נפחדו ודרך כל מים שהן גבוהות בשפתם ועמוקות באמצעיהן והאופנין מגלגלין אותן בתוך העומק אל מורד המים ולא היו יכולים להעמידם ולא למשכם אצל שפת הים מפני שהיא גבוה והגלגל מתגלגל אל העומק:
<b>ויסר.</b> מצרים:
<b>את אופן מרכבותיו.</b> הסירו מרכבות האופנים מן המרכבות שלא יורדים לעומק וממשיכים אצל שפת הים והיתה הנהגת המרכבות שהיו מושכין אצל השפה כבדה עליהם שלא היה שם אופן והשפה גבוה:
<b>ויאמר מצרים אנוסה.</b> אמרו מצריים לנוס מתוך הים אל שפת הים מפני בני ישראל:
<b>כי ה' נלחם להם.</b> מפני בני ישראל שרדפנו אירע לנו כך כי נכנסנו בתוך הים ועתה ננוס אולי ננצל כי זו היא מלחמה שהק' עושה עמנו בשבילם. ומשום ר' שמואל שמעתי ויסר את אופן מרכבותיו כמו ויסר אליה האוהלה שרצו לסור את הדרך ולהחזיר המרכבה לאחוריהם כדי לנוס והיה המקום סר מעליהם ולא היו יכולים לחזור זה מפני זה והיו נדחקים זה בזה והיינו וינהגו בכבידות והיו צועקים זה לזה סורה מפני ולא היו יכולים:
{כז}
<b>לפנות בוקר.</b> כשפנה הבוקר ונעשה קרוב לחצי היום:
<b>לאיתנו.</b> כמו שהיה מתחלה:
<b>נסים לקראות.</b> שנדבק תחלה לצד השפה והם באים לקראת המים של צד שפת המים שסבורים לצאת:
<b>וינער ה'.</b> שהיו המים מגביהים את המרכבה של עץ והופכה על פיה ומנער המצרים בתוך הים כאדם שמנער את הקדרה:
{ל}
<b>ויושע ה' ביום ההוא את ישראל מיד מצרים.</b> אותו היום היתה תשועה גדולה שמשם ואילך לא ראו מצרים:
<b>וירא ישראל את מצרים.</b> כלו' מצרים שהיו על שפת הים מתים שדרך הים להשליך חוץ על שפתו כל דבר מת שבתוכו:
{לג}
<b>ויאמינו בה' ובמשה.</b> האמינו שהוא <b>עבדו</b> ובמצוותו עושה מה שהוא עושה הגה"ה:
@22פרק טו
{א}
<b>ישיר.</b> לשון יפעל ששר משה וגרם לאחרים ששרו:
{ב}
<b>עזי וזמרת יה.</b> עז שלי וזמרת לאויבי שזומר ומחתך אותם כמו (ויקרא כ"ה) כרמך לא תזמור, זמיר עריצים יענה (ישעיה כ"ה), <b>יה</b> הק' לי לעז ולאויבי לזמור ובכך <b>ויהי לי לישועה:</b>
<b>זה אלי.</b> שעמד לי בצרתי:
<b>ואנוהו.</b> בשיר לשון נאוה כירושלים וי"ל ואנוהו לשון נוה קדשך וכן תרגם אונקלוס:
<b>אלהי אבי.</b> שאף לאבותי עמד בצרתם <b>וארוממנהו</b> בשבח כלו' הק' אמר לי כי לי בני ישראל עבדים ואני אומר מימות אבותינו אנו עבדיו והוא אדונינו וכל שכן עכשיו וי"מ עזי וזמרת יה עז שלי וזמרת שלי לשון זמר ושבח:
{ג}
<b>ה' איש מלחמה.</b> איש לשון גבורה כמו (יהושע א') וחזקת והיית לאיש, וכמו (ש"א כ"ו) הלא איש אתה ומי כמוך בישראל:
<b>ה' שמו.</b> כלו' ודאי ה' שמו כמו שאמר למשה ששמו משמע שהיה עם עבדיו בצרתם כמו שפי' באלה שמות ודאי כן הוא שהיה עמנו בעת צרתינו שהרי מרכבות פרעה וחילו וגו':
{ה}
<b>תהומות יכסימו.</b> יכסו אותם ואין לתיבה דמיון ופתרונה לפי עניינה:
<b>ומבחר שלישיו.</b> שלא נשארו במצרים רק דלת העם:
{ו}
<b>ימינך ה' נאדרי בכח.</b> יו"ד דנאדרי יתירה וזה מן הפסוקים שכפולים דבריהם ומפרשים באחרונה כמו (תהלים צ"ג) נשאו נהרות ה' נשאו נהרות קולם וכן ימינך ה' תרעץ אויב:
{ט}
<b>תמלאמו.</b> תמלא מהם נפשי:
<b>אריק חרבי.</b> איזיין בחרבי כמו (בראשית י"ד) וירק את חניכיו:
<b>תורישמו.</b> תוריש אותם ידי שאהרגם ואוריש את אשר להם לעמי:
{י}
<b>במים אדירים.</b> במים שהם אדירים כמו (תהלים צ"ג) אדירים משברי ים וכן (שופטים ה') ב ספל אדירים בספל של מים שהמים נקראו אדירים ורבות' קאמ' שהמים אדירים:
<b>צללו כעופרת.</b> וי"ל צללו אדירים כעופרת המים אנשי החיל שהיו אדירים צללו כעופרת במים:
{יא}
<b>נורא תהלות.</b> אדם ירא לומר לך תהילה כי לא יספקו ולא יעלו דבריו כלום:
{יב}
<b>נטית ימינך.</b> עליהם להכותם ונבלעו ונבערו מן העולם:
{יג}
<b>נחית בחסדך.</b> נהגת בחסדך שעשית עמהם:
<b>עם זו.</b> שגאלת:
<b>נהלת.</b> אותם <b>אל נוה קדשך</b> אל ארץ ישראל כלו' בחסד שעשית עמהם ובנפלאות שהפלאת להם נהגת אותם ונהלת אותם כלו' לא זו בלבד עשית אתה להם שהושעת אותם מיד מצרים כי אף נחית ונהלת אותם שנפחדו כל האומות העומדות על הדרך ששמעו זה הנס ויראו מהם ומעתה אין שטן ואין פגע רע כמו שמפר' כיצד נהלת ששמעו עמים זה הנס חיל אחז יושבי פלשת ונבהלו אדום ואחז רעדה את בני מואב ונמוגו יושבי כנען ששמעו שהן באין עליהן ולא יעמוד איש נגדו הרי שנהלת אותם:
{טז}
<b>תפול עליהם.</b> עתה מתפלל לאמר הפחד והאימה שהיא עליהם תפול עליהם כלו' תשכון עליהם כמו (בראשית כ"ה) על פני כל אחיו נפל שלא תעבור מעליהם הפחד:
<b>בגדול זרועך.</b> שעשית עמנו חסד ונסים בזרוע נטויה ידמו כאבן:
<b>עד יעבר עמך ה' עד יעבר עם זו קנית.</b> לך לעבדים שהוצאתם מבית עבדים כדי שיעבדוך:
{יז}
<b>בהר נחלתך.</b> שהוא מכון לשבתך שפעלת והכינות לך ואל מקום המקדש אשר כוננו ידך:
{יח}
<b>ה' ימלוך לעולם ועד.</b> ואתה תהיה מלך עלינו לעולם ועד שלא יהיה לנו עוד מלך אחר ואל תתננו ביד אומה אחרת:
{יט}
<b>כי בא סוס פרעה.</b> כשבא סוס פרעה וגם כשהשיב הק' עליהם מי הים ובני ישראל הלכו ביבשה בתוך הים אז ותקח מרים אחות אהרון דרך הפסוק כשמזכיר אשה מזכיר אחיה הגדול כמו בשמת אחות נביות, אלישבע אחות נחשון:
{כא}
<b>שירו לה'.</b> ואמרו כל השירה אלא מאחר שכתב למעלה כל שירה לא הזכיר כאן רק פסוק אחד הגה"ה:
{כה}
<b>ויורהו ה' עץ.</b> אם היה רצונו של הק' בלא עץ היה יכול להמתיק אלא דרכו של הק' לעשות נסין על דרך העולם שמשימין המינין המתוקין בדבר מר להמתיקו:
<b>ושם נסהו.</b> כאדם שעושה לאדם קשה רצונו לנסות אם יכול לפתותו ע"י שעושה לו רצונו להחזירו למוטב וכן הוא אומר במן למען אנסנו הילך בתורתי אשלים לו חוקו לנסות אם אוכל להחזירו למוטב שילך בתורתי ואז <b>שם</b> לפניו <b>חק ומשפט</b> מזון כמו (בראשית מ"ז) ואכלו את חקם:
{כו}
<b>ויאמר לו אם שמוע תשמע.</b> בקולי כלו' שם שם לו חוקים ומשפטים שאמ' שבחוקים ומשפטים חייו תלויים והזהירם עליהם:
<b>כל המחלה אשר שמתי במצרים.</b> לפי שדרך בני אדם להיות מתפחד מן הפורענות שהוא רואה בא על חבירו שם לפניהם מחלה של מצרים שראו והיו יראים ממנו:
<b>כי אני ה' רפאיך.</b> כמו שהרופא שומר מאכל האדם ומתקנו שלא יבא עליו שום חולי כן אני אשמר אותך שלא תבא לידי חולי כמו שהמתקתי לך המים שלא יזיקו לך וכן הזהיר הק' על ישראל נבילות שקצים ורמשים ובהמות טמאות ועופות טמאים ודגים טמאים שהם מזיקים וממיתים גופו של אדם כי האוכלם נמאס ומזוהם וגם הפרישן מנגעים מזבין ומזבות ויולדות ונדות ומנבלת אדם ובהמה ומנגעי אדם בתים ובגדים שכל אילו מביאין אותן לידי זיהום כי כל דבר שהכתוב קוראו טמא מיאוס הוא כי טמא לשון מיאוס כמו שכת' ביחזקאל (ד') והיא בגללי צואת אדם תעגינה לעיניהם ככה יאכלו בני ישראל את לחמם טמא בגוים אלמא טמא לשון מיאוס וכן אמרו רבות' כל האוכל בלא ניגוב ידים כאילו אוכל לחם טמא מפני שהוא מיאוס כשידיו לחים הלחם נמאס מליחלוחית מי ידיו ומביאין זה הפסוק לראיה ככה יאכלו את לחמם טמא שהוא לשון מיאוס וזהו כי אני ה' רופאיך שהפרישך מכל המיאוסין הללו כי המיאוס מביא את האדם לידי חליות וכן הוא אומר (שמות כ"ג) ובירך את לחמך ואת מימיך והסירותי מחלה מקרבך ואינו אומ' כי אני ה' רופאך שתהי חולה וארפאך דא"כ הוי קללה. ומשום ר' עובדיה זצ"ל שמעתי והסירותי מחלה כלו' אני אברך לחמך ומימיך שאתן לך בשיפוע מאכל ומשתה וגם אסיר מחלה מקרבך שתהיה ברי ותוכל לאכלו כי מה יועיל שיפוע המאכל אם לא תוכל לאכלו הגה"ה:
@22פרק טז
{א}
<b>בחמשה עשר יום לחודש השני.</b> למדנו שחדש אחד הספיק להם צידה שהוציאו ממצרים מט"ו בניסן עד ט"ו באייר:
{ג}
<b>מי יתן מותנו.</b> בעתנו מיתת עצמנו ולא יקצרו ימינו ברעב:
<b>בשבתנו על סיר הבשר באכלנו לחם לשובע.</b> אין דרך בני אדם להשביע עצמו כי אם בלחם וכן כת' בערב תאכלו בשר ובבקר תשבעו לחם ואמרו רבות' למדה תורה דרך ארץ שלא יאכל אדם בשר לשובע כי אם לחם לשובע וכגון בשר בערב ולא בבוקר וגם למדנו בכאן שזמן סעודה פעמים בים בוקר וערב:
<b>כי הוצאתם אותנו.</b> תלו במשה ובאהרן הקלקלה ולא בהק' ולפיכך אמרו להם משה ואהרן בשעת התיקון בערב וידעתם כי ה' הוציא אתכם הארץ מצרים ולא אנו ואע"פ שאין אדם יכול להיות בלא לחם לא היה להם לבקש דרך תלונה אלא דרך רחמים הגה"ה:
{ד}
<b>הנני ממטיר לכם לחם מן השמים.</b> מקום שאין היד שולטת שלא יוכלו ליקחנו משם ויהיו עיניהם תלויות אלי:
<b>דבר יום ביומו.</b> לא אתן להם רק לצורך היום ויהיו צריכין לידי כל שעה ושעה:
<b>למען אנסנו הילך בתורתי.</b> אולי מתך שיהיו צריכין לי כל שעה וייראוני ולא ימרדו בי וילכו בתורתי:
{ה}
<b>והכינו את אשר יביאו.</b> יתקנו אותו וישלו אותו לצורך שבת כדאמר לקמן את אשר תאפו אפו:
{ו}
<b>ערב וידעתם.</b> שיתן לכם בשר בוקר וראיתם שיתן לכם לחם:
{ז}
<b>ונחנו מה כי תלינו.</b> אתם מראים עצמיכם כאילו אינכם מתלוננים כי אם עלינו ותלונתכם אינה כי אם על הק' כי אין בידנו לעשות עמכם כלום:
{יא}
<b>וידבר ה' אל משה.</b> וכבר דבר ה' אל משה לעשות להם כן:
{יג}
<b>ויהי בערב ותעל השלו.</b> כדומה אני שזה שליו של בהעלותך אלא שאגב שדבר במן דבר בשלו תדע דאי ראה משה שבא להם שלו פעם אחת והספיקם היאך יאמר הצאן ובקר ישחט להם ומצא להם:
{יד}
<b>מחוספס.</b> אין לו דמיון ופתרונו לפי עניינו הגה"ה:
<b>דק ככפור.</b> גרשל"א (grêle, Hagel) דקה ולפי שאין לה שיעור שפעמים גסה ופעמים דקה נתן לה דומיא זרע גד:
{טו}
<b>מן הוא.</b> פי' רש"י שהוא לשון זמון כמו (יונה ב') וימן ה' דג גדול וימן המלך (דניאל א') ואין נר' לי כי לא ידעו מה הוא ואיך קראוהו בשמו אבל עדיין לא היה לו שם ועוד שלא היו יודעין עדיין שהוא זימון וכן נר' לי כי מן בלשון מצרי כמו מה בלשון עברי ושואלין זה לזה מן הוא כי לא ידעו מה הוא ולפיכך שואלין מה הוא עד שפי' להם משה שהוא הלחם ועל שם כך נקרא מן מהיום ההוא ומעלה:
{טז}
<b>לקטו ממנו איש לפי אכלו.</b> כלו' לקטו ממנו כמו שתרצו הן רב הן מעט איש לפי אכלו למספר נפשותיכם שבאה לו אתם לוקחים לא תקחו לא פחות ולא יותר וכן עשו:
{יז}
<b>המרבה והממעיט.</b> יש מהם שהרבו ללקוט ויש מהם שהמעיטו וכולם לקחו במדה אחת שהמעט נתרבה בידם והמרבה נתמעט בידם עד שבאה למידה שוה על ידיהם ואמרו רבות' כי אף דינין היו עושין במן שאם היה האחד שדן על העבד הזה עבדי הוא וזה אומר עבדי הוא אמר להן משה לבקר משפט ורואין בעמרי המן שאוכל מי שנמצא עומר יתירה יותר ממניין בני ביתו וידע שהעבד שלו וכן אם גירש אדם אשתו ונשאה אחר בתוך ג' לראשון וילדה לסוף ז' של נישואי השני ולא נודע אם ט' לראשון או בן ז' לאחרון ע"י המן היה נודע שאצל שנמצא עומר יתירה נודע שהוולד שלו ולפי הפשט כך הוא אומר לא העדיף המרבה אלא היה משליך המותר והממעיט לא החסיר אלא חזר ולוקט עד שממלא מדותיו:
{יט}
<b>אל יותר ממנו.</b> שתראו כחסרי אמנה ולא שמעו ונבאש:
{כא}
<b>וילקטו אותו בבוקר.</b> שהרי כחם השמש ונמס ושוב לא יוכלו ללקוטו:
{כב}
<b>ויבאו כל נשיאי העדה.</b> כי היו יראים להניחו עד למחר לפי שקצף משה על המותרים:
{כג}
<b>הוא אשר דבר ה'.</b> הוא אשר הראה (התיר?) כי למחר יהיה שבת וצריכין אתם לשמרו:
<b>הניחו אותו למשמרת.</b> וכן עשו ולא הבאיש וידעו קדושת שבת:
{כז}
<b>יצאו מן העם ללקט.</b> אעפ"י שלא היו צריכין, לידע אם אמת לא יהיה בו:
{כח}
<b>עד אנה מאנתם.</b> לפי שלא הזהירם משה שלא לצאת אלא אמר לא יהיה בו כללו עמהם:
<b>ראו כי ה' נתן לכם השבת.</b> יכולין אתם לראות כי מה' השבת שנתן לכם בששי לחם משנה ובשבת אינו יוד וזה אינו אלא בידי שמים לכן <b>אל יצא איש ממקומו</b> וכבדו את השבת :
<b>וישבתו העם.</b> משם ואילך:
{לא}
<b>כזרע גד לבן.</b> כזרע גד בדמות אלא שהוא לבן דאי זרע גד לבן לא היה צריך לומר רק כזרע גד בלבד א"נ שני מיני גד הם אחד לבן ואחד שאינו לבן ואמר שהוא כזרע גד הלבן
<b>כצפיחת בדבש.</b> כשאינו מבושל בפרור אבל כשהוא מבושל כטעם לשד השמן:
{לד}
<b>לפני העדות למשמרת.</b> משנבנה המשכן ועד שלא נבנה המשכן היה לפני הבמה שמקריבין שם הקרבנות כמו ויבא אהרן וכל זקני ישראל לאכול לחם לפני האלהים:
{לה}
<b>ארבעים שנה.</b> פחות מחודש שבששה עשר באייר התחיל ובי"ו בניסן פסק כדכ' (יהושע ה') וישבת המן ממחרת אבל רוב השנה ככולה ורבות' פי' כי עוגות שהוציאו ממצרים טעמו בהן טעם מן ולכך אמר מ' שנה אכלו מן וי"מ שירד להם ביום א' של פסח בשנת מ' והספיק להם עד ט"ו באייר הגה"ה:
@22פרק יז
{ה}
<b>אשר הכית בו את היאור.</b> כי אז יראה הנס גדול שהמטה שגרם למצרים שלא יכלו לשתות מימי היאור הביא להם לשתות:
{ט}
<b>ומטה האלהים בידי.</b> במקום נס שקורין אנשיינ"א (enseigne, Fahne) שדרך לזקו במלחמה וכשמתגברין זוקפין אותה ויודעין שהם נוצחין וכשאין מתגברין משפילין אותה כדי שידעו אותם של אחריהם שאותם שבתוך המלחמה צריכין סיועא וכן כתב כאן <b>והיה כאשר ירים משה</b> והיה משה על הגבעה ואם היו צריכין בני המלחמה היה מראה לעם במחנה ויבאו לסייען:
{י}
<b>ומשה אהרן וחור עלו.</b> עמו כדי לסמוך ידיו כי היה יודע שאם היה מניח ידו יהיו נרתעין בני המלחמה ויתגברו בני עמלק כמו שכת' שאם ירים ידו מתגברין ישראל שיודעים שהם נוצחין ומתגברין.<b> וכאשר יניח ידו.</b> כלו' אם יניח ידו יתש כחם כי יאמרו אין אנו מתגברין וגבר עמלק ולפיכך היו סומכין ידיו ולא היה מניח את ידיו וגבר ישראל כדכת' [<b>ויהי ידיו אמונה</b> קיימי בחזקם וכן (ישעיה כ"ב) יתד במקום נאמן פי' מקום חזק וכן (תהלים ק') דור ודור אמונתו קיומו הגה"ה] <b>ויהי ידיו אמונה</b> ולא גבר מעולם עליהם עמלק כי לא הוצרך להניח וכן פי' הפסוק לפי שהיה יודע משה כי כאשר יניח ידו וגבר עמלק וכאשר ירים וגבר ישראל לפיכך העלה אהרן וחור עמו שלא יניח:
{יג}
<b>ויחלוש יהושע.</b> הרגם לגמרי ולפי שאמר למעלה וגבר אמר כאן לשון הנופל עליו ויחלוש כלו' החלישו עד שלא היה יכול עוד להתגבר עליו עוד כי נצחם והחלישם כדכת' (איוב י"ד) וגבר ימות ויחלש אלמא חלשות שייך בלשון מיתה:
{יד}
<b>כתב זאת.</b> שעשה עמלק:
<b>כי מחה אמחה.</b> ורוצה אני שיודיע סרחונו וידעו למה אמחנו ולא יזקקו עוד לישראל:
{טו}
<b>ה' נסי.</b> נס שלי אות ואנשיי"א (enseigne, Fahne) ודגל שלי כמו (ישעיה ה') ונשא נס לגוים:
{טז}
<b>כי יד על כס יה.</b> שם הק' ידו על כסאו ונשבע כך תרגם אונקלוס וי"ל יד לשון גדולה ומלכות כמו (ישעיה כ"ו) ונתתי בביתי ובחומותי יד ושם והכי קאמר שתהיה יד ומלכות על כס יה על כסאו של הק' שאעמיד מלך על ישראל שישב על כסא ה' כדכת' (דה,א כ"ט) וישב שלמה על כסא ה' למלך דהיינו מלכות ישראל שיושב על כסא ה' כדכתיב (ירמיה ג') יקראו לירושלים כסא ה' אז תהיה מלחמה בעמלק כמו שמצינו כשהומלך שאול צוהו להלחם בעמלק וכן בכל דור ודור ילחם בו עד שימחה לגמרי וי"ל לפי שלא נמחה אלא לאורך ימים צריך דור לספר לדור של אחריו שצוה הק' למחותו:
<b>אויבי אל קבר יובל בלי כלח, שקץ תשקצנו כמו שרץ הלח, וחפץ ה' בידי יצלח, בסיימי ויהי בשלח.</b>
@22פרק יח
{א}
<b>וישמע יתרו כהן מדין.</b> כל האותות והמופתים והיד הגדולה אשר עשה הק' לישראל ע"י משה אלא ששם משה בראש שהוא מלך וגדול:
<b>כי הוציא ה' את ישראל.</b> ועל ידי כן שהוציא הק' את ישראל ממצרים ויצא השמועה והקול בעולם ובאה השמועה עד יתרו שאם עשה ולא הועיל לא הייתה השמועה יוצאה:
{ב}
<b>ויקח יתרו.</b> הנה אמר כי באה השמועה עד יתרו ועתה מספר מה שעשה יתרו כי לאחר שהביא משה צפורה ובניה למצרים כדכ' ויקח משה את אשתו ואת בניו וגו' וילך ארצה מצרים אחרי כן ויקח יתרו את צפורה ממצרים והביאה אצלו ממדין להיות עומדת ומשמרת:
<b>אחר שילוחיה.</b> כל מה שאדם נותן לבתו בשעה שמשיאה לבעל נקראים שלוחים שע"י כן משלחה מביתו וכן כתוב (מ"א ט') ויתנה שלוחים לבתו שנתן פרעה אותה העיר שלוחים לבתו, ויתרו כיון שראה כי משה מתאחר לשם לקח את צפורה משם להיות עומדת אחר שילוחיה סמוך לשילוחיה הקרקעות שנתנו לה כשנישאת לבעל לעבדם ולשמרם:
{ג}
<b>ואת שני בניה.</b> כשהביאה אצלו למדין הביא בניה עמה:
{ד}
<b>מחרב פרעה.</b> שרצה להורגו כדכתי' ויבקש להרוג את משה וכל זמן שהיה אותו פרעה חי לא חשב עצמו ניצול כי היה ירא לשוב מצרימה אל אביו ואל משפחתו וקרא בנו גרשום על שם גירות אבל אותו שנולד אחר מיתת פרעה קרא אליעזר כי אז ניצל לגמרי:
{ה}
<b>ויבא יתרו.</b> ולפיכך שהיו עמו כמו שפי' למעלה ויבא יתרו ובניו ואשתו אל משה אל המדבר ואיזה מדבר הר האלהים מדבר סין:
{ו}
<b>ויאמר אל משה אני חותנך יתרו.</b> ע"י שליח ומקרא קצר הוא א"נ הכי אמר ליה במצרים כשהביא את צפורה למדין ואמר לו משה אינו יכול לשוב כי ה' הוציא ע"י את ישראל ממצרים אמר לו יתרו הנח את צפורה שאוליכנה אחר שילוחיה אותה ובניה וכשתוציאם אני חותנך יתרו בא אליך למקום שאשמע שאתה שם ואשתך ושני בניה עמה ועתה בא ומשה כשידע שהוא בא יצא לקראת חותנו:
{ז}
<b>וישתחו.</b> לימד ענוותנתו של משה שאע"פ שהוא מלך לא נתייהר אלא השתחווה לחותנו ונוהג בעצמו דרך ענווה וסיפר לו כל המאורע:
{ט}
<b>ויחד יתרו.</b> שמח על הטובה כי לא היה יודע דשלא כדין היו עושין להן להשתעבד בהן:
{יא}
<b>כי בדבר אשר זדו עליהם.</b> כי באשר זדו עליהם ועשו להם שלא כדין יודע אני כי באשר זדו עליהם כי גדול הק' עושה דבריו בדין ובמשפט וי"ל כי בדבר אשר זדו במים שאמר כל הבן הילוד היאורה תשליכוהו באותו דבר נפרע מהן שטבעו במים והכי אמרו רבות' בקדרה שבשלו בה נתבשלו ודרשו זדו לשון ויזד יעקב נזיד:
{יב}
<b>ויבא אהרן וכל זקני ישראל.</b> קראם בזבח ומשה שם היה כי עמו נתאכסן ולא הוצרך לקדמו:
{יג}
<b>מן הבקר עד הערב.</b> שלא היה יכול להספיק לבדו ודן כל היום ולא הפסיק ולא זז עד חשיכה:
{יד}
<b>אשר הוא עושה לעם.</b> כי דבר קשה היה עושה להם שהיו ממתינין דיניהן כל היום ופעמים לא היו יכולין לבא לפניו מפני האחרים:
{טו}
<b>לדרוש אלהים.</b> לדרוש דינין ולדון כמו עד האלהים יבא דבר שניהם ואני דן אותם ומודיע להם חוקי אלהים איך ינהגו כדין וכשורה איש נגד חבירו:
<b>לדרוש אלהים.</b> כמו (בראשית כ"ה) ותלך לדרוש את ה' לידע מצוותו של הק':
{יח}
<b>נבול תבול.</b> לשון חלשות כמו (ירמיה ח') והעלה נבל:
<b>גם אתה.</b> שלא תוכל לסבול:
<b>גם העם הזה.</b> שלא יוכלו לסבול שיעמדו כל היום להמתין על דינם וי"ל נבל תבול לשון עירבוב כמו (בראשית י"א) ונבלה שם שפתם שמתבלבל אתה והן שכל אחד צועק לך שמעני אדוני וזה צועק ואין את יודע למי תענה והם אינם יודעים למי ידברו:
{יט}
<b>ויהי אלהים עמך.</b> שאז תצליח במעשיך שתעשה מעשיך כהוגן וכשורה ואז יסכים הק' על ידיך ויצליחך:
<b>מול האלהים.</b> שיבואו לשאול לך בעת הצורך כאשר ישאל איש בדבר אלהים שהם יבואו לשאול ממך ואתה בעת הצורך תשאל להק' כמו שכת' ויקרב משה את משפטן לפני ה' וי"ל מול האלהים נגד הדיינין כמו עד האלהים יבא דבר שניהם שתעמוד כנגדם כדי שישאלו לך בעת הצורך ואתה תשיב דבריהם לפני הק' כמו שפי' ואז <b>והזהרתה אתהם את החוקים</b> אבל עתה אין אתה יכול להזהיר שאינם שומעים מה שאתה אומר ולא אתה מה שהם אומרים:
{כא}
<b>אנשי חיל.</b> זריזים להציל עשוק מיד עושקו וגזול מיד גוזלו:
<b>אנשי אמת.</b> שאינם אוהבים חפאות וחניפות ואינם סומכים רק על אמיתת הדברים:
<b>שונאי בצע.</b> שאינם אוהבים שוחד כי מי שיש בו מדות הללו מוציא דין אמת לאמתו:
<b>בצע.</b> כל בצע ממון שלא כדין או מלשון גזל הוא כמו (תהלים י') ובוצע ברך ניאץ ה' וכתיב (משלי א') כן ארחות כל בוצע בצע:
<b>שרי אלפים.</b> שחלק כל ישראל לאלפים והעמיד אחד מכל אלף שר על האלף והיו שרי אלפים שש מאות ואח"כ חלק העם למאות והעמיד בכל מאה שר אחד והיו שרי מאות ששת אלפים גם השש מאות שהיו שרי אלף שם עליהם שרי מאות וכן לחמשים וכן לעשרות ופעמים ששר עשר ממונה על שר אלף וכן על שר מאה וחמשים וכן כולם ובעניין אחר לא תמצא חשבון מכאן לפי מה שמנה אותם בסנהדרין:
{כב}
<b>ושפטו את העם בכל עת.</b> כל עת שיהיו צריכין למשפט יהיו מצויין להם:
<b>ושפטו את העם.</b> יהיו להם דיינין הרבה אבל אתה יחיד ולא תספיק לכולם הגה"ה:
<b>והקל מעליך.</b> לשון צווי כלו' והקל המשא שעליך:
<b>ונשאו</b> אלו הדיינין אתך:
{כג}
<b>את הדבר הזה תעשה.</b> שתעשה את הדבר הזה:
<b>וצוך אלהים.</b> שיסכים הק"ה על העצה הזאת שאמרתי לך:
<b>ויכלת עמוד.</b> אז תוכל לעמוד:
@22פרק יט
{א}
<b>ביום הזה.</b> ביום שנסעו מרפידים באו למדבר סיני ופי' רבות' שהוא ר"ח סיון והמקראות מוכיחים כמו שפי' שבששה בסיון נתנה תורה כדפי' במסכ' שבת בפרק דר' עקיבא דא"ר יוסי בשני על וירד בג' עלה וירד וכו' והק' אמר ממחרת השבת תספרו חמשים יום והוא ממחרת יום טוב הראשון של פסח והחשבון כלה לששה בסיון:
{ג}
<b>ומשה עלה אל האלהים.</b> ולא מעצמו אלא שקרא לו הק' מן ההר וגו':
<b>כה תאמר לבית יעקב.</b> לפי הפשט כפל מלה היא:
{ד}
<b>ואשא אתכם על כנפי נשאים.</b> כלו' הגבהתי אתכם למעלה ולגדולה גדולה שהוצאתי אתכם מעבדות עבדים ואוליך אתכם אלי להיות עובדים אותי שאני מלך מלכי המלכים וכמה הגבהה גדולה היא לכם כאילו נשאתי והגבהתי אתכם על כנפי נשרים שפורחין למעלה מכל העופות וי"ל על כנפי נשרים שהנשר נושא גוזליו על כנפיו ואינם יראים כלום לא מחץ מלמטה ולא מעוף מלמעלה לפי שהוא מגביה לעוף משאר עוף וכן עשה הק' לישראל עמוד האש לפניהם וענן לאחריהם והמים להם חומה מימינם ומשמאלם ואינם יראים כלום משום צר הגה"ה:
{ה}
<b>אם שמוע תשמעו בקולי.</b> לשמור מצותי ולעשות עבודתי הרי אתם נשואים וגדולים מכל העמים שהם כולם שלי ואני אגדיל אתכם על כולם:
<b>כי לי כל הארץ.</b> ובידי להגדיל אתכם על כולם:
<b>סגולה.</b> לשון יוקר וחביבות וכמו (קהלת ב') סגולת המלכים והמדינות:
{ו}
<b>ממלכת כהנים.</b> כלו' ממלכה של שרים וסגנים כמו (ש"ב ח') ובני דוד כהנים היו שרים וסגנים:
{ח}
<b>כל אשר דבר ה' נעשה.</b> הננו מזומנים לכל אשר יצוה ויגזור עלינו:
<b>וישב משה את דברי העם אל ה'.</b> שב אל הק' לומר דברי העם לפניו אלא שהיה ירא לפתוח ולדבר לפני המלך עד שפתח הק' לדבר עמו דאין דרך התלמיד לפתוח פיו לפני רבו עד שיפתח הרב תחלה:
{ט{
אמר הנה <b>אנכי בא אליך</b> כדי שיאמינו בך לעולם וידעו שאתה שלוחי ואז הגיד משה את דברי העם אל ה' ואמר כבר הם מאמינים ואומרים כל אשר דבר ה' נעשה ואז אמר הק' מאחר שהודו לעשות לך וקדש אותם הזמין שיהיו מזומנים לשמוע דברי ולקבלם:
{י}
<b>וכבסו שמלותם.</b> לבא לפני בטהרה ובנקיות, ויהיו מזומנים ליום הג', נתן להם זמן כדי שיהיה להם שהות לטהר עצמם:
{יב}
<b>והגבלת את העם.</b> עשה להם גבול ואמור להם שלא יעברו את הגבול:
{יג}
<b>לא תגע בו יד.</b> לעולה בהר שהרוצה לתופסו יעלה אחריו ויעלה גם הוא אלא כיצד יומת <b>כי סקול יסקל או ירה יירה</b> ישליכו אחריו אבנים או יורו אחריו חצים להמיתו:
<b>במשוך היובל.</b> אך במשוך קרן היובל שימשוך קול השופר ולא יהיה עוד אז יוכלו לעלות בהר:
{טו}
<b>היו נכונים לג' ימים.</b> לקבל התורה ולשמוע הק' שידבר עמכם ומעתה <b>אל תגשו אל אשה</b> כדי שיהיו טהורים לשמוע את קול הק' וכ"ש שיהיו נזהרים מטומאה חמורה ולפי שלא פי' זמן באל תגשו אל אשה הוצרך לומר שובו לכם לאהליכם אבל אם פי' להם זמן קצוב לא הוצרכו להיתר ולכך כל חרם וגזירה ששמין הקה' לזמן כיון שהגיע הזמן אינה צריכה היתר אבל אם נגזרה בלא זמן בשביל שום דבר אע"ג שנתבטל הדבר כיון שלא פי' בהדיא צריכה היתר כי דהכא דאנן סהדי שלא נאמר אל תגשו אלא כדי לקבל התורה ואע"ג שנתקבלה הוצרכו היתר וכן מצינו שתקנו רבות' כרם רביעי עולה לירושלים מהלך יום אחד לכל צד כדי לעטר שוקי ירושלים בפירות ולאחר חרבן רצה ר' אליעזר להפקיר כרם רביעי שהיה לו במזרח לוד עד שאמרו לו כבר נמנו חבירך והתירוהו ואע"ג שלא לחוש לשוקי ירושלים לאחר חרבן הוצרך היתר כיון שלא פי' זמן בהדיא הגה"ה:
{יז}
<b>ויוצא משה את העם.</b> כי היו חרידים ויראים לצאת:
<b>בתחתית ההר.</b> שלא היו קרבים אצל שיפוע ההר:
{יח}
<b>עשן כולו.</b> עשן חציו קמץ וחציו פתח והוא פעל כמו מלמעלה עשן כל ההר:
<b>ויחרד כל ההר.</b> חרדת אלהים היה על ההר כל המסתכל בו חרדת אלהים נפלה עליו:
{יט}
<b>ויהי קול השופר הולך וחזק.</b> לא כשאר שופרות שהקול הולך ומתחלש מפני נשימת האדם שהולכת ודלה אבל זה עומד בחזקה בסוף כמו בתחלה:
<b>משה ידבר.</b> כשהיה משה מדבר כגון שהיה אומר לא יוכל העם לעלות <b>האלהים יעננו בקול</b> עד שהיו ישראל שומעין כשהקב"ה מדבר עמו כמו שאמר בעבור ישמע העם בדברי עמך:
{כ}
<b>אל ראש ההר.</b> בגובהו של הר:
{כא}
<b>פן יהרסו.</b> לפי שעומדים בשורה אחת אצל הגבול כמו גדר אומר לשון ירסו כמו (משלי כ"ד) וגדר אבניו נהרסה:
<b>ונפל ממנו רב</b> מגפה גדולה:
{כב}
<b>וגם הכהנים.</b> זה הבכורים:
<b>יתקדשו.</b> יהיו מזומנים וזהירים לעמוד במורא ובאימה שלא יאמרו אנו כהנים וקרובים אצל הק':
<b>פן יפרץ.</b> גם זה לשון גדר שנפרצה שייכה בהם ויעשה בהם פרצה:
{כג}
<b>לא יוכל העם.</b> כלו' לא איצטריך להזהיר בהם יותר כי כבר הוזהרו:
{כד}
<b>לך רד.</b> והזהר בהם כי איני רוצה לחבול בהם כי היה הק' מזהיר וחוזר ומזהיר כדי שלא תבא תקלה במתן תורה:
{כה}
<b>וירד משה</b> ואח"כ <b>וידבר אלהים.</b> שהיה משה מדבר עומד ביניהם כששמען עשרת הדברים שמעו מפי הק' אבל רבות' אמרו כי אנכי ולא יהיה לך שמעו מפי הגבורה והשאר ממשה ופי' ר' יוסף קר"א ז"ל שהמקראות מוכיחים כן דאנכי ולא יהיה לך מדברים כאילו הוא עצמו מדבר אליהם ומלא תשא ואילך כאילו מדבר ע"י שליח דכתיב כי לא ינקה ה' ולא כתיב כי לא אנקה וכתיב כי ששת ימים עשה ה' ולא כתיב עשיתי וכתיב אשר ה' אלהיך נותן לך ולא כתיב אשר אני נותן לך:
@22פרק כ
{ב}
<b>אנכי ה' אלהיך.</b> זה דבור ראשון אנכי מצוה עליך שאהיה אדון שלך ודיין שלך כלומר שתחזיקני לאדון ולדיין לך ועתה נותן טעם לדבר מפני זאת רוצה אני להיות אדון שלך ודיין שלך <b>אשר הוצאתיך מארץ מצרים</b> ומוטב ונאה לך לעבוד אותי מלעבוד אותם עבדים והיה יכול לומר הק' אשר עשיתיך ואשר בראתיך וכחלב התכתיך וכגבינה הקפאתיך ועצמות וגידים הסככתיך עור ובשר הלבשתיך חיים וחסד עשיתי עמך ועל שדי אמך הבטחתיך ובידי מות וחיים לשלם גמול לשונאי ולאוהבי ואני זן ומפרנס אותך ולאין סוף וחקר לומר הדין שיש להק' עלינו לשמור מצותיו ולעבדו בלבב שלם ונפש חפצה אך אם היה אומר כן היה יעולים להשיב וכן עשית לכל בריות ולכל האומות וא"כ למה תטיל עלינו עמל תורתך יותר משאר האומות ולכך לא שם לפניהם רק אשר עשה להם והחבה שהראה להם יותר מכל האומות אשר לקחת לו גוי מקרב גוי במסות באותות ובמופתים וביד חזקה ובזרוע נטויה שלא עשה לשום אומה אחרת וזה אשר הוצאתיך ולכן יש לו דין על ישראל שיקבלו יחודו ואלוהותו מכל אומה:
{ג}
<b>לא יהיה לך אלהים אחרים.</b> שלא יאמר אדם אני אהיה עבד לך כאשר ציויתני וגם אלהים אחרים יעבוד שיהיו לו אדונים הרבה ומסייעים הרבה לכך נאמר לא יהיה לך כי אתה אינך צריך כי אם לו כי הבל וריק הם והבל וריק יעזורו:
{ד}
<b>לא תעשה לך פסל וכל תמונה.</b> א"ת לא אעבוד אלהים אחרים אבל אתה אל מסתתר ואין לראותך כי לא יראך אדם וחי אעשה לי פסילים ותמונות שיהו מצויים לי ואעבוד אותם ואשתחוה להם לכבודך ואז אזכור אותך כמו שאמרו המינין לכך נאמר לא תעשה לך ואם יעשו אותם אחרים לא תשתחוה להם ובמקום אחר הוא אומר הטעם כי לא ראיתם כל תמונה ביום דבר ה' עמכם א"כ מה תמונה תעשו וכן הוא אומר אל מי תדמין אל ולפיכך אני מתרה בך שלא תעשה כל תמונה:
<b>אשר בשמים ממעל.</b> כלומר למעלה מן השמים כגון חיות ואופנים ומלאכי השרת כמו שאמ' רבות':
<b>ואשר בארץ מתחת.</b> כגון אדם ובהמות וחיות ועופות ודגים ושמש וירח וככבים וכל הנראה על הארץ:
<b>ואשר במים מתחת לארץ.</b> מכל אשר בתוך התהום:
{ה}
<b>כי אנכי ה' אלהיך אל קנא.</b> יילו"ש (zélé, zeloso, eifervoll) בלע"ז כמו (במדבר ') ועבר עליו רוח קנאה וגו' כי כל כך אני אוהב אתכם שאיני רוצה שתהיו משועבדים כי אם לי לבדי וזה כבודכם וחבתכם לפני ואותם אלוהות כ"כ מאוסים ונבזים שהמשתעבד להם מאוס ונבזה לבא לפני ומיד אני כועס ואל תאמר כי אני אשכח את הפשע כי אני <b>פוקד עון אבות על בנים</b> ולא בשביל שאפרע מן הבן עונותיו של אב כי איש בחטאו יומת ולא יומת הבן בעון האב ולא כך היא המידה אם אדם חוטא הק' ממתין לו אולי ישוב או שמא בנו יהיה צדיק ואינו נפרע ממנו ואם יהיה בנו רע הק' ממתין גם לו אולי ישוב או שמא יהיה הבן טוב וכן הג' ואם ד' רע מכחידו מן העולם בעונותיו של עצמו שכבר הוחזקו אבותיו ולא גרמו לו עונות אבותיו אלא שאין הק' ממתין לו ומ"מ אין הק' פורע ממנו אלא מה שהוא עצמו חוטא וזה פוקד עון אבות שאם לא היו אבותיו חטאים לא היה פורע ממנו:
{ו}
<b>ועשה חסד לאלפים.</b> לכמה אלפים שבניהן צדיקים ועובדין הק' זה אחר זה הוא מוסיף עליהם אהבה שעובדין אותו דור אחר דור לעולם באין קץ אבל הרשעים לא יעברו דור ד' ולפיכך אינו אומר על חמישי וששי שלא יבא לעולם וכן מצינו ביהוא (מ"ב ט"ו) כי כשהרשיע אמר לו הק' בנים רביעים ישבו לך על כסא ישראל וכן (בראשית ט"ו) ודור רביעי ישובו הנה כי לא שלם וגו':
{ז}
<b>לא תשא.</b> לא תאמר מאחר שאין הק' רוצה שיהיה לנו אדון אלא הוא בשמו אשבע הן לאמת הן לשקר כי לא אוכל לישבע בשם אלוה אחר לכך נאמר לא תשא את שם כי הק' אמת ואין נשבעין בו רק באמת אבל באמת נשבעין בו דכתיב (דבריו ו') ובשמו תשבע:
<b>לשוא.</b> הוא דבר שלא היה ולא נברא כגון על עמוד של אבן שהוא של זהב ושקר דבר שישנו אבל אינו כן ועל זאת הזהיר במקום אחר (ויקרא י"ט) לא תשבעו בשמי לשקר:
<b>כי לא ינקה.</b> לשון נקוי שייך בשבועה כמו (בראשית כ"ד) אז תנקה מאלתי (יהושע ב') והיינו נקיים משבועתך הזה אשר השבעתנו ולכך כתב לא ינקה כי גוזל וחומס יכול לנקה עצמו ע"י השבת ממון אבל נשבע לשקר אינו יכול לנקות עצמו ולכך הוא אומר (ויקרא י"ט) לא תגנובו ולא תכחשו ולא תשבעו בשמי לשקר כי הגניבה והשקר מביא את האדם לשבועת שוא ושוב לא נתן להשבון ונקוי וכן אמר' רבות' פרשי אינשי מספק שבועה ולא פרשי אינשי מספק ממונא שזה ניתן להשבון וזה לא ניתן להשבון ולכך כתב בשבועה לא ינקה הגה"ה:
{ח}
<b>זכור את יום השבת.</b> הוו זהירים לזכור את יום השבת שתשמרו למנות את ימי השבוע שלא תחליפו שבת ביום אחר ואע"פ שעכשיו אין אתם צריכין שהמן מודיעכם את יום השבת כשתהיו בארץ הוו זהירין בו שלא יודיעכם המן ולפי שאמר לא יכבד אדם אלא הק' אבל שבת תכבדו שזהו כבודי שבזאת אתם מעידים שבראתי העולם ונחתי בשבת כדפי' ואזיל:
{ט}
<b>ששת ימים תעבוד.</b> לשון לבורי"ש (labourès, sollst du arbeiten):
{י}
<b>ויום הז' שבת לה' אלהיך.</b> לכבוד ה' אלהיך:
<b>ובהמתך.</b> בדברות האחרונות נתן טעם למה צוה על שביתת הבהמה דכת' שם למען ינוח עבדך ואמתך כמוך שאם היתה הבהמה מותרת במלאכה בא העבד או האמה להנהיג את הבהמות ולעשות בהן מלאכה, וכן כתב <b>כי ששת ימים עשה ה' את השמים ואת הארץ</b> ובכך תעידו כי כן הוא וע"כ ברכו הק' וקדשו ובדברות האחרונות כתב וזכרת כי עבד היית בארץ מצרים ויוציאך ה' אלהיך וכשתנוח בשבת יזכר לך עבדות מצרים שלא היית יכול לנוח ועתה הנח בשבת ותדע שאתה בן חורין מן העבודה ותזכור החסד שעשה לך הק' ולכך בדברות הראשונות כתב זכור שנא' על מעשה בראשית שכן דרך לומר על דבר ישן זכור כמו (ישעיה מ"ג) אל תזכרו ראשונות, (תהלים ע"ט) אל תזכור לנו עונות ראשונים ובדברות אחרונות שמדבר על יציאת מצרים שהיה מעשה חדש לא שייך לומר זכור אלא מור ולכך הוקבע בקידוש של שבת לומר זכר למעשה בראשית כמו שאומר בדברות הראשונות וזכר ליציאת מצרים כמו שנ' בדברות אחרונות:
{יב}
<b>כבד את אביך ואת אמך.</b> אע"פ שאמרתי לך לא תכבד ותעבוד כי אם אותי אביך ואמך כבד ולא תשכח כל גמוליהם כי הם הביאוך לעולם וגמלוך עד שנעשית גדול ועליך מצטערים וכל טרחם אינו רק לך ואם תכבד אותם ותשלם להם גמולם ידעתי כי תכבד אותי על כל החסד שעשיתי לך להביאך לעולם הזה ולעה"ב:
<b>למען יאריכון ימיך.</b> כי בכך אתן לך אורך ימים ועוד שאם תחזיק במצות יכבדוך בניך ויסמכו אותך לעת זקנהנ ולא תמות בחוסר בלא עתך:
{יג}
<b>לא תרצח.</b> שלא תאמר מאחר שאמר הק' שלא אכבד כי אם אותו ושבת ואבי ואמי כל אדם שיעשה לי שלא כרצוני אכנו נפש לכך נאמר לא תרצח דלא הזהרתיך על זאת אלא אלהות אבל לרצוח עון כבד הוא, רציחה מורטר"א (meurtre, Mord) בלע"ז והיא מיתה שלא כדין ואין לשון רציחה שייך אלא בשלא כדין אבל מיתה והריגה שייכי בין בדין בין שלא בדין כדכתיב במיתת בית דין כי הרג תהרגנו, מות יומת, דמיו בו ולפיכך אין צריך כאן פי' אחר כי לשון רציחה מוכיח שאינו מזהיר אלא על שלא כדין:
<b>לא תנאף.</b> לפי שאמר לא תרצח דמשמע אסור למעט הבריות הייתי אומר אבל לגדל הבריות שפיר דמי ולפיכך כל אשה שימצא אדם בין אשת איש בין שאר עריות יבא עליה כדי להוסיף על הבריות לכך נאמר לא תנאף דניאוף משמע ביאה של ערוה כגון הבא על א"א, ועריות אבוטיר"א בלע"ז וכן זימה:
<b>לא תגנוב.</b> שלא תאמר על רציחתו ועל ניאוף אשתו אני נזהר שמא אוליד ממזר ונמצאתי לתת כל יגיעי ועמלי לממזר אחד שאינו בני אבל לגנוב אותו או ממנו כדי להשתכר מותר לכך נאמר לא תגנוב ובלא תגזול מזהיר במקום אחר אבל כאן הזהיר על הגניבה שהיא מצויה יותר שגזילה אינה מצויה כ"כ שיכוהו על ראשו וגם יקבלו עליו למושל ונר' דלא תגנוב דהא אזהרת דגונב נפש שיש בו חיוב מיתה דומיא דלא תרצו דלא תנאף וכן לא תענה אזהרה לעדים זוממין:
<b>לא תענה.</b> שאפי' לגרום שימות או שיפסיד ממונו אי אתה רשאי ואח"כ <b>לא תחמוד</b> שתתן עליו לצדד שיבא שלו בידך לא בדמים לא בשלא דמים כי הנותן דמים בלא דעת בעלים נקרא חמסן והחמדנות מביא האדם לידי מעשה:
{טו}
<b>וכל העם רואים את הקולות.</b> מעשה נס וי"ל כי ידיעה ושמיעה וראייה אחת היא כמו (ש"ב ט"ז) הרואה אתה שבה העיר וזהו ראיית המחשבה:
<b>ויעמדו מרחוק.</b> מפני הפחד פן נמות כמו שמפורש במשנה תורה כי תאכלנו האש הגדולה הזאת אם יוס' וגו':
{יז}
<b>אל תיראו.</b> כי לא עשה הק' כל אלה להזיקכם כי אם לטובתכם <b>לנסות</b> אם יכנע לבכם לעבדו ולתת יראתו על פניכם לבלתי תחטאו וזהו טובתכם:
{יט}
<b>אתם ראיתם כי מן השמים דברתי עמכם.</b> ואין לדמותי בשום עניין ולכך <b>לא תעשון אתי אלהי כסף וזהב</b> כי כולם אין אבל אם תרצו לעבוד אותי תעשו לי לשמי מזבח אדמה ורבות' דרשו אלוה הבא בשביל כסף ואלוה הבא בשביל זהב שלא יעמידו שופט שאינו הגון בשביל עשרו הגה"ה:
{כא}
<b>אזכיר.</b> אצווה להזכיר שמי ולהשרות שכינתי כגון בשילה בנוב וגבעון:
{כב}
<b>כי חרבך הנפת עליה ותחלליה.</b> ותעשה אותו מזבח חולין לפני וחללת הקדושה שבו כי איני חפץ בשום דבר היזק:
{כג}
<b>ולא תעלה במעלות.</b> כלו' הצנע לכת עם אלהיך ולא בחוצפה וגלוי ערוה:
<b>אשר שם משטרו, יקבץ רועה עדרו, וישכלל היכל דבירו, ומקדשו יבנה ועירו, ברוב חסדו והדרו, ואויבי יסכסך כגבר אשר יין עברו, ובו יסע גאונו ויתרו, בסיימי וישמע יתרו.</b>
@22פרק כא
{א}
<b>ואלה המשפטים אשר תשים לפניהם.</b> רבות' פי' לפניהם ולא לפני גוים שכשם שאמר מקרב אחיך תשים עליך מלך ולא תוכל לתת עליך איש נכרי כך מזהיר כאן שלא תעשה גוי שופט על ישראל ולפי הפשט מאחר שעשה משה דיינין והעמיד שרי אלפים ושרי מאות אמר לו הק' הרי העמדת שופטים ואלה המשפטים אשר תשים לפני השופטים:
{ב}
<b>כי תקנה עבד עברי.</b> עבד שהוא עברי לפי שאמר אשר הוצאתיך מארץ מצרים להיות בני חורין מפרש ואזיל שלא ימכרו עוד ממכרת עבד כי איני רוצה שיהיו עבדים עוד כי עבדי הם כדכתיב כי לי בני ישראל עבדים וקדם שטרי לשטר אחרים:
<b>ובשביעית.</b> שאינו חורש וזורע וקוצר ובוצר אינו צריך עבודה כ"כ:
<b>ישלחנו חפשי חנם.</b> שלא יתן לאדון כלום אבל האדון מעניקו כדכת' (דברים ט"ו) העניק תעניק לו וכן האמה דכתיב בה ויצאה חנם שאין נותנת לו כלום אבל הוא מעניקה [כדברי רש"י ואף לאמתך תעשה כן להעניק. הגה"ה]. ואם יצטרך למכור עצמו מפני חסרונו או ימכרוהו ב"ד מפני גניבתו יוצא בשש כי עד שש אני נותן להם רשות:
{ג}
<b>אם בגפו יבא בגופו.</b> לבדו בלא אשה כמו (דה"א י') גופת שאול:
<b>בגפו יצא.</b> כל עומת שבא כך ילך כדמפ' ואזיל:
{ד}
<b>אם אדוניו יתן לו אשה.</b> שימסור לו שפחה כנענית שיוליד ממנה בנים שיעבדוהו היא ובניה נשארים בעבדות האדון והוא יצא כשבא:
ו<b>אם בעל אשה הוא.</b> בשעת מכירה שהיה לו אשה ישראלית כשנמכר ונכנסו שניהם בעבודתו בשביל פרנסתם לא היא ולא בניה תשאר אלא כמו שנכנסה עמו כך תצא עמו:
{ו}
<b>והגישו אדוניו אל האלהים.</b> לעשות על פי ב"ד:
<b>והגישו אל דלת.</b> לפי שדרך הבתים להיות של אבן אין אדם יכול לנקוב כנגד האבן שקשה האבן ואין המרצע יכול ליכנס אמר לו שיגישו או אל הדלת או אל המזוזה שהם של עץ ושם ינקוב אותו יפה ועוד כדי לפרסם הדבר:
[<b>ועבדו לעולם.</b> פירשו רבותינו עד היובל והרציעה סימן שהוא עבד עולם ולא יצא בשביעיות הבאים הגה"ה]:
{ז}
<b>לא תצא כצאת עבדים.</b> כדרך שהעבדים יוצאים בלא בניהם היא לא תצא בלא בניה שאם תרצה להבנות ממנה אתה בעצמך תקחנה ויהיו לך בנים הימנה ותהיה אשתך משם ולהבא ולא תצא כי אם בגט וכתובה כשאר בנות ישראל והכתוב שלאחריו מוכיח דכתוב <b>אם רעה בעיני אדוניה</b> שאינו רוצה ליעדה לעם נכרי כלומר אין לו ממשלה עליה למוסרה <b>לעם נכרי</b> כלו' לעבדו כנעני כדי להוליד בנים הימנה כדרך שמוסר לעבד עברי שפחה כנענית:
{ח}
<b>בבגדו בה.</b> כשהוא בוגד בה שלא ישאנה כמו (ירמיה ג') כאשר תבגוד אשה מריעה כי לשון בגידה שייך כשאינו רוצה להתחבר בה:
<b>למוכרה.</b> כמו למוסרה כמו (שופטים ד') כי ביד אשה ימכור ה' את סיסרא, ביד יעל:
{ט}
<b>ואם לבנו ייעדנה.</b> אם מייעד אותה לבנו כי זה בידו לעשות ליעדה לו או לבנו בלא רשות אביה מאחר שקנאה [הגה"ה] לא ינהג בה מנהג שפחות אלא משפט בנות ישראל:
{י}
<b>ואם אחרת יקח לו.</b> בנו או הוא בעצמו ואם לקחה <b>שארה כסותה ועונתה לא יגרע</b> מאחרת שיקח לו שלא יאמר זאת לקחתי בשפחות וזו דרך חירות אכבד זו מזו לכך נאמר שארה כסותה ועונתה לא יגרע הימנה מן האשה האחרת. י"מ <b>עונתה</b> לשון מעון ומדור כמו (ישעיה י"ג) וענה איים באלמנותיו:
{יא}
<b>ואם שלש אלה.</b> כמו שפי' רבותינו שלא יעדה לו או לבנו או לא תצא בגירוע כסף:
<b>ויצאה חנם.</b> כשתגיע לנערות:
<b>אין כסף.</b> אם היא איילונית אין לה נערות כשתגיע לזמן בוגרת וכ"ש אם תפגע בה שביעית והא ליכא למימר שלש אלה שאר כסות ועונה לא יעשה לה ויצאה חנם שלא תתן לו כלום בפדיונה אלא הוא יתן גט וכתובה כמו שאומר כמשפט הבנות יעשה לה [ורבות' דרשו לא תצא כצאת העבדים בראשי אברים הגה"ה]:
{יד}
<b>מעם מזבחי.</b> וכ"ש מערי מקלט שהמקום מקודש קולט את השוגגים אבל מזיד אין לו מקלט אלא שאמרו רבותינו שהמזבח קולט אף מזיד ודרשו מעם מזבחי ולא מעל מזבחי:
{טו}
<b>ומכה אביו ואמו.</b> אע"פ שלא המיתם ובלבד שיעשה בהם חבורה ולפי שאמר מכה איש ומת הייתי סבור שלא יתחייב על מה שיעשה לאדם אלא א"כ המיתו מפרש לך בכאן דברים שאינו ממית ומה הוא כגון עושה חבורה באביו ואמו וגונב נפש ומקלל אביו ואמו בשם, ושיטת הפסוקים לא זו אף זו בתחלה אומר מכה איש ומת ואף פעמים אפי' לא המית כגון מכה אביו ואמו ופעמים שאינו מכה ואינו חובל כגון גונב ופעמים שאינו גונב לא מכה ולא נגע בו כגון מקלל אביו ואמו וגם י"ל שלכך כתוב גונב אצל מקלל שהגנב כשטוענין עליו שהוא גנב מקלל אביו ואמו אם גנב כדי לנקות עצמו ונמצא שגניבה גרמה לו לקלל אביו ואמו אם גנב כדי לנקות עצמו ונמצא שהגניבה גרמה לו לקלל אביו ואמו ומדרש אגדה לכך ניתן גונב בין מכה ומקלל שהגונב אדם גורם לו שמכה ומקלל אביו ואמו שכשגנב נער ומוליכו למקום רחוק וגדל שם ואין מכיר אב ואם ושבא אצלם מכה ומקלל אותם לפי שאינו מכירם:
{טז}
<b>ונמצא בידו.</b> הפשע ע"י עדים שנתגלה הדבר ונדין אל נדון כאלו נמצא בידו:
{יט}
<b>ונקה המכה.</b> ממיתה אבל אם היה מת מאותו המכה חייב מיתה:
{כ}
<b>עבדו.</b> כנעני אבל עבדו עברי חייב אפי' לאחר יום או יומים שהרי הוא כישראל בן חורין לכל דבריו ומה שאומר <b>כי כספו הוא</b> מוכיח דבעבד כנעני מיירי:
{כא}
<b>אך אם יום או יומים יעמוד.</b> כי מן הדין אדם רשאי לייסר את עבדו ולרדותו אבל להמיתו אינו רשאי והממיתו תחת ידו שמכהו שם עד שמת אין זה רדוי אלא ממית בידים אבל אם יעמוד יום או יומים לא ינקם שזהו דרך רדוי אבל אם ממיתו תחת ידו היא רציחה ואו צוה הק"ב שב"ד ינקמו אותו והנקימה פי' רבות' בסייף כדאמר בנקימה זו איני יודע מה היא:
{כב}
<b>ונגפו אשה הרה.</b> איטפי"ר בלע"ז כמו (תהלים צ"א) פן תגוף באבן רגלך:
<b>כאשר ישית.</b> כאשר יוכל להשית בדין מדמי הוולדות חיה:
<b>ונתן בפלילים.</b> כמו שיראו הדיינין בדין, פלילים דיינין כמו (ש"א ב') ופללו אלקים:
{כג}
<b>ואם אסון יהיה.</b> באשה ונתת נפש תחת נפש לפטור מן הממון דמתחייב בנפשו פטור מן התשלומין:
{כד}
<b>עין תחת עין.</b> דמי עין תחת עין כך פירשו רבותינו ונתנו טעם וראייה לדבריהם בבא קמא וכן שורת הדין והפסוקין מוכיחין שהוא דמי רגל שכשאדם ממית אדם אין לפייסו בממון ומשום הכי נהרג אבל באיבריו מה יועיל אם יטילו כמו כן מום בחבירו מוטב לו שיתן לו ממון לפרנס את עצמו כמו שאנו רואים בהדיא בהחובל בחבירו שאינו אומר שיחבלו לו כמו כן רק שבתו יתן ורפא ירפא וכן חמשה דברים ומינה שמעינן דכמו כן לראשי אברים דיש אדם שאין לעשות בו כגון סומא שסימא וקיטע שקיטע לא כ"ש ובפי' הוא אומר כאן פצע תחת פצע חבורה תחת חבורה שאמרנו למעלה גבי חבורה ופצע ונקה המכה רק שבתו יתן וכשם שאין חבורה תחת חבורה דווקא אלא דמים כך אין רגל תחת רגל דווקא אלא דמים וכאן שנה עליהם ליתן צער במקום נזק כמו שדרשו רבותינו:
{כז}
<b>עין עבדו.</b> עין עבדו הכנעני אבל עברי הרי הוא בן חורין לכל דבריו:
<b>לחפשי.</b> להיות חפשי וי"א שהוא כמו לחופש והיו"ד יתירה ומשום הכי יוצא לחירות שעינו עולה לו בפדיונו שאין ליתן ממון תחת עינו וכל מה יועיל לו מה שקנה עבד קנה רבו ואפי' על מנת שאין לרבו רשות בו יכול רבו לייסרו ולדחקו עד שיתן לו על כרחו ואין לו תקנה כי אם לחירות ואע"פ שגופו קנוי לו אין הק' חפץ שישחית באיבריו. עד כאן נזקי אדם באדם ועתה מפרש נזקי שור באדם:
{כח}
<b>ולא יאכל את בשרו.</b> אפי' לגוי ואפי' לכלבים שאסור בהנאה ורבותינו דרשו שאם שחטו לאחר שנגמר דינו אסור מדקאמר את בשרו דהוי ליה למימר לא יהנה ממנו אדם:
<b>ובעל השור נקי.</b> משום דלקמן שנא' במועד וגם בעליו יומת אמר הכי ובעל השור נקי ורבות' דרשו לאסור הנאת עורו משום דלא אמר למעלה כי אם בשרו וזה נקי מיותר הוא דאם שתק הכתוב פשוט דהוא נקי דלא הייתי מחייבו מה של חייבו הפסוק אלא כאדם האומר יצא פלוני נקי מנכסיו:
{כט}
<b>ואם שור נגח הוא מתמול שלום.</b> כגון שהוחזק נגדו מב' או ג' פעמים למר כדאית ליה ולמר כדאית ליה:
<b>והועד בבעליו.</b> שהותרו והועדו לשמרו והוא לא שמרו והמית בפשיעתו:
<b>השור יסקל.</b> כמו אותו שלמעלה:
<b>וגם בעליו יומת.</b> לפי הפשט פעמים שהוא חייב מיתה כגון הניח אותו לילך לדעת כדי שיהרוג אדם שהוא שונא והורג אז חייב מיתה דהוה ליה כמו שהרגו בידים כמאן דמשקיל עליה בידקא דמיא ולפי הפשט נראה שאם ירצו היורשים ימות ואם ירצו יקחו דמים:
{ל}
<b>ואם כופר יושת עליו.</b> הב"ד שלא הניחו מדעת ונתן פדיון נפשו א"נ הכי קאמר יומת כלומר דין מיתה עליו שלא מהר וידוע בו שהוא נגחו אלא מפני שלא עשה בידים יכולין ב"ד לשום עליו כופר ורבות' פיר' מאי יומת יומת בממון שעל רציחתו אתה הורג ואי אתה הורגו על רציחת שורו:
<b>ואם כופר יושת עליו.</b> כלומר אם ירצו היורשין ליקח ממנו כופר דרוב בני אדם זילא הוא ליקח דמים וממון על מיתת אביהם אפי' למאן דאמר דמי מזיק שאביהם נישום כעבד כדאמרינן גבי ההוא חמרא דעלם ידא דינוקא וכו' ומסקנא דאמר אבוה דינוקא הואיל ונישום כעבדא לא בעינא דזילא בי מילתא ומכ"ש על אביהם ומשום הכי כתב ואם:
{לא}
<b>או בן יגח או בת.</b> לפי שנתן חילוק בין עבד לבן חורין אומר שאין חילוק בין גדול לקטן:
{לב}
<b>אם עבד יגח השור.</b> ואין חילוק בין נוקב מרגליות למרקד בי קובי וזהו מידה בתורה שלעניין מיתה אין חילוק בין קטן לגדל כמו שכתוב מכה כל נפש אדם כל דהו נפש לא שנא מוכה שחין שהרג נשיא ישראל ול"ש נשיא ישראל שהרג מוכה שדינם שוה. ונתן להם לעבדים הכתוב כפי ערך נקבה דאשה ועבד כי הדדי נינהו דגמר לה לה מאשה ורבות' פיר' שהוא לשון קנס אבל הא תימה לי שנותן בשביל עבד יותר מבן חורין דבן חורין דמי ניזק או דמי מזיק ופעמים שהוא זקן ואין דמיו רק דבר מועט ועבד אפי' זקן ל' איכא למימר פעמים נמי שהוא מחמיר בבן חורין יותר מבעבד כשהוא שוה יותר דעבד אפילו שוה מאה מנה אין לו אלא שלשים ונראה דלכך נתן הק"ב קיצבה בעבד שהוא רגיל בין הבהמות לשמרן וליתן להם מספוא וממיתות אותו ואתו לאנצויי שזה יאמר עבדי שוה כך וכך וזה יאמר עבדו אינו שוה כי אם כך ונתן הק"ב קיצבה דלא אתו לאנצויי אבל בן חורין מילתא דלא שכיחא הוא:
{לג}
<b>ונפל שמה שור או חמור.</b> שור ולא אדם דאדם בן דעת הוא ואיבעי ליה לעיוני ומיזל ואיהו דאפסיד אנפשיה אם נפל:
<b>חמור.</b> ולא כלים דאין דרך כלים לילך בלא שמירת אדם והיה לו לשמרם ומדלא שמרם איהו הוא דאפסיד אנפשיה ומיהו בנזקי אדם חייב דנזק שייך אפי' בבור שאין בו אלא טפח או טפחיים דליכא למימר ביה דאיבעי ליה לעיוני ומיזל דאין כל דרך אדם ללקט במלקט ורהיטיני וכיון דמחייב בנזק לא פליג רחמנא ואפי' בבור עשרה מחייב בנזק:
{לד}
<b>בעל הבור.</b> שפתחו או כרהו שהתקלה בא על ידו:
<b>כסף ישיב.</b> ושוה כסף ככסף:
<b>והמת יהיה לו.</b> לבעלים שהרי אם היתה הנבילה לבעל הבור היה משלמה לו דכל מידי מיטב הוא דאי לא מזדבין הכא מזדבין במתא אחריתי ונראה דמשום הכי אמר רחמנא ניזקין במוטב דאדם רוצה בקב שלו מקביים של חבירו וסברא הוא וגם שלו מזומן לו ועוד דאדם היה לו להזהר שלא יזיק את חבירו ולפיכך אמר רחמנא שישלם מידה דקפצי עליוה זבינה כדי שיהא מה שישלם לו מזומן לו לעשות בו כרצונו אבל מלוה אין דרך להלוות דבר שהוא צריך לו תדיר ולכך דיי שישלם לו זיבורית שהיר גם זה לא נתכוין להזיקו אלא מתוך דחקו אינו יכול לשלם ורבותינו פי' שלא יראה אדם בית נאה וכרם נאה לחבירו ויקפוץ להלוותו אבל רבות' אמרו בבינונית מפני תקנת העניים שלא תנעל דלת בפני לווין וכתובת אשה בזיבורית דלא מידה אפסדה כדאמר גבי ערב וכתובה טב למיתב טן דו:
{לה}
<b>ומכרו את השור החי.</b> וגם את המת ימכרו וחצו את כספו לפי שהיה תם ולא דרכו להזיק ולא היה על הבעל להזהר בו ולא פשע ומזלא דתרווייהו גרם לפיכך תרווייהו שווים בהיזק ובסתמא דבר הכתוב דמסתמא שור כשור ושוה זה כזה וכשחולקין אותן נמצא ההיזק שוה ביניהם ומתוך כך יש להבין שאם אינם שוים שיהיה חצי היזק על המזיק וחציו על הניזק ובלבד שיהא שוה שור המזיק חצי הנזק שאם אינם שוים רק חצי נזק שעשה יקחנו הניזק כולו ואם אינו שוה חצי נזק יקח מי שהזיקו ותו לא דכיון שלא פשעו הבעלים בדבר לא ישלם לו רק מי שעשה לו הנזק אותו יקח וכן אמר' רבות' דתם אינו משלם רק מגופו:
{לו}
<b>או נודע.</b> או פשעו הבעלים שלא נזהרו בו וחייבין לשלם כל הנזק ולהעמיד לו שור אחר במקום שורו חשוב כמותו או שויו וזה הדין אפי' ברשות הרבים דרך שוורים לילך ברשות הרבים ונגחי והדרי ובכל מקום חייבין חוץ מרשות המזיק דאי הלך שור הניזק ברשות המזיק והוזק שם פטור דאמר ליה תורך ברשותי מאי בעי:
{לז}
<b>חמשה בקר.</b> לפי שעמל בו וגדלו וטרח בו ומבטלו ממלאכתו קנסו הכתוב כ"כ ועוד דאדם ניחא ליה במה שגידל טפי מדבר אחר הרבה וכן צאן אלא שאין בו ביטול מלאכה פיחת אחת וכן אמרו רבותינו וגם לפי שנשא הצאן על כתיפו מה שאין בשור ע"כ פיחת אחת ואפי' לא גדלו שקנאו היום או אתמול לא חילק הכתוב וגם דבר זה שעושה אחת ומן האחת יעמוד ד' או ה':
@22פרק כב
{א}
<b>אם במחתרת ימצא הגנב.</b> כלומר אין המכהו נחשב כשופך דמים שהרי כמו אנוס הוא שאין אדם יכול להעמיד עצמו על ממונו וזה נחשב כמו רודף כמו שאמרו רבותינו דדעתו שאם יעמוד אדם נגדו שימיתנו ובא להרגך השכם להרגו:
{ב}
<b>אם זרחה השמש.</b> שיצא מן המחתרת לאויר העולם מקום זריחת השמש:
<b>דמים לו.</b> ואם הרגו נחשב עליו כרוצח ושופך דם דלא הותר לו רק בשעת חימום במחתרת ומשום הכי חייב אם המיתו ואין לו עליו רק תשלומין:
וא"ת ואם אין לו לשלם במה מתקנם לכך נאמר <b>אם אין לו ונמכר בגניבתו</b> וישלם לך את שלך וקודם מתן תורה אפי' אם היה לו מה לשלם נעשה עבד לבעל הגניבה כדכתיב אשר ימצא אתו יהיה לי עבד גבי בנימין ואע"פ שהיה לו הרבה מה לשלם אבל נתנה תורה ונתחדשה הלכה שכל זמן שיכול לשלם לא ימכר בעבד:
{ג}
<b>אם המצא תמצא בידו הגניבה.</b> שלא אבד גידולו טרחו ועמלו:
<b>שנים ישלם.</b> תשלומי כפל כמו בשאר מטלטלין ומדקאמר עד שור ועד חמור ועד שה חיים נר' כמו כן שדין כל בהמה שוה ולפי הפשט דחיים שניים אבל אם אינם חיים ישלם ד' וה' ואפי' חמור אבל אבל רבותינו אמרו כל שישנו בטביחה ישנו במכירה כל שאינו בטביחה אינו במכירה וגם אמרו רבותינו שור ושה שכפלו הכתוב שור ושה אין מידי אחרינא לא וחיים ישלם והכי קאמר כשישלם אותם חיים ישלם ולא שחוטים או מתים וגם קנם רחמנא אבל מזיק כיון דאינו עושה בידים לא קנים ואפי' עושה בידים שהורג בהמת חבירו או גוזל כיון דלא מילתא דשכיחא היא דאין מצוי שיהרג אדם בהמת חבירו ולא גוזל שיודע הוא שקובלים עליו וצריך לשלם אבל גנב קנסיה רחמנא כדי שיוסר ורבותינו אמרו משום דגנב עושה עין שלמטה כאילו אינו רואה קנסיה רחמנא שמשתמר מבני אדם ולא מהק"ב ועוד דאתרי ותלת גנבא לא מתפש ופעם אחרת גנב ולא שלם ומתוך כך דין הוא ישלם עתה כפל. הגה"ה:
{ד}
<b>כי יבער איש שדה או כרם.</b> שמבער השדה או הכרם מן התבואה שבתוכו ומשחיתה:
<b>ושלח את בעירה.</b> בהמתו על לשון יבער נקט בעירה שהשחית תבואת חבירו וע"י ששלח בהמתו לתוכו ואכלה התבואה או השחית או רמסה ברגליה דלשון ושלח בעירה שייך ברגל כמו שכתב (ישעיה ל"ב) משלחי רגל השור והחמור ולשון ביער שייך בשן שמבער הכל מן העולם כמו (מ"א י"ד) כאשר יבער הגלל עד תומו כך פירשו רבותינו:
<b>בשדה אחר.</b> של אחר ברשות הניזק דאין שן ורגל חייבין כי אם ברשות הניזק לפי שאין דרך להניח תבואותיו ופירותיו ברשות הרבים ואם הניח ואכלוהו ורמסוהו איהו דאפסיד אנפשיה וכך אמרו רבות' כל המשנה ובא אחר ושנה בו פטור כלומר אפי' שנה בו אבל שלח בהמתו בשדה אחר אז הוא פשע:
<b>מיטב שדהו.</b> ומיטב דלקמיה כמו ששיערו, שמאין שהיתה שם התבואה אם באה לידי מיטב בעת הקציר והבציר ישלם לו. ורבותינו פי' מיטב שדהו של מזיק שצריך לשלם הפסד הניזק מעידיות דמזיק אם ישלם לו מיטב קרקעותיו ואם ישלם מטלטלין כל מילי מיטב הוא דאי לא מזדבן הכא מזדבן במתא אחריתי ומכאן למדו שתשלומי נזק מן העידיות דילפינן כולהו נזקין מאילו מגזירה שוה דתחת נתינת כסף ישלם דכאן כתיב ישלם ובבור כתיב ישלם כסף וילמד בור מזה ובשור ישלם ותחת ובעבד כסף ונתינה וכל האחרים שכתב בהם תחת נתינה ישלם כסף למדין מאילו:
{ה}
<b>כי תצא.</b> משמע מעצמה:
<b>ומצאה קוצים.</b> מפ' כיצד יצאה שמצאה קוצים ודלקה והלכה עד שבאה לגדיש או לקמה אע"פ שדלקה שהדליק בתוך שלו כדי לשרוף קוצי שדהו כדי לנקות שדהו מהם והיו קוצים אחרים סמוכין להם ודלקו זה מזה עד שהגיע לגדיש ודלקוהו או הקמה או השדה שחת שבשדה ורבותינו פי' ליחכו נירו וסיככו אבניו:
<b>שלם ישלם המבעיר את הבעירה.</b> שהיה לו לשמור האש שלא ילך מתוך שלו ולתת לב על הנזק שהאש יכול לעשות ולפיכך פטרה תורה טמון באש שעל הטמון לא היה לו ליתן לב כיון שאינו רואה אותו ואינו חייב אלא על הטמון הידוע שהוא כמו נראה כגון כלי בית הטמונים בבית וכלי המחרישה והמוריגין הטמונין בגדיש כמו שאמרו רבותינו הא לך ארבע אבות נזיקין שור ובור שן ואש ומתולדותיהן ומבניהן במה הצד אנו למדין כל מיני נזק שאדם עושה לחבירו שחייב לשלם:
{ו}
<b>כי יתן איש אל רעהו כסף או כלים.</b> והוא הדין לכל דבר המיטלטל וגופו ממון כדנפקא לן מכלל ופרט וכלל ובשומר חינם מדבר ולכך נקט כסף או כלים שאין דרך לשאול שכר על שמירתם שאין בהם טורח לשמרן אלא מניחם למקום המשתמר ונאים שם:
<b>אם ימצא הגנב.</b> אותו שגנבם בין הוא בין אחר:
<b>ישלם שנים.</b> כדרך כל הגנבים שמשלמין כפל:
{ז}
<b>אם לא ימצא הגנב.</b> שלא יוכלו לברר מי גנבם ובעל הפקדון חושד השומר שהוא גנבם:
<b>ונקרב בעל הבית אל האלהים.</b> השומר אל הדיינין ונשבע שלא גנבם ויפטר:
<b>ונקרב.</b> לעשות שבועה קאמר מדכת' אם לא שלח כלומר אם לא שלח אז יוכל להיות נקרב לשבועה אבל אם שלח ידו אז לא יכול להיות נקרב לשבועה כי מאחר ששלח יד בפקדון לא יפטר בשבועה דכיון ששלח בו יד הרי הוא באחריות ואפי' גנב ע"י אחר הוא ישלם אבל אם נאמר ונקרב לדון היאך אמר קרא אם לא שלח וקרב לעשות דין הא אם שלח לא יעשה דין כ"ש שצריך לעשות דין ולפיכך מתוך הלשון יש להוכיח שעל השבועה הוא מדבר ורבותינו אמרו כתיב הכא אם לא שלח וכתיב למטה שבועת ה' תהיה בין שניהם אם לא שלח מה להלן שבועה אף כאן שבועה:
{ח}
<b>על כל דבר פשע.</b> רבות' פי' למה באו כל הפרטות האלה:
<b>אשר יאמר כי הוא זה.</b> אחד מאילו שאמר זה הפקדתי אצל והוא פשע ונגנב או אבד וטען שנגנב ונשבע אותו מהשומרין שיטענו כך, אשר ירשיעון הדיינין שיוודע לדיינין שהוא פשע וגנב ישלם שנים לבעל הפקדון ורבות' פי' כי הוא זה שהודה לו במקצת ואומר לו זה אני חייב לך והשאר נגנב או אבד בלא פשיעה או אומר על השאר לא היו דברים מעולם אז חייב שבועה אבל כופר הכל אינו חייב שבועה דנודע דוודאי הדין עמו דאם איתא דחייב לו לא היה יכול להעיז פניו בו לכפור והכי קאמר על כל דבר פשע בין של מלוה בין של פקדון בין בשומר שכר בין בשומר חנם בין בשואל בין בגוזל בין בחובל בו בין שכיר לו שיאמר כי הוא זה שיודה במקצת שייך זה הדין של מעלה שיקרב לשבועה וזהו עירוב הפרשיות שכל הפרשיות נתערבו כאן דעל כל דבר פשע ואשר ירשיעון קאי אשומר חנם לבד שישלם דאין מי שפוטר עצמו בטענת הגניבה אלא שומר חנם לבד והכי פירוש למ"ד ד' שומרין צריכין כפירה במקצת והודאה במקצת דכי הוא זה בשומר שכיר ושומר חינם יליף נתינה נתינה משומר ושואל מדכתיב וכי ישאל ו"ו מוסיף על עניין ראושן ושוכר דיניה אי כשומר חינם אי כשומר שיכר ולמ"ד דלא בעינין הודאה במקצת אלא במלוה סבר דכשם ישלם שנים לא קאי אלא אש"ח כך כי הוא זה לא קאי אלא אמלוה ולא אשאר פרשיות אבל בפקדון מעיז ולפיכך אפי' כופר הכל צריך לישבע ובשכיר נגזל ונחבל פליגי ר' יודא ורבנן בפרק כל הנשבעין דלר' יודא דכי הוא זה קאי אנגזל ואנחבל ואשכיר:
{ט}
<b>כי יתן איש אל רעהו.</b> בשכר שנותן לו שכר על שמירתו ולכך נקט בהמות שאין דרך לשמרן כי אם בשכר שיש טורח בשמירה להוציאן ולהביאן ולהאכילן ולהשקותן:
<b>ומת או נשבר או נשבה.</b> אילו אונסין:
<b>אין רואה.</b> וגבי גניבה בפרשה ראשונה לא שייך למכתב אין רואה דאין דרך גנב לגנוב כי אם בסתר:
{י}
<b>שבועת ה' תהיה.</b> כיון שאין רואה הא יש רואה צריך להביאו כאיסי דסבירא לן כותיה ואם לא יביא לא מהימן בשבועה כיון דמקום רבים היה מעשה כדאמר בבבא מציעא בפרק האומנין. הגה"ה:
{יא}
<b>ואם גנוב יגנב.</b> ישלם דכיון שיש לו שכר על שמירתו היה לו ליזהר בו:
{יב}
<b>אם טרף יטרף.</b> ע"י חיות רעות יביא עד שנטרפה באונס ופטור דגם זה אונס הוא ולפי הפשט <b>עד</b> יביא שתי כרעים או בדל אוזן כדכתיב (עמוס ג') כאשר יציל הרועה שתי כרעים או בדל אוזן:
{יג}
<b>וכי ישאל איש.</b> דכל הנאה שלו חייב ואפי' נשבר או מת ואינו פטור אלא על מתה מחמת אותה מלאכה ששאלה לצרכה אבל שינה אותה למלאכה אחרת כגון להוליכה בהר והוליכה בבקעה בבקעה והוליכה בהר חייב אבל מתה מחמת מלאכה היינו טעמא דפטור דאמר ליה לא לאותובי בכילתא שאילתא דדעת כן לא שאלה והוא עצמו לא השאילה לו אלא כדי לעשות בה מלאכתו וכיון דאינה יכולה לעשותה איגלאי מילתא דלאו שואל הוא עליה ופטור ומיהא אם מתה מחמת עצמה חייב דאיכא למימר בשעת שאילה הייתה ראוייה לאותה מלאכה אלמא דאנסה מלאך המות וכיון דבתורת שאלה לקחה הרי הוא שואל עד שיוכיח שאינו שואל ובמתה באותה מלאכה מוכחה מילתא שאינו שואל:
{יד}
<b>אם בעליו עמו לא ישלם.</b> לפי הפשט אם עומדים בעלים על הבהמה והוא עצמו שומרה הרי היא בשמירת בעליה והשואל פטור וכן אמר ר' המנונא ואיתותב ורבות' אמרו דאפי' היה עמו בשעת משיכת אחרת פטור וסברת הדין קשה ודייקי רבותינו כמדומה בהאי דקרא עמו דמשמע עם השואל ולא אמר עמה דמשמע עם בהמתו והסברא כיון דבעלים משועבדים עמו בשעת משיכה מששעבד עצמו כ"ש ממונו דומיא דמה שקנה עבד קנה רבו. ומשואל ילפינן שמירה בבעלים פטור בין בש"ח בין בשומר שכר בין בהשוכר דהוה או כש"ח או כש"ש דוכי ישאל כתב וי"ו מוסיף על עניין ראשון וקל וחומר הוא דשואל דכל הנאה שלו פטור בבעלים כ"ש אינך ובפשיעה דבעלים פליגי:
<b>ואם שכיר הוא.</b> לפי הפשט אם הבעל שכיר לשואל וע"י שכרו הוא עמו במלאכתו לא יפטר השואל בכך שהרי בשכרו בא ולעצמו הוא טורח ואינו משועבד לו ולפי פירוש רבותינו הכי קאמר אם שכיר הוא ששכר הבהמה:
<b>בא בשכרו.</b> בא לעשות מלאכתו ממנה ואין כדין שואל שאין כל הנאה שלו אבל לא פי' דינו ונחלקו בו ר' מאיר ור' יודא יש אומר כשומר חינם לפי שהשכירות כנגד המלאכה ומשמירה בחנם ויש מי שאומר כש"ש שבשביל מלאכתו נותן השכר ומקבל עליו השמירה ונמצאת המלאכה שכר השמירה חייב בגנבה ואבדה ונשבע על שבורה ומתה ומאילו השבועות שבתורה שבועת שומרים והלואה וכל דבר פשע ושבועה הבאה ע"י עד אחד ושבועת סוטה משום דרגלים לדבר לימדו רבות' לתקן שאר שבועות כגון פוגם שטרו ונפרע שלא בפניו ונפרע מן היתומים ושבועת אריסין אפוטרופא ושבועת אפי' שלא בטענת ודאי שהם דומיא דסוטה דרגלים לדבר משום דמורי היתרא ואף גילגול שבועה מסוטה ילפינן והאומר על השטר אשתבע לי דלא פרעתיך וכיון שרבו מעיז פנים שכופר' הכל עמדו ותקנו שבועת היסת מפני הרמאים ואף הפכו שבועת שכיר וחנוני ונגזל ונחבל ואף תקנו שבועת העדות שצבורין ומונחין בר"ה שאין להעמיד הדינין על דברי תורה לגמרי אלא הכל לפי הצורך והשעה כדאמר ר' נחמן על האי גברא גזלנא עתיקא הוה ובעינו למיקנסא והכל לפי מה שיראה הדיין להוציא דין לאמתו של דיין לפי ראות עיניו דאין לו לדיין אלא מה שעיניו רואות והמקום יצילנו מעיוות הדין:
{טו}
<b>מהר ימהרנה לו לאשה.</b> על כרחו אלא שיכול להוציאה בגט מאחר שנתרצת לו:
{טז}
<b>כמהר הבתולות.</b> חמשים כמו שפי' רבות' שיהא זה כמהר הבתולות ומוהר הבתולות כזה ויש מסמנין כמהר כמה דינרין והם ב' נ' סלעים:
{יז}
<b>מכשפה לא תחיה.</b> וכן מכשף אלא שדבר הכתוב בהווה שהנשים מצוייות אצל מכשפות:
<b>לא תחיה.</b> משמע שלא יעמידה בדין סנהדרין אלא כיון שיודע כי היא מכשפה כל הקודם לפגעה זכה שאם יביאוה לב"ד תעשה מכשפות להנצל או תעשה שום רעה וכן הוא אומר גבי הכנענית לא תחיה כל נשמה ולא שיביאום לב"ד והכי נמי מכשפה לא תחיה ולא שתבא לב"ד וכן מצינו בשמעון בן שטח שתלה פ' נשים באשקלון ביום אחד:
{יח}
<b>כל שוכב עם בהמה.</b> לכך סמך כל שוכב עם בהמה למכשפה המכשפה תעשה אשתך בהמה תחתיך כדאמר מההיא איתתא דהויא חמרא ורכיב עליה בשוקא ואתית חברתה ובטלה המכשפות והוה רכיב איתתא בשוקא:
{יט}
<b>זובח לאלהים יחרם.</b> גם זה מעניין המכשפים שדרך המכשף לקטר לשדים ולאלהים אחרים ולכך זובח לאלהים יחרם:
<b>בלתי לה' לבדו.</b> כל העבודות לשם המיוחד והאי דכתיב לבדו לומר שאם יזבח לשם ולאלהים אחרים עמו כמו הכותיים דכתב בהן את ה' היו יראים ואלהיהם היו עובדין אם יעשה זבח בשותפות יחרם לכך נאמר לבדו, שמעתי מר' עובדיה זצ"ל ורבותינו דרשוהו לחייב על עבודת פנים שלא כדרכה בסנהדרין בפ"ד מיתות:
{כ}
<b>וגר לא תונה.</b> לפי שאינו יודע ענייני הארץ דבר קל לאנות אותו:
<b>כי גרים הייתם.</b> ומן הדין אוהבים זה את זה וכן המנהג כמו שאמר רבות' ג' אוהבים זה את זה הגרים וכו' ואע"פ שזבח לאלהים אחרים כיון שנתגייר הכל מחול. הגה"ה:
{כב}
<b>אם ענה תענה אותו.</b> כלו' אם רוצה אתה שתתענה אתה, ואם ענה מילתא באנפי נפשה הוא תענה אותו ואז תתענה כיצד כי אם צעק יצעק אלי שמוע אשמע צעקתו:
{כג}
<b>וחרה אפי.</b> מידה כנגד מידה. ואם ענה שהוא כמו אם אתה רוצה להתענות כמו מי שיש מעות של ירושה ורוצה לאבדם וכו' ואומר כך כדי להזהירו על כך וכאן נמי כדי להזהירו והרי מקראות קצרים כזה ואיכא למימר מדקרי' אם ענה תענה אותו ולא ענה תענה כמו אם שמוע תשמע צעוק יצעק ואף איכא לפר' דזה כי כמו דילמא וה"ק שמא אם הוא ראוי דאם יצעק אלי שמוע אשמע צעקתו ואם אינו ראוי לא אשמע ומשום הכי כתב כי כשמא היא ודילמא אחד מד' לשונות:
{כד}
<b>כנשה.</b> כמו שנשה ושכח הלואתו זמן ארוך ועתה דוחק הלוה ואומר לו ללוה כמה ימים החזקת בשלי ודוחק אותו מאד ונשה כמו (בראשית מ"א) נשני אלהים לשון שכחה ואינו נקרא נושה אלא כשדוחק הלוה כמו (מ"ב ד') והנושה בא לקחת והאיש אשר אתה נושה בו יוציא אליך (דברים כ"ד) לא נשיתי ולא נשו בי וכולו מקללוני (ירמיה ט"ו) כלומר איני דוחק אותם על שהם חייבים לי וגם אני איני חייב להם כלום ולא איחרתי להם מעותם שקללוני על כך וכולו מקללוני חנם אלמא שאינו נקרא נושה אלא בשעה שדוחק וגם דרך המלוה בריבית עושה עצמו כאילו שכח כדי שיעלה על המלוה ריבית הרבה ואח"כ דוחק ואל תהיה לו כנושה להרבות ריבית ואח"כ תדחק וזה שאומר <b>ולא תשימון עליו נשך</b> כלומר גם לא תשימון עליו נשך ללות לו חמש בשש לזמן קצוב וגם מודעת שמשעת שימה שמתנה לו הריבית עובר על בל תשימון ואפקיה בלשון רבים כי הלוה והמלוה והערב והעדים כולם עוברים על בל תשימון:
{כו}
<b>כי היא כסותה לבדו.</b> כי זה כמו אי אם זה כסותה לבדו והוא שמלתו לעורו אז אני מזהירך שתשיבנו לו כי<b> במה ישכב</b> מאחר שאין לו אלא היא לבדה:
<b>כי חנון אני.</b> ואע"פ שבדין אתה בא עליו שלקחתו בשביל מעותיך אני חנון ואיני רוצה שתרחיקנו יותר מדאי מאחר שאין לו ועשה לו לפנים משורת הדין מטעם כי חנון אני ובמקום אחר הוא אומר (דברים כ"ד) ושכב בשלמתו וברכך ולך תהיה צדקה כאן אמר אם לא תשיב תענש והתם אמר אם תשיב לך תהיה צדקה אבל למעלה גבי יתום ואלמנה שהוא שלא כדין אמר וחרה אפי. אבל גבי אלמנה ויתום לא תענון כתיב שמוע אשמע צעקתו הואיל ומן הדין יש לי לשמוע צעקתן לפיכך לא כתב שם כי חנון אני. הגה"ה:
{כז}
<b>אלהים לא תקלל.</b> סמך להשיב עבוט אולי יעבור המלוה ולא ישיב העבוט ויקלל הלוה הדיינים שדנו לקחת עבוטו. הגה"ה:
<b>אלהים לא תקלל.</b> דיין ונשיא מיסרין ורודין בני אדם ולכך דרך לקללם ולכך מזהיר על קללתם וכן הוא אומר (קהלת י') גם במדעך מלך אל תקלל וכן הוא אומר (דברים כ"א) כי קללת אלהים תלוי כשרואין אדם תלוי רגילין בני אדם לקלל הדיינים לכך צוה לא תלין את נבלתו. הגה"ה:
<b>בעמך.</b> בעושה מעשה עמך כי הוא רודה בך להדריכך בדרך ישרה ורבות' דרשו מבניא דידהו ומלא תקלל חרש אפי' הדיוט דעל כל ישראל אדם מוזהר על קללתו:
{כח}
<b>מלאתך.</b> תבואתך כמו (דברים כ"ב) פן תוקדש המלאה הזרע אשר תזרע, <b>ודמעך</b> תירוש ויצהר שזבים מן היקבים כמו דמעה מן העין:
<b>אל תאחר.</b> שתעשה חלקי מאוחר לשלך אלא הראשית תתן לי ואח"כ קח לעצמך כדכתיב ראשית ביכורי אדמתך וכן ראשית עריסותיכם חלה תרימו תרומה וגם <b>בכור בניך תתן לי</b> ולא מן האחרים:
{כט}
<b>כן תעשה לשורך ולצאנך.</b> לתת לי הבכור מ"מ לא תמהר להביאו לפני אלא ז' ימים תניחו עם אמו דבתוך ז' אינו ראוי לפני מפני שיצא ממקום הטינופת וכל דבר מיאוס וטומאה נטהר לז' וגם משום שמא נפל הוא:
@22פרק כג
{א}
<b>לא תשא</b> על פיך <b>שמע שוא.</b> כלומר לא תוציא מפיך דבר שקר אפי' ביחידי וכ"ש שלא <b>תשת ידך עם רשע</b> להצטרף עמו לעדות שקר וחמס כי אז יבא לידי מעשה ורבות' דרשו לא תשא שמע שוא שלא תקבל לשון הרע:
{ב}
<b>לא תהיה אחרי רבים לרעות.</b> אע"ג שדין לילך אחרי רבים אם נראה בעיניך שאינם מכוונים יפה לא תהיה אחריהם מוטב להיות אחרי המיעוט ותתבטל כי מ"מ המעשה יעשה ברבים:
<b>ולא תענה על ריב.</b> לא תלמד סנגוריא על דברי הרבים לנטות אחרי הרבים לנטות הדין וכמו כפל מילה הוה אלא לעולם אמור סברתך שמא יחזרו לומר כדבריך ויצא הדין לאמיתו ורבות' דרשו לא כהטייתך לטובה הטייתך לרעה ולא תענה על ריב על רב:
{ג}
<b>ודל לא תהדר בריבו.</b> אל תהי צדיק הרבה שלא תאמר דל הוא וצדקה היא אם אזכנו אין נושאין פנים בדין:
{ד}
<b>שור אויבך.</b> אפי' איבך ואף מצוה יותר באויב מבאוהב כדי לכוף יצר הרע:
{ה}
<b>וחדלת מעזוב לו.</b> השנאה שבלבבך בתמיה:
<b>עזב תעזב.</b> השנאה כך תרגם אונקלוס וי"ל לשון סיועא כמו (נחמיה ג') ויעזבו ירושלים עד החומה:
{ו}
<b>לא תטה משפט אביונך.</b> לחייבו כי כבר הזהיר למעלה שלא לזכותו שלא כדין:
{ז}
<b>מדבר שקר תרחק.</b> הרחק מעליך דוברי שקרים ורכילים שעליו כבר הזהיר לא תשא שמע שוא ואז נקי וצדיק אל תהרוג כי השקרנים גורמים להרג צדיקים ונקיים:
<b>נקי וצדיק.</b> נקי מי שהוא נקי מן העון צדיק מי שיצא צדיק מן הדין כגון שעשה העברה בלא עדים ובלא התראה ונצדק בדין וא"ת יעשה רשע לחדי שינצל לכך נאמר כי לא אצדיק אני אקח הדין ממנו כי לי גלוי בירור הדבר:
{ח}
<b>ושוחד לא תקח.</b> אפי' לעשות דין אמת כי השוחד יעורך ויסלפך ותסלף הדין ומיהו שכר ביטולו מותר ליקח מזה כמו שהיה עושה קרנא:
{ט}
<b>וגר לא תלחץ.</b> בדין להטות דינו ולמעלה הזהיר עליו אפי' שלא בשעת דין ולכך אמר למעלה לא תונה וכאן לא אמר כי אם לא תלחץ ואגב שאמר לא תטה משפט אביונך אמר כאן וגר לא תלחץ ואחר שאמר לא תטה משפט וגר לא תלחץ אמר אך עבד להו חיות ומידת רחמנות:
{י}
<b>שש שנים תזרע.</b> ואכלו אביונך וגרים בכלל:
{יב}
<b>ששת ימים תעשה מעשיך וינפש בן אמתך והגר.</b> גם זו לטובה תעשה לו שלא ישתעבד בשבת ואע"פ שאני מזהיר אתכם על הגר לא תתחבר עמו יותר מדאי שלא ידבר עמכם מע"ז שהיתה לו ולכך אומר <b>ובכל אשר אמרתי לכם תשמרו</b> שהזהרתי אתכם על ע"ז תשמרו ואפי' שמותם לא תזכירו ולא ישמע על פיך ולפי שרוצה לומר החגים והוא סקבא דשתא פי' חבורה שמחמת השמחה אדם רגיל לומר דברים שלא כהוגן חזר והזהרם מכל אשר אמרתי שאפי' בשעת השמחה צריך להזהר בעצמו כלומר בכל דרכיך דעהו:
{יד}
<b>שלש רגלים תחוג לי בשנה.</b> ג' זימני שמחה בשנה ובשלשתם תעשה לי חג כדי שתהא שמחתכם לשמים בחג המצות על שיצאתם ממצרים בו לחירות וחג הקציר בשעת שאדם מתחיל לקצור קצירו שמח כדכתיב ושמחו לפניך כשמחת בקציר כאשר יגילו בחלקם שלל ותעשו שם חג כדי שתהיה השמחה לש"ש וחג האסיף כשאדם אסף תבואתו וכונס קיצו ומוסק את זיתו אז הוא שמח ותעשו אז חג כי אני רוצה להתערב בשמחתם לכך נאמר בחג הסוכות במקום אחר והיית אך שמח כלומר מאחר שאספת את הכל אין לך מחשבה כי אם לשמוח:
{יח}
<b>לא תשחט על חמץ.</b> כמו שאמרו רבות' לא תשחט את הפסח ועדיין חמץ קיים שלא תמהר לשוחטו:
<b>ולא ילין חלב חגי.</b> שלא תאחר הקטר אימרים עד בוקר שעמוד השחר פוסל בלינה. הגה"ה:
{יט}
<b>לא תבשל גדי בחלב אמו.</b> לפי הפשט בישול לשון גידול וגמר כמו (בראשית מ') הבשילו אשכלותיה ענבים וה"ק לא תניחנו לגדל ולגמול בחלב אמו שתאחרנו עד שתגדלנה האם בחלבה אלא בראשית תביאנו דומיית תחלת הפסוק שאמר ראשית ביכורי אדמתך. [והאמת כי אסר בשר לבשל בחלב כי החלב שגדלו וחי ממנו איך תבשלו בו דומיא דאותו ואת בנו ולא תקח האם על בנים ושהוא דרך אכזריות וגדי לאו דוקא אלא לפי שעז יש לה רב חלב והגדי דק וקטן שב' וג' יולדות בכרס ויכול לבשלה בחלבה וה"ה לכל בהמה חיה ועוף אלא שר' יוסי הגלילי חולק בעוף שלפי שאין לו חלב אם ולא מפני שהק' חס על הבהמה אלא שלא ינהגו ישראל דרך אכזריות הגה"ה]:
{כ}
<b>הנה אנכי שולח מלאך.</b> נביא שליח דליכא למימר מלאך ממש דלא אמר הק' לשלוח מלאך ממש עד שעשו העגל שאמר להם בכעס ולא קבלו אלא מלאך זה נביא:
{כא}
<b>כי לא ישא לפשעכם.</b> אם תמרה בו אין בידו לישא לפשעכם כי המורד בו הוא פושע בי <b>כי שמי בקרבו</b> כי הוא נקרא בשמי והוא שלוחי ואין בידו לסלוח מה שפושעים בי וא"ת א"כ מה יועיל לי כל אשמע לו לכך נאמר אם שמוע תשמע בקולו ועשית כל אשר אדבר כי מה שהוא אומר אני מדבר כי מפי הוא אומר ולכך אם תשמע לו הרי אתה שומע לי:
{כה}
<b>את לחמך ואת מימיך.</b> שלא יזיק המאכל:
<b>והסירותי מחלה מקרבך.</b> כמו כי אני ה' רופאיך ומשום ר' עובדיה ז"ל שמעתי וברך את וגו' שתהא ברכה ושפע מצויה בהם והסירותי וגו' שתהיה בריא בגופך ותאכלנו יפה כי מה יועיל רוב אוכל אם תהיה חולה לא תוכל לאכול וזה ישר בעיני:
{כו}
<b>לא תהיה משכלה ועקרה.</b> אשה שמפלת או שמתים בניה בחייה נקראת שכולה כמו (בראשית כ"ז) למה אשכל גם שניכם יום א' וגם עקרה לא תהיה בארצך כי כולם תלדנה:
<b>את מספר ימיך אמלא.</b> שתהיה זקן ומלא ימים ולא תמות בלא עתך כי הרשעים מתים בלא עתם כדכתיב (משלי י') ושנות רשעים תקצורנה:
{לא}
<b>מים סוף.</b> אשר במזרח ארץ ישראל:
<b>ועד ים פלשתים.</b> אשר במערב:
<b>וממדבר.</b> אשר בדרום:
<b>ועד הנהר.</b> אשר בצפון:
@22פרק כד
{א}
<b>ואל משה אמר.</b> קודם מתן תורה:
<b>עלה אל ה'.</b> כמו שנאמר בוישמע יתרו ויקרא ה' אל משה אל ראש ההר ויעל משה:
{ב}
<b>ונגש משה לבדו.</b> כמו שנאמר שהזהירם הק' של ליקרב להר ואח"כ בא משה וסיפר להם:
{ד}
<b>ושתים עשרה מצבה.</b> שתקן משה מצבה לכל שבט ושבט כמו שנאמר והגבלת את העם סביב שהיו ג' שבטים במזרח וג' במערב וג' בצפון וג' בדרום וי"ל כי שתים עשרה אבנים למספר שבטי בני יעקב ומה שלא כרת כאן בין בתרי בהמה כמו במקום אחר להראות להם שאם לא יקיימו הברית יפרע מהם בדם לכך כרת בדם וכן הוא אומר (ויקרא כ,ו) והבאתי עליכם חרב נוקמת נקם ברית וכן מפ' בהגדה ולכך נאמר נעשה ונשמע נעשה מה שמצוה עלינו ונשמע נקבל ברית כמו אם שמוע תשמעו דמתרגמינן אם קבלה תקבלון:
{ה}
<b>וישלח את נערי בני ישראל.</b> הבכורים זה היה בה' סיון כמו שאמרו רבות':
<b>ויעלו עולות.</b> מספקא להו בחגיגה אי אילו עולות קאי אפרים דבסוף הפסוק אי עולות של כבשים היו ואע"ג דאיכא למ"ד דפשיטא ליה מ"מ לא ידענא היאך פשיטא ונקד עולות באתנחתא ולא דהיינו אפרים שבסוף הפסוק כדאמר ביומא לרב מספקא ליה לאיסא פשיטא ליה ונקדי' אתנחתא בעולות כי היכי דמצינו כי והכי דשמא האתנחתא מפסקת בין עולות לשלמים אע"ג דתרווייהו פרים ושמא אף בין פרים לכבשים:
{ו}
<b>זרק על המזבח.</b> קודם שקרא להם הדברים ולאחר שקרא להם זרק את החצי האחר על המזבח כדמת' אונקלוס:
{ח}
<b>הנה דם הברית.</b> נחלק לחציים הוא דם הברית וחלקתיו כי כן דרך כורתי ברית שחולקין ובין שני הבתרים הברית נכרת כדכתיב באברהם כשנכרת לו ברית בין הבתרים וכמו שכת' העגל אשר עברתם בין בתריו:
{י}
<b>כמעשה לבנת הספיר.</b> שפר"א בלע"ז והוא כעין תכלת בלי"ב (bleu, blau) בלע"ז ולפי שאין הספיר ניכר לכל אדם חזר ונתן סימן שהוא ניכר לכל:
<b>עצם השמים לטהר.</b> שהוא נטהר מן העננים כדכתיב (איוב ל"ז) ורוח עברה ותטהרם:
<b>השמים.</b> דומה לתכלת בלי"ב, ועוד דאיכא ספיר שהוא אדום כדכתיב (איכה ד') אדמו עצם מפנינים ספיר גזרתם והוא ייגינייצי"א גרנ"ט או רוב"י וזה כעצם השמים:
{יא}
<b>ואל אצילי בני ישראל.</b> [לא סמכם בידו כ"כ שלא יהו צריכין לאכול כדכתיב ויחזו את האלהים ויאכלו וישתו אלמא שנהנו מזיו השכינה אבל כ"כ לא נהנו שיכלו להתענות כמו שהתענה מ' יום ומ' לילה וכן כתב בפי' אבן עזרא משם יהודא קשטלין וכן אמר משם ר' ישעיה מטרנא הח"ר משה הגה"ה] ואל אצילי הבכורים לא שלח ידו כשנגלה להם הק' היו יראים מאד פן יוזקו כמו שאמר מנוח מות נמות כי אלהים ראינו וכשראו שלא שלח עליהם ידו ולא הוזקו הקבילו פני שכינה בלא היזק ויאכלו וישתו כי היו שמחים הרבה:
{יב}
<b>ויאמר ה' אל משה.</b> זה היה אחר עשרת הדברות:
{יג}
<b>ויעל משה.</b> ויהושע נשאר אל רגלי ההר להמתין לו:
{יד}
<b>ואל הזקנים אמר</b> משה <b>שבו.</b> המתינו לנו לי וליהושע כי יהושע נתקרב אל ההר יותר מהזקנים ומאהרן וחור ולכך לא ידע במעשה העגל:
<b>מי בעל דברים.</b> זהו שהוא רוצה להוציא מחבירו כי המחזיק לעולם שותק:
<b>אליהם.</b> לפי הפשט לדון ורבות' אמרו יגש ראיה עליהם ומכאן אמרו כלל גדול בדין המוציא מחבירו עליו הראיה וכשאין תפוס זה אלא כמו זה ומספקא מילתא יעשו הדיינין שודא כמו שניהם תלמידי חכמים שניהם שכינים שניהם קרובים חלוקים והוא דליכא למיקם עלה דמילתא היום או למחר כל דאלים גבר משום דלא ליתי לזילותא דבי דינאי:
<b>מלכי עזרת השבטים, עשה באויבינו שפטים, ויהיו נזבחים ונשחטים, ולעמך הנמשכים והנמרטים, השפע דם ענב וחלב חטים, ובגדי צבעונין ותקון קישוטים, וכסף וזהב ורוב פשיטים, בסיימי אלה המשפטים.</b>
@22פרק כה
{א}
<b>לאמר.</b> מפרש להרבה פנים פעמים לאמר אל משה לאמר אליהם כמו בכאן שאומר אחר דבר ופעמים לאמר אל בני ישראל ופעמים שאינו אלא תיקון מילה כמו (ירמיה ג') לאמר הן ישלח איש את אשתו וגו':
{ב}
<b>ויקחו לי תרומה.</b> לצורכי לבנות לי בית, הגזברים יקחו מאת העם ולא בחזקה אלא <b>מאת כל איש אשר ידבנו לבו</b> וזאת הפרשה נאמרה בתוך מ' יום האחרונים שהיה משה ממתין את הלוחות וצוה לו הק"ב להיכן יניחום שיעשו משכן ובית קדשי הקדשים ובתוכו ארון ובתוך הארון הלוחות ושם תשכון שכינה עם התורה וישראל סביב כסא הכבוד והשכינה ביניהם כמו שכתב ושכנתי בתוכם כמו בין המלאכים ועל זה נאמר (תהלים פ"ב) אני אמרתי אלהים אתם ובני עליון כולכם להיות שכינה ביניכם אלא שחבלתם:
{ג}
<b>וזאת התרומה.</b> לא היו מביאין אלא הדברים הראוין לתת למלאכה ולא כשאר נדבות שמנדבין כל דבר כגון סרבל אדם לנדב למזבח או לבדק הבית ומוכרין אותו ולוקח מהדמים מה שצריך לבדק הבית או למזבח אבל בכאן לא היו מנדבין שום דבר כדי למוכרו וליקח ממנו אלא מה שצריך למשכן ברזל ועופרת ובהמה ובגדים שלא היו מנדבין אלא מה שראוי למלאכה כדמפרש ואזיל כי כל אילו י"ג דברים ראוין למלאכה:
{ד}
<b>שש ועזים.</b> נוצה של עזים שהעזים עצמן לא היו הנשים טוות:
{ה}
<b>מאדמים.</b> צבועים אדום כמו קורדוא"ן (corduan, Leder) אדום מדלא כתיב אדומים:
<b>ועורות תחשים.</b> העור נאה מאד ודרך השרים והשרות לעשות מהן נעלים לנוי כדכתיב (יחזקאל ט"ז) ואענלך תחש:
<b>ועצי שטים.</b> במדבר היו יערים שגדל שם אותו עצים הקרוין שטים דכתיב (במדבר כ"ה) וישב ישראל בשטים וכתיב (יהושע ב') וישלח יהושע בן נון מהשטים על שם יער נקרא המקום שטים וכן כתיב (ישעיה מ"א) אתן במדבר ארז שיטה תדהר ותאשור וגו' ומשם היו מביאין אותן ומנדבין למשכן והוא עץ קל וחלק ונאה ותדע שהוא קל שהרי מ"ח קרשים ואדניהם חמש של מסך וד' של פרוכת והיתידות וכל העמודים ס' עמודי החצר ואדניהם וס' עמודי המשכן ואדניהם ה' של מסך וד' של פרוכת והיתידות היו מושכין ח' בקר שנתנו לבני מררי כמו שפי' בפ' נשא ואע"פ שהקרשים היו קירות גדולות בני עשר אמות ורחבו אמה וחצי ועביו אמה כמו שאנו למדין מב' קרשים שבמקצועות אלא ודאי עץ חשוב וקל היו דוגמת מזר"א שעושין ממנו כוסות:
{ו}
<b>שמן למאור.</b> אל המנורה:
<b>בשמים לשמן המשחה.</b> יש לתמוה שכל הפרה כולה אינה אלא תיקוני בניין חוץ מפסוק זה שהם לצורך עבודה ואינו אומר חטים ללחם הפנים כבשים לתמידים ולמוספין ולא עצים למערכה ובשלמא שמן המשחה צורך הבניין שבו נתקדש כל הבניין והקטורת נמי משום שצריך אומנין לכך הוצרך להביאו לפני האומנין אלא שמן למאור למה הוזכר כאן ונראה ששלשתן צורך הבניין שמן המשחה כדפרישית, קטורת דרך המלכים שמשחין להם את הבית קודם שיכנסו בה וכ"ש מלך מ"ה וכן מצינו שע"י הקטורת שכינה באה כדכתיב וכסה ענן הקטורת את הכפורת וכתיב כי בענן אראה אל הכפורת ושמן למאור אין דרך המלך לבא אל ביתו עד שידליקו לו נרות וגם הבית אינו מתוקן עד שיפתחו לו חלונות ויתקנו מקום המאורות ביום ובלילה כי אין דרך כבוד לדור בחשיכה ואע"פ שאין צריך לאורה כבוד מעלה הוא והכי פשוטה דקרא שמן למאור ומאותו יקחו למשחה מדלא כתיב שמן ובשמים למשחה אלא אשמן דלעיל קאי:
<b>ולקטורת הסמים.</b> לצורך הקטורת יקח סמים:
{ז}
<b>אבני שוהם.</b> שתי אבני שוהם לאפוד:
<b>ואבני מילואים.</b> י"ב אבנים לחושן ולפי שכתב בו ומלאת בו מלאת ד' טורי אבן שהיה מלא חושן באבנים ועל שם שממלאים האבנים נקראו אבני מלואים:
{ט}
<b>ככל אשר אני מראה אותך.</b> י"ל שהראהו ממש התבנית וי"ל שקורא מראה מה שאומר לו עניין המשכן ומראה לו איך יעשה וכן לשון בני אדם:
{יא}
<b>וצפית אותו זהב.</b> ראוי היה הארון להיות כולו של זהב אלא שהיה כבד לנושאו והוא נשוא בכתף כדכתיב כי עבודת הקודש עליהם בכתף ישאו וכן מצינו במזבח שצוה הק' לעשות הלוחות נבוב לוחות וחלול מבפנים כדי שלא יהיה כבד:
<b>ועשית עליו זר זהב.</b> לשום על גבי שפתו שכשצפה אותו מבית ומחוץ ועשה שתי ארונות זהב אחד מבחוץ ואחד מבפנים עדיין לא היה מצפה עביו הארון העץ למעלה על השפה ועשה לו זר זהב סביב לתת על השפה לכסות עובי העץ וזהו זר שעשה כמין זר והולך סביב לארכו ולרחבו:
{יב}
<b>ויצקת לו ד' טבעות, ושתי טבעות.</b> לפי הפשט מדקאמר ושתי נראה שח' טבעות היו בתחילה יצק ד' טבעות קטנים קבועים בארון ובאותן קבע ד' טבעות גדולים ורחבים שהבדים קבועין בהן וכשהיו מניחין הארון הנושאים אותו כופלים הטבעות שהם נתונים בתוך הטבעות הקבועים ונשפלים הבדים והיו כמו נתלין שם ולא היו כנגד גובה הארון אלא כשנושאים אותם:
{טו}
<b>לא יסורו ממנו.</b> מפני קדושת ארון לא היה רוצה הק"ב שישמשו בארון הקודש להסיר בדים ולהכניסן אלא כשבאין לנושאו מחזיקין בראשי הבדים ונושאין אותו וכשמניאים אותו הולכים להם מיד מפני אימת הקדושה ועתה נותן טעם לדבר <b>ונתת אל הארון</b> ולכך אני מצוה לנהוג דרך קדושה ואע"פ ששם משה הבדים בארון כדכתיב בו ותכל ופרשת נשא כתיב אהרן ובניו יבאו וכתב שם גבי ארון ושמו בדיו אלמא שהוסרו איכא למימר דאע"פ ששמם משה רצה הק' שיושמו ע"י הכהנים ולפיכך שמו אותם אהרן ובניו ומאותו שעה לא הוסרו וי"מ לפי הפשט שלא יסורו שכתב כאן ה"ק ששמו אותן בקביעות בתוך הטבעות שלא ישמט הארון לכאן ולכאן כשנושאין אותו אבל מוסרים היו כמו שכתב לשם ושמו בדיו אבל רבות' מפ' שלא היו מוסרים כדמ' במכות דקאמר גבי יש חורש תלם אחד ועובר עליו משום ח' לאוין ופריך ולחשיב נמי שהסיר בדי הארון וקעבר בלאו דלא יסורו ובמסכ' יומא נמי אמר המסיר בדי הארון לוקה ולכך פי' שלא הוסרו רק בפעם ראשון כדי שיתנו ע"י כהנים וי"מ שמה שכתב גבי אהרן ובניו ושמו בדו אינו אלא שתקנו אותם ולא הוסרו מעולם כדאמר ביומא מתפרקין ואינם נשמטים ובבא בתרא פרק קמא מפ' כמה הלוחות אוכלות בארון ואיך מונחות בין למ"ד אמת כלים באמת בת ששה טפחים בין למ"ד בת חמש טפחים הגה"ה:
{יז}
<b>ועשית כפורת זהב טהור.</b> הכפורת שהיה נתון על הלוחות והשכינה מתוועדת שם היה כולו של זהב:
{יח}
<b>שנים כרובים זהב.</b> דומיא לכסא הכבוד ולחיות הקודש:
{יט}
<b>מקצה.</b> כמו מקצה:
{כ}
<b>ופניהם איש אל אחיו אל הכפורת יהיו פני הכרובים.</b> פניהם זה כנגד זה וכבושים כנגד הארון והכתפים פרושות למעלה מראשיהם דרך ענוה נר':
{כא}
<b>ואל הארון תתן את העדות.</b> כאן צוה לתת הלוחות בארון ולמעלה נתן טעם ללא יסורו:
<b>ונועדתי לך שם.</b> מבין שני הכרובים ממקום שהלוחות שם כדכת' וישמע את הקול מדבר אליו וגו' והאי דכתיב וידבר ה' מאהל מועד לאמרו ה"ק מאוהל מועד הי שומע הקול כשהיה חוץ לאוהל וכשהיה חוץ האוהל היה הקול בא אליו מעל הכפורת כדכתיב ובבא משה אל אהל מועד:
{כג}
<b>ועשית שלחן.</b> דרך כבוד הוא שיהיו עבדיו וכהניו אוכלים משלחנו:
{כד}
<b>וצפית אותו זהב טהור.</b> מלמעלה ולמטה ועדיין היה עץ השלחן נראה ולכך אמר <b>ועשית לו זר זהב</b> לכסות עובי העץ והוא עשוי כמין זר שנותנין סביס לשחלן כמו צרקל"א (cercle, Kreis) בלע"ז להבדיל:
{כה}
<b>ועשית לו מסגרת.</b> לתת על השלחן סביב שלא יפול הלחם אם יגעו בו ועובי המסגרת טפח והיה מונח סביב דשפתי השלחן:
<b>ועשית זר זהב למסגרתו.</b> ואם המסגרת של עץ עשו לה כמין זר כפול מבחוץ ומבפנים למסגרת לכסותה ועל שפתו לכסות עובי המסגרת וכל דבר הסובב שהוא קצר וארוך כמו זיר ואותו זיר עשוי כמין תיק טפח מכאן וטפח מכאן והולך סביב סביב והמסגרת נכנסת בתוך אותו תיק ונמצאת כולה מכוסה זהב וגם י"ל כי המסגרת היתה כולה זהב וה"ק ועשית זר זהב שעשה טס רחב טפח סביב סביב וה"ק ועשית זר למסגרתו להיות מסגרתו:
{כו}
<b>אשר לד' רגליו.</b> לד' הפאות היו ד' רגלים ובין הרגלים ועובי השלחן אמה וחצי וה קומתו:
{כז}
<b>לעומת המסגרת.</b> אשמעינן שלא היו טבעות במסגרת אלא לעומתם בעובי השלחן:
{כט}
<b>ועשית קערותיו וכפותיו וקשותיו ומנקיותיו.</b> קערותיו ללוש בהם את הלחם, כפותיו לתת בהם הלבונה לתתו על גבי מערכת הלחם ונקטרת משבת לשבת להיות ללחם לאזכרה, קשותיו כלים שנותנים בהם מים ללוש הלחם כדכתיב ואת קשות הנסך שהיו מנסכין הימנו המים על גבי הסולת ללושו, קשות לשון כלים כדאמ' (סנהדרין פ"א) הגונב את הקסוה ומפר' כלי שרת וכן תרגם אונקלוס קסותיה:
<b>אשר יוסך בהן.</b> שהיו מתקנין אותו בהם כמו (ישעיה מ') הפסל נסך חרש תיקן להבדיל:
<b>ומנקיותיו.</b> שהיו מנקין בהן את התנור מן הדשן ומנקין בהן השלחן כששמין עליו הלחם ומסדרין שש מכאן ושש מכאן כדאמ' באמור אל הכהנים שתי המערכות שש המערכות כל לחם ולחם היה מב' עשרונים כמו שתי מדות של פסח והיה לחם גדל והדור לבא לפני המלך והיו מסדרין ששה לחמין זה אצל זה לארכו של שלחן והשלחן היה ארכו למ"ד אמת כלים באמת בת ששה ספחים י"ב טפחים ורוחב הלחם טפח ועוביו טפח דכתיב לחם הפנים ואין פנים פחותין מטפח נשארו ו' טפחים ריוח בין לחם ללחם וה"ה בין לחם ללחם טפח וחצי טפח לכאן וחצי טפח לכאן כי ה' אוירות בין שש לחמים ולמ"ד אמת כלים בת ה' טפחים היה אורך השלחן י' טפחים ונשאר ד' טפחים בין לחם ללחם וחצי טפח ויותר מעט חצי טפח לכאן וחצי טפח לכאן ומדרש אגדה כמו שפי' רש"י שהיו ג' על ג' ומנקיות סניפין והקשות חצי קנה לתת זה על גב זה וקשות הנסך לשון סוכה והקערות לתת אותו בהם עד השבת שהיו מסדרים אותו ולחם הפנים שהיה לו פנים ועשוי כמין תיבה פרוצה ובע' פנים התורה נדרשת ואני פי' אחר לשון עברי ואמרו רבות' סלקו כסדורו וזה נס גדול דכתיב חום ביום הלקחו ואף לפי הפשט נס הוא ואם היה חום בסדורו שהרי מבששי נעשה והיה חום בשעת הסידור ולפי הפשט חום פרי"ש (fraiche, frisch) בלע"ז:
{לא}
<b>מקשה תיעשה.</b> שלא יצק אותה טירייטי"ר בלע"ז ע"י הקשת קורנס תיעשה מכהו גוף המנורה למטה מן הקנים וקנה למעלה מן הקנים שהיה לה קנים באמצע ששה קנים היוצאים ממנה כפתור תחת שני הקנים ופרחיה שהיו מציירין אותה בפרחים לנוי ורבותינו אמרו בהקומץ כי שתי פרחים ושתי כפתורים היו לה לבד כפתורים הקנים שהיו במנורה כ"ב גביעים וי"א כפתורים וט' פרחים כפתור ופרח בכל קנה ובגוף המנורה שני הפתורים ושני פרחים כי מיעוט כפתורים שנים ומיעוט פרחים שנים והגביעין כמין כוסות אלכסנדריים כך מפר' בהקומץ ולפי הפשט כך נראה ג' גביעין משוקדים בקנה אחד כפ' ופרח שהגביעים מצוייר בהם שקדים וגם כפתורים ופרחים וכן במנורה ד' גביעים משוקדים כפתוריה ופרחיה ג' למעלה בקנה של מנורה וכן בכל קנה וקנה ולמטה אחד ששוה לכל הקנים [וכן אמרו רבותינו שמשוקדים מן התיבות שאין להם הכרע הגה"ה]. וכל הקנים היו שוים במדה אחת ועשוים כמין ענפי האילן קנה גוף המנורה גבוה מכולם שנים שבצדו נמוכים ממנה מעט כפי האלכסין והשנים נמוכים מן הראשונים כפי שהם יוצאים בנמוך והשלישיים יותר כפי שהם יוצאים בנמוך ואין במנורה רק ג' כפתורים מעשת הזהב אותם שהם תחת שני הקנים ורבות' פירשו בהקומץ שכל הקנים באים כנגד גבהה של מנורה ולפי הפשט הגביעים מצויירים בשקדים כפתורים ופרחים כדרך שעושים בכוסות מאברי"א (ivoir, Elfenbein) שלמוניי"א ולא היו בה פרחים כי אם בגביעים והגביעים נתונים כל סביבות הקנה כמין בית יד וכשהנר מתמלא יותר מדאי יורד השמן אל הגביע הראשון וכשמתמלא הראשון יורד אל השני ומן הב' אל הג' ומן הג' אל הד' שבירך המנורה שכולם מתמצין לתוכו ובאה האורה מגובה המנורה ומן הקנים הנמוכים:
{לז}
<b>והאיר על עבר פניה.</b> כנגד השלחן שהוא כנגד פניה כדכתיב ויתן את השלחן על ירך המשכן תימנה ואת המנורה נוכח השלחן על ירך המשכן צלע צפון כי להאיר על השלחן היתה המנורה ונראה לפי הפשט כמו דאמ' בין מזרח ומערב מונחים והיו מאירות על השלחן וכל הפתילות נתונות לצד השלחן וכן מוכח אל מול פני המנורה יאירו שבעת הנרות ולפי מה שהפתילות היו חוזרות לצד גוף המנורה ששת הנרות היה לו לומר דהשביעית שעל המנורה איך תחזור אל מול המנורה ואיכא למימר דלפי מה שאמרו רבות' אגב הששי נקט הז' א"נ שתהא דולקת ישרה לא תטה לכאן ולכאן וזה צורתה לפי הפשט וכל המנורות כשירות בכל מיני מתכות אבל לא מעץ למאן דדריש כלל ופרט וכלל ולמ"ד ריבה ומיעט אפי' מחץ כשירה ולא מיעט אלא של חרס ופלוגתא היא (מנחות כ"ח):
@22פרק כו
{ה}
<b>וחמשים לולאות.</b> ובין שני הלולאות חצי האמה וביניהם מ"ט אוירות והם כ"ד אמות וחצי ומקום הלולאות עצמן ג' אמות וחצי וצוה הק"ב לעשות היריעות חלקות כשני חלקים כדי שיהו נוחות לטלטל וכן אותן של עזים ומקום לולאות יריעות העזים היו מחזיקות ה' אמות וחצי כי עבים היו ולפי הפשט נראה כי יתידות המשכן היו גבוהות כמו ו' אמות ויריעות קשורות בראשם ופרוסות כמין כנפים שקורין אלב"ן בלע"ז. והיו הקרשים מצופין הב מבחוץ כמו בפנים ונראין כולן מתחת יריעות שהיו פרוסות למעלה ונראה הזהב מתחתיהם כי לפי דברי רבות' היו היריעות נקמטות אחר המשכן:
{יד}
<b>מכסה לאהל עורות אילים מאדמים ועורות תחשים.</b> יש מי שאומר שני מכסאות היו אחת של אילים ואחת של תחשים וי"א אחת ונותנין עור של גוונין אחד ואחד אדום כעין אשייקי"ר ולא נתן הם מידה שאם נופלין מכאן ומכן אינם אלא על הגג:
{טו}
<b>עצי שטים עומדים.</b> שלא יהוא שוכבות על צדן כעין אשפר"ט בלע"ז אלא עומדים דרך גובהן כמו עמודים. הגה"ה:
{יט}
<b>האדנים.</b> ארכן אמה ורחבן ג' רביעי אמה בין השנים אמה וחצי ונותן ארכן לעובי הקרש ורחבן לרוחב הקרש ובכל אחד נקב חלול רביע אמה על רביע אמה נמצא שפתו לרחבו רביע מכאן ורביעי מכאן ולארכו שפתו חצי אמה פחות חצי רביע אמה מכאן וכן מכאן והקרש חורץ בשפת רחבו רביע אמה מכאן ורביע אמה מכאן ובאמצעיתו חורץ חצי אמה ונשארו שתי ידות כל אחד רחבו רביע אמה וזהו אמה וחצי בין הכל ונמצאו הידות שיש להם רביע אמה לכל אחד ברוחב הקרש ועוביין אמה כנגד עובי הקרש וחורץ בהם רביע וחצי מכאן מלפני הקרש ומאחריו ואז הידות רביע על רביע ונותן אותם בתוך נקבי האדנים ועובי החרצים מכסים שפתי האדנים בצמצום:
{כד}
<b>אל הטבעת האחת.</b> באותן ב' קרשים היו טבעות לפי שהם מחברות כותל האורך עם כותל הרוחב והיו מחוברות עם קרשי האורך בטבעות:
{כח}
<b>והבריח התיכון בתוך הקרשים.</b> אמרו רבות' ע"י נס ולפי הפשט בכל כותל וכותל היה אחת והאי דקאמר והבריח התיכון בתוך הקרשים ה"ק האחרים היו נתונין בין הזהב לקרש אבל הבריח התיכון היה נתון לתוך הקרשים שהיו נוקבין את הקרשים זה כנגד זה פוטינ"א בלע"ז ומכניסין הבריח התיכון בתוך הקרשים דרך הנקבים מקצה הכותל לקצהו אבל הבריחים שבין הזהב והקרש לא היו ארוכים אלא עד חצי הכותל ובאים זו כנגד זו ונותנים בראש הכותל מזרחי והולך עד חצי הכותל והאחד בא כנגדו מהראש מערבי של כותל ונכנס אל הבריח שבא מן המזרח והם שני בריחים והיו שנים מלמעלה מן התיכון ושנים למטה כמו כן והיינו חמשה עם התיכון ומבריחים בג' מקומות והתיכון הולך מקצה הכותל ולכך כתב ביה מן הקצה אל הקצה:
{לא}
<b>ועשית פרוכת.</b> בפרוכת היו ד' עמודים שהיה בין שני הכתלים ויכול לתלותן בכותל הקרשים מכאן ומכאן אבל במסך היו חמשה שלא היו בתוך הכתלים:
{לג}
<b>ונתת את הפרוכת תחת הקרשים.</b> לסוף ה' היריעות שהן של ד' אמות כדי שיהא המשכן עשרים על עשר ובית קדשי קדשים עשר על עשר:
@22פרק כז
{ח}
<b>נביב לוחות תעשה אותו.</b> שיהא חלול מבפנים ויהא קל לנושאו:
{ט}
<b>ועשית את חצר המשכן.</b> כשתדקדק בעמודי החצר ליישבם צריך אתה לומר שמצד אחד של מסך פתח החצר ראש היריעות שבכתף תלויה בעמוד שבראש המסך ובצד השני המסך תלוי בעמוד שבראש היריעה שבכתף ובין עמוד לעמוד עם עובי העמוד חמש אמות ודוק ותשכח:
{יב}
<b>ורוחב נ' בנ'.</b> הפשט כמאן דאמר בעירובין העמיד משכן על שפת חמשים ורוחב חמשים בנ' של אורך החצר כי נ' היו פנויות לפני המשכן והיה לפני המשכן נ' על נ' ואחורי המשכן י"ט אמות שהרי ארכן ל"א אמות עם עובי המשכן וכן לשני צדדין וי"טי מכאן וי"ט מכאן דהוא רוחב י"ב עם עובי הקרשים:
{יז}
<b>וויהם.</b> מזלגות עשויית כמין אות וי"ו אלא שנותנים למפרע והיו קבועים בעמוד ותולים בהם היריעות בלולאות וחשוקים נראה כמין קשרים צרקל"א סביבות העומד בג' או בד' מקומות שלא יבקע העמוד הגה"ה:
{יט}
<b>כל יתידות המשכן.</b> של יריעות המשכן היו יתידות לקובעו שלא יגבה אותם הרוח כמו לקלעי החצר:
<b>בידך רוממה, תנות קרני רמה, בתבונה וחכמה, בדעת ומזימה, ואת נוגה ושמה, תנה ביזה ושמה, ואהליבמה, תהא לעמך אמה, עשה בהם נקמה, באותות ובמלחמה, בעת כי מסיימה, ויקחו לי תרומה.</b>
{כ}
<b>ואתה תצוה ויקחו אליך שמן זית זך כתית.</b> לפי שאמר סתם שמן למאור בויקחו לי תרומה פי' בכאן איזה שמן שלא יביאו אלא זך כתית ופי' מה יעשה ממנה ומי מדליק את המנורה:
@22פרק כח
{ב}
<b>ועשית בגדי קודש.</b> שישמשו בם בקודש ולא יבואו לפני בבגדי חול כי אין זה דרך כבוד כי אם בבגדי תפארת וקודש:
{ג}
<b>ואתה תדבר אל כל חכמי לב.</b> כלומר כשם שצויתי על החכמים לעשות המשכן כך אני מצוה עליהם לעשות הבגדים ולא יאמרו אהרן ישכור מי שיעשה לו בגדיו וכן הם יקחו את הזהב שכשם שאני רוצה שתקחו את התרומה למשכן כן יקחו את הזהב והתרומה לבגדים ולא יאמרו אהרן יבקש לעצמו וזה לאהרן ולבניו שכתב כאן לבניו שישמשו תחתיו בכהונה גדולה ולקמן מפרש בגדי כהן הדיוט כדכתיב ולבני אהרן תעשה כתנות:
{ו}
<b>ועשו את האפוד.</b> אפוד חגורה שמאפד כל הבגדים ומחבקו לו וכן הוא אומר (ש"ב ו') ודוד חגור אפוד בד:
{ז}
<b>שתי כתפות חוברות.</b> כעין שתי רצועות מחוברות לאפוד ובאות על כתפי אהרן אחת מכאן ואחת מכאן עשויות כמעשה האפוד רוחב הרצועות ומעשיהם כמעשי אפוד ובראשם הבא על כתיפותיו עשו משבצות יישטי"ן בלע"ז ונותן שם שתי אבני השוהם ועשו שתי שרשרות ונתנו על המשבצות כדכת' ונתת את שרשרות העבותות על המשבצות בראשי הרצועות:
{יד}
<b>שרשרות.</b> שלשלאות והיו נופלות לפניו מעט ובקצות החושן למעלה מחזהו עשו שתי טבעות זהב כדכת' ועשית על החושן שתי טבעות זהב ואותן שתי שרשרות שבראשי רצועות האפוד נותן באותן שתי טבעות כדכת' שתי עבותות הזהב על שתי הטבעות אל שתי הטבעות אל קצות החושן והעבותות מן השרשרות שהם מעשה עבות ולא חלולות כשאר שלשלאות שעושין טבעת בתוך טבעת אלא עבות טרינ"א בלע"ז:
<b>עבות.</b> מחוטי הזהב ומחברין החשן שבראשי רצועי האפוד אחת מימין צאורו וצאורו ניתן בין שני שרשרות וכן נראה שהשרשרות באות מהמשבצות שאבני השוהם שם אל הטבעות החושן ונתלה החושן אל האפוד באותן השרשרות וקצת השרשרות היו על המשבצות ובאות אל הטבעות כדכת' ואת שני קצות שתי העבותות תתן על שתי המשבצות ועושה שתי טבעות למטה בשני קצות החושן. ד' טבעות היו בחושן שתים למעלה ושתים למטה השתים שלמעלה היו ראשי השרשרות נתונות כמו שפי' ושתים התחתונים היו כנגד אותם שבאפוד שהיו למעלה מחשב האפוד כנגד המקום ששתי רצועות מתחברות לחושן ומרכסין הטבעות התחתונים שבאפוד ושבחושן זה לזה בפתיל תכלת והיה מחובר החושן לאפוד מלמעלה ומלמטה מלמעלה בשרשרות מלמטה בטבעות:
{כו}
<b>על שפתו אשר אל עבר האפוד.</b> למטה לצד האפוד ולא מצדדיו לצד הכתיפות והחושן כפול והאורים ותומים נתונים בתוך כפילו:
{ל}
ונר' לי ש<b>אורים</b> לשון מדינות כמו (ישעיה כ"ד) באורים כבדו את ה' וכמו אור כשדים:
<b>תומים.</b> גבולים מקום שהגבולים כלים ותמים שם שהיה כתוב שם תחום פלוני לפלוני וגבולין ומצרין נתונין בתוך החושן וכן לכל שבט ושבט הכתוב באבן תחומו וגבולו נתון כנגדו וזהו <b>משפט בני ישראל</b> שלא יוכל זה לערער על גבול זה כלום וכשהיו בימי יהושע מטילין גורלות היה נופל הגורל כמו שכת' בחושן וגם הכהן היה מכוון ברוח הקודש וכן ולא היה מערער ותרעם כל אחד על חלקו כי היה יודע כי מן המקום הוא לו וכן מפר' בבבא בתרא קלפי של שבטים וקלפי אל תרומין לפניו והיה מכוין ברוח הקודש וכו' ובשעת מלחמה ובשעת הצורך היו עולות האותיות הכתובות ואומרות מה שצריך להם לשאול:
{לא}
<b>מעיל האפוד.</b> מעיל שהאפוד חגור עליו:
{לב}
<b>לא יקרע.</b> אין פיו נעשה דרך קריעות כמו בבגדים שלנו אלא דרך אריגה עושה לה פה וי"מ שפה אורל"א (orlo, Saum) בלע"ז:
<b>יהיה לפיו.</b> כדי שלא יקרע:
{לה}
<b>ונשמע קולו.</b> ולא יבא לפני כגנב במחתרת ומכאן למדנו דרך ארץ שלא יכנס אדם לביתו של חבירו פתאם שמא יעשה או יאמר דבר סתר וכשישמענו בא יסתיר מפניו:
{לו}
<b>פתוחי חותם קודש לה'.</b> אמרו רבות' שבשתי שורות היו כתוב' קודש לה' בשטה אחת למטה והשם בשטה אחת שלמעלה ונראה לי שכך כתוב כזה <img src="data:image/png;base64,iVBORw0KGgoAAAANSUhEUgAAAF0AAABBCAAAAACWDvf/AAAABGdBTUEAALGPC/xhBQAAAAJiS0dEAP+Hj8y/AAAACXBIWXMAAA7EAAAOxAGVKw4bAAAAB3RJTUUH4AkdBBsjeatOJQAACTxJREFUWMOtmAlYVEcSgGvAA1BAwQTiEXGVFQ2H4BXFa1ARiGji8S0x0eBq3BBBoxuj0QSiHB6fq66uSTTBYzWynkFwd00AJSbKqlnv6EI8MBEQAR0YEGbeUVv9+s3wZtDvi471fQ/69ev5X3VVdXW9Bny0yDK7HiOioIiZ/otmpSFLTGRBkFhLRlminyMCkehWUn+gDpMkei7h04r8UEaTQeT0R0kTPWtqaGRSz6Wh1lDfYDTUVpffPpyRRpK+PHPVX/ctTU5LXj5reHTEKH3EsPj54frhw4YNbBUUE6hbiyLQBIovG859lboiNeOTjHeGRo4ZM3bkCL17zwh9F5c2JG29OnmTdPLu+qK3t6+f34tdO7sCl9bgOTzwJV23fsEhrn3DQoOHzp6ZuGbKm0nvLnh73d8gBiWQsaG76wQ/aBvcvWOI/5hZQcHBQW8mzElMSPhDUOT8xKTE+X/fm0Xyj13nSrJ25f96s7T0dnkll7sV98nE95rIFlWCrW2wtlUkykSvcw19WPlLNTbV8n6rSDI+mciK65gLzXgXJiu617uHW5mSogJ3schH03AukswuO1HDi//R6l4DKSgwu4eHoRJFMtoPefqowXKYzbwq4ehQFSQ7ArQRCS/CQq67PszyxmcFJ2g1LLGhS3jixTMoKItOEp5+LXF6DbzN410fqtKnw49opTo0EQnPQDqaFbv3Z/aW0dBxoGy6SvJT8cmsK42O6C7iYaILFJFir74UfNSRB1/gZqcO7u7uHi4659cEB3ws4j9hFelOq8qtVyOBBFwH5RgETmyNO7XWwSl8etuLeAQWc68OGcC0FDFnMWIqp9PfwAcO6Z4L75BXZZT69hGtAW8qLtp/9nTRlbccUl2hz1XoJn9PrqZMWVe+xrwp4NdQ7Bj9CKQpXjX1gTJVd+aMKxTyJqLvpTuH6KtZRCK+3MGg0gXcBldJZwFzyCkO0XNhFltNiCGDLP4T8SPXKiV+cuBVR+lxlIFJ03GhzfQ/Qqmq+yRHLbNSiXcpINSa3vFVpzvKysp1VPcj6lqt9exQYw3tgDGsyWLmvWdDN7YfaIk9GS/8wugSXomrdCTZM3qGQq/v5GNoJj2DFC/z0F7BIlLGSKho3ljVhqw2mmsyiW2qbIeU2B4rPl5ohxNNlCM3szwjYDLUoPDYoU9cGZiNZtI9H75m8S7gkt6PN4i5EcWHjfV1dQ3/KzxfdeuHCz8bzuxbt7Fwz/tjlm3csGrttMiY6PHjP1w+LiaKJCY6atz4wI4BsfqzTbCe654Ugg/3LYt5xSIxzc1Yf9+YAc/59g0LGfD889GLgnpGTlrj5QzdBr/0u16/92jVZ5q+R8/gQc59Y/x7T1yzVO83ODEleff27V9uuVfqnM11TwlCY/KW1Qu3fb5ly5bPM1MnzWQNLl9sT9q4Y+vxi+fOX6qQpBvVYpNw41pJo1KdVN7m82ssbRESEn5HMWNm9I/7PUWkKNWJLEqK41lBzXxNHVzMWAqpqlf9ZbT3ptmsvePVuRpRvImcaWHb6S7iv4iu6J4G1fbKOxr1Ik/hjJ4O91rUeMcKHXqDhJdaF7AcSV6FKlsU1WnOncocwUtYBHlMdxHje8v29Cvd4KQjO5+MZe2/4VXqVJ8mOz1FjHMpfwJ6i7pNwhK+mmSMgtO2JHrmssM+AYtKhCgtTZhQ+lEyEX0TUGxp1MvhMSPiPPsdWsStnR6g8oGgmavM6hLJYkT+aSgoQY9N1ZZBVgLbm5R4X9ti/xcGQb7SJVvZDSmXqafCRBPbdB4L5/IaBY1T1xglXNVl0eL31h/NE7T0FTzeV8OnqP2okvCyB/joJ360MKd59E7w34Z57adW0Ka4DA9AxKiRo8fHpqwG6LEDXwdnqt90lHTFZsvs5rqvhOM2dmcvbuOklHsfqsNFnAStIH8OQMC1CGh7aZeCY6Jzgd74qVIfOrVhWVcdnw2FPN7TwLZkJDMMZMNbu0BgvepIXAIu8O58cIMUHx1EfcbLTR28oae3HjPFduzs28VDB6OtZVc2sy2jZ8A5+5j576SRgV5OOuhSzoeTgWc4jSoqCwCv4ukAM3Dz0k9SkjMC38d7G4dCNpoflJfdvZbk5G+dvlX3VXDQzquMaLx59NuxQ5ornQOU8/CN1/LQ2H+kUekWMe00mvAE0St/Uu6XOt+yzDUHdnK7p0OJ/cpR0qCIO4ZbHoj4eiri9VwW6feNPNOaMH4pNuEJ54s4OYJWgYi/dldXDqNv4/Q0qHlUTjHj2XaZzUEwlqr840bS9ZAlfiUcGEmjCl0qb8LH1CehMaTIQtd4tfoRdAEvuKZb50S5QVcqNtC2UN31iNor4ZB+NOwUnCgm29JaxRWWelfj1ZVwomVOEfC8W3qzO0RcD5sy71PrlWHqYKriXniZxhVB/nWim9GQCNPVZ4xeYKEfbVHVURLukKZZY2w5tRsybfJfJsAH6mCqs3o9V4P4PRRchw1o2tUZpt/XRKSVXmtvGQmvesZpF7CEPyoLTAe67626V/j43EXcBMevQyK+BWMPWTEa+jb4wc4ypFYfWGtL/w9D0yKaaUEQvd1oMsjytjWXYREmH9CcuTD6MV6/fweftbTM7JFXta+k+mLe7Dlz/hS/waSZ54YL9MOSIjwLMSx/ajNwNnzL96ZcyH2CarpldElED0FRixDxoNttlBl9lzX5aCH2+42slqbabuVGEog+2PatRHdV6Tshx5EvAeZx8oaN55hl8iwxk+UwPdN+d2NeVeg7YKtDdBnr8pqsJ69KnS/gIUvM5MNhFPiD3yj8UE45k5OVCtLe16S7Rzmzu4SFlEId0Z3RSLU7t8vLyu5UXtp54d7NWwVJ3kZOPw6by25U/VxyqyDrwJ7de/fv27c/a/f+vbutkkXX3izr7Z7MuQkJ8+LCEubEz5w1IiQg/ssFEwNHjOjh2649iZsbtPPz822fQPNh9ALviVNm/HnK5CndOngMiH3B08vLPSzKs8f4qGhVgqKiY/36T7DejwsPDx86PGJw3OIFH0yIWLTm5J7sjIO5pbf+nZ+X/82piq9y6wxGI7MG+5I3VNHUGsk7xro6AevrjMY6M9ZpTq7MdD0UntBYMlrOsNUvO7TWbLbH7/yZ5gSVl0qyaBbMyqG7KAksUlidrxy5qqes+H8v9ytOH/J+bAAAACV0RVh0ZGF0ZTpjcmVhdGUAMjAxNi0wOS0yOVQwNDoyNzozNS0wNDowMCAJkqsAAAAldEVYdGRhdGU6bW9kaWZ5ADIwMTYtMDktMjlUMDQ6Mjc6MzUtMDQ6MDBRVCoXAAAAAElFTkSuQmCC"> כדי שיהא נקרא כדרכו ור' יוסי בר' יודא אומר אני ראיתיו ברומי וכתוב בו קודש לשם בשיטה אחת והוא היה מאוזן לאוזן ובו ג' נקבים קטנים אחד באמציעתו מלמעלה ושנים משני ראשיו ונותנין בנקבים ג' חוטין של תכלת וכופלין אותן כדי שיהוא על שפת הציץ ומתחיל אחד הולך על המצנפת שלא יפול עיניו והשנים אחד מכאן ואחד מכאן ונקשרים שלשתן אחורי ערפו וכן מוכיחים קראי שכופל החוט שיהא מקצתו למטה מן הציץ ומקצתו למעלה דכאן כתב ושמת אותו על פתיל תכלת משמע שהיה הציץ על הפתיל ובאלה פקודי כתיב ויתנו עליו פתיל תכלת דמשמע שהיה הפתיל על הציץ:
{לח}
<b>לרצון להם.</b> שהיה מרצה על הטומאות כמו שפירשו רבות' איזו עון הוא נושא אם עון פגול וכו' הא אינו נושא אלא עון טומאה שהותרה מכללה לצבור שהיא קלה כדאמרינן במועדו ואפי' בשבת במועדו אפי' בטומאה ופליגי תנאי דאיכא למ"ד בין עודו על מצחו בין אין על מצחו מרצה כל זמן שאינו נשבר דכתיב תמיד יהיה לרצון ויש למ"ד דאינו מרצה אלא בעודו על מצחו וכן שאר בגדים מרצים ומכפרים כל אחד בשלו כדפי' בשחיטת קדשי בשלהי המזבח שמכנסים מכפרים על דבר ערוה והכתונת על מכירת יוסף שהפשיטו לו את כתנתו והאבנט על אזור צלמי כשדים והמצנפת על עזות מצח והמעיל על לשון הרע והאפוד על עבדי אפוד כשאשכחן גבי אפוד שעשה גדעון שנכשלו בה והחושן על עוות הדין:
{לט}
<b>ושבצת הכתונת שש.</b> שהיה עושה בה אמות של שש יושטו"י לנוי:
@22פרק כט
{א}
<b>לקח פר אחד בן בקר ואילים שנים.</b> הפר חטאת כדי שיבאו נקיים וזכאין לפני הק"ב והאיל אחד לעולה כדאמר' רוצה פרקליט ונכנס דורון לאחר שהביאו ונתכפר להם מביאין עולה לדורון כדי שירצו ואח"כ האיל השני שלמים שהוא דרך שלום וקירוב דעת שממנו למזבח האמורין וחזה ושוק לכהן ושאר הבשר לבעלים ונראין כאוכלין ביחד וזהו דרך שלום וקירוב הדעת:
{ב}
<b>ולחם מצות.</b> בלא שמן:
<b>וחלות מצות בלולות בשמן.</b> שהסלת בלול ונילוש בשמן:
<b>ורקיקי מצות משוחים בשמן.</b> נילושות בלא שמן ומשוחות לאחר עשייתן:
{כו}
<b>והנפת אותו תנופה.</b> כאדם שלוקח על ידיו לאמר זה אני מדרין לפני הק"ב והמשרת לוקח ומקטיר וכן חזה התנופה ושוק התרומה, הדרין והניף לכהן כי משה כיהן בז' ימי המילואים והחזה והשוק היה לו למנה כדכת' בצו את אהרן:
<b>תנופה ותרומה.</b> אחד הוא אלא לצחצח לשון עברי שלא לומר תנופה תנופה או תרומה תרומה אמר כן:
{כח}
<b>והיה לאהרן ולבניו לחק עולם.</b> ושמת אותו לחק שיהא חזה ושוק לכהן:
{לז}
<b>כל הנוגע במזבח יקדש.</b> לפי פשוטו יהיה קדוש שצריך לקדשו ולטהר מפני שמזבח קדש קדשים וי"ל שאחר שהמזבח מקודש ע"י משחה הנוגע בו ישמח ממנו כי הנוגע בדבר נמשח גם הוא נמשח שהמשיחה שביה מושחת הנוגע ולהחזיר שלא יגעו בו שלא לצורך אמר כן ורבות' פי' כל הראוי למזבח המזבח מקדשו להיות לו קדושת הגוף וה"ה לשאר כלי שרת שמקדשין את הראוי להם:
{לח}
<b>וזה אשר תעשה על המזבח.</b> לפי שצוה לעשות מזבח פי' מה יעשו עליו תמיד כמו שפי' מה יעשו בשלחן ובמנורה:
@22פרק ל
{א}
<b>ועשית מזבח מקטר קטורת.</b> להקטיר עליו קטורת מלכותא דשמיא כעין מלכותא דארעא כעין שעושין המלכים מוגמר ובשם ומזבח העולה כגון בית המטבחיים ושולחן ומנורה והמטבחיים רחוק משבט של מלך והשולחן והמנורה ומוגמר קרוב יותר ובית קדשי הקדשים חדר המלך ומקום כסאו ולא מפני שהק' צריך לזה כי לו כל חייתי יער בהמה ועוף וכמו שנאמר (תהלים נ') אם ארעב לא אומר לך אלא שהק' חפץ להצדיק את ישראל וכמו שאמרו החכמים רצה המקום לזכות את ישראל לפיכך הרבה תורה ומצות ולכך שיכן שכינתו ביניהם שתהא אימתו ויראתו עליהם ותיקן שיקריבו לפניו קרבנות נדרים ונדבות חטאות ואשמות תמידין ומוספין לכפר עליהם שכשאדם חוטא ורואה ויודע שנתכפר לו ויודע שהוא נקי נזהר יותר מלחטא ומלכלך עצמו בחטא ואם לא ידע שמתכפר לו וחוטא היום ולמחר יסבר הריני מלוכלך בחטאים שוב אינו נזהר על עצמו וכן אמרו רבות' כיון שעבר אדם עברה ושנה בה נעשית לו כהיתר ולכך קבע הק' לישראל קרבנות להתכפר בהם וי"ה למחילה ולסליחה שלא ירגילו לחטאים משל לאדם שיש לו בגדים צחים נקיים ומלובנים כל זמן שבגדיו מלובנים הוא נזהר בהם מן הטיט ומן הליכלוך וכיון שנתלכלכו אינו נזהר בהם ולכך צוה הק' על העבודה ועל הקרבנות וזהו שאמר שלמה (קהלת ט') בכל עת יהיו בגדיך לבנים:
{ג}
<b>ועשית לו זר זהב.</b> לכסות עובי הלוח שכשכיסה הקורות עדיין עובי הלוח אינו מצופה ועושה כמין זיר לכסותו:
{ד}
<b>ושתי טבעות זהב.</b> אחת מכאן ואחת מכאן:
{ה}
<b>ועשית את הבדים.</b> כל הבדים של המשכן היו נכנסין דרך שתי טבעות חוץ משל מזבח הקטורת לפי שהיה קטן:
{ז}
<b>והקטיר עליו אהרן.</b> אהרן לאו דוקא כי הקטרת נעשית בכהן הדיוט כדאמ' חדשים לקטרת באו, תדע כתיב כאן ובהעלות אהרן את הנרות יקטירנה ולמעלה כתב גבי נרות באהל מועד יערוך אותו אהרן ובניו מי שכשר לנרות כשר לקטורת שתלה קטרת בנרות ואהרן לאו דוקא:
{ט}
<b>קטרת זרה.</b> שלא יוכל אדם לנדב קטרת לעשות עליו. חמש כלים היו במשכן ועל כל אחד נעשה בו נס ארון ושולחן ומנורה ושתי מזבחות ארון היה עומד בנס כדאמר מקום ארון אינו מן המידה, שולחן לשום לחם חום ביום הלקחו סלוקו כסידורו, מנורה נר מערבי שהיה נותן בה שמן כמדת חברותיה ממנה מתחיל ובה מסיים, במזבח העולה ירד אש מן השמים, מזבח הקטרת שלא היה בו אלא כעובי דינר זהב ועמד ציפויו כמה דורות:
<b>לישועתך מלכי אקוה, חלצני מכל מדוה, ותנה נפשי כגון רוה, ובנה מקדש ובית נוה, בסיימי ואתה תצוה.</b>
{יב}
<b>כי תשא את ראש.</b> נשיאות ראש קרוי כשמונין אותם:
<b>ולא יהיה בהם נגף בפקוד אותם.</b> שלא יכנס בהם עין הרע ע"י המניין כדאשכחן גבי דוד שמנה ישראל והיתה בהם המגפה וכמו שאמרו רבות' אין הברכה מצויה לא בדבר המנוי ולא בדבר המדוד אבל הכפרה מונעת המגפה:
{יג}
<b>כל העובר על הפקודים.</b> לפי שדרך בני אדם וכן בהמות כשמונין אותם מעבירין אותם דרך פתח קטן ויוצאין זה אחר זה שלא יוכלו לצאת שנים כאחד ומתערב המניין ולכך אומר כל העובר על הפקודים שאותם שאינם פקודים עוברים דרך פתח ומתוספין על הפקודים שבחוץ וכן גבי בהמה הוא אומר וכל אשר יעבור תחת השבט:
{טו}
<b>העשיר לא ירבה.</b> שאם ירבה העשיר או ימעיט העני לא יודע על פי השקלים החשבון דלא ידע מי נתן שנים ומי יתן ג' ועוד כדי שיהיו שוים בכפרה:
{טז}
<b>ולקחת את כסף הכפורים.</b> אע"פ שלא נמנו אלא לחדש אחד אחר שהוקם המשכן שבא' בניסן הוקם המשכן בשנה שנייה לצאתם מארץ מצרים ובר"ח אייר שלאחריו צוה הק' למנותם כדכתיב במדבר סיני אמר הק' למשה מספר כסף הכפורים תשים בעבודת המשכן בצימצום כדכתיב קראי מאת ככר ואלף וחמש מאות שקל ושבעים וחמש הגה"ה:
{יח}
<b>כיור.</b> לפי שאינו אלא להכשר מצוה לא מנה עשייתו למעלה עם שאר כלים ולא היה אלא לרחוץ כהנם ידיהם ומנאו אחר בגדי הכהנים ותקונם:
{כג}
<b>בשמים ראש.</b> לפי שאמר בשמים לשמן המשחה פי' הבשמים עתה וסכום חשבונם:
<b>בשמים ראש.</b> ראשי בשמים כדכתיב (שה"ש ד') עם כל ראשי בשמים וכדכתיב (עמוס ו') וראשית שמנים ימשחו וי"ל ראש חשבון כמו כי תשא את ראש דמתרגמ' ארי תקבל ית חושבן שיקחום לפי חשבון שמונה והולך:
{לד}
<b>קח לך סמים נטף.</b> כמו קח לך סמים ונטף דסמים בא למנין והם שני סמים למיעוט:
<b>נטף ושחלת וחלבנה סמים.</b> כמו וסמים וזה סמים האחרון עולה כנגד כל המניין למעלה שהם ה' וזה סמים ה' הרי י' ולבונה י"א ואלו הן נטף הצפורן וצרי חלבנה ושחלת דמתגרג' טופרא ג' כמשמעה וריחה וצוה הק' לערבה עם הסמים כדי לצרף פושעי ישראל עם הצדיקים למען חסדו והלבונה ד' ואלו ד' הנמנים בהדיא:
<b>בד בבד יהיה.</b> קנה המאזנים קריו בד לשון בדים ובד בבד שיהא משקלו של זה כמשקלו של זה ומשקלם שבעים ומנה מכל אחד הרי מאתים ושמונים מנים, המור ה' וקציעה ו' ושבלת נרד ז' שבלת של נרד אפיק"א בלע"ז נרד"א בלע"ז והוא דומה לשבלת וכרכם וצפורן ח' משקל ששה עשה מכל אחד הרי ס"ד מנים ומאתים ושמנים הרי שלש מאות ומ"ד, הקשט שנים עשר ט', קילופה ג' י', קנמון ט' י"א הרי עשרים וארבעה סך הכל שס"ח ואלו המניינים שמנו חכמים מזה כך ומזה כך שמא מסברת האומנים שבכך יתבסס יפה א"נ מסורת בידם או הלכה למשה מסיני. שס"ה היו כמניין ימות החמה שהיה מקטיר בכל יום מנה פרס שחרית ופרס ערבית בין הערביים וג' מנים לצורך י"ה לחפינת כ"ג ולע' שנה היה בה חציים של שריים חצי הקטורת שהוא קפ"ד היה משיירי החפנים נמצא חפינת הכהן בכל שנה קרוב לחצי מנה ונשארים ב' מנים וחצי שהם לע' שנה קע"ה והם חציים פחות ט' מנים:
{לח}
<b>איש אשר יעשה כמוה.</b> וכן אמר גבי שמן המשחה שאין דרך להשתמש בשרביטו של מלך וכן אמרו רבות' שלא יעשה אדם בית תבנית היכל ולא מנורה של ז' אבל עושה הוא של ששה ושמונה ולכך נאסר לבישת שעטנז לפי שבגדי כהונה היו של כלאים שש כיתונא תכלת עמרא כמו שאמרו רבותינו ואין ראוי לזרים שילבשו מעין שלובשים משרתי הק':
@22פרק לא
{ב}
<b>ראה קראתי בשם.</b> בצלאל ואהליאב אני בוחר בשם ואתה תבחר שאר החכמים שיסייעו אותם:
{י}
<b>בגדי השרד.</b> הם הבגדים המכסים בהם הארון והשלחן והמנורה והמזבחות כשנושאין ואתן:
{יג}
<b>אך את שבתותי תשמרו.</b> אע"פ שצויתי לכם מלאכה של מצוה לא נתנה שבת לדחות אצלה ולא י"ט והמחלל את השבת אפילו בדבר של מצוה מות יומת ומזה למדנו שכל המלאכות של משכן אסורות לעשות בשבת שעל כולם הזהיר שלא יעשו בשבת:
<b>כי אות היא ביני וביניכם.</b> ואות היא שאתם עמי ונחלתי שצויתי עליכם לשבותו את יום שבתותי כמו שכתוב בסוף כי ששת ימים עשה ה':
{יח}
<b>לחות אבן.</b> דבר שאין הרקבון שולט בו:
<b>כתובים באצבע אלהים.</b> כתב שאינו נמחק כי תורה אין לה הפרה ולא תבטל לעולם:
<b>לחות העדות.</b> כתבן בשתי לחות שתהיו עלינו כשני עדים:
@22פרק לב
{א}
<b>כי בשש משה.</b> מאחר לבא כמו (שופטים ה') מדוע בשש רכבו לבא, אמרו לא יבא עוד:
<b>עשה לנו אלהים.</b> שופט דיין ומנהיג ודבר כמו נתתיך אלהים לפרעה וכמו עד האלהים יבא דבר שניהם וחס ושלום לא נתכוונו לע"ז ונתינת הטעם מוכיח דקאמרי כי זה משה האיש אלמא דבמקום משה רצו להעמידו ומה שאמר דוד (תהלים ק"ו) וימירו את כבודם בתבנית שור אוכל עשב ה"ק שהמירו כבודם משה שעשה הק"ב נסים ונפלאות ע"י בתבנית שור וישתחוו למסכה לכבדה ולא לשם ע"ז:
{ב}
<b>פרקו נזמי הזהב.</b> אהרן לשם שמים נתכוון חשב אם אומר להם כלב בן יפנה או נחשון בן עמינדב או אחד מן הגדולים יהיה לראש וימליכו אותו עליהם וכשיבא משה לא ירצה לירד מגדולתו וירבה קטטה ותגר ביניהם וישפכו דמים ונפשות על זאת ואם אומר להם לא אעשה לכם ראש יתנו הם מעצמם ראש ותרב הקטטה ואם אומר אני אהיה לכם ראש יקשה בעיני משה, אעסיקם בדברים עד שיבוא משה ואעשה להם דבר שאין בו ממשות וכשיבא משה יתבטל מאליו וכן עשה וכן אמר להם התפרקו נזמי הזהב אשר באזני נשיכם איני חפץ באחר, נתכוון שמא יעכבו הנשים על ידם ובתוך כך יבא משה:
{ד}
<b>ויצר אותו בחרט.</b> י"מ חרט גרייפ"א (Griffel) כמו (ישעיה ח') בחרט אנוש שצר בו צורות וצעצועים כדי לאחר אולי יבא משה וי"ל שקשר אותו בבגד עד שיביאו הכל כמו (מ"ב ה') ויצר אותם בשני חריטים דגחזי:
<b>אלה אלהיך ישראל.</b> דרך לדבר אלהות ואדנות בלשון רבים כמו אלהים קדושים א"נ שתפו אהרן עמו ובכך תעו שהיו סבורים שיכול להנהיגם לפי שידעו אהרן מלומד בנסים וסברו שיעשה לו שידבר ויסבור אות':
{ה}
<b>וירא אהרן.</b> שטעו אמר מתיירא אני שמא ישימו לב לאמר מה יושיענו זה וישימו להם ראש לפיכך בנה מזבח להטעותם עד שיבא משה:
<b>חג לה' מחר.</b> כלומר למחר נעמידנו על הממלכה ועשה חג לשמים על שנתן לנו מנהיג ואיחרם עד המחרת:
{ו}
<b>ויעלו עולות.</b> לשמים בשבילו כמו שמצינו בשאול כשנתחדשה לו המלוכה (ש"א י"א) ויזבחו שם זבחים שלמים לפני ה' וישמח שם שאול וגו' וכן בכאן לא נתכוונו אלא לשמים והשתחוו לו לכבוד ולא לאלוהות:
{ז}
<b>כי שחת עמך.</b> עמך הם בעל כרחם אשר הוצאת מארץ מצרים ואותך נתתיך להם למנהיג ודבר להם:
{ח}
<b>סרו מהר.</b> עלובה כלה שזינתה בתוך חופתה עדיין לא עברו מ' יום שהזהרתי בהם והם עשו מנהיג במקומך וגם עברו על אשר אמרתי להם ולא תעשו לכם פסל כל תמונה אפי' לשמים כמו שפי' בוישמע יתרו לא תשתחוה להם ולא תעבדם והם השתחוו ועבדו ואע"פ שלא כוונו לע"ז עברו על מצות ומרדו בך:
{י}
<b>הניחה לי.</b> פתח לו פתח להתפלל שלא כיון הק' אלא שיפחדו כשישמעו דבר זה ויוסרו וגם נראה לפי שעשו אדון אחר במקום משה אמר לו לכבודו הניחה לי כלומר אם אתה רוצה אני אנקום אותך מהם ועמד משה והתפלל:
{יא}
<b>למה ה' יחרה אפך.</b> בשבילי יחרה אפך על עם גדול שעשית להם נסים ונפלאות כמו שמונה והולך תפסיד כל מה שעשית עמהם הגה"ה:
{טו}
<b>מזה ומזה הם כתובים.</b> לפי הפשט נראה שכתב מכאן ומכאן ורבות' אמרו שהכתיבה ניראית מכאן ומכאן כמו נבוב ולכך מ' וס' בנס היו עומדים ונראה שלכך הוא מפ' כאן שהיו כך חלולות שמתוך כך היונוחות להשבר ונשברו כשהשליכן:
{יז}
<b>ברעה.</b> כמו בהריעו:
{כ}
<b>וישק את בני ישראל.</b> לפי הפשט שלא נתכוון משה להשקותם אלא לפזרו ולאבדו אלא משנתנו במים על כרחך שותין אותו שאי אפשר להם שלא ישתו מן המים ומתו כך על כרחם נראין כשותין אותו לכך הוא אומר וישק את בני ישראל אבל רבות' אמרו שנתכוון לבודקן כסוטות לתשובת מינין שמלעיגין על אותה שתייה אמר להם בכאן רמז אלהים שאוכלין ושותין אותו אין בו ממש והם אוכלים בשר תרפותם והם שותים דמו בכל שנה:
{כב}
<b>כי ברע הוא.</b> ואם לא עשיתי להם זאת:
{כד}
<b>הזה.</b> שנגמר לפעולה כמו (משלי כ"ה) ויצא לצורף כלי:
{כה}
<b>פרוע הוא.</b> כמו (במדבר ה') ופרע את ראש האשה שנתגלה שטותם וקלונם שהיו סבורים העולם שהם עם חכם ועתה נתגלה שהם שוטים שהיו סבורים שעגל זהב ינהיגם:
<b>לשמצה בקמיהם.</b> שאומות הועלם מלעיגים עלינו לאמר הלא אתם עשיתם את העגל ואני ראיתי משל על זה שאומות שעושות בכל מקום פסילים וצלמים מלעיגים עלינו והוא משל לאדם אחד שהיתה לו שה יפת תאר מאד והיו לו שפחות והיו אומרות השפחות אדונינו יגרש את אדונותינו ויקח אותנו לנשים אמרו להם למה אתמול כשבא אדונינו מן השוק ראה מעט ליכלוך על ידה מפחם אחר שנגעה בו ונמאס בעיניו ויגרשנה אמרו להם שוטות מה אתם אומרות אשתו שהיא יפת תאר יניח מפני רושם שהיה על ידה מפני הפחם ואתכם יקח שאתם מלוכלכות בטיט ובפחמים מן הקדירות ומן היורות שאתם רוחצות עד שאין נראה לכם לא חוטם ולא פה כך האומות מלעיגות עלינו על עגל אחד שעשו אבותינו והם עושים בכל יום תלי צלמים עד אין קץ:
{כו}
<b>ויאספו אליו כל בני לוי.</b> ודאי כל ישראל כמותם כל אותם שלא פשעו בעגל דה"ק מי לה' מי שעמד ביראת ה' שלא פשע בעגל ולא עשה מסכה יבא אלי אלא לא בא אלא שבט שלם שלא היה בהם מקצת פשעי' חוץ מבני לוי שבאו כולם שלא פשעו אחד מהם בעגל ולכך הוא אומר ויאספו אליו כל בני לוי שלא נעדר מהם איש וכן הוא אומר בוזאת הברכה האומר לאביו ולאמו לא ראיתיו ואת אחיו לא הכיר וגו' כלומר מי שיוכל לומר על אביו ואמו לא ראיתיו במעשה העגל ואת אחיו ואת בניו לא ידע במעשה העגל לא אחד מהם בעגל כי שמרו בכולם אמרתך ובריתך ינצורו כולם כי אין שבט בישראל שלא פשעו קרוביהם בעגל חוץ מבני לוי שהיו כולם לה' ולפי המפרשים שלא הכירום אלא הרגום צריך לדחוק אביו אבי אמו בניו בני ביתו אחיו מאמו לפי שכל הלוים היו לה' ואינו נראה בעיני:
{כח}
<b>ויעשו בני לוי.</b> לפי שהם עיקר תולה כל המעשה בהם:
{כט}
<b>לתת עליכם היום ברכה.</b> שמעתי שמכאן זכו בני לוי שברכם משה בוזאת הברכה אע"פ שלא ברכם יעקב ובני ראובן כבר פי' לפי ששלחם חלוצים בעבר הירדן והלכו במצותו ברכן וגם יעקב ברכן על אותו מעשה כמו שפי' בגד גדוד יגודנו וגם י"ל שברך בני לוי שהיו שבטו ואחיו אבל בני שמעון לא זכו שקללו במדינית וגינו משה שאמרו לו בת יתרו מי התירה לך:
{ל}
<b>אולי אכפרה.</b> מפני שהוא גדול יש ספק בדבר:
{לב}
<b>מחני נא מספרך.</b> על קלקולם אין אתה מוחל איך תמחול לי על ששברתי הלוחות שהרי בתחלה כתב ואכלם ואעשך לגוי גדול אבל עכשיו גם אני קלקלתי ששברתי הלוחות ואתה שופט צדק אם תמחול לי מחול להם ואם לא תמחול להם איך תמחול לי וכי יש משוא פנים בדבר:
{לג}
<b>מי אשר חטא לי.</b> הם גרמו והפשיעה שלהם ואתה בדין עשית שאינן ראויין לקבל לוחות:
{לד}
<b>וביום פקדי ופקדתי עליהם חטאתם.</b> כלומר אני מוחל להם עתה שלא יזוקו בדבר זה כל זמן שלא יוסיפו לחטא כשאפקד עליהם החטא שיעשו אפקוד גם זה עמו כאדם שאמר לחבירו אני מוחל לך כל זמן שלא תוסיף לעשות אבל אם תוסיף לא דיי שלא אמחול אלא שאפקוד עליך גם מה שעשית עתה:
{לה}
<b>ויגף ה' את העם.</b> שמתו על פי הדבר מהם ג' אלפים על שעשו את העגל אשר עשה אהרן כלומר אהרן חשב להציל אתכם מן ההריגה שלא רצה שיעשה ראש שלא תרבה קטטה ומלחמה ביניהם ועתה נהרגו על מה שעשה:
@22פרק לג
{ג}
<b>פן אכלך בדרך.</b> כל זמן שאיני בקרבכם אם תחטאו לפני לא יקשה כל כך בעיני אבל אם טעלה עעמכם ואתם קשה ערף ותחטאו לפני ואני אכלה אתכם:
<b>קשה ערף.</b> כל פורק עול נקרא קשה ערף לפי שאינו כופף ערפו לקבל עול אל צאורו:
{ד}
<b>את הדבר הרע הזה.</b> שלא ילך הק' עמהם:
{ה}
<b>אתם עם קשה עורף.</b> ולטובתכם אני מכוון שלא אכילך:
<b>הורד עדיך.</b> אע"פ שכבר לא שתו אמר להם שיסלקו מן העדי לגמרי וי"מ לא שתו אותו עליו במקום הנראה אלא תחת בגדיהם והוא אמר שיורידוהו לגמרי:
<b>שהורד עדיך מעליך.</b> ונהגו מנהג אבילות על מה שעשיתם ויתגלגל רחמי אליכם:
{ז}
<b>ומשה יקח את האהל.</b> לפי שמרדו בו ורצו להעמיד ראש אחר פירש מהם וגם שאמר הק' שלא ישרה שכינתו ביניהם לא היה רוצה לעמוד במקום שאין השכינה שורה והרוצה לדרוש משפט או שום דבר יצא לשם:
{ח}
<b>והיה כצאת משה.</b> כשהיה משה בא אל המחנה היה בא לומר להם דבר ובשובו שהיה יוצא אל האהל ועמד כל העם:
{יא}
<b>לא ימיש.</b> שלא היה בא אל המחנה:
{יב}
<b>ואתה לא הודעתני.</b> שבתחלה אמרת ושלחתי לפניך מלאך ולבסוף אמרת הורד עדיך מעליך ואדע מה אעשה לך ועדיין לא גליתה לי אם תשלח המלאך אם תלך אתה מפני שהורידו עדים כמו שצויתה להם:
<b>ואתה אמרת ידעתיך בשם.</b> שתודיעני בשם את אשר תשלח עמי ומשה היה ירא לומר להק' ולהתפלל לפניו שיבא הק' עמהם מפני שאמר פן אכלך בדרך וסבר אם אומר לפניו שילך עמנו אהיה חב לישראל לפיכך אמר
{יג}
<b>הודיעני נא את דרכיך.</b> אמר בלבו אשאל לפניו שיודיעני מדותיו ולפי המדות אדע אם טוב לנו שילך עמנו אם לא אבל עדיין לא היה יודע לבחור המוטב להם ולכך אמר <b>וראה כי עמך הגוי הזה</b> ובחר להם המוטב כי אני איני יודע לבחור:
{יד}
ואמר לו הק' <b>פני ילכו.</b> אני אלך כמו (ש"ב י"ז) ופניך הולכים בקרב כי זה מוטב להם שאלך עמהם <b>והניחותי לך</b> ממה שהיה לבך נוקפך איזה תבחר הרי בחרת לך המוטב ואע"פ שהיה משה ירא עדיין ממה שאמר פן אכלך בדרך מ"מ הודה כי ודאי כבוד גדול היה לישראל שילך הק"ב עמהם כמו שאמר <b>ונפלינו אני ועמך מכל העם</b> כי כל העם שאתה מצליח אתה שולח לפניהם מלאך להצליחםו אם תשלח לפנינו מלאך הרי אנו כאחד מהם ולפיכך אם אין פניך הולכים אל תעלינו מזה:
{טז}
<b>כי במה יודע איפה.</b> אבל אם תלך עמנו הרי אנו נפלינו מהם ששכינתך תלך עמנו ומ"מ עדיין לא נתיישבה דעתו על מה שאמר פן אכלך בדרך:
{יז}
ואמר לו הק' <b>גם את הדבר הזה אשר דברת אעשה.</b> שאודיעך מדותי כי אז תתיישב דעתך:
{יח{
כיון שראה משה שהיה שעת רצון הוסיף לשאול ואמר <b>הראני נא את כבודך.</b> כלומר רוצה אני לשמוע ולראות:
{יט}
<b>אני אעביר כל טובי.</b> שאודיעך מדת טובתי:
<b>וקראתי בשם ה'.</b> אתה אמרת שאמרתי לך שאודיעך בשם מי ילך עמך כמו שאמר למעלה ואתה אמרת ידעתיך בשם ואני אקרא לפניך ה' כי בשם אודיעך שאני אלך עמך:
<b>וחנותי את אשר אחון.</b> שאודיעך מידותיי כיצד אני חונן ומרחם אבל מה שאמרתי הראני נא את כבודך <b>לא תוכל לראות את פני</b> דאספקלריא המאירה, <b>כי לא יראני אדם וחי</b> ולא שום דבר חי אפי' המלאכים וי"מ לא יראני האדם וחי שאם יראני וחי לעולם ומשמעות של מנוח לא יראני וחי אח"כ אלא ימות מיד כדכתיב ויאמר מנוח מות נמות כי אלהים ראינו:
{כב}
<b>והיה בעבר כבודי.</b> שיראה לך שאתרחק מעליך שיהא נראה כאדם שרואה את חבירו להבדיל מרחוק ומאחריו וכן אמרו רבות' משה אמר לא יראני אדם וישעיה אמר ואראה את ה' ומשני כאן באספקלריא המאירה כאן בשאינה מאירה א"נ אחורי קורא מה שעבר ואע"פ שאין שם עורף דומיא דבני אדם שמניחין אחריהם מה שעוברים הכי נראה לי עיקר שלא ראה משה בשכינה כלל אלא ראה זהרורי אורו שהוא מזהיר במקום שעבר משם דומיא דשמש להבדיל כשהוא מעריב ונכנס במערב תחת הארץ ואין גוף השמש נראה אבל עדיין הזהרורים נראים שמעריבים והולכים לפי שהשמש מתרחק, <b>ופני לא יראו</b> כגון בבוקר שעדיין לא עלה גוף השמש והזהרורין כבר באים ומתגברים והולכים לפי שהשמש מתקרב כלומר זהרורים הנשארים כשעברתי משם תוכל לראות ולפי זה נטה התרגום הגה"ה:
<b>ושכותי כפי.</b> ענני כמו (איכה ג') נשא לבבינו אל כפים ויהיה הענן לפניך שלא תראה:
{כג}
<b>והסרותי את כפי וראית את אחורי.</b> הוי יודע שאין זה כי אם משל שאין למעלה עורף אפי' במלאכים כדכתיבג (יחזקאל א') וד' פנים לאחד לד' רוחות יש להם פנים לכך לא יסבו בלכתן איש אל עבר פניו ילכו כ"ש נמי שאין לנו רשות לדבר עליו אלא ה"ק וראית את אחורי כאדם שרואה את חבירו מאחוריו ואין יכול להתבונן בו:
<b>ופני לא יראו.</b> שלא תראה באספקלריא המאירה כאדם שרואה את חבירו בפניו ומתבונן בו יפה:
@22פרק לד
{ה}
<b>ויקרא בשם ה'.</b> בשם שילך עמו:
{ו}
<b>ה' ה'.</b> אני שהייתי בלא תחלה אני הוא שאהיה באין סוף ותכלית ובשם זה אני משלם גמול טוב לצדיקים ונפרע מן הרשעים ולכך אמרו ב' פעמים נפרע מן הרשעים דכתיב (נחום א') נקם ה' ובעל חמה, ומשלם שכר טוב לצדיקים דכתיב (תהלים קמ"ו) ה' אוהב צדיקים ודרך רשעים יעות וכתיב (לעיל ט"ו) ה' איש מלחמה אלא שהק' פורע מן הרשעים בשם זה וכתיב (תהלים קמ"ז) מעודד ענוים ה' משפיל רשעים עדי ארץ הא' מדת הדין והא' מדת הרחמים ואני אדון בעולם הזה ובעולם הבא. ואגדה אומרת אני ארחם קודם דין אני ארחם לאחר גמר דין ולכך י"מ שהם שתי מדות וארך אפים מדה אחת וי"מ ארך אפים שתי מדות וזו מדה אחת:
<b>אל.</b> דין שופט צדק כמו עד האלהים יבא דבר שניהם:
<b>רחום.</b> שמרחם על העניים ומצילם זו היא מדת רחמנות:
<b>חנון.</b> שייך לומר אפי' לעשירים ושאינם מצילם כמו (תהלים ל"ז) צדיק חונן ונותן שמי שנותן מתנה חונן כמו (בראש' מ"ג) אלהים יחנך בי וכמו (במדבר ו') יאר ה' פניו אליך ויחונך שאני נותן לכל חי די מחסורו:
<b>ארך אפים.</b> לרשעים שאיני ממהר ליפרע מהם אולי ישובו ויבקשו רחמים ונסלח להם וארך אפים לצדיקים שאני מאריך ומגדיל עליהם כדי לזכותם לחיי העולם הבא:
<b>ארך אפים.</b> לפי הפשט שאיני ממהר ליקח נקמתי מן החוטא שאיני ירא שינצל מידי כי כל זמן שארצה אקח נקמתי שאין מידי מציל אבל עני בן אדם כשהוא שולט על חבירו שעה לו רעה לוקח מיד נקמתו אם יוכל לפי שאינו יודע אם יהיה יכולת בידו למחר:
<b>ורב חסד.</b> שאני מרבה מדת חסד על מדת פורענות כמו שאמרו רבות' מרובה מדה טובה ממידת פורענות ואני מכריע כף החסד לזכות בני אדם:
<b>ואמת.</b> שאני מבטיח אני מקיים וכל דברי אמת אם אין אדם פושע בעצמו:
{ז}
<b>נוצר חסד לאלפים.</b> אם אדם עושה חסד אני מזכירו לבני בניו לטוב אפי' לכמה אלפים:
<b>נושא עון.</b> נושא שבדי"ר (supporter, ertragen) בלע"ז:
<b>עון.</b> זה אדם שחוטא ע"י יצר הרע שמכריחו לחטא:
<b>ופשע.</b> מרד שמורד להכעיס כמו (מ"ב ג') ומלך מואב פשע בי:
<b>וחטאה.</b> שוגג כמו (ויקרא ד') נפש כי תחטא בשגגה כל אלה אני נושא ואיני פורע מהם מיד שופרי"ש (soufrir, ertragen) בלע"ז אבל איני מנקה אותו לגמרי אם לא ע"י תשובה ומעשים טובים וכן דרשו רבות' מנקה הוא לשבים ואינו מנקה לשאינם שבים אלא <b>פוקד עון אבות</b> שאני נושא הרשעים עד דור רביעי וכיון שהוחזקו אני מכלה דור רביעי מן העולם ולא יהיה ושם חמישי ועון אבותיו גרמו לו להיות רביעי והק' פורע עונותיו ממנו אבל עון אבותיו אינו פורע ממנו דכת' איש בחטאו יומתו וכן פי' בוישמע יתרו ורבות' פי' נושא עון שנושא כף העוונות כדי שיכריעו הזכיות וי"ל <b>ונקה לא ינקה</b> שלא ינקה ויעביר מן העולם את החוטא עד דור ד' כמו (ירמיה ל') ויסרתיך למשפט ונקה לא אנקך מן העולם:
{ח}
<b>וימהר משה.</b> כיון ששמע אלו מדות תרומיות שהק' חנון רחום וארך אפים נתיישבה דעתו ממה שאר לו הק' אכלך והודה והשתחווה ולפיכך חזר ואמר
{ט}
<b>אם נא מצאתי חן בעיניך ילך נא ה' בקרבנו כי עם קשה עורף הוא.</b> כלומר מאותו טעם שאמרת שלא תלך עמנו לפי שעם קשה עורף הוא ואתה רחום וחנון <b>וסלחת לעונינו ולחטאתינו ונחלתנו</b> שנהיה לך לנחלה וי"מ וימהר משה לפי שאמר על שלשים ועל רבעים מהר שלא יאמר על חמשיים וששיים כי סברתם שהוא פוקד עון אבות על בנים עד דור ד' פורע עון האב בשביל שאוחזים מעשה אבות בידיהם אבל לפי מה שפי' שאינו פורע עון האבות מן הבן אלא שמונה עד הד' ופורע מן הד' עוונותיו שלו ומעבירו מן העולם אין לפרש כן שיאן שם חמישי ועוד הלואי שימתין עד העשירי:
{י}
<b>הנה אנכי כורת ברית.</b> שאלך עמך ומה שאמרת ובמה יודע כי נפלינו נגד כל עמך אעשה נפלאות:
<b>אשר אני עושה עמך.</b> בשבילך ונראה לפרש אשר אני עושה עמך שאקרין עור פני שלא נשמע ולא נברא ולא נראה מעולם כך וזהו <b>וראה</b> דכתיב וירא אהרן וכל בני ישראל כי קרן עור פני משה ונגד כל עמך אעשה נפלאות זהו שכתב ביהושע מחר יעשה ה' בקרבכם נפלאות ועל אותם נפלאות מבטיחם עתה:
{יא}
<b>שמר לך את אשר אני מצוך.</b> שלא תכרות ברית ליושבי הארץ ולא תתחתן בם ותועבותם תאבד כי לא תשתחוה לאל אחר כי הק' קנא הוא ומאחר שלא תשתחוה להם למה תשאירם:
{טו}
<b>פן תכרת ברית ליושב הארץ.</b> ואכלת מזבחו מתוך כך תבא להתחתן בהם ויעבדו בניך ע"ז ויחרה אפי:
{יג}
<b>אלהי מסכה לא תעשה לך.</b> לפי שעשו את העגל חזר והזהירם שלא יוסיפו לעשות שטות כה:
{יח}
<b>את חג המצות תשמור.</b> לא תוסיף לבדות חג מעצמך כמו שאמרתם חג לה' מחר אלא חג המצות אשר צויתי לך אותו תשמור:
{כא}
<b>בחריש ובקציר תשבות.</b> קרא יתרה הוא ודרשי ליה רבות' איכא דדריש מצות תוספת שביעית וא"ד קצירת העומר דוחה שבת:
{יט}
<b>כל פטר רחם לי.</b> כל זה תלוי ביציאת מצרים:
<b>תזכר.</b> אם תלד זכר אלדיי"א בלע"ז:
{כד}
<b>כי אוריש גוים מפניך.</b> ולכך לא יחמוד איש את ארצך כי יאמרו אותם שהיו מוחזקים הוריש אלהיהם מפניהם כ"ש שלא נוכל לקחת ארצם כיון שעוסקין במצותו:
<b>ולא יחמוד איש את ארצך.</b> אל תירא שמא ילכדו גוים את ארצך בהיותך שם ויתקצר גבולך שיקחו שנים או ג' כרכים בעודך שם אך בשכר מצוה זו אוריש גוים מפניך וארחיב את גבלך ולא יחמוד איש את ארצך שתהא תרנגולתך מנקרת באשפה ואין חולדה מזקתה פרתך רועה באפר ואין חיב מזקתה את הכל קרוי איש כמו שכתב בנח איש ואשתו גבי בהמות:
{כו}
<b>לא תבשל גדי בחלב אמו.</b> לפי הפשט לא תעזבנו עד שיגמור גדולו בחלב אמו, בשול משמע גמר כמו הבשילו אשכלותיה ענבים וכן בלשון תלמוד קצה לבשל פירותיה והוא דומיא דרישא דקרא ראשית ביכורי אדמתך משמע שמתבכרות שלא תאחר עד גמר הפירות [והאמת שאסור לבשל בשר בחלב ומצוה זו דומיא דלא תקח האם על הבנים ודומיא דאותו ואת בנו לא תשחטו ביום אחד שנראה מדת אכזריות ולא משום שהק' חס על הבהמה וכן כאן לא תבשל גדי הבשר בחלב שגדלה הימנו ועכשיו תתבשל בו כי גם זדה מדת שאכזריות ואין הק' רוצה שינהגו ישראל מדת אכזריות ולא מפני שהק' חס על הבהמה הגה"ה]:
{ל}
<b>והנה קרן עור פני משה.</b> שהבהיק אותו מזיו השכינה וכן (חבקוק ג') קרנים מידו לו ופירש לפי שכשהאור יוצא מפניו ועמוד הזריחה עולה לנגדו נראה כקרנים וכן אילת השחר שזריחת השחר נראה כאילת זה שקרניה מפוצלות ולכך אמר קרן לפי שלוחות הראשונות נתנו בקולי קולות ואלו בחשאי הראה הק' שגם אילו קדושות מפיו ומידו שהרי הבהיק זיו משה מזיו שכינה כשקבלם וגם י"ל לפי שרצו להעמיד ראש אחר במקום משה הראה להם הק' שהוא מלא מזיו שכינה ואין להעמיד אחר במקומו אלא על פי שכינה שאין לו תמורה:
{לד}
<b>ובבא משה לפני ה' לדבר אתו.</b> כשהשכינה בא לדבר אתו היה מסיר את המסוה ולא היה משים אותו עד שהיה עושה שליחותו של מקום ומדבר עם ישראל בלא מסוה ואז וראו בני ישראל את פני משה כשהיה אומר להם שליחות המקום ואח"כ משיב את המסוה:
<b>מלכי רם ונשא, אשר הודו שמים כסה, חמול על עמך וחוסה, פשעיהם סלח ושא, ומחול חטא הנעשה, ואויבי תן למשיסה, בסיימי כי תשא.</b>
@22פרק לה
{א}
<b>ויקהל משה את כל עדת בני ישראל.</b> כדי שמא יוכלו להתרעם לאמר הק' שצוה לעשות לו משכן ולא הודיענו שנביא תרומת המשכן ולא ידענו עד שהביאו אותם שידעו הכל ולא זכינו להתנדב כמו האחרים לכך הקהילם והודיע לכולם כאחד:
{ב}
<b>ששת ימים וגו'.</b> זאת שצוה הק' לעשות וביום השביעי יהיה לכם קודש ולא תעשה בו אפילו מלאכת הקודש כל העושה בו מלאכה יומת אע"פ שהיא מלאכת שמים:
{ג}
<b>לא תבערו אש בכל מושבותיכם.</b> לכן הזהיר על הבערה בהדיא יותר משאר מלאכות לפי שאינה נראית מלאכה כ"כ שמא יאמרו לא נעשה מלאכה בשבת אבל נזמין הכל ונבעיר בפחמין בחנות הצורפין לעשות בכסף בזהב ובנחושת מיד כשיצא שבת לכך נאמר לא תבערו אש שאפי' להזמין בשבת אסור ורבות' נחלקו איכא למ"ד ללאו יצאת ואיכא למ"ד לחלק יצאת:
{כב}
<b>ויבאו האנשים על הנשים.</b> כלומר לשלול על הנשים שהיו לוקחין תכשיטי הנשים כדמפ' ואזיל תח ונזם טבעת וכומז שהם תכשיטי נשים ואעפ"כ נשים היו שמחות וזהירות במלאכת שמים כדכתיב וכל הנשים אשר נשא לבן אותן בחכמיה טוו את העזים שסוף וטוו בעזים והוא חכמה יתירה:
{כז}
<b>והנשיאים הביאו את אבני השוהם.</b> כל אחד אבן אחת לחתום כל שבטו ושני אבני שוהם הביאו בין כולם שהיו כל השבטין חותמין בהם:
{כח}
<b>ולשמן המשחה.</b> שהוא מקדש הכל והיא משיחה וגדולה ובו היו משוחין הכהני גדולים והמלכים ואף הקטורת שהיה נקטר על המזבח הזהב ולפני ולפנים:
@22פרק לו
{ו}
<b>אל יעשו עוד מלאכה.</b> שהיו טוות ביתם ומביאות כדכתיב ויביאו מטוה את התכלת מכאן שהוצאה מרשות לרשות נקראת מלאכה:
{ח}
<b>המשכן עשר יריעות.</b> כשצוה הק' צוה הכלים תחלה לפי שעיקר המלאכה היתה בשביל הארון יכניסוהו מיד ורובתיו אמרו שבצלאל אומר כן מדעת ועל זה נקרא בצלאל שאמר לו משה שמא בצל האל היית:
@22פרק לז
{כט}
<b>קטורת הסמים.</b> טהור שלא נתערב בו שום דבר דמעט טנופת מקלקל שמן וסמים כדכתיב (קהלת י') זבובי מות יבאיש יביע זמן רוקח,
<b>רוקח.</b> לשון בושם:
@22פרק לח
{ח}
<b>במראות הצובאות.</b> שהיה נתון בין אהל מועד ובין המזבח משוך מעט כלפי צפון כדי שתראנה אותו הנשים הצובאות ויהא נזר להנה שמשם משקין הסוטות כדכתיב מים קדושים בכלי חרס ומתרגמינן מי כיור במאן דכסף ונוסרו במראות במקום ראייתן:
<b>אורך אל עלי יהל, בנה משכן והאהל, למקדשך אותי נהל, ערלת לב היה מוהל, ואור פני מלכי ינהל, וצל לעשוקי לא יהי נהל, אך יבוש ויבהל, בסיימי סדר ויקהל:</b>
{כא}
<b>אלה פקודי המשכן משכן העדת.</b> שלא תטעה במשכן אחר:
<b>משכן העדות.</b> אותו משכן שלוחות העדות נתונות בו:
<b>ביד איתמר.</b> שהיה ממונה על בני מררי ובני גרשון כמו שכתב בנשיא והם נושאים כל המשכן הקרשים והיריעות כי בני קהת לא היו נושאים רק הכלים ועליהם היה ממונה אלעזר ולפי שרוב המלאכה בין בני גרשון ובני מררי שאיתמר ממונה עליהם אמר ביד איתמר:
{כה}
<b>וכסף פקודי העדה.</b> אינו אומר כסף התרומה כמו שאמר זהב התרומה ולא כסף התנופה כמו שאמר נחושת התנופה אלא כסף פקודי העדה וזה פשוטו כסף הרבה התנדבו אלא לא הוצרך למלאכה אלא מאת כיכר כסף למאת אדנים ואלף ושבע מאות וע"ה לווים וצפוי ראשיהם וחשוקיהם והשאר נתנו באוצר וכן מן הזהב נתנו יותר ממה שהוא מונה וכן הנחושת אלא אינו מונה אלא אותו שהוצרך למלאכה והשאר נתנו באוצר לבדק הבית ולצורכי צבור ולקרבנות קיץ המזבח דאי אפשר לצמצם דנדבו בצמצום מה שצריך וגם א"א שלא נדבו בני י"ח בני ס"א בני ע' בני פ' שלא היו במניין דהא כתיב כל מרים תרומת כסף ונחושת דמשמע כל הרוצה להרים היה מרים ואפילו בני עשירים מי איכא למימר דלא הביאו אלא בקע לגלגולת הביאו הרבה מזה כדכתיב המלאכה היתה דיים לכל המלאכה והותר שהתנדבו יותר והם לא נמנו אלא לאחר שהוקם המשכן חודש אחד כמו שמפו' במדבר סיני וכאן מגיד לך שהכסף מניין העדה עלה למאת ככר ואלף וחמש מאות וע"ה כשמנה אותם ואתרמי שבמניין זה שבצמצום הוצרך למשכן כמו שמפרש והולך וה"ק קרא וכסף פקודי כשמנה אותם משה על פי השכינה חודש אחד שהוקם כדכתב הכא בא' לחודש הראשון בשנה השנית הוקם המשכן ובמדבר סיני כתיב דבא' לחודש השני בשנה השנית צוה הק' למנותם וקאמר הכא דכסף פקודי העדה כשמנאם עלה למאת ככר ואלף וה' מאות וע"ה שקל וכן הוצרך למעשה המשכן כדמפרש והולך ומגיד לך דהכי איתרמי אלא הא אינו נראה שנמנו ב' פעמים כיון שנמנו פעם אחת ועדיין עומדין באותו מניין למה יחזור וימנם ועוד שצריך לומר שמנין שמותם מתשרי ומנין הפסוק מניסן ועוד שצריך לומר שלא מת אחד מישראל מר"ה ועד אייר המקום יעמידם לחיים:
{כו}
<b>לשש מאות אלף וג' אלפים וה' מאות וחמשים.</b> חצי שקל לכל אחד והג' מאות אלף הם מאת ככר נמצא ג' אלפים שקלים בככר, מאה אדנים למאת הככר במאת אדנים של כסף היו שם למ"ח קרשים שהיו במשכן צ"ו אדנים ב' אדנים לכל קרש וד' אדנים לעמוד הפרוכת שהם ד' הרי מאה ושאר כל האדנים היו של נחושת ס"ה אדני נחושת היו בין החצר ומסך פתח המשכן ועשו אותם מן ס"ה ככר של נחושת ומן הה' ככרים ואלפים וד' מאות שקל מזבח הנחושת ווי העמודים של חצר וצפוי בדי המזבח ושאר דברים שהיו של נחושת:
@22פרק לט
{לז}
<b>המנורה הטהורה.</b> שהיה מזהב טהור ואע"פ שכל זהב הכלים היה כמו כן טהור מ"מ לא היה שם כלי כולו של זהב שלא היה בו עץ חוץ מן המנורה דכתיב ועשית מנורת זהב טהור ולכך קרא אותה טהורה:
{מג}
<b>ויברך אותם משה.</b> אמר יהי רצון שתשרה שכינה במעשה ידיכם:
@22פרק מ
{י}
<b>ומשחת.</b> הוא דרך גדולה ומלכות לחנכם אף בעבודה כדכתיב ויתן השלחן ויערוך עליו ערך לחם וישם המנורה ויעל נרותיה וישם מזבח הזהב ויקטר עליו קטורת ואת מזבח העולה שם ויעל עליו העולה:
{לה}
<b>וכבוד ה' מלא את המשכן.</b> כמו והמשכן מלא כבוד ה' וכן פסוקים הרבה שהתבות מהופכות כמו (בראשית י"ט) כי על כן באו בצל קורתי כמו על כן כי באו וכן הרבה ולכבוד שמים נהפכו שאם אמר והמשכן מלא כבוד משמע שהכבוד כנוס בתוך המשכן והמשכן מחזיקו השתא דכתיב וכבוד השם מלא את המשכן משמע שהכבוד גדול והמשכן כנוס בתוכו ולכך הוא אומר ויקרא ה' אל משה מאוהל מועד שכל מקום שהענן שם אינו יכול ליכנס בלא קריאה כי אז נתן לו רשות ליכנס וכן הוא אומר במתן תורה והר סיני עשן כולו וכתיב בתריה ויקרא ה' אל משה אל ראש ההר ויעל משה ורבותינו פירשו כי לכל דבור ודבור שם קריאה כי כן דרך ארץ שיקרא אדם אות שהוא רוצה לדבר עמו כדי שידע שאיליו הוא מדבר:
<b>מבטחי על שדי, אמי לך אודה, ומצר בי רודה, ואותי מלכי פודה, ובנה שער הנודי, יגלה לי סודי, תורתך ואמץ ידי, עבדך והמם שודדי, עמך בקול ולפידי, בוש בסיימי אלה פקודי, ונפשי לך תכל, בסיימי ותכל, ולך אתן רוממות, בסיימי ספר ואלה שמות.</b>