 
 
קידוש היום
קידוש היום - קידוש הלילה שמקדשין את היום על הכוס בלילה קודם לכבוד יום שלא ישתה אותו באמצע סעודה אלא יקדש בו בלילה קודם אכילה:
 ולעביד ביה תרתי
 ולעביד ביה תרתי - קידוש היום והוי נמי כבוד היום קצת אע''פ שאינה בתוך הסעודה:
 חביבה מצוה בשעתה
 חביבה מצוה בשעתה - כדאמר באלו דברים (לעיל דף סח:) שהרי הקטר חלבים ואברים כשרים כל הלילה ואין ממתינין להם בשבת עד שתחשך שנא' (במדבר ח) עולת שבת בשבתו הלכך יקדש בו בלילה ולא ימתין בו עד מחר:
 ומי אמרינן
 ומי אמרינן - גבי ברכה חביבה מצוה בשעתה:
 ומשלשלן כולן לאחריו
 ומשלשלן כולן לאחריו - לאחר ברכת המזון יין נר בשמים והבדלה כב''ש אליבא דר' יהודה והכי מפרשי' לקמיה ולא אמר חביבה מצוה בשעתה דלא מבדיל מקמי מזון דהויא שעת הבדלה:
 לא חכימא אנא
 לא חכימא אנא - לא אמינא לה מדעתאי להא דחביבה מצוה בשעתה:
 ולא חוזאה אנא
 ולא חוזאה אנא - מגיד: ולא אמינא לה משמיה דגברא יחידאה:
 אלא גמרנא אנא
 אלא גמרנא אנא - כך שמעתי בישיבה:
 וסדרנא אנא
 וסדרנא אנא - מסדר שמועותי לפני רבותי כך מפרש רבינו שלמה ובתלמידי רבינו יצחק כתב ה''ג לא חכימא ולא גמרנא אנא אלא מסדרנא אנא ונ''ל פי' הדבר כן לא חכימא אנא לומר מה שאמרתי מעצמי מקדש והולך כל היום כולו וגם לתרץ חביבה מצוה בשעתה ולא גמרנא אנא לא למדתי דבר זה מרבותי בסדר קידוש אלא סדרנא אנא כל סדרי ברכות קידוש והבדלה נתתי לב בהן לברר את כולן לא נתישבתי עד שעמדתי על עיקרן ועל סדרן להורות לעולם כן:
 עיולי יומא
 עיולי יומא - מחבבינן ליה ועבדין קידושא מאורתא כי היכי דלינקטי עילוון הייא דחביבה מצוה בשעתה וזריזין מקדימין למצוה:
 אפוקי יומא
 אפוקי יומא - כגון הבדלה מאחרינן ליה היכא דאשכחן שום עלילה לאחוריה כגון היכא דאין לו אלא כוס אחד דמאחרינן ליה עד לאתר המזון:
 שמע מינה המבדיל בתפלה כו'
 שמע מינה המבדיל בתפלה כו' - דקתני הנכנס לביתו במוצאי שבת מבדיל ואע''ג דסתם בני אדם מבדילין בתפלה:
 ש''מ ברבה טעונה כוס
 ש''מ ברבה טעונה כוס - ברכת המזון:
 וש''מ כוס של ברבה צריך שיעור
 וש''מ כוס של ברבה צריך שיעור - רביעית לוג דאי לא תימא הכי דצריך שיעור לחלקיה לתרי:
 וש''מ המברך צריך שיטעום
 וש''מ המברך צריך שיטעום - או הוא או אחד מן השומעים ובשתיית אחד מהן יצאו כולן כדאמר בעירובין בפרק בכל מערבין (דף מ:) דאמר התם ליברך עליה ולינחיה ומשני המברך צריך שיטעום וליתביה לינוקא לית הלכתא כרב אחא בר יעקב דאתי למיסרך וביום הכפורים קאי וש''מ דהמברך צריך שיטעום לכתחלה ואם לא טעם כי אם אחד מהן יצאו כולן ידי חובתן אבל אין מברכין על הכוס אם לא ישתה א' ממנו ואפילו בשתיית תינוק שפיר דמי ומברייתא זו שמעינן דצריך שיטעום דאי לא טעים ליה ליברך עליה תרי זימני הבדלה בשעתה בלא שתיה וברכת המזון בשעתה וישתה:
 וש''מ טעמו פגמו
 וש''מ טעמו פגמו - לברכת המזון מדלא מבדיל ברישא קודם אכילה ושותה ומשייר המותר לברכת המזון:
 וש''מ טעם מבדיל
 וש''מ טעם מבדיל - אף על פי שאכל מבדיל ולא ימתין עד למחר קודם אכילה דאיכא למאן דאמר לקמן (דף קו:) טעם אינו מבדיל הכא לא גרסי' טעם אינו מקדש:

