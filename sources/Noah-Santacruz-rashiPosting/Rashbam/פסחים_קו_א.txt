 
 
ושמע מינה אומרים ב' קדושות על כוס אחד
ושמע מינה אומרים ב' קדושות על כוס אחד - היכא דלית ליה אלא כוס אחד כי הכא אע''ג דאמר לעיל (דף קב:) אין אומרים ב' קדושות על כוס אחד היכא דלית ליה שאני כדמתרצינן לעיל:
 ושמעת מינה ב''ש היא ואליבא דרבי יהודה
 ושמעת מינה ב''ש היא ואליבא דרבי יהודה - דאמר לעיל מאור ואח''כ בשמים דאילו לב''ה ברישא בשמים ואח''כ מאור והא ליכא למימר ר''מ ואליבא דב''ה כדאמר לעיל וב''ה אומרים נר ובשמים מזון והבדלה ועני רבא זו דברי ר''מ הוא דה''נ פרכינן בברכות פרק אלו דברים (דף נב.) ומשני לא ס''ד מדקתני ומשלשלן לאחר המזון מאן שמעת ליה דאית ליה האי סברא דמזון ברישא רבי יהודה כדאמר לעיל רבי יהודה אומר לא נחלקו ב''ש וב''ה על המזון שבתחלה ועל הבדלה שבסוף כו' אלמא רבי יהודה היא ואליבא דב''ש דאילו לר''מ מי תנא לה משלשלן לאחר המזון דלדידיה מאור ברישא בין לב''ש בין לב''ה ולא מזון כדאמר לעיל זו דברי ר''מ:
 משום דכוס של ברבה צריך שיעור
 משום דכוס של ברבה צריך שיעור - אבל אי הוה טפי מכשיעור וטעמו לא פגמו:
 קפיד אכסא פגימא
 קפיד אכסא פגימא - לקידוש ולהבדלה ולבהמ''ז ולכל ברכות שתקנו לסדרן על היין שלא יברך על כוס פגום אבל אם רוצה לשתות יין צריך לברך בורא פרי הגפן שאסור ליהנות מן העולם הזה בלא ברכה ומיהו אם אין לו אלא יין פגום מקדש עליו דקפיד לכתחלה משמע:
 אפילו אחביתא
 אפילו אחביתא - חביות קטנות אבל אם חבית של עץ גדולה אין להקפיד: ה''ג ת''ר זכור את יום השבת לקדשו זוכרהו על היין אין לי אלא ביום בלילה מנין ת''ל זכור את יום השבת בלילה מנין אדרבא עיקר קידושא בליליא הוא דכי קדיש יומא בעיא לקדושי ותו בלילה מנין תלמוד לומר זכור את יום השבת תנא מהדר אלילה ונסיב לה קרא ליממא הכי קאמר זכור את יום השבת לקדשו זוכרהו על היין בכניסתו אין לי אלא בלילה כו':
 לקדשו
 לקדשו - משמע בשעה שמתקדש היום:
 אין לי אלא ביום
 אין לי אלא ביום - ולקמן פריך אדרבה עיקר קידושא בליליא הוא קדושתו:
 הכי קאמר כו'
 הכי קאמר כו' - אע''ג דאין לפרש לשון השנוי בברייתא בענין זה אלא ע''י שאנו מסרסין אותה למפרע אפ''ה לא שייך למימר חסורי מיחסרא שהרי אין חסר ממנה כלום אלא ששנויה למפרע דבמקום שהיה לו לומר אין לי אלא בלילה ביום מנין טעה התנא בשמועתו ושנה אין לי אלא ביום בלילה מנין הלכך לא שייך למימר חסורי מיחסרא:
 ביום מאי מברך
 ביום מאי מברך - דאי אמרת קידוש מרישא והתניא שבת ויום טוב אין בהן קדושה על הכוס:
 אמר רב יהודה בפה''ג
 אמר רב יהודה בפה''ג - אתאי כסא דחמרא וברוכי ומשתי משום כבוד שבת לחלק בין מדת שבת למדת חול שהוא ענין שיר שאין אומרים שירה אלא על היין והכי מפרש בשאילתות דרב אחאי בפרשת וישמע יתרו:
 קידושא רבה
 קידושא רבה - בורא פרי הגפן וקרי ליה קידושא רבא דאכולהו קידושי קאמרי ליה:
 ואגיד ביה
 ואגיד ביה - האריך בו לדעת אם יסרהב אחד מהם לשתות ובכך יבין דבורא פרי הגפן רגילין לומר ותו לא שאם לא כן היה אומר לו [לקדש] קידוש גדול של לילה כמנהגן:
 עד רביעי בשבת
 עד רביעי בשבת - ולא עד בכלל אבל מרביעי ואילך גבי שבת הבאה מתחשב:
 לענין גיטין
 לענין גיטין - אם אמר לה הרי זה גיטך על מנת שתתני לי ר' זוז אחר השבת או על מנת שתתנם לי קודם השבת:
 אבל לא על האור
 אבל לא על האור - אם לא בריך על הנר בורא מאורי האש במוצ''ש שוב אינו מברך כך נ''ל טעם הדבר כדתניא במקום שנהגו (דף נד.) אין מברכין בו אלא בליל מוצ''ש הואיל ותחלת ברייתו הוא:

