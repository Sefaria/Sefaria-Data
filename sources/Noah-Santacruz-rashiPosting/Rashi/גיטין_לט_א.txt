הא מני ר"מ היא דאמר אין אדם מוציא דבריו

הא מני ר"מ היא דאמר אין אדם מוציא דבריו - להקדש לבטלה דתניא (ערכין דף ה.) המעריך פחות מבן חדש ר"מ אומר נותן דמיו דאדם יודע שאין ערך לפחות מבן חדש וגמר ואמר לשם דמים הכא נמי יודע שאין עבד ראוי לא להקרבה ולא לבנין וכיון דבלשון הקדש אקדשיה גמר בדעתו להקדיש דמיו ולומר דמיו עלי:
אי אמרת בשלמא ר"מ היא
אי אמרת בשלמא ר"מ היא - וטעמא לאו משום מקדיש סתם שיקדיש לימכר אלא משום דאין מוציא דבריו לבטלה הוא וכמו שאמר דמיו עלי ויש להן עליו מעות היינו דחייב לתת דמים דאדם יודע שאין גופו קדוש ואמר לשם דמים:
אלא אי אמרת רבנן
אלא אי אמרת רבנן - וטעמא משום דמקדיש סתם דבר שאין ראוי לגופו הקדישו לדמיו לימכר:
בשלמא
בשלמא - בעבד איכא למימר סתמיה לדמים קאי וה"ק הרי הוא קדוש לימכר אבל בעצמו מי איכא למימר שיהא קדוש לימכר וכי יש דמים לבן חורין ומה מכירה יש בו אלא ר"מ היא ולאו דמשמע מלתא לדמי אלא מתוך שאינו מוציא דבריו לבטלה גמר בלבו ואמר דמי עצמי עלי והיינו דאמר הריני הקדש שמין אותו כעבד ולא שימכר וגבי עבד נמי אין רשות הגזברין עליו אלא מעות יש להן על הבעלים:
לימא כתנאי
לימא כתנאי - מקדיש עבדו קדוש או לא קדוש:
מועלין בשערו
מועלין בשערו - דוקא נקט ולקמיה מפרש לה:
אלא דכולי עלמא קדוש
אלא דכולי עלמא קדוש - לימכר לדמיו:
אין מעילה בקרקעות
אין מעילה בקרקעות - דגמרינן מעילה חטא חטא מתרומה מה תרומה בתלוש אף מעילה בתלוש במס' מעילה (דף יח:) ובת"כ:
כגזוז דמי
כגזוז דמי - ואינו כמחובר לקרקע:
יש דברים שהם כקרקע
יש דברים שהם כקרקע - מחוברין לקרקע:
ואינן כקרקע
ואינן כקרקע - דקי"ל אין נשבעין על הקרקעות ועל גפנים הללו נשבעין בהודאת מקצת הטענה:
מסרתי לך
מסרתי לך - לשמור בקרקעי:
אפילו תימא
אפילו תימא - הא דקתני הכא אין מועלין בשערו כר"מ היא:
אשבוחי משבח
אשבוחי משבח - הלכך לאו כגזוז דמי דעדיין צריך לחיבורו:
להא שמעתא דרב
להא שמעתא דרב - המפקיר עבדו יצא לחירות:
אמר רב הכי
אמר רב הכי - בתמיהה ופריך הש"ס ואיהו רבי יוחנן מי לא אמר הכי ומאי מתמה אדרב:
לא סיימוה קמיה
לא סיימוה קמיה - למילתיה דרב כולה אלא כרב יוסף אמרו קמיה דלא סיים בה משמיה דרב וצריך גט שחרור ולא פירשו לפניו הא דאמרי' לעיל דרב חייא בר אבין סיים בה משמיה דרב וצריך גט שחרור:
גר שמת
גר שמת - ואין לו יורשין וכל נכסיו הפקר:
קנו עצמן
קנו עצמן - הן קודמין לכל אדם להחזיק בעצמן מן ההפקר:
אבא שאול אומר
אבא שאול אומר - קטנים אין להן יד לזכות בעצמן:
מי כותב גט שחרור לאלו
מי כותב גט שחרור לאלו - מעתה להתירן בישראלית הרי מתו בעלים:
עבדו דגר כאשתו
עבדו דגר כאשתו - כלומר אין הפקר זה דומה להפקר מחיים דעבד גמר לה לה מאשה וכתב לה ספר (דברים כד) או חופשה לא נתן לה (ויקרא יט) הלכך מחיים אין לו תקנה בלא גט כאשה אבל הפקר שלאחר מיתה כי היכי דאשתו משולחת בלא גט עבדו נמי לא בעי גט:
א"ה
א"ה - ישראל שמת נמי לא יזכו בניו בעבדיו דהא כאשתו הם:
המפקיר עבדו
המפקיר עבדו - דתו ליכא נחלה לבניו:
ומת
ומת - לא ליבעי גט שחרור להפקיע איסורו דהא מית ליה ובניו לא זכו בהן מעולם:
אין לו תקנה
אין לו תקנה - כדמפרש לקמן דכיון דהפקירו פקע ממוניה מיניה ואיסורא הוא דפש לבעלים עליהן וכי מיית אין זו ירושה להוריש לבניו הלכך אין לו מי שיתירנו בגט:
