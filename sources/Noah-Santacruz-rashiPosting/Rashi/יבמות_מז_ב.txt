לא רוב הטובה

לא רוב הטובה - לפי שיצר הרע מחזר אחריהן כדאמרי' במס' סוכה (דף נב:) ושמא תזוח דעתן עלייהו ויחטאו:
ואין מרבין עליו
ואין מרבין עליו - דברים לאיים עליו שיפרוש:
ציצין
ציצין - חתיכות בשר שלא נפרעת המילה כהלכתה:
ומודיעין אותו מקצת מצות
ומודיעין אותו מקצת מצות - דהשתא ע"י טבילה הוא נכנס לכלל גירות הלכך בשעת טבילת מצוה צריך לקבל עליו עול מצות:
אחד גר ואחד עבד משוחרר
אחד גר ואחד עבד משוחרר - לקמן מפרש למאי הלכתא אקשינהו:
ובמקום שנדה טובלת
ובמקום שנדה טובלת - בארבעים סאה:
שם גר ועבד משוחרר טובלין
שם גר ועבד משוחרר טובלין - ואע"פ שאין טבילתו משום טומאה וטהרה כשאר טבילות:
חוצץ בגר ועבד משוחרר ובנדה
חוצץ בגר ועבד משוחרר ובנדה - לבעלה ואע"פ שאין טבילתן לענין מגע טהרות כשאר טבילות:
דאי פריש
דאי פריש - שלא יתגייר:
נפרוש
נפרוש - ולא איכפת לן: דאמר מר קשים גרים לישראל כספחת דכתיב ונלוה הגר עליהם ונספחו על בית יעקב. לשון ספחת שאוחזין מעשיהם הראשונים ולומדים ישראל מהם או סומכין עליהם באיסור והיתר:
ומודיעין אותו עון לקט שכחה ופאה
ומודיעין אותו עון לקט שכחה ופאה - שלא יאמרו עניים הללו הלוקטין פאת שדה גזלנים הם ועומד עליהם והורגם בדיניהם שבני נח הוזהרו על הגזל בסנהדרין (דף נו.) ואזהרתן זו היא מיתתן דלא בעו התראה לפיכך בן נח נהרג על פחות משוה פרוטה דעובד כוכבים קפיד על דבר מועט ולגבי ישראל הויא מחילה:
ולא ניתן להשבון
ולא ניתן להשבון - אינו בחזרה אלא נהרג דגבי ישראל כתיב והשיב את הגזלה אשר גזל (ויקרא ה) אבל בני נח אמרינן בסנהדרין (דף נח:) אזהרתן זו היא מיתתן וכיון שעבר על אחת מז' מצות נהרג:
לישנא אחרינא מודיעים אותו עון לקט שכחה ופאה
לישנא אחרינא מודיעים אותו עון לקט שכחה ופאה - הואיל והן מקפידים על הממון כ"כ כדאמר דנהרג על פחות משוה פרוטה מודיעין אותו עון לקט כו' שמא יחזור בו מלהתגייר ולשון זה עיקר דאי משום טעמא קמא מאי לשון עון לקט שכחה ופאה יודיעוהו שילקטו עניים בשדהו:
אסיר לן יחוד
אסיר לן יחוד - להתייחד עם אשת איש:
ב' קברים
ב' קברים - אחד לנסקלים ולנשרפים שהרשיעו בעבירות חמורות ואחד לנהרגים ולנחנקים שאין מיתתן חמורה ואינם רשעים כל כך:
עטרה
עטרה - שורה גבוהה שסביב הגיד וממנה הולך ומשפע למעלה ולמטה:
רוב גובהה
רוב גובהה - של אותה שורה ולא תימא רוב היקיפה:
ואין אוכל בתרומה
ואין אוכל בתרומה - אם כהן הוא דכהן ערל אסור בתרומה כדאמר לקמן בפרק הערל:
מרזו מכה
מרזו מכה - מכבידין את חולי המכה כמו מטרא רזיא לאילני במסכת תענית (דף ג:):
דאי הדר ביה
דאי הדר ביה - לקדמותו ואח"כ קדש בת ישראל מקודשת וצריכה גט דישראל מומר קידושיו קידושין דישראל הוא:
קס"ד
קס"ד - דהאי דאקיש שיחרור של עבד לגירות העובד כוכבים לקבל קאמר שבשעת טבילת שחרור העבד צריך להודיעו מקצת מצות:
אבל עבד אין צריך לקבל
אבל עבד אין צריך לקבל - בשעת שחרור דמשעה שטובל לשם עבדות שייך במצות דכתיב (דברים ה) למען ינוח עבדך ואמתך ועוד דגמרי' (חגיגה דף ד.) לה לה מאשה:
שלא קבלה עליה
שלא קבלה עליה - להתגייר:
כופה ומטבילה לשם שפחות
כופה ומטבילה לשם שפחות - דכל טבילות עבדים על כרחן היא:
ומשחררה
ומשחררה - ומטבילה לשם שחרור בע"כ:
