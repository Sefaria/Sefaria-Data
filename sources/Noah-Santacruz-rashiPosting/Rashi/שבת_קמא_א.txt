מתני' הקש שעל המטה
מתני' הקש שעל המטה - וסתמא להסקה ומוקצה הוא ובא לשכב עליו ומנענעו כדי שיהא צף ורך לשכב:
לא ינענענו בידו
לא ינענענו בידו - דמוקצה הוא:
אבל מנענעו בגופו
אבל מנענעו בגופו - בכתפיו וטלטול מן הצד הוא דלא שמיה טלטול:
או שהיה עליו כר או סדין
או שהיה עליו כר או סדין - דגלי דעתיה דאקצייה לשכיבה מעתה תורת כלי עליו:
מכבש
מכבש - פריש"א (מכבש (לגיהוץ בגדים)) שני לווחים ארוכים וכבדים וסודרין בגדים על התחתון ומורידין העליון עליו וכובשים את הבגדים על ידי יתדות שיש עמודים קבועין מנוקבין בארבע הפיאות של התחתונות והעליונה מנוקבת בארבע זויותיה ועולה ויורדת בעמודים וכפי מה שהוא רוצה לכבוש מורידה ותוחב יתד בנקב העמוד ואינה יכולה לעלות:
מתירין
מתירין - את המכבש שנוטל את היתד והוא ניתר דהיינו צורך שבת שנוטל את הכלים:
אבל לא כובשין
אבל לא כובשין - דהיינו צורך חול:
ושל כובסין לא יגע בו
ושל כובסין לא יגע בו - מפני שהוא עשוי לתקן הבגדים ותוחבו בחזקה ומיהדק והתרה שלו דומה לסתירה:
גמ' האי פוגלא
גמ' האי פוגלא - צנון שטומנין בקרקע להתקיים כשבא לחלצו מלמעלה למטה שרי אם היה ראשה מלמעלה ועוקצה מלמטה וחולצה מראשה העבה תחילה ועוקצה נמשך אחריה מותר לפי שהגומא רחבה מלמעלה ואין מזיזין הקרקע כשהוא שומטה אבל אם חולצה מלמטה למעלה שתחתונה נתון למעלה וראש עליונה שהוא עב נתון למטה והוא שומטה מסופה לראשה אסור לפי שהגומא קצרה מלמעלה וכשהוא חולצה מזיז העפר ומטלטלו ואע"ג דטלטול מן הצד הוא שמיה טלטול ואסור:
תנינא דלא כר"נ
תנינא דלא כר"נ - דאילו ממתניתין שמעינן דלא שמיה טלטול דקתני מנענעו בגופו:
מידק
מידק - דייק:
חדא חדא
חדא חדא - לאו טוחן הוא אלא כלאחר יד:
דקמשני
דקמשני - שלא ברחים ושלא במדוכה:
לאתויי ד' אמות
לאתויי ד' אמות - מים שעליו:
קא דחי כחו
קא דחי כחו - את המים ד' אמות:
אחד זה ואחד זה אסור
אחד זה ואחד זה אסור - זה משום בונה וזה משום אשוויי גומות:
אחד זה ואחד זה מותר
אחד זה ואחד זה מותר - אין דרך מתכוין בכך וקי"ל כר"ש:
בקורה
בקורה - בעץ המוטל על הקרקע:
אפומא דלחייא
אפומא דלחייא - של מבוי דליכא הכירא:
אודרא
אודרא - מוכין שסותמין בהן פי הפך:
שישא
שישא - פך:
מכסכסו
מכסכסו - משפשפו:
מבפנים
מבפנים - דלא מוכחא מילתא לאיתחזויי כמלבן ומלבן ממש לא הוי דאין נותן שם מים: כסכוס דמי למכבס:
אבל לא ישן
אבל לא ישן - שקולפו והוי ממחק:
