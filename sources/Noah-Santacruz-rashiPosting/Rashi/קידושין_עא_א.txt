מטהר השבטים

מטהר השבטים - מיחסם:
כסף מטהר ממזרים
כסף מטהר ממזרים - המטומעים בישראל מחמת ממונם והוא גורם להם שיטהרו שלעתיד לבא אין הקב"ה מבדילם מאחר שנדבקו בהם משפחות ישראל הרבה:
שנאמר וישב מצרף ומטהר כסף
שנאמר וישב מצרף ומטהר כסף - אותם שנטמעו מחמת עשרם וסיפיה דקרא והיו לה' מגישי מנחה בצדקה צדקתו של הקב"ה היא שאינו מבדילם אלא הואיל שנטמעו נטמעו ורבי יהושע בן לוי סבירא ליה האי מטהר לאו מבדיל פסוליהן קאמר אלא מטהרם ומכשירם כולם:
עיסה
עיסה - כעיסה שהיא מעורבת ובשם ר' משה מרומא"ט (רומ"א: רומא (בירת איטליה)) שמעתי עיסה כפסולת ענבים שנסחט משקה שלהם:
בקשו לעשות בבל עיסה
בקשו לעשות בבל עיסה - להחזיק משפחות ארץ ישראל מיוחסות ולבדוק אחר משפחות בבל כל הבאים לישא משם אשה:
קוצים אתם משימים בין עיני
קוצים אתם משימים בין עיני - משום דרבי ממשפחת בבל היה מבני בניו של הלל שעלה וקיבל נשיאותו של בני בתירא:
יטפל לכם רבי חנינא
יטפל לכם רבי חנינא - להשיבכם דבר:
טלוני בעריסה ורוצו
טלוני בעריסה ורוצו - שלא יפשפשו אחר דבריו ויהא צריך לגלות משפחות והוא היה זקן ולא היה יכול לרוץ:
אמר להם אין שחיטה לעוף
אמר להם אין שחיטה לעוף - דבר שהוא תימה להם ולא גלה להם טעמו כדי שיהו טרודים בסברא הראשונה ולא יחזרו אחר טעם השניה עד שיפטר מהם וטעם דאין שחיטה לעוף מן התורה בשחיטת חולין (דף כז:) יליף מושפך את דמו בשפיכה בעלמא:
ישבו ובדקו
ישבו ובדקו - במשפחות א"י לברר את דבריו:
כיון שהגיעו לסכנה
כיון שהגיעו לסכנה - לפסול משפחות אנשי זרוע שיהרגום פירשו:
היכלא
היכלא - שבועה בהיכלו של מקום:
בידינו הוא
בידינו הוא - לגלות פסול משפחות ארץ ישראל:
תנינא
תנינא - דכל משפחה שנטמעה נטמעה דאין להפרישה ולהרחיקה ולברר ספק מטמעיהם מי נטמע מי לא נטמע אלא יניחום והם ספק והם כשרים לעתיד לבא:
בית הצריפה
בית הצריפה - שם המשפחה:
בן ציון
בן ציון - אדם חשוב ואיש זרוע:
ריחקה
ריחקה - הכריז שהן פסולין:
אליהו בא
אליהו בא - לעתיד לבא דכתיב (מלאכי ג) והשיב לב אבות על בנים זה מבני בניו של זה:
דיודעין
דיודעין - שהכל מחזיקים אותם בפסולים שנתקרבו בזרוע:
אבל משפחה שנטמעה
אבל משפחה שנטמעה - מחמת שלא נודע פסולה נטמעה:
עוד אחרת
עוד אחרת - משפחה אחרת היתה לבד אותה שקרבה בן ציון:
שם בן ארבע אותיות
שם בן ארבע אותיות - קריאתו וכתיבתו ופירושו חכמים מוסרין אותו כו':
לעלם
לעלם - להעלים:
כתיב זה שמי וכתיב וזה זכרי
כתיב זה שמי וכתיב וזה זכרי - מדלא כתיב שמי וזכרי משמע שלמדו שני שמות ואמר לו זה שמי מיוחד ובזה השני אני נזכר:
שם
שם - בן שתים עשרה ובן ארבעים ושתים לא פירשו לנו:
משרבו הפריצין
משרבו הפריצין - המשתמשין בו:
לצנועים שבכהונה
לצנועים שבכהונה - לברך בו העם במקדש לאחר עבודת ציבור של תמיד של שחר:
מבליעים אותו בנעימת אחיהם הכהנים
מבליעים אותו בנעימת אחיהם הכהנים - אותן שלא היו בקיאין בו ומברכין בשם בן ארבע אותיות כשהיו מושכין את קולם בנעימה היו אלו ממהרים להבליע את השם בן י"ב ולא היה נשמע לרבים מקול נעימות חביריהם בנעימת ביסום קול שקורין טרוף (טרופ"א: ניגון [למדקדק: ראה הערה בספר]) :
אחר אחי אמי
אחר אחי אמי - שהיה כהן ור' טרפון היה כהן בתוספתא דכתובות (פ"ה) מעשה בר' טרפון שקדש שלש מאות נשים בשני בצורת כדי להאכילם תרומה:
לדוכן
לדוכן - לברך ברכת כהנים:
ואינו מעמיד על מדותיו
ואינו מעמיד על מדותיו - לנטור איבה שמא ישתמש בו להנקם:
עד שיודע לך
עד שיודע לך - במשפחה שאתה בא ליבדק בה במה נפסלה:
עד שיודע לך במה נכשרה
עד שיודע לך במה נכשרה - צריך אתה לבדוק אחר המשפחה כמו שאמרה משנתינו (לקמן דף עו.) ארבע אמהות שהן שמנה:
