כל כנויי נדרים כנדרים

כל כנויי נדרים כנדרים — דעיקר נדר דכתיב בתורה: "איש כי ידור נדר" (במדבר ל ג) — דאמר "קרבן שאני אוכל לך" או "קרבן שאני נהנה לך"; ואם אמר בלשון אחר - בכינוי נדר, כדקתני לקמן "קונם שאני נהנה לך" או "קונם שאיני נהנה לך" — דאם כינה לקרבן בהני לשונות, נמי מיתסר בהו בנדרים כמו שאסור גבי קרבן. וכן "כנויי חרמים כחרמים", וכן "כנויי שבועות" כו' מפרש לקמן.
מודר אני ממך — כלומר, "הרי עלי כנדר מה שאני נהנה ממך", או א"ל "מופרשני ממך" בהאי לשון, או אמר "מרוחק אני ממך", דמשמע דמיתסר נפשיה ולא מיתהני מיניה. וכל הני — כיוון דלא מפרש ממש לנדר, דלא מידכר ביה שום לשון קרבן - הויין ידות.
מנודה אני לך — כמו שאם היה בנידוי, דאסור ליה לישא וליתן בהדיה, כך אסר נפשיה עליה.
ר"ע היה חוכך בזה להחמיר — הוה מחכך להחמיר, דאסור נמי, דעניין נדר הוא ולא בריר ליה.

כל כינויי נדרים

כל כינויי נדרים – נדר הוא באחד משני עניינים:

חרמים כחרמים

אם נדרי הקדש, שהוא מקדיש לבדק הבית או למזבח; ובעניין זה אינו יכול להקדיש אלא מה שהוא שלו, ואיסורו כולל כל אדם.
או נדרי איסור, שאסר על עצמו דברים המותרים; ובעניין זה יכול לאסור אפילו נכסי חבירו עליו, ואין איסורו שווה לכל.
ומסכת זו היא בעניין נדרי איסור. שמה ששנה כאן: חרמים כחרמים, היינו משום שלשון חרם, כשם שהוא כולל חרמי בדק הבית, כך הוא כולל נדרי איסור, כדתנן לקמן (נדרים פרק ה משנה ד; נדרים מז ב): "הריני עליך חרם – המודר אסור; הרי את עלי חרם – המדיר אסור". ומשום האי גוונא תנא חרמים הכא; דאילו חרמי בדק הבית – לא שייכי בהאי מסכתא, אלא בסדר קדשים.

וחרמים כחרמים

וחרמים כחרמים – כלומר, שהאומר: "נכסים אלו עליו חרק", "חרך", "חרף" – הרי אלו כאילו אמר: "נכסים אלו עליו חרם", והם אסורים עליו.

ושבועות כשבועות

ושבועות כשבועות – כלומר, דכינוי שבועה הרי הוא כשבועה, וחיילא.

ונזירות כנזירות

ונזירות כנזירות – כלומר, שהאומר "הריני [נזיק]", "פזיח" – כאומר "הריני נזיר".

האומר לחבירו מודְרַני ממך

האומר לחבירו מודְרַני ממך וכו' – מפרש בגמרא דהיינו ידות. ומפרשים נמי דהכי קתני: "מודרני ממך שאני אוכל לך", או "מודרני ממך שאני טועם לך", וכן במופרשני, מרוחקני. והוו ידות, משום דלא מסיק דבוריה למימר "כקרבן", אי נמי דלא אמר איסורא בהדיא.
שאני אוכל ושאני טועם – אית דגרסי הכי בלא יו"ד, ואית דגרסי "שאיני" ביו"ד, ויתבאר בגמרא בסייעתא דשמיא (נדרים ד ב ד"ה "אלא").

