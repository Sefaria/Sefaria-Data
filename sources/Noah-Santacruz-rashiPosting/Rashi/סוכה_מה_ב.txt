אסרו

אסרו - אגודה של לולב:
בעבותים
בעבותים - בהדס שהוא עבות של ג' בדין קליעה:
עד קרנות
עד קרנות - הרי הוא לכם כמתן דמים שבקרנות המזבח:
איסור לחג
איסור לחג - אגודה לחג:
באכילה ושתיה
באכילה ושתיה - שקורא לחג עונג במאכל ומשתה ויש אומרים יום שלאחר החג. בעבותים בהמות עבות ושמנות:
כל המצות
כל המצות - כגון קרשי המשכן ועמודים ולולב והדס וערבה:
דרך גדילתן
דרך גדילתן - התחתון למטה והעליון למעלה:
שמעמידין את ציפוין
שמעמידין את ציפוין - הציפוין של זהב קבוע בהן במסמרות של זהב כדכתיב (שמות כו) ואת הקרשים תצפה זהב ולא היה עושה טס ארוך כמדת הקרש שיעמוד מאיליו:
אבד סיברם
אבד סיברם - משנגנז אהל מועד בטל לו עולמית:
סכויים
סכויים - תוחלתם ומבטם כדמתרגמינן הבט נא (בראשית טו) איסתכי כען לשמיא:
לפטור
לפטור - בזכותי אני סובל כל עונותיהם ופוטרן מן הדין:
יותם בן עוזיהו
יותם בן עוזיהו - צדיק היה ועניו יותר משאר מלכים וזכה בכיבוד אביו ועליו נאמר בן יכבד אב (מלאכי א) שכל הימים שהיה אביו מצורע והוא היה שופט עם הארץ כדכתיב (מלכים ב טו) ויותם (בנו) שופט וגו' לא נטל עליו כתר מלכות בחייו וכל דינין שהיה דן אומרן בשם אביו:
ועד סופו
ועד סופו - עד שיכלה העולם:
ראיתי בני עלייה והן מועטין
ראיתי בני עלייה והן מועטין - רואה אני לפי מעשה הבריות שבני עלייה כת המקבלין פני שכינה מועטים הם:
סביב שמנה עשר אלף
סביב שמנה עשר אלף - סיפיה דקרא ה' שמה דאע"ג דבירושלים שלעתיד לבא כתיב קרא דרשינן לי' נמי להכי דמקום ששכינה שמה סובבין אותו שמנה עשר אלף והם הצדיקים הנתונים לפנים ממלאכי כי השרת שנא' (במדבר כג) כעת יאמר ליעקב ולישראל מה פעל אל ואומר (ישעיהו כג) ליושבים לפני ה' יהיה סחרה ואומר (שם ל) והיו עיניך רואות את מוריך:
אספקלריא
אספקלריא - מחיצה שחוצצת ביניהם לשכינה:
מאירה
מאירה - כמראה זו שרואין בה ויש צדיקים שאין מאירה להם כל כך ואין יכולין לראות ממש. אשרי כל חוכי לו. המחכים לכת שהוא כמנין לו:
בבר
בבר - ברשות:
דעיילי בלא בר
דעיילי בלא בר - בלא רשות מועטים הן ובהנהו קאמר אני ובני מהם:
בשעת פטירתן
בשעת פטירתן - אמתניתין קאי:
יופי לך
יופי לך - היופי הזה אנו עושין לך שאתה מכפר עלינו:
ליה ולך
ליה ולך - אנו עושין את הכבוד הזה:
ליה אנו מודים
ליה אנו מודים - שהוא אלהינו:
ולך אנו משבחים
ולך אנו משבחים - שאתה חביב לפניו לכפר עלינו מודים לאו לשון הוד אלא לשון תודה שאנו מודים בו ולא כופרים:
ר' לוי אומר כתמר
ר' לוי אומר כתמר - טעמא דרבי יוחנן בן ברוקה לאו מקרא נפיק אלא סברא שהוא סימן יפה לקילוסן של ישראל:
אין לו אלא לב אחד
אין לו אלא לב אחד - כעין מוח יש בו כגון בעץ האגוז והגפן ואין לו אלא בעץ האמצעי הזקוף ועולה וגדל למעלה ולא בחריותיו ומכבדותיו:
סוכה שבעה
סוכה שבעה - לברכה:
ולולב יום אחד
ולולב יום אחד - ואע"פ שניטל כל שבעה זכר למקדש אין מברכין בו אלא יום ראשון שהוא מן התורה:
נקוט דרבה בר בר חנה בידך
נקוט דרבה בר בר חנה בידך - דאמר סוכה שבעה ולא דרב יהודה אמר שמואל דאמר סוכה יום אחד:
דכולהו אמוראי
דכולהו אמוראי - משמיה דר' יוחנן קיימי כוותיה בסוכה ושמואל ור' יוחנן הלכה כר' יוחנן כן מצאתי ביסודו של רבינו יעקב:
