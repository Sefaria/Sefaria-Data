כ"ע לא פליגי

כ"ע לא פליגי - דכיון דיש להם תוך קנה לו כליו והוי גזל גמור:
לחי
לחי - חכה איי"ם (אי"ם: חכה (ליתר דיוק: הקרס שבקצה החכה)) בלע"ז:
קוקרי
קוקרי - שאר מצודות ומכשולים שנותנים חוט ארוך בנהר וחורזין בו מחטים על פני כולה:
מדבריהם
מדבריהם - אפי' לר' יוסי לאו גזל דאורייתא הוא:
נפקא מינה
נפקא מינה - מדר' יוסי:
להוציאו בדיינים
להוציאו בדיינים - דלרבנן לא נפיק בדיינים ומיהו לר' יוסי גזל מעליא לא הוי ליפסל לעדות ולעבור עליו בלאו:
אם ליקט ונתן
אם ליקט ונתן - על גבי קרקע ביד הואיל ומטו לידיה גזל גמור הוא:
אופיי
אופיי - מקלות:
רבי יאשיה
רבי יאשיה - מן הוצל הוה:
מאתריה דר' יאשיה אתה
מאתריה דר' יאשיה אתה - לפיכך אתה בקי בדינין לפי שהוא דורש לרבים ומודיען:
עם מתי ישראל
עם מתי ישראל - לא בקברי ישראל אלא מתעסקין בהם אם מצאום הרוגים עם ישראל:
מתני' על השביעית
מתני' על השביעית - לשמור פירות שביעית ולהצניעם מן הביעור ואילך:
לא תבור ולא תטחון עמה
לא תבור ולא תטחון עמה - לסייעה מפני שאסור לסייע בידים ידי עוברי עבירה בשעת העבירה:
ובוררת וטוחנת כו'
ובוררת וטוחנת כו' - בגמרא פריך אמאי הרי חשודה על המעשרות:
בזמן שהיא טמאה כו'
בזמן שהיא טמאה כו' - לא גרסינן ובברייתא גרסינן לה בגמ':
אבל משתטיל את המים לא תגע
אבל משתטיל את המים לא תגע - לפי שמשגלגלה הוטבלה לחלה וקא מיטמאה מחמת כלים טמאים וזו מסייעתה לגלגל ואסור לגרום טומאה לחלה:
וכולן לא אמרו
וכולן לא אמרו - שהתירו להשאילם כלים ולסייעם בלא שעת עבירה עצמה אלא מפני דרכי שלום:
ומחזיקין ידי נכרים
ומחזיקין ידי נכרים - הכא משמע מסייעין ממש:
ושואלין בשלומם
ושואלין בשלומם - כל הימים ואע"פ שמטיל על הנכרי שם שמים שהשלום שמו של הקב"ה:
גמ' מאי שנא רישא
גמ' מאי שנא רישא - דקתני לא תבור שמסייעת ידי עוברי עבירה שביעית:
ומאי שנא סיפא
ומאי שנא סיפא - דקתני ובוררת וטוחנת והלא מסייעת ידי עוברי עבירה טבל:
רוב עמי הארץ מעשרין הן
רוב עמי הארץ מעשרין הן - הלכך חששא דרבנן בעלמא היא ומפני דרכי שלום מותר לסייען אבל חשודה על השביעית משמע דמוחזק לן בה שחשודה:
רבא אמר
רבא אמר - לעולם כמחצה על מחצה (דמי) מספקינן להו ואסור לסייען הואיל ועבירה דאורייתא היא ומתני' במוחזק לעשר קאמר ועם הארץ דר"מ הוא שחשוד לאכול פירות בטומאה והך טומאה וטהרה דחולין דרבנן היא דתורה לא הזהירה לאכול בטהרה אלא תרומה וקדשים בלבד הלכך לאו איסורא דאורייתא היא ומפני דרכי שלום מותר לסייען:
והא מדקתני סיפא כו'
והא מדקתני סיפא כו' - ס"ל להאי דפריך דטעם דמשתטיל את המים אסור משום דהוכשרו עכשיו הוא ועד עכשיו לא הוכשרו:
מכלל דרישא לאו בטומאה וטהרה
מכלל דרישא לאו בטומאה וטהרה - שיהא שום נדנוד עבירה דטומאה דהא לא הוכשרו ואי בנאמן על המעשרות קמיירי אמאי קתני וכולן לא אמרו אלא מפני דרכי שלום:
רישא וסיפא בטומאה וטהרה
רישא וסיפא בטומאה וטהרה - ובפירות מוכשרין ורישא כל זמן שלא גילגלה אינה אלא טומאת חולין דרבנן ולא גזור בה משום מסייע במקום דרכי שלום ובלבד שלא תאכל:
וסיפא בטומאת חלה
וסיפא בטומאת חלה - דאורייתא שאסור לטמאה ביד דכתיב (במדבר יח) את משמרת תרומותי עביד לה שימור:
