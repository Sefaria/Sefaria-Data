כיון דאתיהיב רשותא
כיון דאתיהיב רשותא - להזכיר דכבר הזכירוהו בקדוש לאחר שלש תיבות של שבח:
אתיהיב
אתיהיב - רשותא לאדכוריה להדיא:
וישר אל מלאך
וישר אל מלאך - מקרא הוא בתרי עשר:
ויוכל
ויוכל - איני יודע על אי זה מהם הוא אומר ויוכל שנצח ונעשה שר אם יעקב למלאך והכי קאמר וישר יעקב אל מלאך ויוכל יעקב או הכי קאמר וישר אל יעקב מלאך כלומר נשתרר לעומתו המלאך ויוכל המלאך ונצחו:
כשהוא אומר כי שרית
כשהוא אומר כי שרית - ותוכל הוי יעקב נצחו למלאך:
שרית עם אלהים
שרית עם אלהים - נשיא שבארץ ישראל שסמוכים הם ונקראים אלהים עד האלהים יבא דבר שניהם (שמות כב) ועם אנשים ראש הגולה:
ובגפן
ובגפן - ישראל נמשלו לגפן דכתיב גפן ממצרים תסיע (תהלים פ):
שרי גאים
שרי גאים - עשירים וקרובים למלכות:
אלו ג' שרי גוים
אלו ג' שרי גוים - מלאכים:
עלתה נצה
עלתה נצה - אין חשוב נץ כל כך כשריגים שהם ענפים קשים:
אלו פרחי כהונה
אלו פרחי כהונה - המשרתים במקדש:
במתנות
במתנות - שנתן הקב"ה לישראל:
אלו הבכורים
אלו הבכורים - שהכניסן לארץ טובה ומלאה פירות ומביאין ממנה בכורים בפריחת גמר בשולם:
הגיע זמנן
הגיע זמנן - לצאת מכאן ולפרות ולרבות:
עלתה נצה
עלתה נצה - עלתה זמן הנצה להזות דם נצחן של מצרים:
ג' כוסות
ג' כוסות - בספור החלום וכוס פרעה וגו':
בימי פרעה נכה
בימי פרעה נכה - שהחריבה נבוכד נצר דכתיב (ירמיהו מז) לבא נבוכד נצר מלך בבל וגו':
אומה זו
אומה זו - ישראל:
נמשלה כגפן
נמשלה כגפן - גפן ממצרים תסיע:
זמורות שבה אלו בעלי בתים
זמורות שבה אלו בעלי בתים - דמה הזמורה הזו מוציאה לולבין ועלים ופרי והוא עיקר הגפן כך בעלי בתים גומלי חסד ומחזיקים ידי עניים ומפזרים ממונם למלכות בשביל אחיהם ומתקיימים על ידם:
עלין
עלין - שבגפן סובלין הרוח ומגינים על האשכולות שלא יכם שרב ושמש ורוחות כך עמי הארץ חורשין וזורעין וקוצרין מה שתלמידי חכמים אוכלים:
קנוקנות
קנוקנות - וידייל"ש דלא חזו למידי:
ואכרה לי
ואכרה לי - הקב"ה אומר קניתי לי ישראל בט"ו בניסן בשביל הצדיקים:
אשר כריתי לי
אשר כריתי לי - קניתי כדאמרי' בפ"ק דסוטה (דף יג.) דיעקב זבנה מעשו:
צרור הכסף
צרור הכסף - בחלק (סנהדרין דף צו:) מפרשינן ליה בצדיקים דשלחו ליה עמון ומואב לנבוכד נצר כדשמעו לנביאים דאיתנבאו בחורבנא תא אחרבינהו שלח להו מסתפינא מאלההון שלחו ליה כי אין האיש בביתו שלח להו בקריבא אתי שלחו ליה הלך בדרך למרחוק שלח להו איכא צדיקי דבעי רחמי שלחו ליה צרור הכסף לקח בידו צדיקים שבהם המיתם:
חומר
חומר - שלשים סאין:
לתך
לתך - ט"ו סאין:
כאן
כאן - בבבל:
ורובייהו
ורובייהו - דצדיקי דארץ ישראל:
אפתא
אפתא - יציע:
ואומר אליהם
ואומר אליהם - בנבואת זכריה כתיב גבי עובדי כוכבים ואקח את מקלי את נועם ואגדע אותו להפר את בריתי אשר כרתי את העמים ואומר אליהם וגו':
הבו שכרי
הבו שכרי - החזירו לי את הצדיקים שהייתם מקבלים עליהם שכר וישקלו וגו':
ואקח את שלשים הכסף
ואקח את שלשים הכסף - ונקבעו אותם צדיקים לדורות בישראל:
אל בית ה'
אל בית ה' - בארץ ישראל:
שלשים מצות
שלשים מצות - לא נתפרשו ומהכא הוא דקא יליף:
