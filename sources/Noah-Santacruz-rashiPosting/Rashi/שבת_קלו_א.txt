מימהל היכי מהלינן

מימהל היכי מהלינן - שום קטן ביום השמיני בשבת דילמא נפל הוא ולא חזי למול ועושה חבורה שלא לשם מצוה:
אם חי הוא
אם חי הוא - כלומר אם כלו לו חדשיו שפיר קא מהיל:
מחתך בבשר
מחתך בבשר - שחוטה הוא ולא חבורה היא:
לא נצרכה
לא נצרכה - הא דקתני אין מחללין אלא לענין מכשירי מילה לרבי אליעזר דאמר דחו שבת ה"מ דקים ליה בגויה שכלו לו חדשיו שעברו ט' חדשים מששמשה עד שילדתו ולא שמשה כל ימי עיבורה אבל ספק אין מכשיריו דוחין דילמא לאו בר מימהל הוא ומחלל שבת בעשותו פחמים וברזל:
כתנאי
כתנאי - נפל גמור אם חשוב כמת כדקאמר רב אדא בר אהבה דאינו אלא מחתך בבשר או לא והויא חבורה:
לאכלה להביא בן ח'
לאכלה להביא בן ח' - דכוליה קרא דריש ליה בתורת כהנים מן הבהמה מקצת בהמה מטמאה ומקצת אינה מטמאה פרט לטרפה ששחטה ומדממעיט טרפה ששחטה מכלל דבטהורה קאי אשר היא לכם להביא בהמה טמאה לפי שפרשה ראשונה דכתיב בה לכל הבהמה אשר היא מפרסת פרסה ואיננה מעלת גרה וגו' מוקי לה התם באבר מן החי הכתוב מדבר ופרשה זו במתה ודאי לאכלה להביא בן ח' חדשים שאף שחיטתו מיתה ומטמאה:
מר סבר חי הוא
מר סבר חי הוא - לפיכך שחיטתו מטהרתו:
לענין אכילה
לענין אכילה - אי מותר באכילה בשחיטתו אם לאו:
טרפה
טרפה - שחיטתה מטהרתה מלטמא כדפרישית:
היתה לה שעת הכושר
היתה לה שעת הכושר - לישחט וליטהר קודם שנטרפה:
מי פליגי
מי פליגי - למישרי ולד של בהמה בתוך ח' ימים:
שוחטים אותו ביו"ט
שוחטים אותו ביו"ט - ואינו מוקצה שהרי בין השמשות נמי היה מוכן אגב אמו מיהו שמעינן מינה דמותר לבו ביום:
ושוין
ושוין - רבי יהודה ורבי שמעון שנחלקו ברואין מומין ביו"ט במסכת ביצה שאם נולד היום הוא ומומו עמו שהוא מן המוכן ומותר לבקר מומו ביו"ט דלא דמי כמתקן ביו"ט דלא איתחזק באיסורא ומוקמינן לה התם כגון דיתבי דייני התם וראוהו בשעת לידה מיד:
נפל מן הגג או אכלו ארי
נפל מן הגג או אכלו ארי - שמת מחמת מיתה הבאה לו בתוך ל' ממקום אחר דברי הכל בחזקת כלו לו חדשיו קאי דאי לאו הך מיתה לא הוה מת הילכך חי הוא ובאדם הוי ולד ופוטר את אמו מן החליצה וגבי בהמה נמי סתם ולד בהמה ששחט בתוך ח' מותר באכילה דלא חזינא ביה ריעותא ורוב היולדות אינן מפילות:
שפיהק
שפיהק - ביילי"ר (בדייליי"ר: לפהק. ראה בית יוסף על טור יו"ד סי' קפ"ט דה"מ "ומ"ש ופירש"י כאדם...") בלע"ז כלומר לאחר לידתו לא ראו בו אלא חיות מעט שפיהק ומת וגבי אדם קאי: ה"ג ועבדו עגלא תילתא ביממא דשבעה:
איתרחיתו
איתרחיתו - מלשוחטו עד אורתא שהוא ליל שמיני:
הוה אכלינן מיניה
הוה אכלינן מיניה - דמקצת היום ככולו כדכתיב (ויקרא כב) והיה שבעת ימים תחת אמו הא לילה חזי ומיהו מיום השמיני הוא דירצה דאורתא לאו בת הקרבה היא כדכתיב (שם ז) ביום צוותו להקריב אבל מכלל נפל נפקי ליה וחזי לאקדושי כדאמרינן בזבחים (דף יב.) לילה לקדושה יום להרצאה והלכך לענין חולין חזי מאורתא למישחטיה ומיכל אלמא מאן דס"ל כרשב"ג פליג במיתה הבאה לו ממקום אחר ואמר ספיקא הוא:
שכיב בגו תלתין
שכיב בגו תלתין - ללידתו:
צוורוניתא
צוורוניתא - מטעמים שמאכילין את האבל:
קא בעית למיכל
קא בעית למיכל - לכך אתה מתאבל חנם:
איתרע מילתא
איתרע מילתא - אבילות:
בגו תלתין יומין
בגו תלתין יומין - ללידת הולד:
מת הולד בתוך ל'
מת הולד בתוך ל' - ללידתו ולא היה לאביו בן אלא הוא ונולד לאחר מיתת אביו ועל ידו היו פוטרין אמו מן החליצה אם היה בר קיימא:
ועמדה ונתקדשה
ועמדה ונתקדשה - לאחר זמן לפי שסבורה שאינה זקוקה ליבם:
