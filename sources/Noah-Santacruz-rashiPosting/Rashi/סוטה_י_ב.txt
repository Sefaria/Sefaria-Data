אלא ויקריא

אלא ויקריא - למד לבריות לקרות שם בשם ה' אל עולם:
כיצד לאחר שאכלו ושתו
כיצד לאחר שאכלו ושתו - משלו היו עומדין לברכו לאברהם והוא אומר להם וכי משלי אכלתם:
שכסתה פניה בבית חמיה
שכסתה פניה בבית חמיה - ולא ראה אותה כל הימים שגדלה בביתו לפיכך לא הכיר בה:
אמוץ
אמוץ - אביו של ישעיהו ואמציה מלך יהודה אחים הוו ואמציה מזרע דוד היה ואמוץ אחיו נביא היה אלמא נביאים נפיק מינה:
היא מיתוצאת
היא מיתוצאת - הוי משמע לשון הוצאה בעל כרחה היא מוצאת משמע לשון מציאה:
סימניה
סימניה - חותמו ופתילים ומטה שבא סמאל שהוא שר של אדום וריחקן כדי שתשרף ולא יצא דוד ממנה המכה את אדום בגיא מלח:
יונת אלם רחוקים
יונת אלם רחוקים - על עסקי הרחקה שנעשו סימניה רחוקים:
לדוד מכתם
לדוד מכתם - לאותה שהיתה ראויה ועומדת לצאת ממנה דוד:
שהוא מך
שהוא מך - עניו:
ותם
ותם - תמים בדרכיו:
מכתו תמה
מכתו תמה - מקום מילה שהוא ראוי למכה היה תם ושלם שלא הוצרך לחסרו:
ד"א כשם שבקטנותו
ד"א כשם שבקטנותו - קודם שמלך:
כך בגדולתו
כך בגדולתו - לאחר שמלך ולשון מכתם שהיתה תמה מכתו מתחלתו ועד סופו לא נחסר ענוותנותו ולא נשתנית:
והיא שלחה וגו' לאיש אשר אלה לו
והיא שלחה וגו' לאיש אשר אלה לו - ולא שלחה לו לאמר ממך אני הרה והרי סימנין שלך:
ותימא ליה מימר
ותימא ליה מימר - לשליח אמור לו שממנו אני הרה ואלו סימניו:
ואל ילבין כו'
ואל ילבין כו' - אף זו נוח היה לה לישרף ואל תלבין פניו לפיכך שלחה לו אם יודה ויגלה הוא עצמו את הדבר יגלה ואם לאו תשרף ולא תגלה היא את הדבר:
בהכר בישר
בהכר בישר - אל אביו דבר שנצטער בו ובהכר בשרוהו:
מנא ידע
מנא ידע - שממנו היא מעוברת שמא אף אחרים באו עליה:
ויאמר
ויאמר - בת קול אמרה:
כבושים
כבושים - דברים עלומים שנגזרו מלפני שיצאו מזו מלכים ואי אפשר לצאת אלא מיהודה דכתיב (בראשית מט) גור אריה יהודה כבושים דברי סתר גזירת המלך כמו בהדי כבשי דקודשא בריך הוא למה לך בברכות (דף י.) גבי חזקיה:
כיון שידעה
כיון שידעה - שידע בה שהיא צדקת ולשם שמים נתכוונה:
מקץ ימים לימים
מקץ ימים לימים - משנה לשנה שנזיר עולם היה ומגלח אחת לי"ב חודש:
דקריב רישיה לגבי גופיה
דקריב רישיה לגבי גופיה - שהיה ראשו מושלך רחוק מגופו וקירבו:
שלקח מקח רע לעצמו
שלקח מקח רע לעצמו - והכי קאמר קרא ואבשלום לקח לו את המצבה הזאת בחייו ויצב לו את מצבת אשר בעמק המלך:
עצה עמוקה
עצה עמוקה - של הקב"ה שהוא מלך עולם שגזר על דוד כן במעשה בת שבע: הנני
