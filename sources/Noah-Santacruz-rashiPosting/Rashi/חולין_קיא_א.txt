ומשום שמנונית
ומשום שמנונית - קאמר דאוסרת את המתבשל עמה לפי שבולע מן הטרפה ואינה נאסרת אם של היתר היא ובשלה עם טרפה אינה נאסרת לפי שטרודה לפלוט כל שעה ואינה בולעת כלום אבל דמא דנפיק מינה דכשרה מיבעיא לי אי אסיר אחריני אי לא דאיכא למימר דמא דהיתירא הוא שהרי עיקרה דם וכל זמן שלא פירש פשיטא לי דמותר וכי פירש מיבעיא לי מאי:
קניא בקופיה
קניא בקופיה - הקנה עם כל המחובר לו הריאה והלב וכבד וכולן נתבשלו יחד:
דלמא פי קנה חוץ לקדרה הוה
דלמא פי קנה חוץ לקדרה הוה - וסימפוני הכבד שופכין דרך קנה הכבד לתוך קנה הגדול של ריאה ויוצא דם דרך חללו חוץ לקדרה:
אי נמי חליט הוה מעיקרא
אי נמי חליט הוה מעיקרא - ונתבשל דמו בתוכו כדי שלא יפלוט עוד כשיבשלהו עם האחר ודמו המובלע בתוכו מותר כל זמן שלא יצא:
חלטי ליה בחלא
חלטי ליה בחלא - צומתו בחומץ שהחומץ צומתו אשטרוינ"ט ושוב אינו פולט עולמית והדר מבשלי ליה עם בשר אחר:
חלא אסיר
חלא אסיר - אותו חומץ שנצמת בו אסור דקסבר מוציא מקצת מן הדם:
כי היכי דפליט הדר בלע
כי היכי דפליט הדר בלע - מאותו חומץ עצמו דכיון שנצמת ואינו טרוד לפלוט חוזר ובולע:
אמרו ליה בר בי רב דלגיו לא אכיל
אמרו ליה בר בי רב דלגיו לא אכיל - אמרו לו לרב נחמן תלמיד שנתארח אצלך אינו אוכל מה שהביאו לפניו:
גאמו לשבא
גאמו לשבא - הגמיאהו והלעיטהו לשבא על כרחו על שם אביו קראו:
מתובלת
מתובלת - התבלין מרככין אותה:
שלוקה
שלוקה - הרבה מאד:
נאסרת
נאסרת - לפי שלאחר שגמרה פליטתה חוזרת ובולעת:
תלת סאוי טחאי
תלת סאוי טחאי - שלש סאין פת נקיה פניה טוחין בשמן ודבש:
מי עדיפת לן מינה
מי עדיפת לן מינה - יום השבת היה:
אמאי עבדיתו הכי
אמאי עבדיתו הכי - אע"פ שדם הנבלע בו היתר הוא מיהו דם הכנוס בסמפונות דם הוא:
וחתוכא לתחת
וחתוכא לתחת - חתוכו למטה כשנתנוהו בתנור לצלות כדי שיזוב הדם ויצא:
והני מילי
והני מילי - דבעי קריעה בכבדא מפני שדם כנוס לתוכו אבל טחלא אין בו דם ואפילו לקדרה שרי:
כי עביד מילתא
כי עביד מילתא - הקזה:
כבדא עילוי בשרא
כבדא עילוי בשרא - בתנור היו צולין כל צלי שלהן וחודו של שפוד תלוי למטה וכשהכבד נתון תחלה ואחר כך הבשר נמצא הכבד עליון כשתולין אותו:
דמא משרק שריק
דמא משרק שריק - אע"פ שזב מן הכבד על הבשר אין בכך כלום לפי שהדם ע"י צלי אינו נוח ליבלע אלא מחליק ונופל:
מסרך סריך
מסרך סריך - נדבק ונבלע:
הלכתא כו'
הלכתא כו' - ולדידן אסור לגמרי לכתחלה לפי ששפודים שלנו אינן תלויין אלא שוכבות ופעמים שמרים זנב השפוד ונמצא התחתון עליון ופעמים שמשפילו ונמצא חברו עליון הלכך בין שהכבד לצד הראש ובין שהוא לצד הזנב אסור:
