מותר מיד
מותר מיד - ואע"ג דלא שהה כדי לאפות דודאי עבר עליה הפסח מותר לכשרים לאכול מחמצן מיד:
מפני שהן מחליפין
מפני שהן מחליפין - בשל עובדי כוכבים דכיון דמצי לאכול התירא דחמץ של עובד כוכבים שעבר עליו הפסח מותר לא אכיל דידיה דחמץ של ישראל שעבר עליו הפסח אסור ואע"ג דהשתא נמי איסור הוא לגביה דהא מתהני מחמץ שעבר עליו הפסח דאי לא דיהיב ליה לעובד כוכבים לא הוה יהיב ליה דידיה אפ"ה כל מה דמצי למעבד בהיתירא פורתא עביד ולדידן מיהא שרי דאין לך איסור הנאה תופס חליפין חוץ מעבודת כוכבים והקדש ושביעית וי"א שאף לעצמו מותר וטעות הוא בידם דא"כ מצינו דמים לחמץ בפסח ולשור הנסקל שאם רצה מוכרו לעובד כוכבים ותנן האוכל תרומת חמץ בפסח פטור מן התשלומין ומדמי עצים:
(כרבי) יהודה
(כרבי) יהודה - בפ' כל שעה (פסחים כח:):
איסור דאורייתא
איסור דאורייתא - ואע"ג דאורייתא היא סמכינן אהחליפו:
בדאורייתא לא מקילינן
בדאורייתא לא מקילינן - כגון נבלה:
מי קתני שאני אומר החליפו
מי קתני שאני אומר החליפו - דהוי משמע דלא פשיטא לן דהחליפו ואנן הוא דתלינן לקולא משום דאיסור דרבנן הוא:
מפני שהן מחליפין קתני דודאי מחליפין
מפני שהן מחליפין קתני דודאי מחליפין - וא"נ אוקמינן לה כר"ש כ"ש דמסייע ליה טפי לרבא דהשתא ומה בדרבנן דקילא איסורא ידעינן בהו דהיכא דמשכח היתירא לא אכל איסורא דרבנן כ"ש נבלה דאורייתא:
לימא מסייע ליה
לימא מסייע ליה - לרבא:
מומר לערלות
מומר לערלות - מבעט במצוה זו:
לא הוי מומר לכל התורה כולה
לא הוי מומר לכל התורה כולה - ושחיט שפיר:
אי מומר לדבר אחר
אי מומר לדבר אחר - למצוה אחרת דלא לשחיטה ולא ראינוהו מומר לנבלות:
לאותו דבר
לאותו דבר - לנבילות לתיאבון ואיצטריך לאשמועינן דאפילו למצוה דחשיד עלה כי מזמנין ליה היתירא סמכינן עליה:
כהיתירא דמי ליה
כהיתירא דמי ליה - וליכא למימר לא שביק היתירא ואכיל איסורא דהא היתירא חשיב ליה:
אלא מומר
אלא מומר - דקתני לעבודת כוכבים ואיצטריך לאשמועינן משום דאמר מר חמורה עבודת כוכבים שכל הכופר בה כמודה בכל התורה כולה ואפ"ה סמכינן עליה כרב ענן כו': אחאב וסיעתו חזינן בהו דעובדי עבודת כוכבים הוו ובנבלה לא אשכחן בהו דפקרי ואיכא למימר דיצרא דעבודת כוכבים תקיף עלייהו ויהושפט צדיק גמור היה:
מיזבח זבח
מיזבח זבח - שהיה סבור שיאכל עמו:
מיכל לא אכל
מיכל לא אכל - יהושפט:
ויסיתהו
ויסיתהו - לעלות על רמות (לראות) גלעד:
למעלה שאני
למעלה שאני - דאין אכילה לפניו אבל אדם דצריך לאכילה עיקר הסתה דידיה באכילה ושתיה:
מאי שנא שתיה
מאי שנא שתיה - תירוצא הוא:
אכילה נמי
אכילה נמי - בניחותא:
סתם יינם הוא
סתם יינם הוא - שלא ראינוהו שנסכו לעבודת כוכבים דליתסר דכתיב (דברים לב) ישתו יין נסיכם ואפילו חשבת ליה מומר לכל התורה כולה שרי דעדיין לא נאסר יינם של עובדי כוכבים דמי"ח דבר דתלמידי שמאי והלל הוא:
לא הוה ספיק
לא הוה ספיק - לא היה מספיק לבדו לשחוט לכולם:
שבעת אלפים הברכים אשר לא כרעו לבעל
שבעת אלפים הברכים אשר לא כרעו לבעל - באחאב כתיב:
גברי דאחאב
גברי דאחאב - הממונים על ביתו ושוחטין לו וכיון דהוו בבית אחאב לא הוו יראין מאיזבל דהא עובדיה ממונה על ביתו וצדיק גמור היה:
