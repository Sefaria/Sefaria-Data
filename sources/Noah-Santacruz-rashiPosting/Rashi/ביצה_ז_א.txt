דפחיא

דפחיא - כמו דפעיא הנולדים מן התרנגולת חיה שפועה בלידתה:
פשיטא
פשיטא - דמקח טעות הוא דהא בהדיא אמר ליה דפחיא:
דצריבן
דצריבן - לשון מבושלות כל צרכן כמו צרבת (ויקרא יג) כויה שבשול:
ונפקא מינה
ונפקא מינה - בין מאן דבעי להו לאכילה בין מאן דבעי להו לאפרוחים:
למיתבא ליה דביני ביני
למיתבא ליה דביני ביני - להחזיר לו דמי מעלה שבין ביעי דפחיא לביעי דשחוטה ואי בעי להו לאכילה אין המקח בטל דהא בני אכילה נינהו אלא שאלו יפים מהם ויחזיר לו דמי מעליותן:
קא משמע לן
קא משמע לן - רבי אמי דסתם מאן דבעי ביעא דפחיא לאפרוחים בעי להו ואין אלו שוין לו כלום:
דדכרא
דדכרא - שילדתן תרנגולת מתרנגול ולא נתחממה מן הקרקע לקולטן בלא זכר:
דספנא מארעא
דספנא מארעא - מתחממת בקרקע ויולדת ביצים ואותן ביצים אין מגדלות אפרוחים:
ספנא
ספנא - קולטת ביצים כשמתעפרת בקרקע ובסמוך לקמן אמר כל היכא דאיכא זכר לא ספנא מארעא כלומר אינה קולטת ביצים מן הקרקע אלא מן הזכר ואינו אלא לשון שפוני טמוני חול (דברים לג):
עם יציאת רובה נגמרה
עם יציאת רובה נגמרה - ולענין י"ט אתמר דאם יצתה רובה מערב י"ט וחזרה בתוך מעיה וילדתה בלילה מותרת דהויא ליה כאילו נולדה מאתמול:
כדרבי יוחנן
כדרבי יוחנן - דאמר לקמן הכי:
ואי בעית אימא
ואי בעית אימא - רב לאפוקי מדר' יוחנן אתא ועם יציאתה דקאמר עם יציאת כולה ולמעוטי יציאת רובה:
מעורות
מעורות - מחוברות:
נבלת עוף טהור
נבלת עוף טהור - מטמאה האוכלה לטמא בגדים שהוא לבוש בשעת בליעתה ואין לה טומאת מגע ומשא ובמסכת נדה (דף נא.) ילפינן לה והאוכל אחד מן הדברים הללו ממנה:
מן השלל של ביצים
מן השלל של ביצים - כשהן כבושין ושלולין וקבועין בשדרה כלומר האוכל אותם ביצים בעודן מעורין בגידין:
מן הגידין
מן הגידין - וקסבר אין בגידין בנותן טעם:
שלל
שלל - בשט"א כמו שלל של כובסין (שבת דף מח:):
בשר שנתלש מן החי
בשר שנתלש מן החי - לאו נבלה היא:
מן האשכול
מן האשכול - מבשר השדרה שהביצים אדוקים שם:
שהמחה את החלב
שהמחה את החלב - התיך את השומן וגמעו טמא ובהעור והרוטב (חולין דף קכ.) פרכינן והא אכילה כתיבה ביה ואמר רבי שמעון בן לקיש הנפש לרבות את השותה והכא כתיב ונפש אשר תאכל נבלה ובנבלת עוף טהור מתוקם בת"כ:
מאן תנא מן השלל של ביצים טהור
מאן תנא מן השלל של ביצים טהור - אלמא לאו בשר הוא דלא כר' יעקב:
אלא לענין אסורא
אלא לענין אסורא - דאע"ג דלאו בשר נינהו אסר לה מדרבנן הואיל וקרובים להיות בשר ואיכא למגזר משום בשר בחלב אבל לענין טומאה לא דלאו בשר נינהו דלטמו:
וכי תימא לענין טומאה נגזור
וכי תימא לענין טומאה נגזור - דלטמו מדרבנן כי היכא דגזרינן לענין אסורא:
אפושי טומאה הוא
אפושי טומאה הוא - דאיכא הפסד טהרות. ואפושי טומאה מדרבנן לא מפשינן. ואע"פ שגזרו בטומאות במקומות הרבה ליכא למימר הכא נמי נגזר דלא ניחא לן דלפשו בטומאות:
ואיכא דאמרי
ואיכא דאמרי - דאשכול דסיפא הוה משמע ליה לרב יוסף ביצים המעורות בגידין ושלל הוה משמע ליה שאינן מעורות כל כך כמו אותן הגמורות קרובות לבא בהן קליפה הלבנה שאינם דבקות יפה אלא מעט:
מאשכול גופיה
מאשכול גופיה - בשר הדבוק בשדרה והביצים אדוקין בו:
נולד ביום
נולד ביום - נקבותיו יולדות ביום:
עטלף
עטלף - קלב"א שור"ץ בלע"ז:
מערב יום טוב
מערב יום טוב - בין השמשות דשוב לא ילדה אלא בלילה:
השכים
השכים - קודם עלות השחר והאי דנקט בדק רבותא קמ"ל דאע"ג דבדק ולא מצא דליכא למתלייה בנולדה בחול אפילו הכי מותרת דסמכינן אברייתא דקתני כל שתשמישו ביום נולד ביום והא ודאי לא ילדתו בלילה:
אימר יצתה רובה וחזרה הואי
אימר יצתה רובה וחזרה הואי - ואע"ג דמילתא דלא שכיחא היא מגו דפשיטא לן דאינה יולדת בלילה תלינן בה:
בדספנא מארעא
בדספנא מארעא - והיא יולדת אף בלילה:
אי הכי
אי הכי - דיש יולדת בלילה:
דרב מרי
דרב מרי - היכי שריא אימא מארעא ספנא וילדה בליל יום טוב:
