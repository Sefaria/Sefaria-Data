גמ' שוין
גמ' שוין - בתמיה דקתני השני שבראשון והראשון שבשני שוין והא אמרת ראשון למנורה והשאר למנחות דהשני שבראשון אין ראוי למנורה וראשון שבשני ראוי למנורה והיכי הוי שוין:
למנחות
למנחות - שאם רוצה ליתן הראשון שבשני למנחות הרי הוא כשני שבראשון:
יכול יהא כתית זך פסול למנחות
יכול יהא כתית זך פסול למנחות - הואיל וכתיב ביה למאור:
אם כן
אם כן - הואיל וכשר נמי למנחות:
מה תלמוד לומר
מה תלמוד לומר - זך וכתית למאור:
מפני החיסכון
מפני החיסכון - לא בעינן זך וכתית למנחות כמו לנרות דהכי נמי כשרות אפילו אינו וכתית לפי שהמנחות הן מרובות וצריכות שמן הרבה ואילו היה צריך לחזור במנחות נמי אחר זך וכתית כמו למנורה היו מפסידים שהיו לוקחין אותו ביוקר:
שלחן בצפון ומנורה בדרום
שלחן בצפון ומנורה בדרום - והמזבח בינתים לידע שלא לאורה אני צריך:
שקופים
שקופים - מבפנים שהמשקופין של חלונות היינו צר שבחלון היו מבפנים והרוחב שבחלון מוחזר כלפי חוץ להוציא אורה לעולם:
ממנה היה מדליק
ממנה היה מדליק - האחרות ובה היה מסיים כדתנן (תמיד דף לג.) בא ומצא שתי נרות מזרחיות דולקים שמנורה היתה עומדת מזרח ומערב מכבה האחת שבצד מזרח ומדשנה ומניח האחת שבצד אותה שבמזרח הוא נר מערבי ומניחה דולקת עד לערב ומדליק האחרות שכבו בשחר ומטיבו וזורק מה שנשאר מן השמן ומן הפתילה לחוץ ונותן בה שמן ופתילה ומדליקה כדי לקיים בה מצות הדלקה ומסיים בה הדלקה שהיה מדליקה בתר כל הנרות:
מתני' הלסטיון
מתני' הלסטיון - שנתבשלו הענבים בחמה יותר מדאי:
מעושן
מעושן - כשהיו הענבים מרים היו מעשנין אותן כדי למתקן או מבשלין אותן:
לא מתוק
לא מתוק - כשהוא מתוק מחמת עצמו כדמפרש בגמ' ענין אחר תירוש שלא עברו עליו ארבעים יום:
מן הדליות
מן הדליות - שקורין טרייל"ש לפי שאין יינו יפה:
אלא מן הרגליות
אלא מן הרגליות - יין שגדל בגפנים נמוכים שהוא יפה:
העבודים
העבודים - מפרש בגמ':
לא היו כונסין אותו בחצבין גדולים
לא היו כונסין אותו בחצבין גדולים - לפי שכשהיו מסתפקין ממנו על יד היו החצובין מתרוקנים ומתקלקל היין:
כדי שיהא ריחו נודף
כדי שיהא ריחו נודף - שכשהיא חסירה קימעא היין נודף יותר מכשהיא מליאה:
