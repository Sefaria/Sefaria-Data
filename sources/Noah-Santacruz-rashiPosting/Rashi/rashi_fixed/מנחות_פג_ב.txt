מאי עביד ליה
מאי עביד ליה - דמתניתין אפיק ליה מפסח ור' אליעזר היא ולא ר"ע:
מותר הפסח
מותר הפסח - כגון שהפריש מעות לפסחו וניתותרו (לשלמים) והיינו מותר פסח. ענין אחר שהפריש פסחו ואבד והפריש אחר תחתיו ואח"כ נמצא הראשון והוא מותר פסח מנין שקרב שלמים:
לדבר הבא מן הצאן ומן הבקר
לדבר הבא מן הצאן ומן הבקר - היינו שלמים:
אם מן הצאן קרבנו לזבח שלמים
אם מן הצאן קרבנו לזבח שלמים - לא הוה צריך למיכתב משום דהא כתיב (ויקרא ג) אם זבח שלמים קרבנו:
ואמר אבוה דשמואל וכו' דבר הבא מן הצאן
ואמר אבוה דשמואל וכו' דבר הבא מן הצאן - דהיינו פסח:
כשב לרבות פסח לאליה
כשב לרבות פסח לאליה - דמשום דמשמע שיהיה שלם שיהא עמו האליה הוצרך הכתוב זה לרבותו דאילו שאר אימורים נפקי מאך בכור שור או בכור כשב ואמרי' (זבחים דף לז.) דמו לא נאמר אלא דמם חלבו לא נאמר אלא חלבם לימד על בכור ומעשר ופסח שטעונים מתן דמים ואימורין אבל אליה איצטריך קרא אחרינא כבש לרבותו משום דפסח בעינן שיהא שלם ואילו הוה שקיל לאליה לא הוה הפסח שלם ולהכי איצטריך האי קרא לרבותו דגבי כבש כתיב אליה:
ושלמים הבאין מחמת הפסח
ושלמים הבאין מחמת הפסח - היינו מותר פסח:
כשהוא אומר ואם עז
כשהוא אומר ואם עז - ולא כתיב אם הפסיק הענין למעט מאליה לימד על העז ועל פסח הבא מן העז שאינם טעונים אליה:
וצריכי
וצריכי - הני שלשה קראי למילף דמותר פסח הוי שלמים:
חד לעברה זמנו
חד לעברה זמנו - לאחר י"ד:
לא עברה זמנו ולא שנתו
לא עברה זמנו ולא שנתו - כגון שאבד קודם חצות והפריש אחר תחתיו ונמצא דאם רצה לשוחטו קודם חצות קרב שלמים ואע"ג דעדיין חזי לפסח:
דחזי לפסח שני
דחזי לפסח שני - בארבעה עשר באייר:
אימא לא
אימא לא - יהא קרב שלמים:
דאפילו לפסח ראשון נמי חזי
דאפילו לפסח ראשון נמי חזי - אימא לא יקרב שלמים קא משמע לן:
