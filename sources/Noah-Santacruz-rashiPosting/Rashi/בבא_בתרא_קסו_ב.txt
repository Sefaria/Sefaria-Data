ועמדו קינין
ועמדו קינין - שני תורים או שני בני יונה קרויין קן:
ברבעתים
ברבעתים - ברביעית דינר שני תורין ברובע דינר דהיינו מ"ח פרוטות דקצ"ב פרוטות יש בדינר בפ"ק דקדושין (דף יב.) והכי מפרש בד' מחוסרי כפרה (כריתות י:) ודכוותה אשכחן במסכת מעשר שני (פ"ב מ"ט ע"ש) ב"ש אומרים בריבעא כסף ובריבעא מעות דהיינו ריבעא דינר:
ת"ר ילמד תחתון מן העליון באות אחת
ת"ר ילמד תחתון מן העליון באות אחת - שחסר מן התחתון כגון חנן מחנני ענן מענני:
אבל לא בשתים
אבל לא בשתים - כגון חן מחנני ען מענני:
והוה ליה רובא דשמא
והוה ליה רובא דשמא - דכולי האי ודאי לא ילפינן מעליון ששתי אותיות לא חיסר הסופר וינתן הממון למי ששמו כך כמו שכתוב בתחתון:
ספל מלמעלה
ספל מלמעלה - ספל אדירים (שופטים ה) הפקיד פלוני לפלוני:
קפל מלמטה
קפל מלמטה - טליתות שראויין לקפל ויש פותרין גימטריא הוא ספל וקפל והבל הוא והוא הדין לכל הכלים דעלמא אלא הכי נקט משום דבעי עלה במסקנא קפל מלמעלה וספל מלמטה כו':
מי חיישינן לזבוב
מי חיישינן לזבוב - שחיסר רגלה של קו"ף ונעשית סמ"ך ובהא נמי ילמד מעליון:
תיקו
תיקו - והמוציא מחבירו עליו הראיה דכיון דמסתפק דינא לבי דינא היאך יוציאו מיד המחזיק ולא דמי לממון המוטל בספק דקיימא לן חולקין דהתם עיקר המעשה אין ידוע לנו היאך היה כגון שור שנגח את הפרה ונמצא עוברה בצדה (לעיל דף צג.) וכגון נפל הבית עליו ועל אמו (שם דף קנח:) הלכך פוסקין להן ב"ד את הדין שיחלוקו אבל כל מקום שעלתה ההלכה בתיקו הואיל ואין הדיינין יודעין לפסוק את הדין היו שותקין והמחזיק יחזיק במה שבידו:
דאסוכי קא מסכי להו
דאסוכי קא מסכי להו - סומכין אותן בדינרין במקום קצ"ב פרוטות כותבין דינר:
