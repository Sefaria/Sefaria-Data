טיט הנרוק יוכיח

טיט הנרוק יוכיח - שראוי להריקו מכלי אל כלי כגון שהוא רך:
שמצטרף
שמצטרף - להשלים שיעור מ' סאה:
והטובל בו
והטובל בו - במ' סאה שכולו טיט נרוק:
לא עלתה לו טבילה
לא עלתה לו טבילה - דהכי תנן במסכת מקואות (פ"ז מ"א) אלו מעלין ולא פוסלין השלג והברד והכפור והגליד והמלח וטיט הנרוק ומעלין היינו משלימין אשלומי אין בפני עצמו לא:
מתני' כמין צריף
מתני' כמין צריף - כוך של ציידין שאורבין בה את העופות ועשוי ככוורת שמשפעת והולכת שגגו וקירותיו אחד:
או שסמכה לכותל
או שסמכה לכותל - הטה ראשי קנים על הכותל וראשו אחד על הארץ:
לפי שאין לה גג
לפי שאין לה גג - שאינו ניכר מהו גג ומהו כותל דאהל משופע לאו אהל הוא אלא אם כן יש בו טפח זקוף כדקתני בברייתא:
גמ' שאם הגביהה מן הקרקע טפח
גמ' שאם הגביהה מן הקרקע טפח - אתרוייהו קאי דאמרינן לבוד בזקיפה ויש שם טפח זקוף וניכר הצריף שהוא גג וכיון שיש בו שיעור אהל בזקיפה הוי אהל:
או אם הרחיקה כו'
או אם הרחיקה כו' - אסמכה על הכותל קאי אם הרחיק ראש הסמוך לכותל מכותל טפח והיתה סמוכה על יתידות אמרינן לבוד ממנה ולכותל בשוה ולא בשיפוע והוא הגג:
שיפועי אהלים כאהלים
שיפועי אהלים כאהלים - אע"פ שלא הגביה ולא הרחיקה כשרה:
בכילת חתנים
בכילת חתנים - לפי שאין לה גג טפח שוה לא חשיב אהל להפסיק:
כר' אליעזר
כר' אליעזר - דאמר אהל משופע לאו אהל הוא:
ברייתא איפכא תניא
ברייתא איפכא תניא - מצאתי ברייתא ששנויה איפוך בשיטתן רבי אליעזר מכשיר וחכמים פוסלין לפי שאין לה גג:
יחידאה היא
יחידאה היא - מתניתין דתני הכי ר' נתן קתני לה דהוא יחידאה אבל חכמים שבדורו היו חולקין עליו ואומרים רבי אליעזר מכשיר וחכמים פוסלין:
מתני' מחצלת קנים
מתני' מחצלת קנים - קשה ואין נוחה למשכב:
עשאה לשכיבה
עשאה לשכיבה - הואיל ויחדה לכך עשאה כלי ומקבלת טומאה ואין מסככין בה כו':
לסיכוך כו' ואינה מקבלת טומאה
לסיכוך כו' ואינה מקבלת טומאה - דלאו כלי הוא ובגמרא פריך סתמא אסתמא:
רבי אליעזר אומר כו'
רבי אליעזר אומר כו' - בגמרא מפרש מאי קאמרי ומאי פלוגתייהו דהיכא דפריש בהדיא לשכיבה או לסיכוך ודאי אין חילוק בין גדולה לקטנה דהא פירש אלא קטנה נראית סתמא לשכיבה גדולה נראית סתמא לסיכוך:
גמ' כאן בגדולה כאן בקטנה
גמ' כאן בגדולה כאן בקטנה - וסיפא לא דמי לרישא דסיפא הכי קאמר ואם קטנה היא ועשאה לסיכוך מסככין בה כו' הא סתמא לשכיבה:
אימא סיפא כו'
אימא סיפא כו' - ודר' אליעזר ליכא לתרוצי כדתנא קמא דהא אחת גדולה ואחת קטנה קתני:
אלא אמר רבא בגדולה כ"ע לא פליגי דסתמא לסיכוך
אלא אמר רבא בגדולה כ"ע לא פליגי דסתמא לסיכוך - כלומר לא תשני רישא בגדולה וסיפא בקטנה ותרוייהו כדפריש דאם כן דרבי אליעזר לא מיתרצא אלא כל לסיכוך דקתני מתניתין בין בסיפא דמילתיה דתנא קמא בין בדרבי אליעזר אסתמא קאי:
