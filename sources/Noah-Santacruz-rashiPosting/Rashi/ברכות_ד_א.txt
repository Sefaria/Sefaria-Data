בניהו בן יהוידע זה סנהדרין
בניהו בן יהוידע זה סנהדרין - שהיה אב בית דין:
וכן הוא אומר ובניהו בן יהוידע על הכרתי ועל הפלתי
וכן הוא אומר ובניהו בן יהוידע על הכרתי ועל הפלתי - ראשון וקודם להם שבתחילה נוטלים רשות ואח"כ שואלים אם יצליחו:
ואביתר אלו אורים ותומים
ואביתר אלו אורים ותומים - שכל ימי דוד היה נשאל באביתר עד מלחמת אבשלום ששאל אביתר ולא עלתה לו ושאל צדוק ועלתה לו כדאמרי' בסדר עולם ונסתלק אז מן הכהונה:
שכורתים את דבריהם
שכורתים את דבריהם - שאומרים דברים קצובים וגמורים שלא יפחתו ולא יוסיפו:
שר צבא למלך יואב
שר צבא למלך יואב - להוליך אנשי המלחמה:
מאי קרא
מאי קרא - דכנור היה תלוי למעלה ממטתו ומעוררו עורה כבודי אל תתכבדי בשינה כשאר מלכים:
אעירה שחר
אעירה שחר - שאר מלכים השחר מעוררן ואני מעורר את השחר:
שמא יטעו אצטגניני פרעה
שמא יטעו אצטגניני פרעה - אם אני יודע לכוין השעה הם אינם יודעים לכוין השעה וקודם שיגיע חצות יהו סבורים שהגיע ועדיין לא באה המכה ויאמרו משה בדאי הוא הלכך טוב לאחוז לשון איני יודע:
דאמר מר
דאמר מר - במסכת דרך ארץ:
ותאחז
ותאחז - תהא נאחז ונכשל בדבריך:
תליסר נגהי ארבסר
תליסר נגהי ארבסר - ליל שעבר שלשה עשר ולמחרת יגיע ארבעה עשר:
ידי מלוכלכות בדם
ידי מלוכלכות בדם - שהנשים מראות לו דם נדה אם טמא אם טהור שיש מראות דם טהור באשה:
ובשפיר
ובשפיר - הוא עור הולד שהעצמות והגידים והבשר נצורים בתוכו ויש שפיר שהאשה יושבת עליו ימי טומאה וימי טהרה ואי זה זה המרוקם ובמס' נדה (דף כד ב) מפרש לה ויש שפיר מלא מים ודם שאינו חשוב ולד לישב עליו טומאת יולדת וימי טהרתה:
ובשליא
ובשליא - דתנן (שם כו) אין שליא בלא ולד והוא כמין לבוש שהולד שוכב בתוכה וקורין ושטי"דור (וישטדור"א: לבוש ובהשאלה שליה) בלע"ז ותניא אין שליא פחותה מטפח ותחלתה כחוט של ערב וסופה כתורמוס והיו מביאין אותה לפניו לראות אם יש בה כשיעור ואם עשויה כדת שליא שנחזיקנה שהיה ולד בתוכה ונמוח ותשב עליו ימי טומאה וטהרה אם לאו:
זכיתי וחייבתי
זכיתי וחייבתי - שייך בדיני ממונות ודיני נפשו':
טמאתי וטהרתי
טמאתי וטהרתי - בהלכות טומאה וטהרה:
מפיבושת
מפיבושת - [מפי בושת] בדברי הלכה היוצאין מפיו היה בושת לדוד שפעמים שהיה טועה והוא אומר לו טעית:
לפיכך
לפיכך - בזכות שהיה דוד מקטין עצמו זכה ויצא ממנו כלאב:
אלא דניאל שמו
אלא דניאל שמו - במקום אחד אומר (שמואל ב ג) ומשנהו כלאב לאביגיל אשת נבל וגו' ובמקום אחר אומר והשני דניאל לאביגיל בדברי הימים (ד"ה א ג):
שהיה מכלים פני מפיבושת
שהיה מכלים פני מפיבושת - כל אב מכלים את הרב שהיה אב בהוראות:
לולא האמנתי לראות בטוב ה'
לולא האמנתי לראות בטוב ה' - כבר טרדוני מיראתך כמו שנאמר כי גרשוני היום מהסתפח בנחלת ה' לאמר לך עבוד וגו' (שמואל א כו):
נקוד על לולא
נקוד על לולא - לדרוש את הנקודה שהיא ממעטת את משמעות הכתוב לומר שלא דבר ברור היה לו לראות בטוב ה'. לולא לשון אם לא כמו לולי אלהי אבי וגו' היה לי (בראשית לא):
שמא יגרום החטא
שמא יגרום החטא - תירוצא הוא לעולם מוחזק בידו שהוא חסיד וזה שספק בידו אם יראה בטוב ה' לפי שהיה ירא שמא יחטא ויגרום החטא מלראות בטוב:
ויירא יעקב
ויירא יעקב - שמא אחר הבטחה חטאתי וכדתניא שהחטא גורם שאין ההבטחה מתקיימת:
ביאה ראשונה
ביאה ראשונה - שבאו בימי יהושע:
ביאה שנייה
ביאה שנייה - כשעלו מגלות בבל בימי עזרא:
ראויים היו ליעשות להם נס
ראויים היו ליעשות להם נס - לבוא ביד רמה:
אלא שגרם החטא
אלא שגרם החטא - ולא הלכו אלא ברשות כורש וכל ימי מלכי פרס נשתעבדו להם לכורש ולאחשורוש ולדריוש האחרון:
חכמים כמאן סבירא להו
חכמים כמאן סבירא להו - במשמעות בשכבך האמור בתורה:
אי כר' אליעזר סבירא להו
אי כר' אליעזר סבירא להו - דאית ליה בשכבך כל זמן שבני אדם עוסקין לילך ולשכב זה מקדים וזה מאחר:
לימרו כר' אליעזר
לימרו כר' אליעזר - דאמר סוף האשמורה הראשונה דודאי כל שדעתו לישן כבר שכב וישן:
