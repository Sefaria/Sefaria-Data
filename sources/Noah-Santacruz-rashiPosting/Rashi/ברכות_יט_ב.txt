הרואה פנימה

הרואה פנימה - את חלל ההקף אחורי שורה הפנימית והאבל יושב שם:
מחמת עצמן
מחמת עצמן - ולא מחמת כבוד שלא באו לנחם אלא לראות את המאורע:
אין חכמה
אין חכמה - חשובה נגד ה':
אחת טמאה
אחת טמאה - שיש בה קבר:
בא בטהורה
בא בטהורה - האבל:
בבית הפרס
בבית הפרס - דלא מטמא אלא מדרבנן והוא שדה שנחרש בו קבר וחשו חכמים שמא דלדלו כלי המחרישה את העצמות והדורס עליהן מסיטן ועצם כשעורה מטמא במגע ובמשא ולא באהל וכיון דמדרבנן הוא דאסור רבנן הוא דאחלוה ליקרייהו גבי אבל:
מנפח אדם
מנפח אדם - לפניו שאם הי' שם עצם יראנו דאי דאורייתא הוא לא הוינן מזלזלינן ביה כולי האי למיסמך אנפיחה והך בדיקה לעושה פסח אישתרי ולא לאוכלי תרומה כדאמרינן בחומר בקדש (חגיגה דף כה:):
שנדש
שנדש - ברגלים:
לקראת מלכי ישראל
לקראת מלכי ישראל - הרי לכבוד הבריות עוברים על נפש לא יטמא (ויקרא כא) דהא ר' אלעזר בר צדוק כהן הוה כדאמרינן בבכורות (דף לו.):
מדלגין
מדלגין - מארון לארון:
דבר תורה
דבר תורה - הלכה למשה מסיני:
אינו חוצץ בפני הטומאה
אינו חוצץ בפני הטומאה - דנקראת טומא' רצוצה ובוקעת ועולה:
את לא תעשה
את לא תעשה - קס"ד כל ל"ת קאמר:
בלאו דלא תסור וגו' אחיכו עליה
בלאו דלא תסור וגו' אחיכו עליה - אינהו סבור דאפי' אמרו לו דבר תורה והוא עומד בפני הכבוד יעבור עליו והא האי נמי דאורייתא הוא:
כל מילי דרבנן וכו'
כל מילי דרבנן וכו' - והכי קאמר להו דבר שהוא מדברי סופרים נדחה מפני כבוד הבריות וקרי ליה ל"ת משום דכתיב לא תסור. ודקא קשיא לכו דאורייתא הוא. רבנן אחלוה ליקרייהו לעבור על דבריהם היכא דאיכא כבוד הבריות כגון לטלטל בשבת אבנים של בית הכסא לקנוח (שבת דף פא:) או מי שנפסקה ציצית טליתו בכרמלית לא הצריכו להניח טליתו שם וליכנס לביתו ערום (מנחות דף לח.):
והיא בבית הקברות
והיא בבית הקברות - האבדה:
ואינה לפי כבודו
ואינה לפי כבודו - אין האבדה חשובה לפי כבודו להשיבה:
או שהיתה מלאכתו מרובה
או שהיתה מלאכתו מרובה - שדמי בטול מלאכתו לרדוף אחריה יתרים על דמי האבדה ולא ירצו הבעלים להשיב לו יותר ממה שמשיב להם ונמצא הוא מפסיד:
ונגמר מינה
ונגמר מינה - לגבי כלאים דאמרן פושטן אפילו בשוק:
ממונא
ממונא - קל מאיסורא:
ולאחותו מה תלמוד לומר
ולאחותו מה תלמוד לומר - בנזיר כתיב כל ימי הזירו לה' על נפש מת לא יבא וסמיך ליה לאביו ולאמו לאחיו ולאחותו לא יטמא להם דהא כולהו בכלל על נפש מת לא יבא היו ולמה יצאו לאביו פרט למת מצוה לאמו מה תלמוד לומר משום מת מצוה לא איצטריך דמלאביו נפקא ודרשי ליה בספרי ללמוד שאם היה נזיר זה כהן דהוו עליה שתי קדושות אף הוא לאמו הוא דלא יטמא אבל מטמא הוא למת מצוה לאחיו מה תלמוד לומר הרי שהיה כ"ג והוא נזיר אף הוא לאחיו לא יטמא אבל מטמא למת מצוה ולאחותו מה תלמוד לומר אם אינו ענין לזה תנהו ענין למי שהולך לשחוט את פסחו ולמול את בנו שמטמא למת מצוה:
ושמע שמת לו מת
ושמע שמת לו מת - מקרוביו יכול יטמא להם:
אמרת לא יטמא
אמרת לא יטמא - הואיל ועונת שחיטת הפסח היא וחלה עליו חובת הפסח שהוא בכרת אם יטמא בטל מלעשות פסח ולמול את בנו נמי מצות כרת היא. ואית דאמרי בערבי פסחים נמי קאמר דמילת זכריו מעכב הפסח:
