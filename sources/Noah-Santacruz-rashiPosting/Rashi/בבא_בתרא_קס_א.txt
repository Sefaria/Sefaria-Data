מתני' גט פשוט
מתני' גט פשוט - שטר פשוט כעין שלנו שאינו תפור ומקושר כדלקמן וכל שטרות קרויין גט כדאמרי' בעלמא (ב"ק דף צה.) וגט חוב שאין בו אחריות ובין בגיטין ובין בשאר שטרות מיירי כדאמרינן בגמ' כדי שלא תחלוק בין גיטין לשטרות:
עדיו מתוכו
עדיו מתוכו - בסוף השטר כמו שאנו נוהגין לחתום בתוכו:
מקושר עדיו מאחוריו
מקושר עדיו מאחוריו - כותב שיטה ומניח חלק כשיעור שיטה הכתובה וכופלה על החלק ותופר ואח"כ כותב שיטה ומניח שיטה חלק וכופלה על החלק ותופר וכן הרבה כדי מקום תורף השטר והעדים חתומין מבחוץ כענין שפירשו אמוראי בגמרא ובלבד שלא יהיו קשריו מרובין מעדיו כדתנן במס' גיטין (דף פא:) דהוה ליה קרח וטופס של שטר כתוב כולו כעין פשוט וזהו הנקרא לפנינו הפשוט שבמקושר ואלו הכפילות כל כפל וכפל בפני עצמו ונראה מבחוץ בין כפל לכפל כעין קסת הסופר כזה וכן מוכח בגמרא שהעדים החתומין על כל קשר וקשר נקראין ונראין מבחוץ:
שניהן פסולין
שניהן פסולין - שלא נעשו כתיקון חכמים ואם שט"ח הוא אינו גובה בו מן הלקוחות ואם גט אשה אינה מתגרשת:
שיכול
שיכול - לפשוט ולעשותו פשוט שיקרע התפירות ויפתח השטר ויהיה פשוט:
הכל כמנהג המדינה
הכל כמנהג המדינה - בגמ' מפרש וטעמא דמקושר מפרש בגמרא:
גט פשוט עדיו שנים
גט פשוט עדיו שנים - מי שרוצה לעשות שטר פשוט אינו צריך להחתים בו אלא שני עדים והרוצה לעשות מקושר צריך להחתים בו שלשה שכך תקנו חכמים:
פשוט שכתוב בו עד אחד כו'
פשוט שכתוב בו עד אחד כו' - בגמרא פריך פשיטא:
גמ' מנה"מ
גמ' מנה"מ - שיש שני מיני שטרות חלוקין זה מזה בעדים ובקישור: