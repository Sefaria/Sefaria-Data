בשני רעבון
בשני רעבון - לפי שכלה התבואה וצריכין לאכול מן החדש:
לחם ביכורים
לחם ביכורים - לחם אביב משמע שעכשיו היה מבכר:
ושמא תאמר חיטין היו
ושמא תאמר חיטין היו - שהן אפילות לכך נתאחרו לבשל עד אחר הפסח תלמוד לומר לחם שעורים:
ושמא תאמר לפני העומר היה
ושמא תאמר לפני העומר היה - ובזמן ביכר תלמוד לומר תן לעם ויאכלו מלמד שקרב העומר והותר החדש:
אמור מעתה ראויה היתה אותה שנה להתעבר
אמור מעתה ראויה היתה אותה שנה להתעבר - על האביב שכשהגיע ניסן עדיין לא היה רוב אביב דהא לאחר ששה עשר בניסן לא ביכרו אלא שעורין ולא קרינא ביה חדש האביב:
ששנת בצורת היתה
ששנת בצורת היתה - בקראי משכחת לה:
אין מעברין
אין מעברין - אין יושבין ב"ד קודם ראש השנה לעיין ולומר תתעבר שנה זו בשני אדרים מפני שיש שכחה בדבר קודם שיגיע ומזלזלי בחמץ:
אבל מפני הדחק
אבל מפני הדחק - שמא לא יהא שם ב"ד מופלא סמוך לאדר או שמא יבא המלך אדומי ויעכב על ידן מעברין אותה ומודיעין לגולה אחר ר"ה מיד שעיברנוה:
ואעפ"כ אין מעברין
ואעפ"כ אין מעברין - אותה בשני חדשים אחרים אלא כשיגיע אדר יעשו שני אדרים:
זוג
זוג - שני תלמידי חכמים:
בא מרקת
בא מרקת - טבריא:
ותפשו נשר
ותפשו נשר - חיל פרסיים:
דברים הנעשים בלוז
דברים הנעשים בלוז - תכלת בלוז עושין אותה כדאמרינן בסוטה (דף מו:) היא לוז שצובעין בה תכלת:
עמוסי יריכי נחשון
עמוסי יריכי נחשון - נשיא שבארץ ישראל שהוא מזרע נחשון בן עמינדב ראשון לנשיאים:
בקשו לקבוע נציב אחד
בקשו לקבוע נציב אחד - בקשו להוסיף חדש אחד על השנה לעברה:
ולא הניחן אדומי הלז
ולא הניחן אדומי הלז - מלכות הרשעה גזרה גזירה עליהן:
בירח שמת בו אהרן
בירח שמת בו אהרן - באב אלמא מפני הדחק מעיינין בעיבור שנה לפני ראש השנה:
גלויי לא מגלו
גלויי לא מגלו - עד לאחר ראש השנה שלא ישכחו בני הגולה:
נציבים
נציבים - ממונים:
חדש בשנה
חדש בשנה - יהיה על כל אחד לכלכל:
כנגד חדש העיבור
כנגד חדש העיבור - בשנה מעוברת היה אותו נציב מכלכל באדר השני:
משנה לחברתה
משנה לחברתה - אם שנה הבאה צריכה לעבר אין מעברין שנה זו מפני צורכי שנה הבאה אלא הצריכה תתעבר:
ולא שלש שנים זו אחר זו
ולא שלש שנים זו אחר זו - שא"כ משתנות השנים מתיקונם ובא לו ניסן השלישי באמצע הקיץ:
ב"ד ישבו וקבעו כל אחת ואחת בזמנה
ב"ד ישבו וקבעו כל אחת ואחת בזמנה - ולא עיברו ג' שנים רצופות ולא זו אחר זו היו אלא מפני שר"ע חכם גדול היה ובקי בעיבור השנה והוא עומד ליהרג באו ב"ד וישבו עמו ועיינו בעיבור ג' שנים ולא רצופות אלא כל אחת בזמנה דהא אמרינן מפני הדחק חשובי מחשבינן גלויי לא מגלינן לישנא אחרינא ולא ג' שנים זו אחר זו תנא קמא נמי בהא קאסר שלא יעיינו בעיבור שלש שנים זו אחר זו בישיבה אחת ואפילו לעברן בזמנן:
משם ראיה בית דין ישבו
משם ראיה בית דין ישבו - אחרי כן בכל שנת עיבור ועיבור וקבעוה ולא סמכו על אותו מנין אלא לפי שהיה רבי עקיבא חכם גדול עיינו בשלשתם בימיו:
לא בשביעית
לא בשביעית - לפי שמאריכין עליהן איסור עבודת קרקע:
ולא במוצאי שביעית
ולא במוצאי שביעית - בשמינית לפי שכלה הישן מאריכין עליהן איסור החדש:
בערב שביעית
בערב שביעית - להוסיף להם חדש לעבודת קרקע:
של בית רבן (שמעון) מעברין במוצאי שביעית
של בית רבן (שמעון) מעברין במוצאי שביעית - ואין חוששין אם כילה הישן דקסבר מביאין ירק ותבואה מחוצה לארץ לארץ ישראל מאותה שחרשו וזרעו בשביעית והתירם עומר של שביעית:
מאי בינייהו
מאי בינייהו - במאי פליגי:
חוששין לגושייהו
חוששין לגושייהו - שמא יביא עמה מגוש ארץ העמים שמטמא באהל ויטמא טהרות של ארץ ישראל:
מפני הטומאה
מפני הטומאה - כגון שהיה נשיא חולה ואמדוהו למות ערב הפסח או (שני) ימים קודם ויהיו טמאים או שהיה רובן טמאים בסוף אדר וכלתה אפר הפרה ואינן יכולין למצוא עכשיו פרה אדומה אין מעברין בכך אלא יעשו בטומאה:
שעיבר את השנה מפני הטומאה
שעיבר את השנה מפני הטומאה - שנטמאו בימי אחז אביו מעבודה זרה שלא חששו לתורה והיה חזקיהו מחזירן למוטב וידע שלא יספיקו כולן לבא וליטהר עד הפסח ועיבר השנה:
ובקש רחמים על עצמו
ובקש רחמים על עצמו - שימחל לו העון ולקמן פריך הואיל ואמר רבי יהודה מעברין למה ביקש רחמים על עצמו:
