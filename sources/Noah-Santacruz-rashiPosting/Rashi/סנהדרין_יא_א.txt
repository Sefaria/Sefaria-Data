במזומנין לה
במזומנין לה - שהזמינן הנשיא מבערב:
השכימו לי
השכימו לי - מחר ז' לעלייה המיוחדת לישב בה בית דין:
ולא לעבר שנה עליתי
ולא לעבר שנה עליתי - להצטרף עמכם עכשיו:
אלא ללמוד
אלא ללמוד - תורה מכם היאך תעשו:
מחמת כיסופא הוא דעבד
מחמת כיסופא הוא דעבד - שלא יכירו מי היה העולה שלא ברשות וילבינו פניו:
שציערת
שציערת - לאבא. שאכלת השום ונדף הריח:
חס ושלום
חס ושלום - שאוכל השום בבואו לבית מדרשו אלא כדי שלא להלבין פניו של אוכל השום יצאתי כדי שיצאו כולם ולא יבינו מי הוא:
משמואל הקטן
משמואל הקטן - כדאמרן:
אנחנו מעלנו
אנחנו מעלנו - והוא לא נשא נכרית והכניס עצמו בכלל שלא להלבין פניהם:
מיהושע
מיהושע - ממעשה דיהושע שלא רצה הקדוש ברוך הוא לגלות לו מי הוא החוטא והכניס את כולן בכלל שנאמר חטא ישראל במעשה דעכן:
דילטור
דילטור - רכיל:
מאנתם
מאנתם - כולן בכלל והרי כולן לא יצאו ללקוט אלא מקצת דכתיב (שמות טז) יצאו מן העם ללקוט וגו':
משמתו נביאים כו'
משמתו נביאים כו' - משום שמואל הקטן נקט לה הכא:
אף הוא
אף הוא - הוכיח סופו ששרתה עליו שכינה שנתנבא בשעת מיתתו:
שמעון וישמעאל לחרבא
שמעון וישמעאל לחרבא - רשב"ג הנשיא ורבי ישמעאל בן אלישע כ"ג יהרגו בחרב:
וחביריו
וחביריו - כגון ר"ע ורבי חנניא בן תרדיון:
לקטלא
לקטלא - לשאר מיתות ר"ע במסרקות של ברזל בפרק הרואה (ברכות דף סא:) ר' חנניא בשריפה במסכת ע"ז (דף יח.):
לומר כן
לומר כן - אותו הספד:
אלא שאין מספידין על הרוגי מלכות
אלא שאין מספידין על הרוגי מלכות - מפני יראת המלך מיהרו לקוברן:
ליטול רשות
ליטול רשות - לדבר על עסקי ציבור:
מפני הדרכים
מפני הדרכים - שנתקלקלו בימות החורף ומפני הגשמים ועדיין לא נתקנו ולא יוכלו עולי רגל לבא:
תנורי פסחים
תנורי פסחים - שצולין בהם פסחיהם ונמוקו בגשמי החורף וצריכין חמה להתייבש:
ומפני גליות ישראל
ומפני גליות ישראל - בני הגולה הרחוקים ונשמע לבית דין שנעקרו ממקומן לעלות לרגל לעשות פסחיהם ועדיין לא הגיעו שאם לא יעברוה לא ירגילו לבא בפסח:
לא מפני השלג
לא מפני השלג - שלא יחדלו בכך מלבוא:
גדיים וטלאין
גדיים וטלאין - שהן דקין אין מעברין עליהן כדי שיגדלו ויעשו מהם פסחים שהרי יכול להקריב קטנים:
גוזלות
גוזלות - שצריכין לקיני יולדות שבכל א"י וכן זבין וזבות שכולן משהין קיניהם עד עלותן לרגל אעפ"כ אין מעברין על כך שיכולין להביא בני יונה שכשרים כשהם קטנים:
אבל עושין אותן סעד
אבל עושין אותן סעד - סייג וסמך לדבריהם לעבר את השנה אם צריכה לעבר מפני א' מן הדברים שמעברין עליהן כגון על האביב ועל פירות האילן ואמרי' לקמן על שתים מהן מעברין ועל א' מהן אין מעברין הללו גדיים וטלאים וגוזלות נעשו סעד ומצטרפין לאחד מהן ומעברין:
וזימנא דאביבא לא מטא
וזימנא דאביבא לא מטא - הוא אחד מן הסימנים שמעברין עליהם כדלקמן:
חדש
חדש - כ"ט ימים:
