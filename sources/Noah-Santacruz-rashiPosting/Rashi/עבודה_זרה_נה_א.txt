אסוף אסף
אסוף אסף - כלומר האכלה את הכל בתמיה:
אסף אדם ובהמה והמכשלות את הרשעים
אסף אדם ובהמה והמכשלות את הרשעים - כל דברים שהרשעים נכשלין בהן:
והכרתי את האדם
והכרתי את האדם - בתמיה שהרי אף לאדם הן עובדין:
אגריפס שר צבא
אגריפס שר צבא - עובד כוכבים היה ממונה על ראשי גייסות ובימי אגריפס המלך היה:
אין מתקנאה בה
אין מתקנאה בה - אשתו הראשונה אינה מקפדת [כל כך] לשנוא את בעלה [אבל אם פחותה ממנה מתקנאה ומקפדת עליו לשנאתו]:
זונין
זונין - ישראל היה:
דאזלי כי מתברי
דאזלי כי מתברי - פסחים ההולכין לעבודת כוכבים שנתפרקו איבריהן מחמת חוליין וחוזרין באיברין מצומדים:
רעים בשליחותן
רעים בשליחותן - שמיסרים את הגוף:
שהחליקן בדברים
שהחליקן בדברים - מניחן לטעות:
מתני' גת בעוטה
מתני' גת בעוטה - שבעטה ודרכה עובד כוכבים:
שהוא נוטל
שהוא נוטל - ענבים מתוך יין בעדשים של גת שקורין מיי"ש:
ונותן לתפוח
ונותן לתפוח - אסיפת גל הענבים שתחת הקורה קרי תפוח ובלע"ז ש"ק וקסבר תנא דידן לא הוי יין נסך עד שירד לבור:
מה שבבור אסור
מה שבבור אסור - אם נגע בו העובד כוכבים אחרי כן בור היו עושין לפני הגת והכלי נתון שם לקבל היין ויש שטחין הבור בסיד והיין משתמר בתוכו ואינו מאבד טפה והוא בור סיד:
דורכין עם העובד כוכבים בגת
דורכין עם העובד כוכבים בגת - ולא אמרינן משתכר באיסורי הנאה הוא דאפילו בשתיה סבר האי תנא דשרי כל זמן שלא ירד לבור ומשום גורם טומאה ליכא שמשעה שדרך בהן העובד כוכבים מעט נטמאו ומשום מסייע ידי עוברי עבירה ליכא שהעובד כוכבים לא נצטווה על כך:
