לכדרבי
לכדרבי - בפ' קמא (לעיל דף ז.) אקרא אני חיה בהמה למה נאמרה כו':
פרט למתעסק
פרט למתעסק - בדבר היתר ובא לידו איסור ולא נתכוין לגופה של זו כגון נתכוין לחתוך את התלוש וחתך את המחובר נתכוין לאשתו והרי אחותו עמה במטה ונשמטה אשתו ובאה אחותו תחתיה ואיזהו חייב נתכוין לחתוך כסבור תלוש ונמצא מחובר או כסבור היום חול או כסבור מלאכה זו מותרת ומ"מ לזו נתכוין וכן בא על אחותו ונתכוין לגוף זה כסבור היא אשתו:
דרב ששת מחליף כו'
דרב ששת מחליף כו' - כשהיה. שונה משנתנו פעמים מחליף דברי זה לדברי זה ולא היה מקפיד לפי שאין ביניהם חיוב ופטור:
העלם זה וזה
העלם זה וזה - טומאה ומקדש מהו לרבי אליעזר ור"ע דפטרי על העלם מקדש:
אי מטומאה פריש
אי מטומאה פריש - אי מחמת טומאה שהודע לו פירש מן העבירה (ומביא קרבן) שאמרו לו טמא אתה:
הרי העלם טומאה בידו
הרי העלם טומאה בידו - איגלאי מילתא שביאתו למקדש בשביל העלם טומאה היה:
ואי ממקדש קפריש
ואי ממקדש קפריש - שאמרו לו מקדש הוא זה ומחמת כן תוהא על ביאתו ולא הזכירו לו טומאה איגלאי מילתא דמשום העלם מקדש נכנס לו:
כלום פריש ממקדש כו'
כלום פריש ממקדש כו' - כשהודיעוהו אחד מהם שם אל לבו לומר מה בכך ומתוך כך נזכר על השני ומ"מ העלם שניהם היה בידו:
אלא לא שנא
אלא לא שנא - ופטור:
אחד טמא
אחד טמא - מת קבור בו וא"א להלך שלא יאהיל:
והלך בראשון
והלך בראשון - ואינו יודע אם בטמא אם בטהור ולא נכנס למקדש:
בשני ונכנס
בשני ונכנס - וחזר והלך בשני וידע שהלך בשניהם והרי הוא טמא ודאי ונכנס למקדש בהעלם טומאה שנתעלם ממנו טומאה:
חייב
חייב - קרבן עולה ויורד שיש כאן בתחלה ידיעה ודאית:
הלך בראשון
הלך בראשון - וידע שהוא ספק טמא:
ונכנס
ונכנס - למקדש בהעלם טומאה ששכח הילוכו בשביל זו:
והזה ושנה
והזה ושנה - הזה בשלישי ושנה בשביעי וטבל:
וחזר והלך בשני
וחזר והלך בשני - וידע שהוא ספק טמא:
ונכנס
ונכנס - למקדש בהעלם טומאה:
חייב
חייב - או מחמת ביאה ראשונה או מחמת ביאה שניה דמה נפשך או ביאה ראשונה או ביאה שניה בטומאה היתה:
ור"ש פוטר
ור"ש פוטר - דאין כאן באחת מכולן ידיעה ודאית בתחלה שאף ידיעה תחלה של שביל שני ספיקא היא שהרי טהר לו מטומאה ראשונה אם הראשון הוא הטמא:
פוטר בכולן
פוטר בכולן - אף בראשונה ולקמן מפרש לה:
