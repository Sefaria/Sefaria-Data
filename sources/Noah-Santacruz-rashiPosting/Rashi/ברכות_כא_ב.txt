או צבור וצבור

או צבור וצבור - בין בראשונה בין בשניה היה עם הצבור כגון עשרה אחר עשרה וזה עמהם בשתיהן ששכח שהתפלל עם הראשונים:
רב הונא סבר
רב הונא סבר - יחיד המתפלל עם הצבור אומר קדוש הלכך אם לא גמר עד שלא יגיע ש"ץ לקדוש לית לן בה אבל מודים אף על פי שיחיד אומר מודים אם אינו אומרו עם הצבור הרואה את כולם כורעים והוא אינו כורע נראה ככופר במי שחבריו משתחוין לו:
מפסק לא פסיק
מפסק לא פסיק - תפלתו לקדושה לענות עם הצבור וכן למודים:
במשנה תורה דריש
במשנה תורה דריש - והאי קרא במשנה תורה הוא נאמר:
מכשפה לא תחיה
מכשפה לא תחיה - ולא פירש באיזו מיתה תמות ונאמר אצלו כל שוכב עם בהמה מות יומת:
סמכו ענין לו
סמכו ענין לו - סמכתו פרשת מכשפה לא תחיה לשוכב עם בהמה:
מה שוכב עם בהמה בסקילה
מה שוכב עם בהמה בסקילה - כדאמרינן לה בסנהדרין פרק ד' מיתות (דף נד:) בגזרה שוה דתהרוגו דהכא מכי הרוג תהרגנו דמסית אף מכשף בסקילה:
אמר ליה רבי יהודה וכי מפני שסמכו הענין
אמר ליה רבי יהודה וכי מפני שסמכו הענין - לשוכב עם בהמה נוציא זה המכשף לסקילה שהיא חמורה מכל מיתות שבתורה אלא מקרא מפורש יש לו במקום אחר שהוא בסקילה:
אוב וידעוני בכלל
אוב וידעוני בכלל - לא תחיה דכל המכשפים היו ולמה יצאו בפני עצמן כשהפרישן לסקילה כדכתיב באבן ירגמו אותם דמיהם בם להקיש אליהם את כל הכלל שזו מדה בתורה שכל דבר שהיה בכלל ויצא מן הכלל ללמד לא ללמד על עצמו יצא אלא ללמד על הכלל כולו יצא:
זב שראה קרי וכו'
זב שראה קרי וכו' - לענין טבילה שתקן עזרא לבעלי קריין לעסוק בתורה קאי ולשאר טמאים לא הצריך וקאמר הכא דאם יש לו טומאה אחרת עם הקרי שאינו יכול לצאת ממנה בטבילה זו כגון זב ונדה שהם טמאים טומאת שבעה אפילו הכי צריך לטבול לקריו קודם שיעסוק בתורה:
פולטת שכבת זרע
פולטת שכבת זרע - הרי היא כבעל קרי:
ורבי יהודה פוטר
ורבי יהודה פוטר - קס"ד דאין טבילה זו מטהרתו מכל וכל:
המשמשת למאן קתני לה
המשמשת למאן קתני לה - להשמיענו כח מי הוצרכו לחלוק בה:
אילימא לרבנן
אילימא לרבנן - להודיעך כחן דמחייבי בה:
השתא זב שראה קרי
השתא זב שראה קרי - שקדמתו טומאת הזיבה מעיקרא:
דמעיקרא
דמעיקרא - בשעה שראה קרי לאו בר טבילה הוא ומחייבי ליה רבנן טבילה לקרי לדברי תורה:
