שאין בה סמיכה

שאין בה סמיכה - כמו במטות או בקתדראות יש סמיכה בספסלין וכסאות אין סמיכה:
אין מרביעין עליה לא סוס ולא חמור
אין מרביעין עליה לא סוס ולא חמור - מספקא ליה אי חוששין לזרע האב אי לא הלכך אפי' היא בת חמורה נקבה אין מרביעין עליה חמור שמא חוששין לזרע האב ונמצא מרביע כלאים ורבנן פליגי ליה ואמרי אין חוששין לזרע האב ואם בת סוסיא היא מרביעין עליה סוס ואם בת חמורה היא מרביעין עליה חמור הכי איתא בפרק אותו ואת בנו:
רפאים בל יקומו
רפאים בל יקומו - מרפה עצמו מדברי תורה:
וארץ רפאים תפיל
וארץ רפאים תפיל - וארץ לרפאים תפיל:
מצאתי להם תקנה
מצאתי להם תקנה - יהנו לתלמידי חכמים מנכסיהם:
העושה פרקמטיא
העושה פרקמטיא - מתעסק בממון ת"ח כדי להגיע לידם שכר והם פנויין לעסוק בתורה ע"י אלו וכתיב חיים כולכם היום ע"י דיבוקן של תלמידי חכמים יזכו לחיות:
גלוסקאות וכלי מילת
גלוסקאות וכלי מילת - דרוש פסת בר לשון פיסת היד שהיא רחבה וחטה רחבה לא משכחת אלא פת אפויה וכלי מילת דרוש פסת ל' כתונת פסים:
שתתמר
שתתמר - לשון תומר דקל:
קינן בלפת
קינן בלפת - ניקב בו עד שעשה לידתו בתוכו ואעפ"כ שקלו את המותר ששים ליטרין:
נפשח
נפשח - נבדל אחד מהן מן הקלח:
והיינו עולים בסולם
והיינו עולים בסולם - ללקט עליו העליונים:
ודם ענב תשתה
ודם ענב תשתה - מתוך הענבה תשתהו ולא תצטרך לדורכו:
חומר
חומר - כור והוא שלשים סאין:
גרבי
גרבי - סאה:
אין לך כל אילן סרק
אין לך כל אילן סרק - שלא יעשה פרי:
אין בו יין
אין בו יין - אין בו ליחלוח בפרי:
סותה
סותה - לשון הסתה שהיין מסית את השכור:
רמוז לי בעיניך
רמוז לי בעיניך - ותתרגם לשון שחוק ומחוך חוך לי בעינים שלך וטוב לי מיין כשתראני פנים צהובות ושוחקות:
ואחוי לי שיניך
ואחוי לי שיניך - אף זו לשון שחוק שהשוחק שיניו נגלין:
איפגר
איפגר - לשון בטול:
דלית
דלית - כרם המודל על גבי כלונסות טריליא"ה בלע"ז:
הוה עבדא טפי
הוה עבדא טפי - שהרי ראית שבכל יום היין מתמעט מן האשכולות וזהו עונש הבטול:
קדמתי בנשף
קדמתי בנשף - קודם עמוד השחר:
