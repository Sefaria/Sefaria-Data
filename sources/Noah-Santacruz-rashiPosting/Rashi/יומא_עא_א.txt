שכל הפרשה נאמרה על הסדר וכו'

שכל הפרשה נאמרה על הסדר וכו' - ואי כסדרן כתיבי וכן הסדר שמוציאן בלבישה ראשונה ואין עבודה חיצונה של בגדי זהב מפסקת בין עבודת היום להוצאת כף ומחתה לא משכחת לה וכו' כבר פרשתיה בפרק אמר להם הממונה (לעיל דף לב:):
בשעיר הנעשה בחוץ
בשעיר הנעשה בחוץ - כדכתיב (במדבר כט) מלבד חטאת הכפורים והוא אינו כתוב כאן אבל אילו ואיל העם דווקא כתבינהו קרא אחר הוצאת כף ומחתה ולא איצטריך לן לשבש סדרא דקראי:
אמר קרא ויצא ועשה וגו'
אמר קרא ויצא ועשה וגו' - וזו יציאה ראשונה האמורה בפרשה הילכך על כרחך מקמי הוצאת כף ומחתה עביד להו בהפסקה שביניהם לעבודת היום:
אשר לבש כבר
אשר לבש כבר - אלמא זו היא פשיטה שניה שמע מינה יש הפסקת חילוף בגדים בין עבודת היום להוצאת כף ומחתה ורבא לא אאתקפתיה דרבי זירא קאי אלא לפרושי טעמא דמתניתא דמשבשא קראי:
ה"ג קראי כתיבי וכו'
ה"ג קראי כתיבי וכו' - ולא גרס תרי:
אינו רואה פר ושעיר הנשרפים
אינו רואה פר ושעיר הנשרפים - אלמא שריפתן בעוד שכהן גדול לבוש בגדי בוץ היא:
ואילו אימורי חטאת
ואילו אימורי חטאת - לדברי הכל בתר הכי עביד להו (כשטובל) בטבילה שלישית עם אילו ואיל העם:
אימא חוץ מפסוק זה ואילך
אימא חוץ מפסוק זה ואילך - לא נכתבה על הסדר:
שביש מתניתא
שביש מתניתא - ואימא שריפת הפר והשעיר אחר טבילה שלישית:
אמר קרא והמשלח את השעיר וגו'
אמר קרא והמשלח את השעיר וגו' - ובאותו לשון עצמו נאמר והשורף אותם דמשתעי בשריפת הפר ושעיר ושניהן כתובין אחר ואת חלב החטאת ועל כרחך שילוח השעיר מקמי הקטרת אימורים הוה כדכתיב ושלח את השעיר במדבר והדר ואת חלב החטאת על כרחך והמשלח דכתיב בתריה כאדם שהפסיק הענין שהיה מדבר בו וחוזר ומסיימו ואומר ואותו שילוח שאמרתי לך למעלה המשלחו מטמא בגדים ובאותו לשון עצמו נאמר והשורף:
מה והמשלח
מה והמשלח - אף על פי שנכתב אחר אימורי חטאת דמעיקרא הוא אף והשורף אף על פי שנכתב אחריהן מעיקרא הוא:
אדרבה מה שורף דהשתא
אדרבה מה שורף דהשתא - שהרי צווי עיקר שריפתן אחר אימורי חטאת נאמר כדכתיב ואת חלב החטאת וגו' והדר ואת פר החטאת יוציא ושרפו:
אף המשלח דהשתא
אף המשלח דהשתא - דווקא כתב אחר אימורין ושילוח שעיר האמור למעלה מהם הכי קאמר ונשא השעיר עליו את עונותם ושלחו המדברה כשיגיע זמן שילוחו:
והמשלח מעיקרא משמע
והמשלח מעיקרא משמע - כאדם שחוזר לענין שהפסיק בו וכמו שפירשתי ושילוח שעיר במקומו נכתב מדלא הדר וכתב אחר אימורין ושלח השעיר והמשלחו יכבס בגדיו:
רבא אמר
רבא אמר - לא מצית אמרת דשילוח שעיר לא במקומו נאמר דהא לא הזקיקו לעמוד שם אלא עד שעת כפרה והיא עבודת היום דמתן דמים:
אתי משלח
אתי משלח - ליום המחרת:
מצאו בשוק
מצאו בשוק - מכבדו לפני הבריות ואומר לו אישי כהן גדול וכו':
מחייה חיים
מחייה חיים - הוא הקדוש ברוך הוא עשינו שליחותו:
מפטרי מהדדי
מפטרי מהדדי - שהיה אחד נוטל רשות מחבירו לשוב לביתו:
אתהלך וכו'
אתהלך וכו' - איידי דאיירי בחיים מתוקנים נקט לה:
זה מקום שווקים
זה מקום שווקים - שאדם מוצא לקנות מזונותיו ולפי שהיה דוד מטלטל נע ונד היה מתפלל על הדבר:
שמתהפכות עליו
שמתהפכות עליו - מי שהיה עני בילדותו ונעשה עשיר לעת זקנותו דומה לו כאילו עכשיו נעשה חי מתוך מיתה:
אליכם אישים אקרא
אליכם אישים אקרא - בראש פרשת ושנות חיים הוא להכי נקט ליה:
שדומין לנשים
שדומין לנשים - ענותנין ותשושי כח:
אישים
אישים - לשון אשה מדלא כתיב אנשים:
(שנסך) יין וכו'
(שנסך) יין וכו' - אישים לשון קרבן אשה:
