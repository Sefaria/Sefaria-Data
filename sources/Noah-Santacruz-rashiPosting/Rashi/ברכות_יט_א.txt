ואי ס"ד דלא ידעי

ואי ס"ד דלא ידעי - אין מבינין כלום אלא צערא דגופא:
המספר אחר המת
המספר אחר המת - בגנותו של מת אחר מיתתו:
קניא מטללא
קניא מטללא - קנה גדול וכבד נפל מן הגג:
טללא
טללא - גג:
ארנקא דמוחיה
ארנקא דמוחיה - כיס שהמוח מונח בו:
והמטים עקלקלותם
והמטים עקלקלותם - לעיל מיניה כתיב הטיבה ה' לטובים וסמיך ליה והמטים עקלקלותם והמכריעים את חובותם יותר על זכיותם להטותם לכף חובה:
יוליכם ה' את פועלי האון
יוליכם ה' את פועלי האון - לגיהנם:
בכ"ד מקומות
בכ"ד מקומות - השתא משמע מצינו שנדו חכמים בני אדם בכ"ד מקומות לכבוד הרב לפי שלא נשאו כבוד לרבם. הוא היה אומר עקביא בן מהללאל במסכת עדיות:
אין משקין
אין משקין - אם קינא לה בעלה ונסתרה:
לא את הגיורת
לא את הגיורת - דבני ישראל אמור בפרשה (במדבר ה) פרט לאשת גר ועבד משוחרר:
בכרכמית
בכרכמית - כך שמה או על שם מקומה:
דוגמא השקוה
דוגמא השקוה - על שהיו דומים להם הם השקוה שהיו שמעיה ואבטליון מבני בניו של סנחריב כדאמרינן בגיטין בפרק הנזקין (דף נז:):
ר' יהודה
ר' יהודה - פליג אדלעיל דקתני שנדו את עקביא:
שאין עזרה ננעלת
שאין עזרה ננעלת - בפרק ה' דפסחים (דף סד:) שהיו שערי העזרה ננעלים כששוחטין פסחים של כל כת וכת שהפסח נשחט בג' כתות:
על כל אדם בישראל
על כל אדם בישראל - כלומר כשהיתה ננעלת עליהם והיינו כשנתמלאה פה לפה לא היה בכולם אדם חשוב בחכמה ויראת חטא כעקביא:
אלעזר בן חנוך שפקפק
אלעזר בן חנוך שפקפק - זילזל והיינו נמי לכבוד הרב שעבר ע"פ הגוזרים על הידים:
אלמלא חוני אתה
אלמלא חוני אתה - שיצא שמך בגדולה ובחשיבות:
צריך אתה להתנדות
צריך אתה להתנדות - לפי שהטריח לפני המקום על עסק גשמים לא כך שאלתי כמה פעמים וכבוד המקום כבוד הרב הוא:
מתחטא
מתחטא - לשון חוטא נקל בלבו לחטוא לאביו ולהטריחו על תאותו:
מקולסים
מקולסים - צלויים כשהן שלמין ותולין כרעיהן וקרסוליהן וקרביהם סביבותן בשפוד ועל שם כך קורהו מקולס שהוא לשון מזויין כדמתרגם וכובע נחושת על ראשו (שמואל א יז) וקולסא דנחשא:
בלילי פסחים
בלילי פסחים - זכר לפסח שצולהו שלם שנאמר בו על כרעיו ועל קרבו (שמות יב) כלומר עם כרעיו ועם קרבו:
גוזרני עליך נדוי
גוזרני עליך נדוי - והיינו נמי לכבוד הרב שאסרו חכמים את הדבר לפי שהוא קרוב להאכיל את ישראל קדשים בחוץ שהרואה סבור שהקדישו לשם פסח:
חתכו חוליות
חתכו חוליות - תנור של חרס שהוא עשוי ככלי ומטלטל ותחלת ברייתו מן הטיט ומצרפו בכבשן כשאר קדרות ואם נטמא הצריכו הכתוב נתיצה ואם נתצו בענין זה שחתכו סביב סביב כחוליות עגולות וחזר וחיברו בטיט של חול בין חוליא לחוליא רבי אליעזר מטהר עולמית שאינו עוד ככלי חרס שלא נשרף בכבשן וחכמים מטמאין:
כעכנאי
כעכנאי - כנחש זה שכורך עצמו בעגולה:
כל טהרות
כל טהרות - שנעשו בתנור זה או שנגעו באוירו והיה רבי אליעזר מטהרן והם שרפום:
וברכוהו
וברכוהו - לפי שהרבה מאד לחלוק בדבר זה כדאמרינן בבבא מציעא בפרק הזהב (דף נט:):
נדוי במתני' לא תנן
נדוי במתני' לא תנן - הא דברכוהו בברייתא הוא דתני לה:
מדמה מילתא למילתא
מדמה מילתא למילתא - כל מקום שראה במתניתין שנחלק היחיד על הרבים מחלוקת גדולה או אחד מן החכמים שמדבר קשה כנגד גדול הימנו אומר ראוי היה כאן נדוי:
אין מוציאין את המת
אין מוציאין את המת - לקברו:
סמוך לקריאת שמע
סמוך לקריאת שמע - לפי שמתבטלין מן הקריאה:
אין המת מוטל לפניהם
אין המת מוטל לפניהם - שהמת בבית אחר והם מספידין אותו כאן ויש מפרשין שנתון לצד אחר:
והוא יושב ודומם
והוא יושב ודומם - האבל:
למימר הכי
למימר הכי - לא נפרעת ממני דמשמע הפרע:
