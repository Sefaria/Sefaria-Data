דלא נסתרי עבדיה
דלא נסתרי עבדיה - שלא ירגיל להיות בטל ויתעצל נסתרי התי"ו משמשת כדרך המתפעלים בתיבת שי"ן וסמ"ך כאשר יתפעל שר ויאמר תשתרר שהתי"ו מתמצעת להפסיק אותיות השורש וכאשר יאמר בגיזרת סף הסתופף מגיזרת שח השתוחח וכן בלשון גמרא משתרי מיסתמיך אשתהי אישתקיל:
כי מפקינן מיניה
כי מפקינן מיניה - הרבית שלקח כדרבי אלעזר דאמר רבית קצוצה יוצאה בדיינים דקיימא לן כוותיה לקמן (עמוד ב'):
גלימא לא מפקינן מיניה
גלימא לא מפקינן מיניה - מקחו קיים וקציצת הרבית יחזיר לבעליו:
ולימא ליה כי אגרא אנא
ולימא ליה כי אגרא אנא - כששכרתיה אני בדמים יקרים הללו:
דהוה קא מישתרשי לי
דהוה קא מישתרשי לי - בריוח היתה באה אלי:
מתני' מרבין על השכר
מתני' מרבין על השכר - בשכר המתנת מעות השכירות:
ואין מרבין על המכר
ואין מרבין על המכר - בשכר המתנת המקח ובגמרא מפרש טעמא:
ואם של חדש בחדש
ואם של חדש בחדש - ואם תתן לי שכר כל חדש בחדשו שלא תקדים לי שכר כל השנה יחד. תתן לי סלע בחדש:
ואם לגורן
ואם לגורן - ואם אמתין לך עד הגורן שתמכור מתבואתך ותתן לי מעותי:
גמ' שכירות אינה משתלמת אלא לבסוף
גמ' שכירות אינה משתלמת אלא לבסוף - מן הדין:
אלא לבסוף
אלא לבסוף - לסוף הזמן הלכך כי שקיל מיניה סלע בחדש דהוו להו שנים עשר סלעים אין זה שכר המתנת מעות שהרי לא נתחייב לו לשלם שכירות עד סוף החדש והאי דאמר ליה אם מעכשיו תתן לי הרי היא לך בעשר סלעים אי הוה מקדים ליה הוא מחיל ליה מדמי השכירות ומוגר ליה בפחות משוייה אבל סיפא גבי מכר משמשך המקח. דינו ליתן המעות וכי אמר ליה אם מעכשיו תתן הרי היא לך באלף הן הן דמיה וכי מיטפי עלייהו לגורן שכר המתנת מעות הוא:
דקו בה
דקו בה - חיפשו אחריה עד שמצאו בה מקרא לסמוך בהא מילתא דתשלומי שכירות לבסוף:
טרשא שרי
טרשא שרי - למכור סחורה בהמתנה ביותר מדמיה ובלבד שלא יפרש לו אם מעכשיו הרי הוא לך בפחות אלא ימכור סתם בכך וכך ליום פלוני:
קץ ליה
קץ ליה - אם מעכשיו הרי הוא לך בפחות דבהדיא פריש ליה דשכר המתנה הוא נוטל:
טרשא דידי שרי
טרשא דידי שרי - עושה שכר תמרים היה ומוכר לו בזמן הזול בתשרי כשער של ניסן וממתין לו עד ניסן:
שיכראי לא פסיד
שיכראי לא פסיד - אינו מתקלקל והייתי יכול להצניעו עד ניסן:
זוזי לא צריכנא
זוזי לא צריכנא - שאני עשיר ואיני דחוק למכור כשער של עכשיו:
זיל בתר דידהו
זיל בתר דידהו - אחרי הלקוחות דאינהו ודאי אגר נטר יהבו ליה למר דאילו הוו להו זוזי הוה שכיח להו שיכרא טובא כשער של עכשיו:
אמר רב חמא טרשא דידי ודאי שרי
אמר רב חמא טרשא דידי ודאי שרי - מוכר פרקמטיא היה מוכר במקום הזול כשער שהוא נמכר במקום היוקר וממתין להן והן מעלין אותו למקום היוקר והוא מקבל עליו אחריות דרך בהליכה והלקוחות משתכרים בפרקמטיא שלוקחין שם במעותיו ומביאין לכאן ואחריות החזרה עליהם וכיון דלא מקבלי עלייהו אחריות לא הויא מלוה גבייהו עד שהפרקמטיא נמכרת והן מקבלין המעות ואותן המעות נעשין עליהם מלוה ואין כאן רבית:
נקטי להו שוקא
נקטי להו שוקא - מכריזין שלא יהא אדם רשאי למכור עד שימכרו הם:
