מתני' המחליף פרה בחמור
מתני' המחליף פרה בחמור - להכי נקט המחליף ולא אמר המוכר פרתו וילדה דאילו מוכר במעות לא קני לוקח עד דמשיך וכיון דמשך מידע ידיע אי ילדה כבר אי לא ילדה כבר וליכא לספוקי בעד שלא מכרתי ומשלקחתי אבל מחליף פרה בחמור לא היה צריך למשוך הפרה או החמור דאחד מהן שמשך נקנין חליפין לחבירו במשיכתו של זה בכ"מ שהן כדאמרינן בהזהב (לעיל דף מו.) כל הנעשה דמים באחר כיון שזכה זה נתחייב זה בחליפין לפי שכשמשך זה בעל הפרה את החמור נקנית הפרה לבעל החמור ואין ידוע אם ילדה או לא ילדה:
וכן המוכר שפחתו
וכן המוכר שפחתו - דקי"ל עבד כנעני נקנה בכסף וכשנתן מעות ניקנית לו השפחה ואפילו היא בבית בעלים ואין ידוע אם עד שלא ילדה נתן הכסף והעובר שלו או לאחר שילדה והולד של בעלים זה אומר כן וזה אומר כן יחלוקו:
ישבע המוכר
ישבע המוכר - בגמרא פריך עלה:
גמ' בסימטא
גמ' בסימטא - קרן זוית הסמוכה לרחבה מוכרין בה בהמות ועבדים:
אימור דאמר סומכוס שמא ושמא
אימור דאמר סומכוס שמא ושמא - בשור שנגח את הפרה (ב"ק דף מו.):
ברי וברי
ברי וברי - כגון מתניתין דזה אומר כן הוא וזה אומר כן הוא מי אמר:
תנא סיפא
תנא סיפא - שמא ושמא מכלל דרישא ברי וברי דתרי בשמא ושמא למה לי מודה סומכוס היכא דאיכא שבועה דאורייתא. דלקמן מוקמינן לה בדקטעה לידה דלאו הילך הוא האי דקא מודי ליה בגויה ואית ליה נשבעין על העבדים ואית ליה טענו בחטים והודה לו בשעורין חייב:
מה שטענו לא הודה לו
מה שטענו לא הודה לו - דלא דמי לטענו ק' והודה לו נ' דהתם מקצת טענה עצמה הודה לו אבל זה מודה לו בעבד אחר וע"ז שטענו א"ל להד"מ:
ועוד
ועוד - אפילו אית ליה כמאן דאמר טענו חטים והודה לו בשעורים חייב:
הילך הוא
הילך הוא - וזה שמודה עליו מוכן הוא ליטלו ואיכא למ"ד דהילך פטור בפ"ק (דף ד.):
דמי עבד גדול
דמי עבד גדול - מסרתי לך בידך שתקנהו לי ולא קנית ותובעו הדמים:
וזה אומר דמי עבד קטן
וזה אומר דמי עבד קטן - יש לך בידי:
עומרי שדה גדולה
עומרי שדה גדולה - מנין עומרים של שדה גדולה וזה אומר מנין עומרים של שדה קטנה מכרתי לך:
