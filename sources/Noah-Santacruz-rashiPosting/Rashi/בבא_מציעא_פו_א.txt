ה"ג
ה"ג - חכים איתקרי רבי לא אתקרי:
ספרא דאדם הראשון
ספרא דאדם הראשון - שהראהו הקב"ה דור דור וסופריו דור דור ודורשיו דור דור וחכמיו:
רבי ורבי נתן סוף המשנה
רבי ורבי נתן סוף המשנה - כל זה כתוב לשם:
סוף המשנה
סוף המשנה - סוף תנאים עד ימיהן אמרו איש את דבריו בבית המדרש והיו תלמידים גורסים שמועה שמועה לבדה ולא היו מסכתות סדורות וסדר וקבץ על הסדר והם כללו האמור בדורות שלפניהם וסדרו את המסכתות ואחריהם לא יוסיפו אלא מעט:
סוף הוראה
סוף הוראה - סוף כל האמוראין עד ימיהם לא היתה גמרא על הסדר אלא כשהיתה שאלה נשאלת בטעם המשנה בבית המדרש או שאלה על מעשה המאורע בדין ממון או איסור והיתר כל אחד ואחד אומר טעמו ורב אשי ורבינא סידרו שמועות אמוראין שלפניהם וקבעו על סדר המסכתות כל אחד ואחד אצל המשנה הראויה והשנויה לה והקשו קושיות שיש להשיב ופירוקים שראוים לתרץ הם והאמוראים שעמהם וקבעו הכל בגמ' כגון איתיביה מיתיבי ורמינהי איבעיא להו והתרוצים שעליהן מה ששיירו אותן שלפניהן ואותן שאמרו לפניהם הקושיות והתירוצין שעליהם לא קבעום בגמ' על סדר המסכתות והמשנה שסידר רבי ובאו רב אשי ורבינא וקבעום:
וסימנך עד אבוא אל מקדשי אל
וסימנך עד אבוא אל מקדשי אל - מקדשי סימנא דרב אשי אבינה. סימנא דרבינא לאחריתם סימן סוף הוראה:
רבה בר נחמני
רבה בר נחמני - בר פלוגתיה דרב יוסף:
אגב שמדא נח נפשיה
אגב שמדא נח נפשיה - מחמת אימת מלכות מת:
דקא מבטל וכו'
דקא מבטל וכו' - שנקבצין אליו בניסן ותשרי לשמוע דרשות של פסח ושל חגים וכשמבקשין שלוחי המלך לגבות המס גולגולת של כל חדש וחדש אינם נמצאים בבתיהם:
פריסתקא
פריסתקא - שליח:
איקלע פריסתקא
איקלע פריסתקא - ללון באותו פונדק שהיה רבה נחבא בו:
אשקיה תרין כסי ודליוה לתכא
אשקיה תרין כסי ודליוה לתכא - ושדים הממונים על הזוגות מזיקין את השותה זוגות ובני הבית לא נתכוונו לכך:
אמרו לו בני הפונדק לרבה
אמרו לו בני הפונדק לרבה - מאי נעביד:
נגודי מנגדי לי
נגודי מנגדי לי - ואם ייסרוני ביסורים אגלה:
וטרקיה לבבא
וטרקיה לבבא - סגר הדלת:
פרק אשיתא
פרק אשיתא - נפלה החומה:
אגירדא דדיקלא
אגירדא דדיקלא - על גזע דקל קצוץ:
אם בהרת קדמה לשער לבן טמא
אם בהרת קדמה לשער לבן טמא - דשער לבן שפרח בו הוא סימן לטומאה כדכתיב (ויקרא יג) והנה נהפך שער לבן בבהרת:
טהור
טהור - לפי מה שכתוב בתורה:
גונדא
גונדא - גדוד של פרשים שמחפשין אחריו:
בפומבדיתא
בפומבדיתא - והוא ראש ישיבה בה:
מטללי
מטללי - עושין צל בכנפיהן:
דלי זעפא
דלי זעפא - גבה רוח סערה:
את דרבה
את דרבה - אתה אוהבו של רבה:
רבי שמעון בן חלפתא כו'
רבי שמעון בן חלפתא כו' - משום דאיירי ברישא דאגדתא בבעלי בשר נקט לה:
ככרין דנרד
ככרין דנרד - אגודות של נרד והוא עשוי כשיבולין:
למרי דיכי
למרי דיכי - לבעליו של רוח זה:
אנפקא
אנפקא - כלי מחזיק רביעית:
מעשה לסתור
מעשה לסתור - וכי דרך בני אדם להביא מעשה על דבריו לסותרו דקתני ברישא הכל כמנהג המדינה ותנא מעשה אפילו אתה עושה להם כסעודת שלמה כו':
