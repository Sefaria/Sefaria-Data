מעיין בה

מעיין בה - אומר בלבו שתיעשה בקשתו לפי שהתפלל בכונה:
כאב לב
כאב לב - שאין בקשתו נעשית:
תוחלת
תוחלת - לשון תפלה כמו ויחל משה (שמות לב):
מזכירין עונותיו
מזכירין עונותיו - שעל ידיהן מפשפשים למעלה במעשיו לומר בוטח זה בזכיותיו נראה מה הם:
קיר נטוי
קיר נטוי - מקום סכנה:
מוסר דין
מוסר דין - בוטח הוא בזכיותיו שחברו יהיה נענש על ידו: ה"ג הא דמעיין הא דלא מעיין:
לולבי גפנים
לולבי גפנים - וידלי"ש (וידילי"ש: קנוקנות) בלעז:
מוריגי בהמה
מוריגי בהמה - כל בשר שבבהמה שאינו חלק אלא דומה למורג חרוץ שאינו חלק כמו החיך והלשון והכרס הפנימי ובית הכוסות:
התולה
התולה - שאינו יושב אלא על ברכיו שמתוך כך נקביו נפתחין יותר מדאי: הכי גרסינן הא דמאריך ותלי הא דמאריך ולא תלי: למגדלי חזירים ומלוי ברבית שכרן מרובה בלא טורח ושמחים בחלקם לכך פניהם צהובים:
הימנותא
הימנותא - לשון שבועה כלומר באמונה שתיהן אסורות לי:
ואברכה מברכיך
ואברכה מברכיך - והמברך ברכת המזון מברך לבעל הבית:
יוסף מת קודם לאחיו
יוסף מת קודם לאחיו - דכתיב וימת יוסף וכל אחיו (שמות א):
צריכים רחמים
צריכים רחמים - צריכים לבקש רחמים שיבאו לפי שהם בידו של הקב"ה ואין להם רשות לבא אלא ברשותו:
ראה קראתי בשם
ראה קראתי בשם - ראה משמע היש בלבך תן עיניך בדבר:
לך אמור לו לבצלאל עשה משכן ארון וכלים
לך אמור לו לבצלאל עשה משכן ארון וכלים - שכן הם סדורים בפרשת כי תשא ראה קראתי בשם וגו' את אהל מועד ואת הארון לעדות וכל הפרשה ומשה אמר לו עשה ארון וכלים כגון שלחן ומנורה ואחר כך משכן דס"ל לר"י שכסדר שהם סדורים בויקחו לי תרומה אמר לו:
אותיות שנבראו בהן שמים וארץ
אותיות שנבראו בהן שמים וארץ - על ידי צירופן ובספר יצירה תני להו:
כל חלום ולא טוות
כל חלום ולא טוות - כל חלומות יראה אדם ולא יראה אחד מאותן שהוא שרוי בתענית שאינו טוב טוות לשון תענית כמו ובת טוות האמור בדריוש (דניאל ו):
דלא מפשר
דלא מפשר - שלא פתרוהו:
כאגרתא דלא מקריא
כאגרתא דלא מקריא - לא טוב ולא רע הוא שכל החלומות הולכין אחר הפתרון:
עדיף מחלמא טבא
עדיף מחלמא טבא - שמביא את האדם לידי תשובה: עציבותיה מסתייה דיו עצבונו מה שאדם מתעצב עליו מבטל את החלום:
אפילו לדידי
אפילו לדידי - שאני מאור עינים:
בדיחותיה מפכחא ליה
בדיחותיה מפכחא ליה - מבטליה:
מנגדא
מנגדא - ממלקות קשה לגוף האדם יותר ממלקות לפי שדואג ממנו:
זה חלום רע
זה חלום רע - מיראתו ישוב ויכנע:
