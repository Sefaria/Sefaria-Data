בכל מכל כל
בכל מכל כל - באברהם כתיב (בראשית כד) וה' ברך את אברהם בכל ביצחק כתיב (שם כז) ואוכל מכל ביעקב כתיב (שם לג) וכי יש לי כל כלומר לא חסרו שום טובה:
חלל בקרבי
חלל בקרבי - יצרי הרע מת בקרבי:
צעריה קא מדכר
צעריה קא מדכר - על לבו ממש הוא מתרעם ואומר שמת בקרבו מרוב צרות:
שלא שלט בהן מלאך המות
שלא שלט בהן מלאך המות - אלא מתו בנשיקה על פי שכינה:
בכל מכל כל
בכל מכל כל - לא חסרו שום כבוד ומצינו כבוד זה במשה ואהרן שנאמר בהן על פי ה' ואם אלו מתו ע"י מלאך [המות] נמצא שחסרו כבוד:
כדאמרן
כדאמרן - שמתו ע"פ שכינה ואין ראויה רמה לשלוט במי שנשוק משכינה שהרי אין הרמה באה אלא מטפה מרה המטפטפת מסכינו של מלאך המות דאמר מר (ע"ז דף כ:) ממנה מת ממנה מסריח ממנה פניו מוריקות:
ישכון לבטח עליו
ישכון לבטח עליו - הכי דריש ישכון לבטח בנימין על סמיכות ידידות השכינה:
בעטיו של נחש
בעטיו של נחש - בעצתו של נחש כלומר לא היו ראוין למות אלא שנגזרה גזירת מיתה על כל תולדותיו של אדם הראשון בעצתו של נחש בעטיו תרגום של עצתו כדכתיב (דניאל ו) אתייעטו כל וגו' וכן התיב עטא וטעם (שם ב):
ואחיותיהם
ואחיותיהם - בבני ישי כתיב:
פרק שני - לא יחפור
פרק שני - לא יחפור
לא יחפור

לא יחפור - בור שיח ומערה. מפורשים בבבא קמא בפרק שור שנגח את הפרה (דף נ:):
בור
בור - עגול:
שיח
שיח - ארוך וקצר:
מערה
מערה - מקורה בקירוי:
נברכת הכובסים
נברכת הכובסים - חופר חפירה מרובעת בעומק אמה או יותר ומי גשמים מתכנסים בה לכבס בגדיהם והיו להם שתים אחת ששורים את הבגדים יום או יומים בצואת כלבים והיא קרויה מחמצן בגמ' ואחת שמשפשפים בה והיא קרויה נדיין:
אא"כ כו'
אא"כ כו' - מפני שהחפירה הסמוכה לבור מחלשת כותלי הבור ומרפה אותן:
וסד בסיד
וסד בסיד - את כותלי חפירתן:
גפת
גפת - פסולת זיתים שנתעצרו בבית הבד:
הסלעים
הסלעים - אבנים שהאור יוצא מהן שקורין קויליי"ש שכל אלו קשין לחומה שמוציאין הבל:
מן הכותל
מן הכותל - כותל לבנים של טיט הבנוי על גבי קרקע ולאו בבור קאי השתא:
זרעים
זרעים - קשין לכותל כדמפרש בגמ':
ומחרישה
ומחרישה - מרפה את יסודו ונופל:
מי רגלים
מי רגלים - ממסמסין את הלבנים שהן של טיט יבש:
ריחים
ריחים - קשין לכותל שמנידין את הקרקע בגלגול חבטתו:
מן השכב
מן השכב - היא הריחים התחתונה:
הרכב
הרכב - היא העליונה הרוכבת על זו והיא קצרה טפח מן התחתונה:
ואת התנור שלשה מן הכליא
ואת התנור שלשה מן הכליא - תנור כלי חרס הוא שרוף בכבשן כשאר קדירות ופיו למעלה והבא לקובעו בארץ עושה בנין טיט ואבנים שיהיו לו לבסיס ומושיבין אותו עליו שלא יצטננו שוליו מחמת קרקע ואותו בנין עשוי בשיפוע רחב מלמטה וקצר מלמעלה כמדת התנור תחתונה קרוי כליא ועליונו קרוי שפה כלומר שפת הכליא שפתה עליונה ולפי שהבלו של תנור קשה לכותל צריך להרחיקו: גמ'
