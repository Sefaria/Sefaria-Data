מאימתי קורין את שמע בערבין. משעה שהכהנים נכנסים לאכול בתרומתן

מאימתי קורין את שמע בערבין. משעה שהכהנים נכנסים לאכול בתרומתן – כהנים שנטמאו וטבלו, והעריב שמשן, והגיע עיתם לאכול בתרומה:

עד סוף האשמורה הראשונה

עד סוף האשמורה הראשונה – שליש הלילה, כדמפרש בגמרא (דף ג.). ומשם ואילך עבר זמן, דלא מקרי תו זמן שכיבה, ולא קרינן ביה "בשכבך".

עד שיעלה עמוד השחר

עד שיעלה עמוד השחר – שכל הלילה קרוי זמן שכיבה:

הקטר חלבים ואברים

הקטר חלבים ואברים – של קרבנות שנזרק דמן ביום:

מצוותן

מצוותן – להעלות כל הלילה, ואינן נפסלים בלינה עדי שיעלה עמוד השחר והן למטה מן המזבח, דכתיב: "ולא ילין לבקר" (שמות לד):

חלבים

חלבים – של כל קרבנות:

אברים

אברים – של עולה:

וכל הנאכלים ליום אחד

וכל הנאכלים ליום אחד – כגון חטאת, ואשם, וכבשי עצרת, ומנחות, ותודה:

מצוותן

מצוותן – זמן אכילתן:

עד שיעלה עמוד השחר

עד שיעלה עמוד השחר – והוא מביאן להיות נותר, דכתיב בתודה: "לא יניח ממנו עד בקר" (ויקרא ז), וכולם מתודה ילמדו:

אם כן למה אמרו חכמים עד חצות

אם כן למה אמרו חכמים עד חצות – בקריאת שמע ובאכילת קדשים:

כדי להרחיק אדם מן העבירה

כדי להרחיק אדם מן העבירה – ואסרום באכילה קודם זמנן, כדי שלא יבא לאוכלן לאחר עמוד השחר ויתחייב כרת. וכן בקריאת שמע, לזרז את האדם, שלא יאמר: יש לי עוד שהות, ובתוך כך יעלה עמוד השחר ועבר לו הזמן.

היכא קאי

היכא קאי – מהיכא קא סליק דתנא ביה חובת קריאת שמע, שהתחיל לשאול כאן זמן הקריאה:

אקרא קאי

אקרא קאי – ושם למד חובת הקריאה:

ואי בעית אימא

ואי בעית אימא – הא דתנא ערבין ברישא, יליף מברייתו של עולם:

והדר תנא בשחרית

והדר תנא בשחרית – "מאימתי קורין את שמע בשחרית" (כאן):

משעת צאת הכוכבים

משעת צאת הכוכבים – שהוא גמר ביאת השמש, כדיליף לקמן (עמוד ב):

