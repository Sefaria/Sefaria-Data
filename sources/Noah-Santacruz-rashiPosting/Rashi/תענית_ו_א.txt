יהיו כמותך

יהיו כמותך - בתורה ולעושר וכבוד:
יורה
יורה - ונתתי מטר ארצכם בעתו יורה ומלקוש (דברים יא):
יורה
יורה - רביעה ראשונה היורדת במרחשון כדלקמן למה נקרא יורה שמורה להן להטיח גגותיהן בטיח של טיט שלא יטפו גשמים בבית:
ולהכניס פירותיהן
ולהכניס פירותיהן - שהניחו בשדות לייבשן עד עכשיו:
כל צרכיהן
כל צרכיהן - שאר דברים הצריכים לימות הגשמים:
שיורד בנחת
שיורד בנחת - והכי משמע יורה כאדם שמורה לתלמידיו בנחת דכתיב (קהלת ט) דברי חכמים בנחת נשמעים אי נמי לשון חץ יורה ההולך ביושר ואינו נוטה לכאן ולכאן לשון אחר שמתכוין לארץ ואינו יורד בזעף בספרי:
תלמיה רוה
תלמיה רוה - כשאתה מרוה תלמי חרישה של ארץ ישראל:
נחת הוא לגדודיה
נחת הוא לגדודיה - בני אדם היינו פשט המקרא ולקמיה דריש שאפי' גייסות פוסקות בו:
ה"ג או אינו אלא ששוטף את הזרעים
ה"ג או אינו אלא ששוטף את הזרעים - כלומר דעד השתא אמרינן יורה לברכה או אינו אלא יורה לשון קללה כמו ירה יירה (שמות יט) ששובר הכל או לשון חץ היורה והכי משמע קרא והיה אם שמוע תשמעו אל מצותי וגו' ואם לאו ונתתי מטר ארצכם יורה לרעה מלתא בעלמא הוא ואורחא דברייתא למתני כי האי גוונא:
משיר פירותיהן
משיר פירותיהן - שעודן באילן כגון אתרוגים או רמונים או סופי תאנים ולא גרסינן שוטף את הגרנות דגרנות במרחשון ליכא:
מה מלקוש לברכה
מה מלקוש לברכה - שא"א לדורשו לשבר גרנות ולהשיר פירות שאינם מצויים באותו הפרק ואי אתה יכול לדורשו אלא לטובה שיורד על המלילות ועל הקשין וממלא את התבואה בקשיה: הדר אמר דלמא מלקוש קללה הוא והכי משמע שמל וקשה כלומר מל את הבתים והאילנות שמפילן ומשברן וקשה לתבואה:
שמעלה סקאים
שמעלה סקאים - וברכה דקרא למילוי מים בורות שיחין ומערות גימגום:
שמפיל את הבתים
שמפיל את הבתים - ומשמעו כדלקמן שמל קשיותן של ישראל אי נמי שמל דבר הקשה חותך ומשבר את הבתים כלומר אין בו תקלת גרנות והשרת פירות לפי שא"א לו:
סקאי
סקאי - מין ארבה כדמתרגם הצלצל (דברים כח) סקאה ומלקוש לשון ארבה כמו והנה לקש אחר גזי המלך (עמוס ז):
את המורה לצדקה
את המורה לצדקה - אלמא יורה לטובה:
ה"ג או אינו אלא יורה בתשרי ומלקוש באייר
ה"ג או אינו אלא יורה בתשרי ומלקוש באייר - שיש עדין מלילות וקשין:
ת"ל בעתו
ת"ל בעתו - יורה במרחשון ומלקוש בניסן שכך היא העת והזמן ויפה הוא כדלקמן דזמן רביעה ראשונה במרחשון הוא אית ספרים דכתוב בהו או אינו אלא בכסליו דזמן יורה בכסליו הוא וכרבנן דפליגי עליה דר"מ לקמן ת"ל בעתו יורה ומלקוש מה מלקוש בעתו אף יורה בעתו דמלקוש זהו שיורד על המלילות ועל הקשין וזהו ניסן שיש בו קשין ומלילו:
דבר שמל קשיותן של ישראל
דבר שמל קשיותן של ישראל - שכשאינו יורד חוזרין ישראל בתשובה ומתענין ועושין צדקות:
מלילות
מלילות - ראשי שיבולות שאדם מולל בידו כדכתיב (דברים כג) וקטפת מלילות בידך:
וקשין
וקשין - קנה:
שממלא תבואה בקשיה
שממלא תבואה בקשיה - ומשלימה:
הי רביעה
הי רביעה - איזה זמן רביעה:
בכירה
בכירה - ראשונה ולקמן מפרש למאי הלכתא נינהו יורה יש בו ג' זמני גשמים:
אפילה
אפילה - אחרונה כמו כי אפילות הנה (שמות ט):
ר' יהודה אומר
ר' יהודה אומר - בכירה בז' במרחשון ובינונית בי"ז ואפילה בכ"ג וכולהו הני תלתא יורה קרי להו:
אין היחידים מתענין כו'
אין היחידים מתענין כו' - דאמרינן בסמוך שלישית להתענות והואיל וזמן שלישית בראש חדש הוא אין ליחידים להתענות:
יחידים
יחידים - חסידים והכי אמרינן במתני' לקמן (דף י.) הגיע י"ז במרחשון ולא ירדו גשמים התחילו היחידים להתענות שמכאן ואילך זמן רביעה אפילה לר"מ דסתם מתני' ר"מ וה"נ אמר ר' יוסי דאין מתענין עד ר"ח כסליו דהיינו רביעה אפילה והיינו כחכמים דאמרי יורה בכסליו:
אמר רב חסדא הלכה כר' יוסי
אמר רב חסדא הלכה כר' יוסי - ואמימר תני להא דאמר רב חסדא הלכה כרבן גמליאל דאינו שואל עד ז' במרחשון:
ז' ימים בזה אחר זה
ז' ימים בזה אחר זה - שירדו גשמים עכשיו ופסקו עד יום שביעי וירדו ז' ימים זה אחר זה אתה מונה בהן ראשונה ושניה ושלישית:
כר' יוסי
כר' יוסי - דאליבא דר' יוסי הכי הוו בין רביעה ראשונה ושניה או שניה ושלישית דראשונה בי"ז ושניה בכ"ג דהיינו ז' ימים עם שנים ימי רביעה ומכ"ג עד ל' ז' ימים בלא יום רביעה אחרונה דלכולהו תנאי לא הוי הכי דלר"מ דאמר ראשונה בג' ושניה בז' ליכא בין זו לזו אלא ארבעה ימים בין שניה לשלישית יש י' ימים ולר' יהודה בין ראשונה לשניה י' ימים אבל בין שניה לשלישית יש יותר: נראה לרבי דהכי גרסינן אמר רב חסדא הלכה כר' יהודה דאמר בכירה בז' במרחשון ואז מתחילין לשאול כדלקמן (דף י.) ראשונה לשאול. מכאן ואילך ותן טל ומטר:
שלישית להתענות
שלישית להתענות - שאם לא ירדו גשמים עד זמן רביעה שלישית אפי' פעם אחת מתענין היחידים שני וחמישי ושני:
