הבכורות

הבכורות - תאנים חשובות הממהרות להתבשל:
שאוגדות
שאוגדות - קושרות פתחן לצורך בעליהן שאינן נבעלות לאחרים אוגדות לשון אגודה ל"א שמגידות פתחיהן כשרואה דם אומרת לבעלה ויפרוש הימנה:
חדשים
חדשים - דברי סופרים:
גם ישנים
גם ישנים - דברי תורה:
דודי צפנתי
דודי צפנתי - ושמרתי כל אלה לך לשמך:
פעמים פעמים ניתנה
פעמים פעמים ניתנה - שתהא זו חדשה וזו ישנה:
דברי סופרים
דברי סופרים - חדשים שנתחדשו בכל דור ודור לגדור גדר וסייג:
ויותר מהמה
ויותר מהמה - לעיל מיניה כתיב דברי חכמים כדרבונות אלו דברי תורה שנמסרו למשה על פה שנחלקו בה חכמי ישראל לאחר שנתמעט הלב ושכחו כדכתיב בסיפיה דקרא נתנו מרועה אחד זה משה וכתיב בתריה ויותר מהמה בני הזהר ממה שניתן בסיני בכתב שהוא עיקר בני הזהר באלו שבעל פה שגם הם עיקר אלא לכך לא נכתבו שאין קץ לעשות ספרים הרבה בכל אלה:
עשה ולא תעשה
עשה ולא תעשה - יש בהן שאין בהם חיוב מיתה אבל דברי סופרים חייבין מיתה על כולן כדכתיב (קהלת י) ופורץ גדר ישכנו נחש:
ולהג הרבה
ולהג הרבה - המלעיג עליהן ביגיעות בשר נידון:
כל ההוגה בהן
כל ההוגה בהן - בכל שעה שאדם מחזר בדברי תורה מוצא בהן טעם:
הגרסי
הגרסי - שם מקום ל"א שהיה טוחן גריסים:
וחיי תלויין בחייך
וחיי תלויין בחייך - שאין לי אלא מה שאתה נותן ומזמן לי:
בילדותו
בילדותו - שהיה יכול לקבל טורח ועינוי:
שלמה תיקן עירובי חצירות
שלמה תיקן עירובי חצירות - וגזר שלא להוציא מרשות היחיד לרשות היחיד חבירו לעשות סייג והרחקה לאיסור תורה שלא יבוא להתיר מרשות הרבים לרשות היחיד והיינו דכתיב ואיזן וחקר תיקן משלים שעשה אזנים לתורה כאזני כלי שאוחזין אותו בם:
וידים
וידים - נטילת ידים לעשות סייג לטהרות:
כרכים
כרכים - מקום שווקים הן וישוב גדול ורגל רוכלין וסוחרין מצויה שם לפיכך גזל ועריות נוהג בהן:
השדה
השדה - בני בגא ועובד אדמה ועוסקין בתורה מתוך דוחק:
סמדר
סמדר - גדול מפרח כך משנה מפורשת יותר מן המקרא:
הנצו הרמונים
הנצו הרמונים - גדלו כל צרכן וכבר הנץ גדל סביבותיו כעין שומר שיש לאגוזים קטנים:
משל
משל - טעם:
אגמריה בסימני טעמים
אגמריה בסימני טעמים - קבע לה מסורת וסימנין בין בתיבות המקרא בין בגירסא של משנה:
ועשה לה אזנים
ועשה לה אזנים - שתיקן עירובין וידים וגזר על השניות לעריות כדמפרש ביבמות (כא.) וע"י כך אוחזין ישראל במצות שנתרחקו מן העבירה כדרך שנוח לאחוז בכלי שיש לו בית יד משאין לו:
