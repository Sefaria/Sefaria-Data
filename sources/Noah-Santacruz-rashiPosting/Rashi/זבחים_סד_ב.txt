הקפה ברגל
הקפה ברגל - ואין היין בידו ולמצוה בעלמא מפני שכל העולין לשאר דברים פונין לימין ומקיפין וזה להקטיר עולה לפיכך מקיף ובא למקום שמנסכין שם ונותנין לו יין לנסך אבל שאר כהנים שהזוכה בנסכים בפייס לא זכה לעבודה אחרת עולה והיין בידו ופנה לשמאל וחוזר על העקב כדמתני':
עולים דרך מזרח
עולים דרך מזרח - כשהן עולין לכבש במזרחו אצל שפתו עולין שהרי דרך ימין יפנה ולמה לו להאריך הילוכו כל רחבו של כבש וכשהוא יורד יורד בשפת מערבו של כבש: ה"ג חוץ מן העולה לג' דברים הללו שעולין דרך מערב ויורדין דרך מערב עולין דרך ימין ויורדין דרך ימין:
שמאל הוא
שמאל הוא - מערבו של כבש שמאל הוי כשהאיש פניו למזבח:
מאי ימין
מאי ימין - דקתני בסיפא ימין דמזבח שהמזבח פניו לדרום וימינו למערב:
ומאי שמאל
ומאי שמאל - דקתני ברישא שמאל דגברא:
אידי ואידי
אידי ואידי - דרישא ודסיפא:
מתני' ואינו מבדיל
מתני' ואינו מבדיל - הראש מן הגוף אלא סימן אחד לבדו מולק דכתיב בה ומלק את ראשו ממול ערפו ולא יבדיל (ויקרא ה) ובהכל שוחטין (חולין דף כא:) ילפינן דבסימן אחד הוא:
ומזה
ומזה - אוחז בעוף עצמו ומזה:
היה מתמצה
היה מתמצה - שמקיף ומתקרב בית מליקתו למזבח ודוחקו בקיר והדם מתמצה ויורד ליסוד שהרי למטה מן החוט היא נעשית וכניסת הסובב למעלה הימנו:
גמ ' מגוף של חטאת
גמ ' מגוף של חטאת - שלא יזה לה בכלי ולא באצבע אלא אוחז בעוף עצמו ומזה:
קיר התחתון
קיר התחתון - שלמטה מן החוט:
בהמה שעולתה למטה
בהמה שעולתה למטה - כדאמרן בפ"ק (לעיל דף י:) דכתיב בחטאת בהמה המחטא אותה אותה דמה למעלה ואין אחרת דמה למעלה:
חטאתה למעלה
חטאתה למעלה - דקרנות כתיבי בה:
עוף שעולתו למעלה
עוף שעולתו למעלה - כדיליף לקמן בפירקין (דף סה.):
שהשירים שלו
שהשירים שלו - כשמזה הדם שותת ומתמצה ליסוד:
ואיזה זה קיר התחתון
ואיזה זה קיר התחתון - פעמים שהוא מתמצה לסובב כשהוא עושהו למעלה מן הסובב דמן החוט עד הקרנות קיר העליון הוא אבל קיר התחתון כולו למטה מן הסובב שהחוט למטה מן הסובב אמה:
ונעביד מעילאי
ונעביד מעילאי - הזאתה יעשה למעלה והדין נותן כדאמרן והדר נעביד מיצוי מתתאי כדכתיב:
מי כתיב ימצה ימצה כתיב
מי כתיב ימצה ימצה כתיב - אי הוה כתיב ימצה הוה משמע שמזהיר את הכהן שיחזור וימצה אחר הזאה השתא דכתיב ימצה משמע נמי לענין הזאה דממילא יהיה דם מצוי אצל היסוד:
אוחז שני גפיה בשתי אצבעות
אוחז שני גפיה בשתי אצבעות - גוף העוף על כפו מבפנים ומכניס שני רגליה בין אצבע קטנה זרת לקמיצה ושני גפיה בין אמה לאצבע:
ומותח צוארה
ומותח צוארה - גרונה התחתון מותח על רוחב החיצון של גודל שמכניס הצואר בין אצבע לגודל נמצא הגרון לצד גודלו ומותחו על גודלו והעורף מלמעלה ומולק:
ציפרא מלבר
ציפרא מלבר - כמו שאנו עושים על גב היד אלא שהופך פניו של עוף על גב ידו שיהא העורף מלמעלה:
מותח צוארו
מותח צוארו - הגרון על רוחב הפנימי של שתי אצבעותיו אצבע ואמה:
גבי קמיצה נמי תניא זו היא עבודה קשה
גבי קמיצה נמי תניא זו היא עבודה קשה - שצריך למחוק בגודלו מלמעלה ובאצבעו קטנה למטה שלא יהא הקומץ מבורץ וכן בחפינת יום הכפורים נמי תניא זו היא עבודה קשה ותרוייהו בסדר יומא בפרק הוציאו לו (דף מז: ודף מט:):
עבודה קשה מעבודות קשות
עבודה קשה מעבודות קשות - כלומר אחת מעבודות קשות שבמקדש:
מתני' עלה בכבש
מתני' עלה בכבש - לפי שנעשית למעלה כדילפינן בגמרא:
בא לו לקרן דרומית מזרחית
בא לו לקרן דרומית מזרחית - כדאמרן שקרובה לבית הדשן:
ומבדיל
ומבדיל - בשני סימנין כדיליף בהכל שוחטין (חולין דף כא:):
ערפה
ערפה - גובה הראש מול ערפה למטה לצד האגפים מול הרואה את העורף:
והקיף את בית מליקתו למזבח
והקיף את בית מליקתו למזבח - סומכו ודוחקו בקיר כדי שיתמצה הדם:
ספגו במלח
ספגו במלח - מקנחו במלח הנמצא בראש המזבח כדכתיב וכל קרבן מנחתך במלח תמלח ואומר בהקומץ רבה (מנחות דף כא:) בג' מקומות המלח נתונה בלישכת המלח ועל גבי הכבש ובראש המזבח:
מוראה
מוראה - זפק:
נוצה
נוצה - שנוטל העור שכנגד הזפק בנוצתה עם הזפק:
שיסע
שיסע - הגוף בין אגפיה:
הבדיל בחטאת
הבדיל בחטאת - במליקתה שמולק שני סימנין או לא הבדיל בעולה שמלקה בסימן אחד:
פסול
פסול - דכל שינוי שהוא לפני עבודות הדם פסולות ובגמרא מפרש טעמא:
מיצה דם כו'
מיצה דם כו' - מפרש טעמא בגמרא:
לאכול דבר שדרכו לאכול
לאכול דבר שדרכו לאכול - חטאת העוף:
שדרכו להקטיר
שדרכו להקטיר - עולת העוף:
שלא לשמן
שלא לשמן - אין מוציא עולה מידי פיגול מפני שהיא כשירה בשלא לשמה:
