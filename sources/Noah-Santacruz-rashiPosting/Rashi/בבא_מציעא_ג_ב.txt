והאי בכוליה בעי דלודי כו'
והאי בכוליה בעי דלודי כו' - וכי תימא מגו דחשיד אממונא חשיד אשבועתא ולא נרמי עליה שבועתא לא חשיד אממונא לפי שברצונו היה מודה בכולו אלא שאין בידו לפרוע וסבר עד דהוי לי [זוזי] ופרענא ליה:
דליכא למימר הכי
דליכא למימר הכי - שהרי כפר בכולו ונימא מגו דחשיד אממונא חשיד אשבועתא:
פיו שאינו מחייבו ממון
פיו שאינו מחייבו ממון - בהודאתו ולקמיה מפרש לה:
מחייבו שבועה
מחייבו שבועה - על השאר:
עדים שמחייבין [אותו] ממון
עדים שמחייבין [אותו] ממון - במה שהעידו:
אינו דין שיחייבוהו שבועה
אינו דין שיחייבוהו שבועה - על השאר:
הודאת בעל דין כמאה עדים
הודאת בעל דין כמאה עדים - ברייתא היא בתוספתא דבבא מציעא בפרק ראשון:
פיו אינו מחייבו קנס
פיו אינו מחייבו קנס - דילפינן (ב"ק דף עה.) מקראי דמודה בקנס פטור אשר ירשיעון אלהים פרט למרשיע את עצמו:
פיו מחייבו קרבן
פיו מחייבו קרבן - דכתיב והתודה אשר חטא והביא (ויקרא ה): עדים אין מחייבין אותו קרבן אם מכחישין אותו דכתיב (שם ד) או הודע אליו ולא שיודיעוהו אחרים:
אמרו לו שנים אכלת חלב
אמרו לו שנים אכלת חלב - שוגג:
והוא אומר לא [אכלתי]
והוא אומר לא [אכלתי] - פטור שהיה יכול לומר מזיד הייתי ויפטר מן הקרבן אף כשאמר לא אכלתי פטור דמה לו לשקר:
חומש ואשם
חומש ואשם - אם נשבע וכפר ממון והודה כתיב או מכל אשר ישבע עליו לשקר וגו' (שם ה):
אינו בהכחשה ובהזמה
אינו בהכחשה ובהזמה - אם הודה לו במנה ובאו עדים והכחישוהו לומר אינך חייב לו כלום אינו נפטר בכך דהודאת בעל דין כמאה עדים:
שישנן בהכחשה ובהזמה
שישנן בהכחשה ובהזמה - שאם באו שנים עדים והכחישום או הזימום אין זה משלם ממון על פיהם:
מחייבו שבועה
מחייבו שבועה - טענו חבירו מנה לי בידך והוא אומר אין לך בידי כלום ועד אחד מעידו שהוא חייב לו הרי זה נשבע להכחיש את העד דכתיב (דברים יט) לא יקום עד אחד באיש וגו' לכל עון ולכל חטאת הוא דאינו קם אבל לשבועה קם (שבועות דף מ.):
מה לעד אחד
מה לעד אחד - כלומר היכי ילפת שבועה דשנים משבועה דעד אחד מה לעד אחד שכן על מה שהעד מעיד הוא נשבע להכחישו:
