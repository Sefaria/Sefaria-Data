וחטאתי לך
וחטאתי לך - לשון נידוי הוא שיהא מנודה לאביו:
מאי דכתיב יחי ראובן וגו' וזאת ליהודה
מאי דכתיב יחי ראובן וגו' וזאת ליהודה - מה ראה לסמוך יהודה לראובן ומה ראה להתחיל בברכת יהודה בלשון וזאת ליהודה אלא לפי שהיו עצמות כל השבטים שלדן קיים ושל יהודה מגולגלין אמר לשון זה יחי ראובן כלומר ראובן שלדו קיימת כאילו הוא חי וזאת תהיה ליהודה שהם מגולגלין. עצמות כל השבטים יצאו ממצרים ונשאום בניהם במדבר וזהו שאמר יוסף לאחיו (שמות יג) והעליתם עצמותי מזה אתכם עם עצמותיכם:
על איבריה לשפא
על איבריה לשפא - נכנסו עצמותיו למקום חיבורם ששפו משם כמו דשף מדוכתיה (חולין דף מב: נד.:) לשפא אישלויי"ש דורא:
למשקל ולמטרח
למשקל ולמטרח - לישא וליתן:
ידיו רב לו
ידיו רב לו - יהי בו כח לריב ריבו לעצמו נגד חביריו:
ליהדר בהנך
ליהדר בהנך - במיתת מרובה בבגדים או בשעבר ממשיחותו אלא לאו ש"מ כולהו:
מתני' ה"ז אינו גולה
מתני' ה"ז אינו גולה - מפרש טעמא בגמ' מק"ו:
חוזר במיתתו של שני
חוזר במיתתו של שני - יליף טעמא בגמ':
נגמר דינו בלא כ"ג
נגמר דינו בלא כ"ג - שלא מינו אחר תחתיו עד שנגמר דינו של זה לגלות:
גמ' שנמשח בימיו
גמ' שנמשח בימיו - משנעשה זה רוצח:
מאי הוה ליה
מאי הוה ליה - להאי כהן למיעבד מאחר שעדיין לא היה כ"ג כשהרג זה למה הוא נענש:
תנא מת
תנא מת - רוצח בערי מקלט ומת כ"ג אחר זמן:
לשבת בארץ
לשבת בארץ - בתוך הקרקע:
ונעשה כ"ג בן גרושה
ונעשה כ"ג בן גרושה - יצא עליו עדות שהוא חלל:
מתה כהונה
מתה כהונה - הרי הוא כמת ואין הרוצח גולה:
בטלה כהונה
בטלה כהונה - איגלאי מילתא למפרע שלא היה כ"ג והוה ליה האי רוצח נגמר דינו בלא כהן גדול ואינו חוזר לעולם:
