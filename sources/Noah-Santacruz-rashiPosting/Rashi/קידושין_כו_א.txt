אי נמי

אי נמי - משכחת לה הגבהה אצל פיל:
בחבילי זמורות
בחבילי זמורות - הגבוהים מן הארץ שלשה טפחים ומוליכין עליהם דהגבהת שלשה טפחים הגבהה היא דנפקא ליה מתורת לבוד:
מתני' שיש להם אחריות
מתני' שיש להם אחריות - היינו קרקעות שאחריות כל אדם הלוה והנושה בחבירו עליהן לפי שקיימין ועומדין לפיכך נסמכין עליהן:
בחזקה
בחזקה - רפק ביה פורתא או דיש אמצרי או נעל או פרץ כל שהוא:
נקנין עם נכסים כו'
נקנין עם נכסים כו' - אם מכר מטלטלין עם קרקע כיון שקנה לוקח את הקרקע באחד משלשה קנינים נקנים מטלטלין עמה:
וזוקקים
וזוקקים - נכסים הללו שאין להם אחריות דקמיירי בהו תנא את הנכסים שיש להן כו'. אע"ג דאין נשבעין על הקרקעות לבדן כדנפקא לן בשבועות (דף מב:) היכא דטענו כלים וקרקעות ונתחייב לישבע על המטלטלין זוקקין המטלטלין את הקרקעות לישבע עליהן האי זוקקין אנכסים קאי שאין להם אחריות ולאו אבית דין:
גמ' ואימא עד דאיכא שטר
גמ' ואימא עד דאיכא שטר - בהדי כסף דכתיב קרא (ירמיהו לב) וכתוב בספר וחתום:
לא שנו
לא שנו - דקני בכספא לחודיה אלא במקום שאין רגילין לכתוב שטר מכירה:
לא קנה
לא קנה - דכיון דרגילין בהכי לא סמכא דעתיה דלוקח עד דנקיט שטרא ועיקר דעתו לקנות על השטר הוא:
ואם פריש
ואם פריש - אם רצוני יקנה לי כספי או יקנה שטרי:
אי בעינא כו'
אי בעינא כו' - להכי אמר תרוייהו שיהא הוא יכול לחזור בו אבל המוכר לא יחזור כדמפרש ואזיל שאם בא המוכר לחזור יאמר לו אני רוצה שיקנה לי כספי ואם הוא בא לחזור יאמר לו איני רוצה שיהא כספי קונה עד שיבא השטר וכל זמן שלא קבלתי השטר אחזור בי:
את ספר המקנה
את ספר המקנה - אלמא יש קנין אף בספר לבדו:
עד שיתן דמים
עד שיתן דמים - דלא גמר מוכר ומקנה עד דקביל דמים ואע"ג דקביל דמים בעי שטרא אלא היכא דפריש וכדאמרינן לעיל:
הרי זו מכורה ונתונה
הרי זו מכורה ונתונה - קא סלקא דעתך או או קתני:
מפני רעתה
מפני רעתה - דניחא ליה דלקנייה ליה שטרא ללוקח כי היכי דלא מצי למיהדר ביה:
רב אשי אמר
רב אשי אמר - הך מתני' בנותן מתנה מיירי וכולה חדא היא ולאו או או קתני אלא כך וכך כתב לו שדי מכורה ונתונה לך לייפות את כחו שאם יגבנה בעל חוב של נותן ממנו ישוב עליו לתבוע ממנו דמים המפורשים:
ושבו בעריכם
ושבו בעריכם - גדליה בן אחיקם קאמר ליה:
בישיבה
בישיבה - דתפשתם אשבו קאי:
מיד ליד
מיד ליד - דהיינו משיכה:
ולר' יוחנן דאמר
ולר' יוחנן דאמר - בפרק הזהב:
דבר תורה מעות קונות
דבר תורה מעות קונות - כדאשכחן גבי הקדש ונתן הכסף וקם לו:
אמר לך
אמר לך - מתני' לא תקשי לי דתקנתא דרבנן קתני תנא דמתני' שעקרו חכמים קנין המעות ואמרו לא תקנה אלא משיכה גזירה שמא יאמר לו נשרפו חיטיך בעלייה:
ויתן להם אביהם
ויתן להם אביהם - בבני יהושפט כתיב וסיפיה דקרא עם ערי מצורות ביהודה:
צבורין בו
צבורין בו - שיהו אותן מטלטלין מונחין באותו קרקע:
ובוידוי
ובוידוי - ל"ג דאף מי שאין לו קרקע מתוודה על המעשרות ויכול לומר וברך את עמך את ישראל ואת האדמה אשר נתתה לנו ולא דמי לבכורים דבעי למימר אשר נתת לי:
