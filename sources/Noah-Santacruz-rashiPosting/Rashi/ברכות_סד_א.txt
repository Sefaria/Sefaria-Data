שנאמר פעלתי השמיני

שנאמר פעלתי השמיני - בני עובד אדום קא חשיב בדברי הימים וקא חשיב תמניא והיא תשיעית כל אחת ילדה ששה הם חמשים וארבע הוסיף עליהם שמונה בנים הראשונים הרי ששים ושנים לעובד אדום:
הדוחק את השעה
הדוחק את השעה - כגון אבשלום שבקש למלוך בחזקה:
אצטריכא להו שעתא
אצטריכא להו שעתא - להיות אחד מהם ראש ישיבה. אצטריכא להו גרסי' הוצרכו להם חכמים:
סיני
סיני - היו קורין לרב יוסף שהיה בקי בברייתות הרבה:
עוקר הרים
עוקר הרים - לרבה בר נחמני שהיה מחודד יותר בפלפול:
למרי חטיא
למרי חטיא - למי שקבץ תבואה למכור כלומר למי שקבץ שמועות:
דאמרי ליה כלדאי
דאמרי ליה כלדאי - לרב יוסף:
מלכת תרתין שנין
מלכת תרתין שנין - אמר אם אמלוך תחלה אמות לסוף שנתים ונדחה מפני השעה ולא אבה למלוך והשעה עמדה לו שלא הפסיד שנותיו בכך:
אומנא לביתיה לא קרא
אומנא לביתיה לא קרא - לא נהג כל אותן השנים שום צד שררה וכשהיה צריך להקיז דם היה הולך לבית הרופא ולא היה שולח לבא אליו:
שיאחז בעובי הקורה
שיאחז בעובי הקורה - אם בא לטלטלה ממקום למקום לתתה בבנין כלומר יעקב שכל הבנים שלו וטרח בגידולם יבקש עליהם רחמים:
הנפטר מן המת
הנפטר מן המת - כשהיו מוליכים ארונות ממקום למקום לקבורה היו מלוים אותו מעיר לעיר וחוזרים אלו ואחרים מלוים אותו משם והלאה והחוזרים קרי נפטרים נוטלין רשות להפטר ממנו:
אין להם מנוחה
אין להם מנוחה - מישיבה לישיבה וממדרש למדרש:
