תחנונים

תחנונים - כגון אלהי נצור לשוני מרע שאנו אומרים בעמידה אחר תפלה:
אבל אם אינו רגיל
אבל אם אינו רגיל - הויא סיום תפלתו כעקירה אפילו לא עקר:
כמשוי
כמשוי - והיינו לשון קבע חוק קבוע הוא עלי להתפלל וצריך אני לצאת ידי חובתי:
מי שאינו יכול
מי שאינו יכול - לכוין לבו לשאול צרכיו:
לחדש בה דבר
לחדש בה דבר - בבקשתו והיינו לשון קבע כיום כן אתמול כן מחר:
דילמא מטרידנא
דילמא מטרידנא - שמא אטעה ולא אדע לחזור למקום שהפסקתי:
שאינו מתפלל עם דמדומי חמה
שאינו מתפלל עם דמדומי חמה - והיינו לשון קבע. תפלתו עליו חוק קבוע לצאת ידי חובה ואינו מקפיד לחזר אחר שעת מצוה ועת רצון:
עם דמדומי חמה
עם דמדומי חמה - תפלת יוצר עם הנץ החמה ותפלת המנחה עם שקיעת החמה:
ייראוך עם שמש
ייראוך עם שמש - זו תפלת יוצר:
ולפני ירח
ולפני ירח - זו מנחה:
לייטי במערבא
לייטי במערבא - על מי שמשהה תפלת המנחה עד דמדומי חמה שמא תטרף לו השעה ע"י אונס ועבר הזמן:
בכל פרשת העבור וכו'
בכל פרשת העבור וכו' - כמו פרישת העבור:
אפי' בשעה שאתה מתמלא עליהם עברה כאשה עוברה
אפי' בשעה שאתה מתמלא עליהם עברה כאשה עוברה - והכי משמע בכל עניני פרישת העבור כגון עברה בעברה:
יהיו כל צרכיהם
יהיו כל צרכיהם - גלוים לפניך לרחם עליהם:
אפי' בשעה שהם עוברים
אפי' בשעה שהם עוברים - ולשון פרשת העבור שהן פורשין לעבירה:
עשה רצונך בשמים
עשה רצונך בשמים - שאין שם חטא ואין רצונך עליהם אלא לטוב ועבור לתחתונים על רצונך:
ותן
ותן - להם ליראיך:
נחת רוח
נחת רוח - שלא יתערבב רוחם על ידי הבריות כגון ע"י חיות ולסטים:
והטוב בעיניך עשה
והטוב בעיניך עשה - אתה להם ודוגמא זו מצינו בספר שופטים ויאמרו בני ישראל חטאנו עשה אתה לנו (כטוב) [ככל הטוב] בעיניך אך הצילנו וגו':
שועת
שועת - לשון גניחה יותר מתפלה:
ודעתם קצרה
ודעתם קצרה - ואינם יודעים לפרש צרכיהם:
לא תרתח ולא תחטי
לא תרתח ולא תחטי - לא תכעוס שמתוך הכעס אתה בא לידי חטא:
לא תרוי
לא תרוי - לא תשתכר ביין:
המלך
המלך - טול רשות:
