דומה
דומה - כלומר כמדומה הייתי שיש לי בן עכשיו שנודע לי שאין לי בן:
אין מתנתו מתנה
אין מתנתו מתנה - דאילו היה יודע שיש לו בן או שאשתו מעוברת לא היה נותן:
דלמא צעריה קמדכר
דלמא צעריה קמדכר - ולא תלה טעם מתנתו במיתת בנו אלא כמתאונן על בנו שמת ולפי שבן ראוי לירש נכסי אביו וזה אין לו בן לירש ומתוך כך נזכר צער מיתת בנו בשעת חילוק נכסיו וליכא אומדן דעתיה כל כך דאיכא למימר רבי שמעון בן מנסיא היא ולא רבנן דליכא הכא אומדן דמוכח כל כך קמ"ל דדוקא קאמר וכדמפרש ותולה מתנתו במיתת בנו דמי ודברי הכל היא:
מנין למתנת שכיב מרע
מנין למתנת שכיב מרע - שקונה בדבור בלא קנין סודר כגון מצוה מחמת מיתה דפסקינן לקמן (דף קנא:) דלא בעי קנין אפילו במקצת והוא דמית אי נמי שכיב מרע שחלק כל נכסיו בלא שיור ומית:
שנאמר והעברתם את נחלתו
שנאמר והעברתם את נחלתו - דהוה מצי למכתב איש כי ימות ובן אין לו נחלתו לבתו וכו' והעברתם יתירא הוא ורבינו חננאל פי' מדכתיב את נחלתו את רבויא הוא ולא נהירא דהא אמרינן לקמן ההיא מיבעי ליה לכדתניא ר' אומר כו' והעברתם דריש ולא דריש את אלמא לעיל נמי דריש אידך מלשון העברה ואית דמפרשי מדשני קרא בדבוריה דמצי למכתב ונתתם כדכתיב באינך ולא נהירא נמי האי לישנא דהא ונתתם נמי חשבינן מיותר באותה סוגיא דהכי הוה ליה למכתב איש כי ימות ובן אין לו נחלתו לבתו ואם אין לו בת נחלתו לאחיו וכן כולם הלכך כל והעברתם ונתתם מיותרים הם כן נראה בעיני:
שהיא כזו
שהיא כזו - ברשות הבת שהיא בלא קנין:
ונתתם את נחלתו כו'
ונתתם את נחלתו כו' - קרא יתירא הוא דמצי למכתב ואם אין לו בת (ונתתם) נחלתו לאחיו וכן כולן:
הואיל ובנה או בעלה
הואיל ובנה או בעלה - שהן משבט אחר יורשין אותה והכי אתא קרא לאשמועינן והעברתם את נחלתו משבטו על ידי בתו שתירשנו ושמא תינשא אחרי כן לאיש משבט אחר ותמות ויירשנה:
צו לביתך
צו לביתך - אלמא צואת שכיב מרע בעלמא קונה:
שלשה דברים צוה אחיתופל
שלשה דברים צוה אחיתופל - הכי הוה קים להו:
ואל תמרדו במלכות בית דוד
ואל תמרדו במלכות בית דוד - שלא אירע לו יפה:
ויום טוב של עצרת
ויום טוב של עצרת - דהיינו שבועות אם תראהו ברור צח ולא יום המעונן זרעו חטים שמצליחין באותה שנה כעצם השמים לטוהר (שמות כד) מתרגמי' לברירו:
בלול
בלול - מעורב יום המעונן:
ורוח צפונית מנשבת בו
ורוח צפונית מנשבת בו - שמפזרת את העבים כדכתיב (איוב לז) מצפון זהב יאתה רוח צפונית מאיר את היום כזהב:
אנן אדרב יצחק בר אבדימי מתנינן לה
אנן אדרב יצחק בר אבדימי מתנינן לה - סימני תבואות חם יצליחו אם לאו אדרב יצחק סמכינן ולא אסימני עצרת בשביל שבחג נידונין על המים:
כלפי צפון
כלפי צפון - רוח דרומית מנשבת בו ומטהו כלפי צפון:
ופירותיהן מרקיבין
ופירותיהן מרקיבין - ומתוך שאינן יכולין להשמר נמכרין בזול:
כלפי דרום
כלפי דרום - רוח צפון מנשבת בו:
מפני שגשמי שנה מועטין
מפני שגשמי שנה מועטין - ובאותם הגשמים מתברכין הפירות הנזרעין ושבאוצרות משתמרין ונמכרין ביוקר הרי ריוח לעשירים ועצב לעניים:
למזרח כולן שמחים
למזרח כולן שמחים - שמערבית ממטרת במדה ופירות אינן ביוקר:
כולן עצבין
כולן עצבין - שמזרחית מונעת מטר ומביאה בצורת ויוקר גדול ופירות קרקע אינן צומחים אלמא מזרחית קשה ומערבית יפה:
ורמינהי
ורמינהי - מהך ברייתא דקתני איפכא:
בשעה שהביאו שליש
בשעה שהביאו שליש - דאין צריכין למטר:
שולחן בצפון
שולחן בצפון - כדכתיב (שמות כו) והשלחן תתן על צלע צפון והמנורה בדרום כדכתיב (שם) ואת המנורה נכח השלחן:
האי מרבי דידיה כו'
האי מרבי דידיה כו' - כל אחד מגדל את שלו לחם חטין על השלחן בצפון וצפונית יפה לחטים שמן זית מדליקין במנורה שבדרום ודרומית יפה לזיתים:
הא לן
הא לן - לבני בבל השוכנים במצולה וארצנו מלוחלחת ואינה צריכה למטר כל כך לדידן מיתנייא ברייתא בתרייתא שמערבית קשה לפי שממטרת יותר מדאי לבני בבל ומזרחית יפה וברייתא קמייתא דמתניא איפכא להו לבני א"י שארצם גבוהה וצריכין למטר הרבה:
כולה שתא חמימא
כולה שתא חמימא - כלומר רוב השנה:
