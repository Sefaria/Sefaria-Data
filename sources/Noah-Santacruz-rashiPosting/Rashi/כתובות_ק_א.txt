לאו לדידהו

לאו לדידהו - לאו לצורך עצמן מוכרים:
בית דין מעמידין להן אפוטרופוס
בית דין מעמידין להן אפוטרופוס - לכל אחד ואחד מן הקטנים:
ובוררין להם
ובוררין להם - כל אפוטרופוס לתינוק שלו:
אי דלא טעו
אי דלא טעו - למה ימחו:
ברוחות
ברוחות - טוב לי ליטול חלקי במזרח שיש לי אצלה שדה שנפלה לי מבית אבי אמי:
והחזיר רבי את המעשה
והחזיר רבי את המעשה - דנראה בעיניו טעם הגון מה ששנינו במשנתנו א"כ מה כח ב"ד יפה:
לימא בהא פליגי
לימא בהא פליגי - רב דימי ורב ספרא רב דימי סבר דיין הטועה בדבר המשנה שלא עשה כמשנה חוזר ולא אמרי' מה שעשה עשוי וישלם מביתו אלא בטועה בשיקול הדעת כמו שמפורש בסנהדרין והאי נמי דבר משנה הוא שאע"פ שנחלקו חכמים על רבן שמעון הרי נתן טעם לדבריו ורב ספרא שאינו שונה עשה והחזיר סבר אם עשה לא היה יכול לחזור:
אחריותא איתמי
אחריותא איתמי - אם נמצאת השדה גזולה או משועבדת לאחר וטרפה מן הלוקח בחובו חוזר הלוקח על היתומים שהאלמנה שליח של יתומים היתה:
וכן בי דינא דזבין
וכן בי דינא דזבין - שדה יתומים למזון האשה והבנות אחריות איתמי:
