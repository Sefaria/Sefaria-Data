NO BASE MATCH:
ALSHICH LOCATION: Devarim Tovim on Ecclesiastes 1:1
@11מה יתרון לאדם וכו'@33 הלא אמרתי לך כי הכל הבל גם האדם אשר בשבילו נברא העולם אך דע איפה כי איננו מקיים העולם השפל כי אם בבלתי עשות עיקר ממנו זולתי בעניני העולם העליון וזהו מה יתרון וכו' לומ' פקח עיניך וראה כי מה יתרון או שלמות יקנה ויהיה לאדם בכל עמלו אשר יעמול בדברים אשר המה למטה לארץ תחת הגלגל היומי ארציים וחומרים ולא להביט אל עושהו לעבוד עבודתו ולשמור משמרתו ולהגות בתורתו הרוחנית אשר על השמים כבודה כי היא ומצותיה הן הנה המקנים השלמות הנצחי העליון הרוחני עד אין תכלית. ולספר בדופי העמלים בדברים הגשמים אמר דור הולך ודור בא וכו' והענין כי אמרו רז"ל במדר' שוחר טוב על פסוק האויב תמו וכו' קוסטנטינוס בנה קוסטנטינה רומילוס בנה רומי פוליוס בנה פולייא והם תמו וחרבותיהם קיימות אבל הוא ית' לא כן חלילה כ"א וערים נתשת אבד זכרם המה וה' לעולם ישב כי הוא יתברך מבלה את מעשיו ואין מעשיו מבלים אותו כאשר יקרה לאשר קראו בשמותם עלי אדמות כי מעשיהם ואדמתם בלו וכלו אותם והדבר הלזה אחשבה אמר קהלת באומר דור הולך ודור בא וכו' לומר מה גדלה מאד טעות המתעסקים בדברים ארציים המבלים את העוסק ועמל בהם כי הנה בעינינו ראינו דור הולך ודור בא והארץ אשר אנשי הדורות עשו עיקר ממנה ומעניניה היא העומדת לעולם ומבלה ומכלה אותם עם שגם היא עתידה להכלות והוא הוללות וסכלות מה שא"כ לו התעסקו במלאכת ה' ותורתו כי הלא המה היו נשארים וקיימים לעד לעולם כי יתדבקו בקונם אף כי הארץ כבגד תבלה ושמים כעשן נמלחו נפשות הצדיקים נצחיות עד אין קץ כנודע. וזרח השמש וכו' מאמרם ז"ל שאמרו עד שלא בא שמשו של צדיק פלוני זרח שמשו של פלוני הנה למדנו כי בצדיקים הכתוב מדבר לפי דרכנו ואמר הלא אמרתי לך כי הרשעים הבל המה כי מעשיהם מבלים אותם והנה היה מקום לבעל דין לחלוק ולומר כי הלא גם הצדיק מה יתרון לו על הרשע אחר שכמות זה כן מות זה וגם הארץ מבלה אותם ע"כ אמר כי הצדיקים הנמשלים לשמש המאיר לעולם לא כן המה כ"א וזרח השמש ובא וכו' והענין כי כאשר השמש יחשוך בבואו עם שלא כבתה נרו ולא חסרה אורו כ"א אדרבה אור החמה יהיה שבעתים כי שם הוא משוש דרכו ויגיה חשכו כמאמרם ז"ל באומרם כי גלגל חמה יש לו נרתק ובריכה של מים לפניו ובשעה שהוא יוצא מתיש הב"ה כחו במים שלא ישרוף את העולם הנה כי עיקר זריחתו היא למעלה אחרי כי בא השמש מלמט' ואשר נראה למראה עינינו כי חשך השמש בבואו אינו כי ה' מנע אורו ממנו שנסתרה דרכו ממנו ונעלמה מעיני כל חי כן הצדיק בהסתלקו לא יחסר טובו ממנו ואדרבה שמה מרכבות גאונו מעת לכתו לבית עולמו הולך ואור באור החיים ואף כי יראה לעינים כי חלף הלך לו הוא בערך ראותינו כי עיני בשר לנו וז"א וזרח השמש וכו' כי זריחת השמש ובואו הוא כהולד הצדיק ומותו וכאשר השמש לא יחסר אורו בהסתלקו אדרבה אל מקומו העליון שואף ומתאוה לשוב מפני כי זורח הוא שם בעצם כי שם עיקר זריחתו בלי נרתק ומלבוש כן הצדיק לא יגיע אליו חסרון בהסתלקו כי הלא אדרבה שם עיקר זריחתו כי שם שרשו ועיקרו ומקומו שמשם חוצב ואל מקומו ההוא שואף כח נפשו כי זורח בעצם ומאיר הוא שם: 

NO BASE MATCH:
ALSHICH LOCATION: Devarim Tovim on Ecclesiastes 1:2
@11הולך אל דרום וכו'@33 הנה המתרגם פירש אזיל כל סטר דרומא ביממא ומחזיר כל סטר ציפונא בליליא וכן פרש"י ז"ל ויתכן לפי זה מה שלהלוך היום קרא הליכה ולהלוך הלילה קרא סבוב עם שהכל סבוב לפי האמת וגם אומרו הולך ב' פעמים בין זו לזו או' סובב זה שלש רגלים אמנם למה שעיקר המכוון הוא להלוך היום ואין הלילה רק להשלים הסבוב לחזור להאיר ביום שאחריו לכך קראה סיבוב ובכן נמשיך שיטתנו לפי דרכם והוא כי אחר אומר כי הצדיק בהסתלקו ממנו הולך לאור באור החיים והעיקר אצלנו כי פעמים שלש חוזר האדם לבא לזה העולם כאז"ל ואפילו נפש צדיק כנודע ואם שם הוא משוש דרכה ומקום דבקותה למה תשוב טוב לה עוד היא שם ע"כ להשיב על זה אמר הולך וכו' לומר כי כאשר השמש הולך הליכתו המכוונה ביום וסובב בלילה כדי להשלים הסבוב לחזור להאיר ביום כן הצדיק סובב סובב ומתגלגל רוחו בעולם הזה ב' פעמים כדי להתיישר בהלוכו בשלישית והכונה עד יצא כנוגה צדקו כדי שיהא אחרי כן בפעם השלישית הולך הרוח הליכתו המכוונ' שהיא צורך השגת שלימותו הראוי אליו כי ע"י הסיבובים תשיג נפשו ההליכה האחרונה וזהו אומרו הולך הרוח כי היא המיוחדת ולא אמר סובב כי הוא הכנה אל ההליכה שבאחרונה ולבל יאמר איש למה הוצרכה נפש צדיק לשוב זה שלש רגלים ולא די בפחות אחר היותו צדיק ואמר תדע למה הוצרכה פעם שלישית הלא הוא על כי עד כה בשני הפעמי' על סביבותיו שב הרוח כלומ' כי לא השיגה יד שלמותו בפעמי' הראשוני' לבא עד תכונת נקודת המקו' המיוח' וראוי לו בע"ה לפי בחינת רוחו רק הי' משיג עד סביבותיו של נקודת מקומו קרוב אל הנקודה סביב עד הפעם השלישי וזהו על סביבותיו וכו' לומ' כי עד כה קודם השלישי על סביבותיו שב ולא בנקודתו המיוחדת לו. או יאמר ועל סביביתיו כי על ידי סביביו שב הרוח אל מקומו הראוי לו ואמשול לך משל למה הדבר דומה לנחלים שכולם הולכים אל הים והים איננו מלא וכו' והוא כי הנה כל הנחלים הולכים שם אל הים והים אינו מלא וע"כ אל מקום שהנחלים הולכים הם שבים ללכת פעם אחר פעם כ"א היה הים מתמלא לא היו כל הנחלים שבים שם ללכת שלא היה מחזיר אותם כך כל הנשמות הולכים אל הים היא השכינה הנקראת ים כנודע ואלו פעם אחת היו כל הנשמות מתתקנות מחסרונתן היתה השכינה מתמלאת מיד כי בהשתלם כל הנשמות היא מתמלאה בכל הבחינות ולא היו צריכות להיות שבות ללכת עוד שניה ושלישית אך על כי הים איננו מלא בהליכתן כי לא נתקנו פעם א' ע"כ הם שבים ללכת והנה היה מקום לומר כי הנה מתלאה שיצטרכו להתגלגל פעמים שלש לזה אמר כל הדברים יגעים וכו' לומר הלא יצא עתק מפי איש לדבר ולומר כל הדברים יגעים כי אפי' לשאר נשמות ישראל הקרובות באיכותך צריך יגיעה אך דע איפה כי כל הדברים יגעים לא יוכל איש לדבר כי לפי ההשגה הגדולה המושגת על ידי הגלגולים לא ליגיעה תחשב התגלגל פעמים ושלש עם גבר כי הלא לא תשבע עין וכו' והוא כי כל כך תזדכך הנפש בתקוני גלגולים עד גדר שאחרי כן לא בלבד בהיות הנשמה משוללת גוף כ"א שגם בגוף ונפש עתיד הקב"ה כנודע מרז"ל להיות ראש חולה לצדיקים ודורש להם ומסתכלים ורואים ומראים באצבע ושומעים פנים בפנים מפיו ית' משא"כ במתן תורה שיצאה נשמתם ולא יכלו לסבול לא ראיה ולא שמיעה ואמרו דבר אתה עמנו וכו' וזהו השגה גדולה מהשגת מלאכי השרת האומרים איה מקום כבודו ואלו תהיה ראיה מהדרך העברה לא יפלא כ"כ וכן אם היתה שמיעה עוברת אך הנה לא תשבע עין לראות שיסתכל ויתמיד ולא ישבע ויחפוץ תמיד לראות כי קדוש יאמר לו גם הוא חוזר אל הפסוק אל יהרסו אל ה' לראות לומר כי לא כימים הראשונים שנצטוו אל יהרסו אל ה' לראות כ"א אדרבה לא תשבע עין לראות וכן לא תמלא אזן משמוע מפיו ית' ולא יאמרו דבר אתה עמנו וכו' כמאז והיה אפשר לומר כי מפני כבודו ית' לא נזכר את מי יראו ואת מי ישמעו אך אין המקרא חסר כי חוזר אל השם הנזכר הוא שכינה כמדובר: 

NO BASE MATCH:
ALSHICH LOCATION: Devarim Tovim on Ecclesiastes 1:3
@11מה שהיה וכו'.@33 אחרי אומרו כי יש תכלית טוב לעולם כ"א יתוקנו ברואיו ועוד יחליפו פעמים שלש עד יצא כנוגה צדקת הצדיק השם מגמתו חיי הע"ה כי ישית עמלו בתורה ומצות ולא יפנה אל הבלי העולם הזה כמו זר יחשב שיבת הנפש אחרי מיתה בעיני הנמשכים אחר הטבע ושתהיה פה מתוקנת לחזור לעתיד בגוף ומה גם עתה החומר כי עפר הוא ואיך יתוקן אחרי שובו אל הארץ כשהיה. והנה מאמר רז"ל בגמרא על קושי אמונת התחיה מאי דלא הוה הוה מאי דהוה לא כל שכן ומדרש חזית על פסוק מה שהיה כבר הוא אם יאמר לך אדם וכו' אמור הרי כבר היה זה בעולם כי הרי אליהו ואלישע ויחזקאל החיו מתים ועל דרך זה יאמר פה לפי דרכנו לומר אל תתמה באמרי כי הנפש תשוב ליתקן וגם גוף הצדיק כי לא מה שהי' וכו' והוא כי מה שהיה הוא הנפש הנקראת הויה כד"א ויהי האדם לנפש חיה היא בעצמה אשר תשוב תהיה לעתיד ומה שנעשה והוא הגוף כד"א נעשה אדם הוא עצמו שיעשה וא"כ אל יפלא בעיניך הדבר כי הלא ראינו כיוצא בו בעולם לעיני הכל ולבל תאמר אם מה שהיה הוא שיהיה וכו' הלא טוב טוב היה ישאר הדבר מתחלתו כשהיה ולא יצא יצוא ושוב כמה פעמים ע"כ אמר ואין כל חדש תחת השמש כלומר מה שאין כל חדש הוא תחת השמש שהוא בעולם השפל אך למעלה יש ויש כי כל אשר סיגל תורה ומצות בעה"ז ויתר אורות וחופות ותקונים למעלה עד אין מספר וע"כ שולחה הנפש פה לחדש האורות הגדולים ההם כנודע ליודעי חן וגם כי לעומת זה לא יעדרו עונות וחטאות הנה מהם יתמרקו בגהינם בגלגולים עד יאבד זכרם ואורות תורה ומצות יהיו חיים וקיימים עולם ועד למעלה מן השמש בעולם העליון שלמעלה מהגלגל היומי. או שעור הכתוב כי אחרי אומרו וזרח השמש וכו' ועל סביבותיו וכו' ודחה הסברא ההפכית באומרו לא יוכ' איש לדבר וכו' אמר עתה אם תאמר נא ישראל מה הוא הריוח שיש לגבר בבא נפשו פה פעמים שלש אחרי שובו אחרונה להתלבש בגוף בארץ הלזו כי יחיו מתינו והלא ירידה תחשב לה אחרי אשר עלתה ודבקה בקונה אחרי תום הגלגולים הלא הוא כי מה שהיה הוא הרוח הוא שיהיה כלומר נקיה מכל סיג וחלאה כאשר היתה נקיה וברה בבואה בתחלתה וזהו מה שהיה הוא שיהיה ומה שנעשה באומרו יתברך נעשה אדם שהיה החומר זך מאד ובהיר מעין אשר יתלבש המלאך בבואו פה כי על כן אמרו שתפוח עקבו של אדם היה מכהה גלגל חמה לומר כי היותר עכור שבחלקי חומרו היה זך מגלגל חמה לומר שהוא מעין הלבוש המלאך שלמעלה מלעולם הגלגלים שהוא יותר בהיר הוא מן החמה ולכן אמר שמה שנעשה הוא שיעשה אחר כך אל חומר זך כנעשה באדם אינו מן התימה שהנפש שגם היא כאשר היה באדם תבא אל חומר זך שיעשה מעין אשר נעשה באדם וש"ת אם כן מה הרויח כל הנברא אם כל שלימותו אינו רק לשוב אל מה שהיה מתחלה ולא יתכן שהעדר ותקון הקלקול יספיק לז"א ואין כל חדש וכו כי מה שאמרנו שאין כל חדש הוא תחת השמש אך למעלה יש חדושי אורות רמים ונשאים אשר נקנו בתורה ומצות זולת תקון אשר עותו: 

BASE: Ecclesiastes 1:10
ALSHICH LOCATION: Devarim Tovim on Ecclesiastes 1:4
@11יש דבר וכו'.@33 הלא אמרת כי אין כל חדש תחת השמ' והלא יש דבר שיאמר האיש הנזכר למעלה לעתיד לבא ראה זה חדש הוא אינו כי כבר היה וכו' הוא ענין מאמרם ז"ל במדרש על פסוק מה שהיה כבר היא שאם יאמר אדם איך יהיה לעתיד איש בגוף ונפש חי לעולם אל תתמה שהרי אליהו הוא חי וקים לעולם וזה יאמר פה לפי שנותינו הנה יש דבר אשר יאמר ראה זה חדש הוא שהוא כי נראה לעתיד אדם חי לעילם והנה זה חדש הוא כי לא נראה כדבר הזה ואפילו הארבעה שלא חטאו מתו בעטיו של נחש ואיכה תאמר כי אין כל חדש תחת השמש אל תאמר כדבר הזה כי הנה כבר היה לעולמים וכו' והוא אליהו כי היה חי לעולמים וש"ת אולי לא יהיה חי לעולם לזה אמר אשר היה מלפנינו כלומר מזמן הרבה מלפני דורותינו אלה ועודנו מי ולא נשתנה כי הנה הוא בהויתו אשר היה מלפנינו כ"א היה משתנה מחמת זקנה היה ניכר אך מהיות הוא אשר היה מלפנינו בלי שינוי יראה כי לעולם יהי כן מברכת מלכו של עולם. או יאמר יש דבר שהאיש הנזכר יאמר ראה זה חדש הוא והוא בית המקדש העתיד שיהיה רוחני מן השמים מש"כ ב' הבתים הראשונים הנה כבר היה לעולמים כי נברא והוא למעלה בעולם העליון שנברא לשני עולמים לעולם העליון אשר הוא בו עתה ולעה"ז שיהיה בו כמאמר הכתוב מקדש ה' כוננו ידיך כמפורש בסמוך ומתי היתה הווייתו בתחלה הנה אשר היה הוא מלפנינו שהוא מלפני כל הנמצאים והוא משבעה דברים שקדמו לעולם תורה וכ"ה ובית המקדש וכו'. אין זכרון וכו' הלא אמרת כי מה שהי' הוא שיהי' כי התחיה לא תפלא כי כב' היתה בימי אליהו ואלישע ויחזקאל וש"ת הלא יש תשובה כי אין העול נתקן לישאר קיים נצחי כי הלא גם בתחיות ההם לא נתקיימו לעולם לזה אמר אל תשוה אלו לאלו כי הנה אין זכרון לראשונים הם אשר החיה אליהו ואלישע וגם לאחרונים שיהיו ע"י יחזקאל עם אשר יהיו באחרונה בתחיית המתים כי יתקיימו לעד כמאמר תנא דבי אליהו שהקב"ה יעשה להם כנפים וכו' שהוא כי גם חומרם יהיה כ"כ זך שידמו למלאכי השרת בעלי כנפים כאשר יתבאר במקומו בס"ד: 

BASE: Ecclesiastes 1:12
ALSHICH LOCATION: Devarim Tovim on Ecclesiastes 1:5
@11אני קהלת וכו'@33 הלא אמרתי לך כי כל טובות העולם הזה הבל המה הנה ממני תראו כי הנה אני קהלת מקהיל קהלות כל רבים עמים כי מושל בכיפה הייתי ועכשיו אינני רק מלך על ישראל בירושלם בלבד ולא בשאר העולם וכן יראה מרז"ל בגמרא כי כאשר דחפו אשמדאי ממקומו וירד לשערים היה מחזר על הפתחים ואומר אני קהלת הייתי מלך על ישראל בירושלים נראה בזמן גדולתו כאשר משל ממשל רב על הגוים ועל הממלכות אלא שאחר שהחזירוהו מלך על ישראל בירושלים כמאמרם ז"ל מלך והדיוט ומלך ועל אחריתו זאת יאמר לפי דרכנו הייתי מלך על ישראל בירושלים וש"ת הלא אמרת כי מה יתרון לאדם שיעמול במה שהוא תחת השמש שהם עניני העה"ז אך לא כן לעושה עיקר מתורה ומצות והלא אתה עסקת בם והיית מקהיל קהלות להדריכם לזכותם ולמה ירדת לשערים בכל הרעה הבאה עליך דע לך כי הנה נתתי אל לבי לדרוש מהזולת מאנשי החכמה וגם לתור אני בחכמה לחפש כתייר הזה להבין מתוכה על כל אשר נעשה תחת השמים אם הוא מבחינות השגחה או מהמזל וכיוצא ואשר אמרתי לדרוש מבני אדם כן עשיתי לראות מה יענו והנה אומרם הוא ענין רע הוא מה שנתן אלקים לבני האדם לענות ולהשיב בדרוש הלז וזהו נתן וכו' לענות בו והוא כי לא ישיגו מראות דברים בלתי ראוים כענין רשע וטוב לו צדיק ורע לו או כמות זה כן מות זה כצדיק כרשע וההיקש ביתר דברים רעים לכל מראה עיני הרואה כ"א אמור הוא ענין רע כלומר אין ספק כי הוא ענין רע הגורם לצדיק הרעה ההיא או לרשע הטובה ההיא על ענין רע אשר למדוכאים תחתיו וכיוצא בזה אך לכוין אל פרטות הדבר הגורם לכל דבר ודבר לא ידעו ולא יבינו ומה שנתתי אל לבי לתור ולחקור בחכמה כתייר הזה היוצא מעירו חוצה אל עיר זולתה לחפש אם טובה היא אליו הלא הוא כי ראיתי את כל המעשים שנעשו תחת השמש בלי השקפה אל סוד הנעלם אשר מעל לשמש כבודו כי אין רואה אותו והנה רואה אני שתים רעות המבלבלות דעתי. א' כי הכל הבל הוא ונפסד ובלתי מתקיים ומה בצע בעולם כזה שנית ורעות רוח כ"א היו כל האדם משלימים נפשם ורוחם פה טרם מותם החרשתי כי יקבלו שכרם אחרי כן בעולם העליון ולא היה לריק אשר בהבל בא אך רוא' אני רעות רוח שאדרבה מרעיעים ומשברים רוחם באשר לא טוב יעשו ואיך נאמר שבאים לעולם בני אדם לתקן את אשר עותו והנה הרעות רוח שאני רואה הוא כי מעות לא יוכל לתקון כי ימות בלי חמדת תקן ואשר לא בא לתקן עוותו רק להשלים חסרון עשה טוב הצריך לנפשו כדי להמנות בכלל השלשים צדיקים שבכל דור לקיים בם את העולם רואה אני אותו בלתי משתלם באופן כי לא יוכל להמנות והולך חסר מהעולם כאשר בא. או שיעור הענין והנה הכל הבל כמדובר ורעות רוח מראות ברוע הנהגת העולם לפי הנראה לאשר עיני בשר לו כענין דמעת העשוקים ואין להם מנחם או צדיק ורע לו או הפכו באופן כי אשר הוא מעוות ובא פה ליתקן מאשר עוותו לא יוכל לתקן כי יהיה משוגע ממראה עיניו אשר יראה וכעס ויפקפק בהשגחה ויוסיף לחטא וגם החסרון כמדובר לא יוכל להמנות כי גם שלא מהחוטאים הוא ימנע מלהשתלם על פקפקו בהשגחה ע"כ מה עשיתי כתייר הזה היוצא אל עיר זולת עירו לראות אם תיישר בעיניו כן אמרתי אלכה לי אל החכמה חצונית בחקירת השגת יד שכל אנושי למצוא טעם מה ולהיות כי ראוי לבא אליה אם לא למלא כרסו מחכמת התורה ועושה עיקר ממנה וגם מתנהג בחסידות עושה משמרת למשמרת התורה פן החיצונים יחטיאנו וכולי האי ואולי ע"כ אמר הנה אני תחלה דברתי אל לבי לאמר הנה מלאתי כרסי מהתורה כי הנה הגדלתי והוספתי חכמה וגו' כי מלאתי כרסי ממנה ולא בלבד מה שלמדוני כ"א והוספתי חכמה אני על שהייתי מלא חכמת התורה גם הוספתי בה כמה גדרים וסייגים כמו שאמרו רבותינו ז"ל על איזן וחיקר וכו' שעשה את התורה ככפיפה שיש לה אזנים שעשה משמרת למשמרת התורה לבלתי יחטאו באופן שאיני ירא פן תוציאני החכמה הזרה מדבקות התורה ע"כ אחרי ההכנות האלה וגם לבי אשר נתיעצתי עמו גם הוא מעצמו ראה הרבה חכמה ודעת ועל ידי כן ואתנה לבי לדעת חכמה היא חכמת התורה לעשות עיקר תחלת ממנה פנה ממנה יתד ואגבה אשתף גם דעת הוללות ושכלות היא חכמה חצונית שהיא הוללות הם דעותיה הכוזבות וגם היא שכלית שענינה דברים שכליים כפי שכל אנושי ע"כ נקראת היללות ושכלות בשי"ן ולמה שאינו בחכמה אלקית שהיא השכל האמתי למעלה משכל אנושי עד אין קץ ע"כ אמר לשון שכלות שבהתחלף השי"ן לסמ"ך הוא סכלות בערך חכמת תורתו ית' ואמר דברתי אני עם לבי לאמר עם שאינו לאמר לזולת הלא הוא למה שאין מדרך שלומי אמוני החכמים לדבר ולאמר הגדלתי והוספתי חכמה על כל אשר לפני כי היא מדה מגונה ורעה עד מאד ע"כ אמר לו אם אמרתי הדברים האלה בפני בני אדם היה דבר מגונה אך אינו רק עם לבי לאמר בינו ובינו שהוא בקרב לבי כי עמו ראוי לאמר אני הנה הגדלתי והוספתי חכמה מש"כ לפני איש זולתי. ונחזור אל הענין שנתן אל לבו עם עשות עיקר מהתורה לאחוז ג"כ מהוללות ושכלות חכמה חיצונית לחקור אולי אמצא איזה טעם להנהגת העולם אך ידעתי שגם זה הוא רעיון רוח כלומר אצ"ל שעוזב אירחות יושר החכמה אלקית ללכת בדרכי חשך החצונית כ"א גם זה שהוא בדרך אשר בחרתי שעם שהגדלתי והוספתי חכמת התורה וגם עתה ממנה עשיתי עיקר על כל זה ראיתי כי גם זה רעיון רוח הוא רעוע ושברון הרוח ונפש כי הנה ברב חכמה כמוני בתורה רב כעס עלי מאתו יתברך שנתחברתי אל הזרה והכנסתי צרת התורה לביתה בעבור הרעימהו בכעוס עלי תתרועע נפשי כי לפי רוב חכמתי הקדושה היה ראוי לי להתרחק מהזרה ועוד כי הנה ויוסף דעת כמוני יוסף מכאוב כי תגדל חקירתו וירד למעמקי סברות רבות ורעות כי יעמיק ישחית אז יותר על כל חוקר אשר לא יוסיף דעת. או יאמר כי ברוב חכמה רב כעס בחקירתו שיכעוס על בלתי מוצאו יישוב על פי הזרה אל תורת ה' וייראו נגדיות עד אין קץ וזהו כי ברוב חכמה היא חכמת התורה רב כעס על מנגדים המתרבים בזרה ואז אם נחרץ להעמיק הראי' לפי שכלו ליישב אותם אם יוסיף דעת כמוני יוסיף מכאוב כי אשר אין שכלו גדול מאד ישיש כי ימצא תשובה מה לתקן כל ניגוד ואז יניח לי אך המוסיף דעת הרבה על כל תשובה יוסיף מכאוב בקושי כי לרוב החדוד ירבה הניגוד וקושית ומכאובות וחייו אינם חיים ונמצא הולך בחשך ומה גם שהכעס הנז' יסתום הדרכים לפניו כי שמעתא בעיא צילותא ע"כ אמרתי אל לבי לכה נא והפרד מהחצונית ועל מה שאינך משיג ע"י חכמת האמת לבדה לדעת הדברים על אמיתתן הוא כי ההשגה בעיא צלותא ובהעדר שמחה ממני כי אני נעצב על ראותי קושי ההנהגה ואין משיג תשובה ע"כ נעלמה ממני אז יותר לכן אנסכה ואמזוג העצב בשמחה שעל ידה אשיג ואתה לבי ע"י כך אל תירא מהמשך אחר מציאות השמחה כי אם וראה בטוב הנמשך מהצילותא שהיא ההשגה שהיא התכלית לרדת אל עומק אמיתת הדרושים והנה גם הוא הבל כי הלא איך אעשה להביא את השמחה אחר שעמי עצבון ההבל ורעות רוח שמתדבק רוחי אל דברים הרעים שאני רואה תחת השמש אם אתפוש הקצה האחר שאטפל בשחוק והתול שאביא לפני משחקים על עצבוני לבא מב' הקצוות אל מצוע שמחה לא יתכן כי הנה לשחוק אמרתי מהולל ולא יתיציבו הוללים לנגד עיני ואם לא אעשה רק להקנות בעצמי בחינת שמחה בלבד הנה ולשמחה אמרתי מה זו עושה כלומר מה יהיה הדבר שזו עושה כלומר כי אין דבר ששמחה זו הנזכר יספיק להביא שמחה בלבי אחר היות בי העצב הנזכר אם לא השחוח אשר מאסתי בו. עוד אפשר דרך אחרת בהמשך הכתובים אני קהלת וכו' והוא כי אחר ההבילו כל ענייני העה"ז אמר אני קהלת מקהיל קהלות כל רבים עמים בהותי מלך על ישראל בירושלים לא נמנעו כל יתר עמים מלבא עד ירושלים לשמוע בלמודי ואז להעמידה על האמת נתתי אל לבי לדרוש ולתור בחכמה בחקיר' וחפוש על כל אשר נעשה תחת השמש אם הוא הבל או יש בו ממש לעשות ממנו עיקר והנה הוא ענין רע מצד עצמי כי לא טוב עשות עיקר ממנו רק הכנה אל העוה"ב בעשות ממנו עראי ואם נתן לבני האדם את כל אשר תחת השמש לא לעשות עיקר רק לענות בו שהוא עסק מה בלבד כדעת המפרשים שאומרים לענות הוא ענין משא ומתן ועסק מה אז הנה לא הייתי חפץ להשמיע ברבים כי לא נשמעו ממני אך מה אעשה והוא ענין רע כי נתן והניח האלקים לבני האדם לענות ולדבר בו ולא אוכל לישמט וגם כי הנה ראיתי אני את כל אשר נעשה תחת השמש והנה הכל הבל ורעות רוח שכל ענייני העה"ז הבל ומרעיעים ומאבדים רוחם ונפשם עליו בעשות עיקר מחיי שעה ומניחים חיי עולם על כן הוכרחתי להצילם מתוך ההפכה וחשכה הזאת אך אמרתי מה אעשה להוכיח וליסר את הכל לתקנם ומעוות לא יוכל לתקון כי הלא גם אני בלתי ישר בזה והוא כי הרביתי כסף וזהב ונשים ולא אוכל לתקן את הזולת שלא יאמרו לו טול קורה וכו' ואם אומר אולי מן השמים מנו ויתי להוכיח את העם ולהדריכם גם זה לא יתכן כי הלא וחסרון הוא שלמות כמוני לא יוכל להמנות מן השמים ממונה על הזולת כי איך ישמעו ויתקבלו דברי הבלתי שלם לשומעיהם על כן: 

BASE: Ecclesiastes 1:16
ALSHICH LOCATION: Devarim Tovim on Ecclesiastes 1:6
@11דברתי אני עם לבי תחלה@33 לחשב חשובונות נפשי בה שעל ידי כפרי בעדי תחלה יקובלו דברי וזהו דברתי אני עם לבי לאמר כלומר כדי לאמר אח"כ לזולת חכמה שלמדתי ממלמדי והוספתי וגם ממה שלבי ראה הרבה חכמה ודעת וכל זה לא שוה לי לבלתי אתגאל בהבלי העולם כי ואתנה את לבי לדעת חכמה ולא עשיתי ממנה עיקר לבדה כ"א צרפתי עמה לדעת הוללות העושר לשלוח בעד זהב מאופיר וכיוצא ועל הכבוד בהרבות סוסים ותענוגי בני אדם וגם שכלות הוא רבוי נשים המסירות הלב והדעת כי בחכמה שהקדמתי חשבתי שהיא תעמוד לי לבלתי אקלקל לעשות עיקר מהבלי העולם וזהו לדעת חכמה ובבטחי בה סמכתי ולדעת הוללות ושכלות והנה אשמתי גדולה מאד משאר בני אדם הבלתי יודעים כמוני כי מרה תהיה באחרונה וזה ידעתי שגם זה הוא רעיון רוח לומר כי הנה גם מתחלה ידעתי כי גם זה הוא רעיון רוח כי גם להתחיל בחרמ' הוא שברון הנפ' כי לא על חנם מנע הוא יתברך את המלך מכל אלה מסוסים נשים וכסף זהב כ"א שהחמדה הציקתני לחלק ביני ובין זולתי כי אני לא יוסר לבבי ועל כן על שאלי ידעתי מתחילה שגם זה הוא רעיון רוח ולא עצרתי כח נגד יצרי גדלה אשמתי ואין להקל מאשמתי באמור כי רוב חכמתי גרמה לי כי בטחתי בה שהיא תעמוד לי לבלתי אחטא כי הלא נהפוך הוא כי הלא ברוב חכמה רב כעס לו יתברך עמי כי היה לי להיות יותר דבק עמו יתברך לבלתי עבור מצותיו בשום תואנה בעולם כי סמך היות דעתי גדולה מזולתי אינו בטחון שלא יסור לבבי כי הלא ויוסיף דעת יוסיף מכאוב כי הגדול מחבירו יצרו גדול הימנו. או ויוסיף דעת ישיג עד היכן פגם החטא מגיע וראוי יוסיף דאגה ומכאוב ליזהר ולישמר שמירה מעולה בהרחק נמרץ או גם ששבתי בתשובה ואתחרט נוחם יסתר ממני כי לבי כואב עלי על אשר לא טוב עשיתי כי ויוסיף דעת כמוני שאמרתי והוספתי חכמה וכו' יוסיף מכאוב וצער ואיככה אוכל להוכיח עודנו כואב ומצטער כי בעי צילותא ע"כ אמרתי אנסכה את המכאוב בשמחה באופן שלא תהיה שמחה יתירה רק מזיגת מכאוב ובאמרי כך אל לבי ואמרתי לו ואתה לבי ראה בטוב אל תהי פנייתך אל השמחה מפאת עצמה רק בטוב הנמשך ממנה לעבוד את קונך והנה גם הוא הבל כי הנה לא יבצר או השמחה לא תחטיאני כ"א שתמשיכני אחר שחוק והתול או תביאני לידי מיני חטאים המתרגשים ממנה אם לידי שחוק הנה לשחוק אמרתי מהולל ואם לשמחה להיות שמחה תמיד שלא יהיה פריה שחוק רק היותי שמח בעצם הנה לשמחה אמרתי מה זו עושה כלומר כמה רעה גדולה זו עושה ויהיה אומר מה כמו מה רב טובך וכו' כי השמחה יתירה תביא גאוה וכל מיני רעות כי כל מקום שיש שמחה יתירה השטן מקטרג להחטיא ולהביא פורענות ח"ו. תרתי בלבי וכו' הלא ראיתי הפלגתי לההביל ענייני העה"ז וקראתי תגר על השמחה כי רעה בעיני אדון העולם היא והנה עיניכם הרואות כי אנכי חזון הרבתי ולא כן עשיתי כי הרבתי מאכל שולחני כנודע מסעודות שלמה ואמרו רז"ל כי לכל אחד מנשיו היה עושה כך בכל יום ובניתי לי בתים אשר אין כהם בכל הארץ שהוצאתי בבנינם זמן י"ג שנה וכרמים ופרדסים שלא חסרה מהם כמ"ש ז"ל אפי' מנטקסה ופלפלין ועבדים ושפחות ושרים ושרות ותענוגי בני אדם ואיך אגעל בשמחה וגם אהביל עניני העה"ז ע"כ אמר דעו איפה כי לא לכוונת ההנאות ביין מאכלות או בראות עיני בבתים וכרמים ופרדסים עשיתי כ"א שתרתי בלבי כתייר הזה לראות ולחפש ולנסות בכל הדברים עד היכן יד עניינם מגעת עד אשר אראה בחוש איזה טוב לבני האדם וכו' ללמדם דעת במה יוציאו מספר ימי חייהם והוא מאמרם ז"ל באלה הדברים רבה כ"א היה אדם אחר אומר הבל הבלים היו אומרים לא ראה טובה מימיו לכך אמר שהכל הבל למי נאה לומר הבל הבלים לשלמה וכו' על דרך זה יאמר פה כי הגדיל לעשות בטובות וענייני העה"ז למען יוכל להורות ולומר הנה כל טובות העולם ניסיתי והמה הבל לכן השמרו לכם מעשות עיקר מהם כי הבל המה וז"א תרתי בלבי וכו' כי אשר היה נחת שולחני מלא דשן אשר לא טוב הוא ומה גם ביין בוגד ומתעה וגם לאחוז בסכלות ופתיות הבלי העולם טובותיו ותענוגיו הלא לא היה רק עד אשר אראה בחוש איזה טוב לבני האדם אשר יעשו וכו' למען אוכל לתת דבר ועצה להם במה יעסקו ואשר יהבילו כי הנני אני אשר נסיתי הכל מהביל את כל טובות העה"ז ולבל יאמרו לו הלא לא טובה העצה אשר נועצת לנימשך ביין כי שחת עצמך בסכנת נפילה תחת יד היין בוגד כי יין ותירוש יקח לב והלא זה מאמר אמו אל למלכים שתה יין ע"כ אמר למשוך ביין את בשרי וכו' לומר הנה בכלל מה שתרתי אני בלבי לחקור ולחפש הוא עד מצוא דרך למשוך ביין את בשרי בלבי ולא את לבי כ"א אדרבה ולבי נוהג בחכמה כי לא עצר כח היין ליקח לב רק למשוך הבשר מלהפסד במכאוב הנזכר ומה שעסקתי בהבל העולם הנקראים סכלות לא היה כ"א ולאחוז בסכלות אחיזה מה ולא עשות עיקר חלילה וזהו ולבי נוהג ומתמיד בחכמה בעצם ולאחוז אחיזה מה בסכלות או שיעור הכתוב תרתי בלבי למשוך ביין לבי את בשרי אחריו במה שלבי נוהג בחכמה למשוך גם את בשרי שלא יעכב במה שירוה במכאוב הנזכר: 

BASE: Ecclesiastes 2:4
ALSHICH LOCATION: Devarim Tovim on Ecclesiastes 2:1
@11הגדלתי מעשי וכו'@33 הנה היחל לפרש אומרו ולאחוז בסכלות שאחז בעניני העולם הזה לבנות לו בתים וכרמים וכו' ועל פי דרכנו לימדנו כי לא היחל מיד בנוגע אל עצמו והוא כי הנה תחלה בנה את בית ה' ואחר כך את ביתו וזה יאמר הגדלתי מעשי תחלה כי עשיתי דבר שהיא גדול האיכות עם היות מעשי של בשר ודם שהוא בית ה' שעד מעל לרקיע כבודו כנודע ואחר כך בניתי לי בתים וכו'. או יאמר הנה לא הייתי עוצר כח לבנות בתי חמדה ולנטוע כרמים וכו' היות הכל בעיני הבל אם לא שהגדלתי מעשי ששמתי בלבי כאלו דברים גדולים המה ועי"כ בניתי וכו' והענין כי כל ה' חושיו רצה לההנות חוש המשוש במה שאמר בניתי לי בתים שהוא במה ישב וישכב שהוא ענין חוש המשוש וגם חוש הטעם כי נטעתי לי כרמים וגנות ופרדסים וגם חוש הריח כי נטעתי בהם עץ כל פרי שבעולם שכולל פלפלין וכל מיני בשמים כנודע מרבותינו זכרונם לברכה כי פלפלין וכל מיני בשמים אשר באפסי הארץ נטע בירושלים שידע משתיתה של ארץ הרצועות המיחדות לכל מין וגם חוש הראות כי הנה עשיתי לי ברכות מים להשקות מהם יער צומח עצים עם שלא היו עושי פרי ומה כשרון לבעליהם כ"א ראות העינים שנהנות בראות בריכות מים רבים משקים יער שלם מלא עצים וכן קניתי לי עבדים ושפחות והם לבלי צורך שירות כי הנה בני בית היה גם מקנה וכו' ומה בצע למלך גדול כמוהו באלה כ"א הנאות חוש הראות בלבד וכן על בחינה זו כנסתי לי גם כסף שעם היות שאין כסף נחשב בימי שלמה למה כנס גם כסף ולא זהב ומרגליות בלבד אך אין זה רק לההנות חוש הראות בכל המינים ועל חוש השמע עשיתי לי שרים ושרות הם משוררים ומשוררות הנה הנאת כל חוש מחמשת החושים וגם הנאת כל בשר דרך כלל וזהו תענוגות בני האדם הם מרחצאות בחורף ובריכות להתקרר בם בקיץ כמשז"ל והיקש בכל יתר מיני תענוגים אשר המה שדה ושדות כי זה כל פרי תענוגות בני אדם להיות שדין זכרים ונקבות כי ממשתאות ותשמיש יתר ודומיהם נמשכים קריים מהרהורים רעים שמתהוים כחות הטומאה וחושקים זולת זה שגם מהם נבראים שדים וכחות הטומאה הנה לפניכם הטוב הנמשך מטובות העה"ז ואל תאמרו כי לא ימשוך עשות שדה ושדות אא"כ בהיות האיש קטון כמוני שמלכתי בן י"ב שנה אך בהגדיל האדם יגעל בכל טוב העולם הזה ויהבלהו וידבק בטובות העולם הבא לא כן הוא אדרבה גם כי יגדל לא יסור ממנה ואדרבה יוסיף לימשך אחר טובות העולם כי הנה כן קרה לי כי אחר שגדלתי בשנים הוספתי על הקודם וזה אמר וגדלתי והוספתי מכל שהיה בירושלים והנה מהראוי היה שכל עמלי בעניני העולם ותורתי לא יתקיימו בידי ע"ד אומרים ז"ל הראשונים עשו תורתן קבע ומלאכתם עראי זה וזה נתקיים בידם אחרונים שעשו מלאכתם קבע ותורתם עראי זה וזה לא נתקיים בידם ובזה יאמר במה שהוספתי מכל שהיה לפני בטובות העולם הזה היה ראוי שזה וזה לא יעמיד ולא יתקיים בידי אך אני למה שהייתי אני חכם מכל האדם זה וזה נתקיים בידי וזהו אף חכמתי עמדה לי בדוקא משא"כ לזולתי העושה כי וזהו אומר חכמתי כלומר אף חכמתי בעמלי עמדה כי זה וזה נתקיים בידי. או יאמר אף חכמתי בעמלי עמדה לי ולא לזולתי כי אם אני שעשיתי מחכמתי עיקר וטובות העולם הזה עראי כאומר ולבי נוהג בחכמה בהתמדה עושה ממנה עיקר ולאחוז אח"כ אחיזת מה בסכלות הם עניני העולם הזה נתקיים בידו עניני העולם הזה ואף חכמתי ועוד אחרת נמשך מטובות העולם הזה כי העין רואה והלב חומד ואין כח לשוב מהשמחות וגיל וזהו וכי אשר שאלו עיני לא אצלתי מהם כי לא עצרתי כח מלהעביר עיני מראות שוא כ"א לא אצלתי מהם ואחר הראי' מיד הלב חמד וזהו לא מנעתי את לבי מכל שמחה כי לא עצרתי כח אחר ראות העין שלא יחמוד הלב והטעם הוא כי לבי שמח מכל עמלי והשמחה יתירה מעכבת ביד היצר הטוב מלהטיב עוד שלישית הוא דופי טובות העולם הזה שאין בה קיום ואין איכותא טוב בלתי השמחה עוברת ששמח לב האדם בעוד שהטוב ההוא עמו וזהו אומר וזה היה חלקי מכל עמלי כי זה שהיה לבו שמח בלבם היה חלקי מכל עמלי משא"כ בתורה ומצות שקונה אור שפע ע"ה גדול האיכות וקיים לעד: 

BASE: Ecclesiastes 3:1
ALSHICH LOCATION: Devarim Tovim on Ecclesiastes 3:1
@11לכל זמן @33הנה בשאר המזלות חקרנו ודרשנו אם הכל תלוי במזל או בהשגחה לפי מעשה בני האדם ושם הזכרנו דברי הרמב"ם ז"ל בשמנה פרקיו שייחס אל סכלות ופתיות גדול המאמין כי המזל מעלה ומוריד שאם כן חלילה תפיל התורה כלה ושכר ועונש וכתב שאם כן על מה צותה תורה להמיתאת הרוצח והלא יתנצל באומר מה פשעי אם איש הרגתי לפצעי ואני נולדתי במזל מאדים המחייבני להיות שופך דם והנרצח נולד במזל המחייבו ליהרג ועל פי הדברים האלה ודומיהם העלינו כי זה וזה אמת ולא ינגד זה את זה אך הוא מאז ברא אלקים את השמים וכסיליהם והיה גלוי לפניו יתברך כל אשר יעשה האדם מטוב ועד רע וכל אשר יהיה ראוי להביא עליו טובה או יסורין לפי מעשיו ומאז בחכמתו הגדולה עמד וימודד ותיקן שמים באופן לא ישפטו על האדם רק לפי הראוי אליו לפי מעשיו כי לא יביאהו אל העולם רק בעת ישפוט מזלו הראוי לו שאל"כ בטלה בחירת האדם וכל תוכחות מוסר התורה על עוזביה מראות מהעה"ז שאם הם לפי המזל מה יתן לו רשעו וזה יאמר פה שלמה בחכמתו באומרו לכל זמן ועת שהוא עת המזל ואותו העת הוא לכל חפץ ובחירת האדם תחת השמים כי עת המזל והחפץ אחד הוא כי העת נתקנה לפי החפץ כמדובר וזה לכל שנוי עתים עת ללדת וכו'. עוד לשוב אל פרטות עתים אלו בס"ד ובהתימו ספור העתים להכריח מאמרו אמר מה יתרון העושה באשר הוא עמל אחר היות עתים מזומנים מחויבים כל דבר ומה בצע לעמל בתורה ומצות להאריך ימים גם בעולם הזה כנודע כי גם בעולם הזה יאריך ימים כענין רבה ואביי שהאריכו ימים על תורה וגמילות חסדים כי בזבח ומנחה אינו מתכפר כ"א בתורה וג"ח וז"א מה יתרון העושה באשר הוא עמל כי גם בעולם העליון יהיה לו כי יתרון בעולם אשר היא עמל אין לו יתרון אם המזל מחייב ואיך יתקיים מקרא שכתוב והיה אם שמוע תשמע בקול ה' וכו' ונתנך ה' עליון ברוך אתה בעיר ומה יעשה אם המזל ינגד אמנם ראיתי את הענין אשר נתן אלהים לבני אדם לענות ולהשיב בו בדבר הזה והוא כי את הכל עשה הוא יתברך יפה בעתו כי סידר הוברי השמים ולידה כל איש באופן יהיה יפה בעתו ולא ינגד המזל אל הבחירה ושכרה ואין צריך לומר איש כמוני כי ראיתי בחכמתי כי נבונותי איך יסודרו הדברים כ"א גם את העולם הוא המון העם נתן ה' בלבם יאמרו כן דרך אמונה מבלי אשר לא ימצא וכו' והוא כי הלא אם יאמרו לאומר כדבר הזה הנה לפניך דרך משל איש צדיק תמים ולא תמוש רע מביתו לפי מזלי ובכל אשר נגזר עליו במזלו על פיו יהיה לו כל ריב וכל נגע ואיך תצדק שפוט מזלו עם מעשיו וכן איש רע ובליעל בעיני אלהים ואדם וירכתי ביתו מלאים כל טוב לפי מזלו אך תשובת הדבר במאמר אליהוא לאיוב כי גם ההשגחה איננה על האדם לפי מעשיו של אותה הפעם כ"א לפי הראוי אליו מהפעמים הראשונים ויש צדיק לוקה על הקודם ויש רשע אוכל זכות הקודם וכמאמרי על מאמר רז"ל צדיק וטוב לו צדיק בן צדיק צדיק ורע לו צדיק בן רשע וכו' באופן כי כדי לאמת אמונה זו כי הכל עשה יפה בעתו והעת והחפץ אחת היה ראוי ידע האדם כל מה שקרה לצדיק ורע לו בפעמים הקודמות למען יראה שלפי ההשגחה תאות רעתו לו וההקש ברשע וטוב לו לדעת את הקודם לו אך ה' נתן בלב העולם לומר שהכל עשה יפה בעתו והמזוג והחפץ אחד מבלי אשר לא ימצא האדם את המעשה אשר עשה האלקים בהשגחתו מראש ועד סוף כדי שיראה איך הטוב או הפכו אשר לאדם צודק אליו לפי סדר מעשיו ואשר הביא ה' עליו מראש גלגוליו עד סופו כי היה צריך ישיג האדם את כל מעשה האלקים אשר עשה בהנהגתו בעולם מראש ועד סוף כדי שעל ידי כן יתגלה אליו היות בכל אדם עת והשגחה צודקים אך היא כי ה' נתן בלבם אמונה זו בלי מופת וטעם ולמה עשה ה' ככה הנה ידעתי כי אין טוב בם באמונתם זו כי אם לשמוח ולעשות טוב בחייו כי לולא אמונה זו היו עצבים ולא יעבדו את ה' באומרם כי מה יתרון העושה באשר הוא עמל אך באמונה זו ישמחו ויעשו טוב ואל תתמה שאמרתי לשמוח ולעשות טוב ולא אמרתי לאכול ולשתות ולשמוח ולעשות טוב שהוא שייטב לבו ויאכל ב' עולמות בשמחתו הלא הוא כי לא כל אדם זוכה לשתי שולחנות כי מתת ה' היא ומי ומי המשיג שתיהם וע"כ לא דברתי רק בהווה אל הרוב וז"א וגם כל אדם שיאכל ושתה הוא טוב העולם הבא וגם ראה טוב וכו' כי בעת סלוקו של אדם שאז מראין לו כל עושר תורה שעמל בהם כמשז"ל על פסוק ותשחק ליום אחרון אם אשר אכל ושתה ויתענג בהעולם הזה זכה שגם בעת סלוקו ראה טוב בכל עמלו של תורה ומעשים טובים ולא נכו לו דבר בטובות העולם הזה זו מתת אלהים ומי ומי יזכה לזה וזאת היתה תמיהת ר' אבהו כשהראו לו בסילוקו י"ג נהרין דאפרסמון שאמר כל הני לאבהו ואני אמרתי לריק יגעתי וכו' והוא כי הנה רבי אבהו אכל בטובות העולם הזה כמפורש בגמרא שאפילו בלכתו בדרך היו ב' עבדים תומכים בידיו מזה אחד ומזה אחד עם היותו אמיץ הנה כי בנפול עבדיו אל הפחת הגביה שניהם בשתי אצבעותיו ע"כ חשב נכו דבר מזכיותיו וע"כ אמר כל הני לאבהו כלומר כל אלין ולא מיעטו בטובותי כי אני אמרתי בשביל רוב טובות העה"ז ניכה דבר מיגיעי אכן משפטי היה עם ה' הוא מדת רחמים וכל זה שאני או' הוא להמון העם שניתן למו אמונה זו בלי ידיעה אך אני כי רבה חכמתי להשיג במעשה האלקים ידעתי כי כל אשר יעשה האלהים עליו אין להוסיף מאשר כונן שמים וכסיליהם וממנו אין לגרוע אלא שמכל זה ינגד לזה שכר הצדיק ועונש הרשע כי איך יאמר אלהים לצדיק אם שמוע תשמע וכו' ברוך אתה בעיר וכו' אם לא תשמע וכו' ארור אתה בעיר וכו' לשיראו מלפניו אם הכל תלוי במזל אך למה שכל אשר יעשה האלקים אין להוסיף ולא לגרוע ממנו ואיך יהיה השכר ועונש לכן והאלקים עשה באופן שיראו מלפניו המזל כי סידר המזל צודק אל הבחירה כאמור באופן שיראה איש ישלם לאיש כמעשהו ויירא באמור לו שאם ירשע ירע לו וש"ת והלא עין בעין נראה צדיק ורע לו רשע וטוב לו אל תתמה כי הנה מה שהיה כבר הוא כלומר האיש שהיה כבר פעם אחת או שתים הוא ההוה עתה והאיש אשר יהיה עתיד להיות כבר היה מקודם וע"כ ממציאי' לו כפי הראוים לו על פי הקודם ובדבר הזה יצדק מה שאלקים יבקש את נרדף והוא מה שכתבנו למעלה בשם הרמב"ם ז"ל שכתב שאם היה מזל מחייב תפול התור' חלילה כי למה תצוה עלינו להמית את כל אשר ירצח את רעהו והלא המזל חייב את ראובן להרוג ואת שמעון ליהרג אלא ודאי שאין המזל מחייב וזה יאמר שלמה בחכמתו הנה אמרתי שאין המזל מחייב כי הכל בהשגחה הנה בזה יאות מה שאלהים יבקש את נרדף מיד רודפו ויצוה להמית את עמיתו יען כי הוא בבחירתו עשה הדבר: 

BASE: Ecclesiastes 4:2
ALSHICH LOCATION: Devarim Tovim on Ecclesiastes 4:1
@11ושבח וכו'@33 הנה ידוע מחלוקת בית שמאי ובית הלל אם נוח לו לאדם שנברא וכו' ונמנו וגמרו נוח לו לאדם שלא נברא ועכשיו שנברא יפשפש במעשיו וזהו ושבח וכו' וטוב משניהם את אשר עדן לא היה כי נוח לו שלא נברא ותלה הדבר על כי יראה למראה עיניו קלקול בהנהגה ויהרהר ויאבד והקדים ואמר ושבח וכו' ולא אמר טוב אשר עדן לא היה הלא הוא כ"א היה אומר כן ראה והנה נקשה לו אנה עזבת טעם גדול ועצום שטוב אשר עדן לא היה שניצול מלטעום טעם מיתה והלכת לתת טעם על שלא ראה את המעשה ע"כ הקדים לומר ושבח אני וכו' לומר אינני עושה עיקר מטעימת מות שא"כ היה טוב בעיני אליעזר עבד אברהם וסרח בת אשר ופנחס כו' שלא טעמו טעם מיתה מה אבות ומשה ואהרן ודומיהם מתו אך לא כן הוא כי הנה ושבח אני את המתים אותה שכבר מתו ולא יצטרכו למות עוד בגלגולים כאשר אמרו בספר הזוהר במלת שכבר וזהו משובח בעיני מן החיים אשר הם חיים עדנה מיום הולדם כפנחס ואלעזר וכו' והוא כי אין מיתת הצדיקים ההם כמות כל אדם כי אינו רק גויעה ודבקות הנפש עם קונה ויזכנו עוד לעלות נפשותם מעלה מעלה מאלו היה להם עדיין שארית מחומרת באשר אשר הן חיים עדנה הוא כי אין טעימת המיתה פוגמת בצדיק ועם כל זה אני אומר כי טוב משניהם אשר עדן לא היה לא על שלא יטעום מיתה כי אינה פגם רק על כי לא ראה את המעשה הרע וכו' שלא יקוץ ויהרהר בראית דמעת העשוקים וכו' וכיוצא מקום ההנהגה למראה עינים וא"ת ישראל למה תאמר כי נוח לו לאדם שלא נברא על שיקנא לבו בחטאים והלא לעומת זה יש טענות להורות כי נוח לו שנברא כי הלא אדרבה יוכן בהבראו ע"י מדת קנאה אשר יגורת ממנה משלים בה רוחו וגופו והוא כי הנפש מלחם אביה תאכל טרם בואה פה חנם ועתה בבואה תורה ומעשים טובים כעדי תלבש להתפאר לפני קונה ומעל ידיה תאכל ולא תבוש וגם החומר תתקדש ברמ"ח מצות אשר יעשה ברמ"ח איבריו ויהיו כל אלה ע"י קנאה כי קנאת סופרים תרבה חכמה וקנאת אנשי מעשה יחזיקו ידי רואיהם לעשות כמעשיהם הנה כי הקנאה אשר אמרת גורמת אומץ בסברת שנוח לאדם שלא נברא נהפוך הוא לזה אמר הנה על משמרתי אנכי נצב כי נוח לו שלא נברא וראיתי טענותיך שהם את כל עמל תורה ומצוה אשר תאושר בה הנפש בעמל מה שתחלה היתה אוכלת חנם בלי עמל וגם כשרון המעשה הוא מצות מעשיות המשלימות הגוף כי זה וזה היא קנאת איש מרעהו שע"כ היה מקום לומר שנוח לו שנברא אך אינם טענות כלל כי הטענה השניה דסלקת מונה משלמות החומר גם זה הבל והראשונה שאמרת משלמת הרוח ונפש אדרבה הוא רעות ושברון ורוח ונפש כי אשר אמרת שע"י מדת קנאה יאושר החומר במעשה ידיו במצות מעשיות הנה זה יהיה לחד בדרא חכם לבב ואמיץ כח נגד יצרו שע"י מדת קנאה יאושר חומרו ולא יקנא לבו בחטאים כ"א ביראת ה' אך הכסיל אדרבה מקנא אך החובק את ידיו ומבטלין מעסק מצות מכעס קנאתו ותחת השלי' גופו אדרב' במדת קנאה אוכל את בשרו בקבר ומאבד גופו והוא מאמר רבי אחאי בר יאשיה שאמר לו רב נחמן איך לא נאכל בשרו אחר ריבוי שנים שמת ואמר לו לא אקרייך משלי דכתיב ורקב עצמות קנאה מי שיש בו קנאה נרקב גופו ואמר לו שעל שבזה העולם לא היה לו קנאה מעולם ע"כ היה שלם בגופו ובשרו וזה יאמר שלמה מה שאמרתי שע"י מדת קנאה יושלם בשר איש אשר בה יתעתד הכסיל שהוא משולל החכמה שהוא המון העם כי מקביל אל חכם נקרא כסיל שיחבוק ויאסוף ידיו ממעשה המצות ותחת השלים בשרו אדרבה אוכל את בשרו במד' קנאה שהוא סיבת האכל לרמה ותולעה ועל הטענה הראשונה שהיא את כל עמל כי מתחלה היתה הנפש אוכלת מעט ומאשר לא עמלה בו מה שאין כן בהבראה שתעמול ומעמלה תאכל גם זה אינה טענה כי הלא טוב לה מלא כף שהוא מועט נחת כלומר בלי עמל שהיה לה מתחלה ממלא חפנים עמל שיוכפל אושרה ע"י עמל בעה"ז אחר שימשך רעות רוח שיתעתד בה לחטא ולשבר נפשו מה שאין כן עודנה למעלה שטובה לא תחסר גם אם מעט יהיה ולא תירא מרעות רוח באופן כי הטבתי אשר דברתי כי נוח לו לאדם שלא נברא. או שיעור הענין הלא תצטער פן מדת קנאה תאבדך שיקנא לבך על מעשה הרע אשר נעשה תחת השמש הלא לעומת זה גם ע"י קנאה תקנה עולמות כי הלא כאשר תראה מעשה הרע גם תראה כל עמל תורה וכשרון המעשה נמשכת מקנאת איש מרעהו כי רבים עוסקים בתורה ומצות ויראו המקנאי' ויעשו כהם נמצא כי מה שמקלקלה קנאת ה' מתקנת קנאה אחרת אך גם תקון זה הבל הוא ורעות ושבר רוח ונפש והוא כי הלא לא יקנא בעמל וכשרון המעשה רק איש חכם כי תלמוד גדול מביא לידי מעשה אך מה תעשה שהכסיל חובק ידיו מעשו מעשה מאשר יקנא בכשרון כי יפותה מקנאת מעשה הרע ויאבד עצמו כי ע"י מדת הקנאה אוכל את בשרו כמאמר ר' אחאי בפסוק ורקב עצמות קנאה וז"א את בשרו שמרב' האת גם את עצמותיו כלל הדברי' כי נוח לו לאדם שלא נברא וש"ת הלא למעלה אם לא היה נברא אוכל מעט חנם ועתה תמלא הנפש כמדובר בשכר מעשיו לז"א טוב מלא כף נחת וכו' וש"ת א"כ מה תעש' מהקושי' אם נוח לו שלא נברא למה נבר' לזה אמר ושבח כו': 

NO BASE MATCH:
ALSHICH LOCATION: Devarim Tovim on Ecclesiastes 5:1
@11?אמר אם תראה עושק רש וגזל משפט וצדק תראה במדינה אל תתמה על החפץ @33איך יחפוץ אלקי עולם בזה ואיך יקיים העולם בנגוד הדברים המקיימים את העולם שהוא על הדין ועל האמת ועל השלום כי ע"י עושק אין שלום ועל גזל משפט וצדק אין דין ואין אמת ומה שלא תתמה הוא כי גבוה וכו' והוא כי הנה יש מדת אלקים והוא דין ויש מדת ה' והוא רחמים וקיום העולם בהיותנו בלתי ראוים הנה הוא ע"י שיכבשו רחמיו את כעסו או מדת חסדו למדת הרוגז כדעת חכמי האמת על פסוק ואל זועם בכל יום שמדת אל זועם וכובש את מדת הדין וזה יאמר תדע למה מתקיים העולם בהיות עושק בקרבו הלא הוא כי הגבוה שמעל גבוה הוא השומר ברחמים הוא מדת רחמים שעל מדת הדין לכבוש רחמיו את כעסו ואל תטע' באומרו גבוה מעל גבוה שגבוהים המה הב' מדות הנזכר בטבע כל דבר גבוה שרחוק יהיה מהדבר השפל כגבוה שמים על הארץ אך לא כן ב' שמותיו יתברך אלה כ"א גם שהם גבוהים הם עליהם ממש של עושק ושל רש כי מלא כל הארץ כבודו והוא הרואה והדיין ולא מהפרדו מעל הארץ לא יפקיד על עושק ורש וכו' והטעם שהוא יתברך מרחם עם היות עושק רש וגזל משפט הוא כי ויתרון ארץ וכו' והוא כי הנה ארז"ל בב"ר על פסוק אדם ובהמה וכו' שהוא מה שסיפרו מאלכסנדרוס מוקדון שהלך לאפריקא ובא אל תוך היכל מלך הודו ורצה לראות האיך ישפוט שם המלך את עם הארץ וירא והנה שני אנשים נצים צועקים אל המלך זה אומר את שדי מכרתי לאיש זה ומצא בם מטמון ומאן לקחתו לו ואני את הכל מכרתי לו וז"א לא חפצתי לקחתה כי שדה קניתי ולא מטמון אז שאל המלך לאחד היש לך בן ויאמר הן ואל השני היש לך בת ויאמר הן הזדווגו הבן והבת ויקחו את המטמון ויהי כשמוע אלכסנדרוס את משפט המלך צחק אמר לו מלך הודו למה אתה מצחק א"ל אם היה דין זה בא לפני בארצי כקונה כמוכר הייתי הורג ולוקח המטמון לאוצר המלך א"ל האם גדל דשא בארצכם א"ל הן א"ל אינו בזכותכם כ"א בזכות הבהמה. ועל זה ארז"ל הה"ד אדם ובהמה תושיע ה' אדם בזכות בהמה תושיע ה' הנה מדבריהם כי כאשר אין משפט בזכות בהמה יושיע ה' שימטיר על הארץ להוציא דשא לבהמה ואגבה תבואה לבני אדם וזה אפשר כיון הכתוב מצמיח חציר לבהמה ועשב לעבודת כדי להוציא אגבן לחם מן הארץ. ונבא אל הענין אמר אם עשק רש וכו' הוא קלקול דין אל תתמה כו' כי ה' בעל הרחמים שומר כמדובר וגם מצורף לזה כי ויתרון ארץ בכל היא והוא כי הנה ארז"ל אפי' יתושים ופרעושים המיותרים בארץ בכלל בריאתו של עולם הן ועד"ז יאמר על הבהמות שגם הם מיותרות בארץ בערך מין האנושי בכלל וירא אלהים את כל אשר עשה וכו' וזהו בכל היא באופן שגם הם חשובים לפניו יתברך וע"כ מלך העושק רש ובלתי עושה משפט בשביל שדה הצומח לבהמה הוא נעדר מבני מלכותי שאם לא כן היה לוקה ימתבטל מלכותו ולא יעבד וזהו ויתרון וכו' ובו מלך לשדה נעבד: 

NO MATCHES AT ALL IN Devarim Tovim on Ecclesiastes 6BASE: Ecclesiastes 7:2
ALSHICH LOCATION: Devarim Tovim on Ecclesiastes 7:1
@11טוב ללכת וכו'@33 הנה היל"ל טוב לכת ועוד מי לא ידע בכל אלה כי טוב ללכת לבית אבל מלכת במשתאות ושכרות ומה צורך לומר גם כן באשר הוא סוף כל האדם מי לא יבין את זאת כי סוף האדם בעה"ז הוא המות אך הנה אין ספק כי לא על משתה הרשות ידבר כ"א על סעודת מצוה כסעוד' חתן או מילה והוא באשר נשים לב לאומרם ז"ל כל הנהנה מסעודת חתן ואינו משמחו וכו' כי הלא לזר יחשב כי מי זה חתן יצטרך ישמחוהו זולתו והוא ביום חתונתו וביום שמחת לבו אך הוא כי אשר חננו ה' דעה והשכל יתן אל לבו ביום חתונתו ויאמר על מה זה נצטוינו ליקח אשה ולפרות אם לא על כי מחר ימות ואם לא ישאיר אחריו נין ונכד ערירי ימות וילך לו בלי חמדה מש"כ אם היה קיום באיש נמצא כי חתונתו היה הכנה אל המות ותיקון אליה ולכן לא יבצר האיש החכם מלהבין את זאת ויתעצב אל לבו בזכרו יום מותו ע"כ צריך לשמחו וגם המסובין אתו בסעודת חתונתו גם המה ראוי יתנו לב אל הדבר הזה ואז יכנע לבבם לשוב אל ה' ולבלתי ההנו' במאכל שולחן החתן אשר לפניהם והן זאת היתה כונת רב המנונא באמור אליו לשרי לן מר ואמר וי לן דמייתינן כלומר כי הנישואין הם הכנה אל המות ואלמלא הוא לא היה צורך אל ההולדה הרי כי אשר נתן ה' חכמה בלבו לבבו יבין בלכתו אל בית משתה חתן וכלה אל אחרי' דבר ואז יכנע והוא מעין הנמשך אליו ע"י לכת אל בית אבל בזכרו יום המות אך אמנם אין ספק כי אף שאחרית דבר הנישואין היא המיתה למה שהן הכנה והתחלה אליה נסתרה דרכה מההולך אל בית המשתה ההוא ולא ישים לב כ"א אל אשר לפניו שאשר הוא מש"כ להולך אל בית אבל שיראה בעיניו המותה לחסידיו וליתר העם ויתן אל לבו כי גם עליו יעבור כוס והן הנה דברי קהלת לומר אל ישיאך לבך לומר הנה כי יקרה לפני ב' דרכים א' לכת אל בית משתה חתן המלך וא' ללכת אל בית אבל אחר כי גם שהכונ' הנמשכת מלכת אל בית אבל גם היא נמצאת בלכת אל בית משתה אלכה לי אל הנישואין ע"כ אמר לא כן הדבר כי טוב ללכת וכו' לומר אצ"ל ההליכה בעצמה שהיא טובה אל בית אבל מההליכה אל בית משתה כ"א גם ההכנה וטוב הרצון ללכת אל בית אבל היא טוב מהלכת בעצמו אל בית המשתה ופירש הטעם ואמר באשר הוא סוף וכו' לומר כי גם שבבית משתה ג"כ תמשך הכנעה כי גם בה רמז אל המות אינו דומה במה שהאבל הוא סוף כל האדם שההולך שם רואה בעיניו המות ולבבו יבין כי זה דרכו גם הוא מש"כ בבית משתה כי לא יקל בעיניו לחשוב התכלית כ"א אשר לפניו וזהו באשר הוא סוף כל האדם וע"י כן והחי יתן אל לבו ענין המות אך ע"י מה שאינו סוף האדם לא יתן אל לבו עם שהדבר רמוז בענינו ולדקדק אומרו והחי ולא והאדם אפשר באשר נמתיק ענין הסמיכות אצל פסוק הקודם והוא כי אחרי אומרו טוב שם וכו' שימשך מזה יאמר אומר א"כ מה שטוב וראוי לגמילות חסד ללכת אל בית אבל יהי' על סילוק בעל שם טוב ולא לזולתו לבו סיבות א' כי ממנו יכנע לבבו כי יראה צדיקים ימותו וגם לכבוד השלום ההוא ע"כ סמך ואמר טוב ללכת אל בית אבל כלומר בין צדיק או בלתי צדיק ובל יראה בעיניך שבבית אבל של הבלתי צדיק לא יכנע לבבך כי הנה באשר הוא סוף כל האדם כצדיק כרשע לא יבצר מהחי יתן אל לבו כי אף גם ההולך אל בית אבל יהיה צדיק תמים יתעצב אל לבו ויכנע כי גם ישכיל כי גם את הצדיק יקרה אסון מות ויפשפש במעשיו כי סוף כל האדם הוא וגם אל תשת לבך אל כבוד המת לומר כי אין ראוי אל כבוד לכתך שמה כי לא צדיק הוא כי לא כן הוא כי אשר אצוך תלך אל בית אבל לא למען כבוד המת הוא זולתי להנאת ולטובת החי ההולך שמה שיתן אל לבו וזהו והחי יתן אל לבו ולא אמר והאדם. טוב כעס וכו' אחר אומר כי טוב ללכת אל בית אבל מלכת אל בית משתה של מצוה אף כי משניהם כאחת תמשך הכנעה למבין והנה עדין היה מקום לומר אחר שהכל מצוה הלא טוב לנו לכת אל בית שמחה כי ע"י השמחה תפקחנה עיני השכל להבין ולהשכיל אחרית דבר מראשיתו מש"כ בבית אבל כי יראה האבלים בכעס על מתם הלא ההולך יתעצב אל לבו ויאטם מלחשוב מחשבות הראויות דבעו צילותא לז"א טוב כעס שימצא בבית אבל משחוק שימצא בבית שמחה כי ברוע פנים שימשך לנכנס שם ורואה האבל כעוס ייטב לב שהחי יתן אל לבו ויטיב אותו להכשירו ולקרבו אל ה' כלומר כ"א האבל כועס לא ימשך גם כעס למבקריו כ"א רוע פנים בצד מה לכן לא יעכב בידו מלהטיב אל לבו מש"כ ע"י השחוק אשר ימצא בבית משתה שתדיחנו וא"ת נא זה יהיה אם בבית משתה יש שם שחוק אך אם איננו טוב טוב הוא ללכת שם כי גם יתן אל לבו היותו קיים במין ושהכל למיתה הם עומדים מליכנס בפני האבל כי ע"י עצבון לא יתפקח להבין לז"א לב חכמים בבית אבל כלו' לב חכמי' הרואים את הנולד נמצא בבית אבל לעומדים שם בבית אבל כי שם יתנו לב לראות מה יקרה להם ולב כסילים אשר לא ירא' את הנולד שמתידים למות רק את אשר לפניהם בהיותם בבית שמחה גם שלא יהיה שם כי שחוק משתה לשתות או יין ידליקם השמחה בעצמ' משכחם יום המות באופן לב כסילי' ימצא בבית שמח' אשר הם שם: 

NO BASE MATCH:
ALSHICH LOCATION: Devarim Tovim on Ecclesiastes 7:2
@11?אחרי אומר כי טוב ללכת אל בית אבל וכו' @33והחי יתן אל לבו ראה והנה נוכל לומר מה בצע בלכתו אל בית אבל והלא כמה הולכים אל בית אבל ואין נעשה בהם רושם כי נעשה להם הדבר כטבע לזה אמר טוב לשמוע וכו' לומר כי מן הסתם לא יבצר בבית אבל ומה גם אם אדם רשום הוא יבואו חכמים להספידו ובכלל ההספד ידבר דברי כיבושין ויזכיר יום המיתה לפני השומעים ורבים יחכמו ויקחו מוסר מש"כ בבית משתה שאדרבה ימצא שם שיר כסילים כשירי עגבים שחוק והיתול המביא את שומעיהם לירש גיהנם וז"א טוב לשמוע וכו' מאיש וכו' ולהיות כי אינו בודאי ישמע שם גערת חכם וגם בבית משתה גם שיהיה שם שיר כסילים לא ידבק ביד השומע משיר הכסיל כי אשמת דבר על הכסיל השיר לבדו לז"א טוב לשמוע גם שלא יהי' ודאי גערת חכם כונת האדם ללכת לשמוע טוב מהאיש עצמו השומע שיר כסילים ואל תתמה לומר אם הכסיל בחושך הולך ושר שירי שחוק והיתול איש השומע לא ידבק בידו מאומה לז"א שמע נא ואמשול לך משל למה"ד לסירים כסוחים באש תחת הסיר כי הלא בהשרפם והמה יבשים ישמיעו קולי קולות ותראה ליהוב להבת שלהבת מהם ולפי האמת הם כלים ונשרפים כן הוא שחוק הכסיל שמשמיע קולות השחוק ויצהיב פנים ולפי האמת הוא נשרף ואבד מן העולם וכאשר במשל גם הסיר שעל הסירים הנשרפים לא יבצר מהתפחם ותעשה שחרחורת כן לא יבצר מאיש שומע שיר כסילים אשר על הכסיל יעמוד מלהתפחם והדבק בידו מן החרם אשר בשחוק ונבלות פה אשר ישמע ויאבד עד גדר שזכות הרצון לשמוע גערת חכם גדול מכל איכותו של זה וגם זה הבל כי אפי' בשמוע גערת חכם עם היותו טוב מאיש שומע וכו' הוא הבל בערך מה שצריך האדם להכריע יצרו וליטהר לפני קונו. כי העושק וכו' אמר מה שהזהרתיך ללכת אל בית אבל להכניע לבך ולא בבית שמחה וגם לשמוע גערת חכם היא כי גם אם חכם אתה ויגבה לבך לומר הלא חכמתי תעמוד לי לבל אשגה גם כי אלך אל בית שמחה ושלא אשמע גערת חכם אל תאמר כן כי הנה העושק אשר יראה האדם בעולם בענין רשע מכתיר את הצדיק ודמעת העשוקים ואין להם מנחם מביא את החכם להתהולל בהרהורו אחר ההשגחה ומדותיו יתברך ע"כ צריך לבקש דרך יכניע לבו מהתגאות בהרהור וזה הוא כי העושק יהולל חכם עד גדר שיאבד את לב מתנה הוא כי לאדם יש ב' לבבות כמ"ש ז"ל בכל לבבך בשני יצריך יצר הטוב ויצר הרע והנה הא' טבעו לאדם הוא היצה"ר והב' מתנה מאתו יתברך בשנת י"ג לסעדו בעבודת קונו אמר שכ"כ העושק יהולל חכם עד גדר שיאבד ממנו את יצרו הטוב הוא לב של מתנה שניתן לו מאתו יתברך כי יהיה כבטל מלהעמידו נגד היצר הרע להרחיקו מן ההירהור והחטא וא"ת נא ישראל א"כ איפה נהפוך הוא כי למה אמרת שטוב ללכת אל בית אבל מלכת אל בית משתה עם שגם במשתה יש זכרון המות כמדובר למעלה והלא אחר שהאדם עצב נדון בקרבו על העושק טוב טוב הוא לכת אל בית משתה כי יגיל וינוחם מעצבונו ובשמחתו יוכן להביט אל תכלית שמחת משתה החתן שהוא על יום המות שהוא קיים במין ויכנע מש"כ בלכת אל בית אבל שיתוסף עצבון על עצבונו ומה גם אם האיש הנפקד היה צדיק תמים ובלתי מלא ימים ויהרהר יותר לז"א הנה טוב אחרית דבר מראשיתו לו' הנה על זכירת המות עצמה לשית אל לבו החי יום מותו מבית משתה שהוא ראשיתו כי הוא ראשית והתחלה אל דבר המות והחי לא יתן אל לבו ומה שאמרת כי ע"י בית אבל שהוא אחרית דבר יעצב ביותר על הרהורו על העשק לכן טוב היה בית שמחה למזוג עצבונו לא כן הוא כי טוב ארך רוח הנקנה בבית אבל מגבה רוח שיקנה בבית המשתה כי תחת הרהורו יום המיתה יאמר בגובה לבו בל ידרוש ה' חלילה באשר בלבו על העושק אך בבית אבל יתן אל לבו כי גם הוא ימות ואוי לו אם יתן דין וחשבון על הרהורו ע"כ יקנה ארך רוח לומר אם יתמהמה המשפט אחכה לו כי בא יבא וזה אומרו אל תבהל ברוחך לומר מה שאמרתי מגבה רוח הוא בל תבהל ברוחך בהיותך גבה רוח בבית שמחה ומתוך גסות רוחך תכעוס על ראותך העושק שהרהורו בלבך ועתה תתעורר בגובה הרוח ואל תבטח בחכמתך שלא תטעה כי הלא בבא הכעס אבדה חכמה ממך והוא מה שאמרו ז"ל כי כל הכועס חכמתו מסתלקת וזה הוא כי כעס בחיק כסילים ינוח לומר לא ינוח ויחול הכעס ההוא כ"א בלב כסילים מחוסרי חכמה שהוא תואר כסיל מקביל החכם כד"א בן חכם וכו' ובן כסיל וכו. או יאמר טוב אחרית וכו' לומר הלא אמרתי כי העושק יהולל חכם וש"ת א"כ איפה במה ינוחם לבנו על העושק הזה אשר נראה אל תשת לבך כי דע לך טוב יהיה אחרית דבר הוא אחרית העולם ואצ"ל מאשר הוא עתה כ"א גם מראשיתו בהבנותו שהיה רב טוב ועוד אודיעך כי טוב הוא ארך רוח מחזיק באמונה ומיחל ומה שאני אומר כי טוב ארך רוח הוא כי מדה זו נמשכה מגבה רוח כי אשר רוחו ונשמתו גבוהה גבוהה הוא בעל ארך רוח סובל ומאריך ובלתי מהרהר כענין מרע"ה עניו מאד וסובל והאבות בלתי מהרהרין אחר מדותיו יתברך כמשז"ל כי אחר מה שהבטיחו הוא יתברך ואעשך וכו' על ביאת הארץ ומיד בבואו ויהי רעב וכו' ונטלטל ולקחו אשתו ולא הרהר וההיקש בעקידה וכן ביתר האבות ובהלל הזקן ורבים כאלה גדולי הנפש ואתה אם רוחך אינה מגדר זה אל תבהל ברוחך לכעוס על העושק הנזכר כי היא מדה שלא תזוז ממך לעולם כי בחיק מקום הלב של כסילים שם יניח שיהיה לו כבית מנוח לדירה להיות מפסיד ומאבד אותך והוא מאמרם ז"ל כל הכועס כאלו כופר בעיקר כי מעט מעט יחטיאנו עד האבידו אותו ואל תקשני ותאמר מה הי' כי הימים הראשונים וכו' והוא לומר אם כדברן שטוב אחרית דבר מראשיתו היה העולם חוזר ונתקן מעט מעט ובכל יום עולה ונתקן העולם עד יעלה עד גדר היות טוב אחרית דבר מראשיתו אך אדרבה העולם הולך ומתמעט טובו דור דור כי הנה הימים הראשונים היו טובים מאלה כי הנה לא מחכמה שאלת על זה והוא כ"א ידעת חכמ' לא היה נעלם ממך סוד הגלגול כמשז"ל כי בכל דור מתמעט העול' כי שיורי הנשמו' הם הולכי' ומתמרקי' ובכל דור יש יותר סוגי' עד יטהרו ויזדככו ויתלבנו עד הסוף שיהי' טוב אחרית דבר מראשיתו: 

NO MATCHES AT ALL IN Devarim Tovim on Ecclesiastes 8NO BASE MATCH:
ALSHICH LOCATION: Devarim Tovim on Ecclesiastes 9:1
@11שבתי וכו' @33הנה היה אפשר לפרש כי הנה השגת המבוקשים אפשר לייחס אל החריצות והשתדלות או אל הטבע או אל החכמה ובה שלש בחינות חכמה תבונה ודעת האמורים בבצלאל וימלא וכו' ועל השתדלות אמר לא לקלים המרוץ ועל הטבע אמר ולא לגבורים המלחמה ועל החכמה אמר גם לא לחכמים לחם ועל הבינה וגם לא לנבונים עושר ועל הדעת וגם לא ליודעים חן בעני היוצר להשלים מבוקשם על שהגיעו לכלל דעת שהוא אחר החכמה ובינה כי עת וכו' אך לפי המשך הענין יצדק יותר לפרש על דבר תיקון האדם אל שלמותך לתת דין וחשבון לפני קונו והוא כי הנה מה שמקבל האדם מרבו נקרא נחמה של תורה שהוא העיקר אך אין זה מספיק עד ישתלם בבינה דבר מתוך דבר ולמעלה ממנו הוא המשיג מדרגה שלישית והיא האחרונה שבמעמד שלשתן אשר נמצאו בבצלאל כד"א וימלא וכו' בחכמה בתבונה ובדעת והם הג' שבהם הוא יתברך ברא את העולם שנאמר ה' בחכמה יסד ארץ כונן שמים בתבונה בדעתו וכו' ונבא אל הענין והוא כי בני אדם הבאים אל העה"ז יש בא להשתלם במצות עשה שהוא הצריך להשלים בגלגול הזה ויש להשתלם בהשמר ממצות לא תעשה ויש להשתלם בחכמה הוא לחמה של תורה ויש בתבונה להשיג רבוי עצום מפרטי התורה ונקרא עושר כמו שכתבנו על והשבע לעשיר אננו מניח לו לישון ויש בא להשתל' במדרג' הג' והוא הדעת כאשר הי' בצלאל שהוא השגת מדרגה שלמעלה מחכמה ובינה והיא השגת סודות עליונים שבהם הוא לחן בעיניו יתברך על דבקותו בעצם והנה על החלוקה הא' והיא אשר איננו צריך רק מצות עשה שאינו מן החוטאים במל"ת וצורך שלמותו הוא מצות עשה יש בלתי יגע בהם בבחרות כי הוא סומך על זריזותו שבבא ימי הזקנה אז יחרץ וימהר יחישה ויהיה רץ כצבי לצבור כעפר מע"ט ואשר שלמותו שצריך לו הוא להלחם עם יצרו לפרוש מעבירות אשר הורגל בם יש גם בזה סומך ומתעלל מלהלחם עם יצרו במל"ת עד רוב ימיו באומר כי גבור כארי הוא להלחם ביצרו גם כי עתה לא יעשה כן עוד חזון למועד ויעשנו ואשר מה שצריך לפי בחינת נפשו הוא להשתלם בחכמה ומתחיל בעצלות באומר כי מעתה עד ימי שנותינו ע' שנה ישיג ויבא עד קצו וכן הנבון עד בא אל השגת בינה עד יתייחס לעושר וכן אשר ענינו היא הדעת אומר בלבו כי כבר השיג אך לבא עד קצו להיות לחן בעיניו יתברך לאט לו יהיה עד גבול חיי האדם ועל כל אלה בא שלמה לומר כי אין גם א' מאלה הולך מהעולם וחצי שלמותו בידו כי על הא' לא לקלים המרוץ לעשות מצות בנחיצות בשלהי ימיו שמא לא יפנה וכן לא לגבורים המלחמה עם יצרם ע"כ צריך מיד לבלתי הניחם להשתרש כי יוכל אחרי כן וכן לחלוקה הב' לא יפנה להיות לחכמים לחמה של תורה כי לא ישלים חוקו הצריך לו לפי בחינת נפשו וכן לא לנבונים עושר וגם לא ליודעים חן היא החמישית כי לא יפנה להגיע אל גדר זה כי הנה עת הוא עת למות וגם ופגע הוא כי טרם זמנו יפגע בו המשחית כענין כיון שניתן רשות למשחית אינו מבחין וכו' נמצא כי א' משתים לא יבצר ממנו ולא יאריכו כי אין יודע מדת ימיו ולפעמים מה שחושב לע' שנה והוא למ' וכיוצא נמצא שגם העת נעשה לו כמקרה בערך המת מע' והלא' וזה אומר הקרה את כלם כי כמו עת כמו פגע שניהם יתייחסו למקרה גם העת בערך שלא הגיע אל ימי שנות ע' שנה באופן שלכל הה' הנזכר יחסר זמן להשתלם לעצלותם: 

BASE: Ecclesiastes 10:18
ALSHICH LOCATION: Devarim Tovim on Ecclesiastes 10:1
@11בעצלתים וכו'@33 הנה ידוע כי כל טובה שבאה לעול' היא ע"י השכינ' שמקבל' זכיות ישראל והיא עשירה מהם ומעלה אותן למעלה ומקבלת שפע מלמעלה כגשם בעתו ויתר טובת לעולם ונבא אל הענין והוא כי ע"י ב' עונות גשמים נעצרים א' על העדר צדקה כמז"ל נשיאים ורוח וגשם אין בעין איש מתהלל במתת שקר שהוא כמשז"ל פוסקים צדקה ברבים ואין נותנים. ב' אמרו על המתעצל בהספדו של אדם כשר כמשז"ל על שאול שלא נספד כהלכה ועל שתי אלה יאמר בעצלתים שהם ב' עצליות עצלות מצדקה ועצלות מהספד אדם כשר ימך ויתרושש משפע מים המקרה במים עליותיו מהמטיר על הארץ ואם יש שפלות ידים שיש נותני צדקה ומשפילים ידיהם ומתן בסתר ידלוף הבית רביבי מטר על הארץ כי מתן בסתר יכפה אף ויתכן באומר ל' דלף שלא בכל המקומות יהיה כי אם בעיר א' יהיה מתן בסתר ולא יבעיר אחרת על עיר א' ימטיר שבה המתן בסתר ולא בזולתה וזהו לשון אומרו ידלוף הבית כי כאשר בדלוף הבית אינן כי אם במקום הדלף ולא בשאר הבית כן יהיה מטר על עיר א' ולא על עיר אחרת: 

BASE: Ecclesiastes 11:4
ALSHICH LOCATION: Devarim Tovim on Ecclesiastes 11:1
@11שמר וכו'@33 הנה בביאור משלי כתבנו על פסוק אוגר בקיץ וכו' כי האדם בעה"ז זורע מצות בעולם כמשז"ל אורח חיים פן תפלס כו' ואחר רוב ימיו קוצר שעוקר ומסלק כל מעשיו הטובים מכל פניה חומרית כקוצר הזה העוק' תבואתו מקרקע הארץ אמר כי יש יאמר מה לי להרויח במצות בנערות ובחרות שהוא זמן פניות חומריות טוב לי איחל עד רוב ימי זמן בא הרוח על האדם אחר הנפש שבבחרות כי אז אזרע בלי כוונות חומריות ויש אחר יזרע מיד מצות כל ימיו אך עוסק ועושה עיק' מעביות עסקי העולם הזם ואמר כי שניהם לא טובים המה כי הנה שומר ומצפה רוח לזרוע מצות ולא מעתה שהוא בעל נפש לבדה לא יזרע לעולם כי הלא אין הרוח באה אלא על ידי עסק תורה ומצות ואינם וכן רואה בעבי' הם ענייני העה"ז לא יקצור לנכות פניו' ארציות לעולם כי עביות עסקי העולם לא יניחוהו. באשר וכו' הלא אמרתי לך שומר רוח לא יזרע שלא תמנע מלזרוע מצות עד בא הרוח שהיא מדרגה גדולה כי שמא לא תבא לך אמר עתה עוד אני אומר לך כי הלא גם כי תבא לך הרוח לא תדע עת בואה והנה לך ראיה מן החוץ מק"ו כי הנה לפניך דבר שתשמע הברתו באזנך ואינך יודע דרכו ומציאותו כי הלא תשמע רוח סועה מסער כי את קולה תשמע ולא תבין דרכה וכן דבר שתמשש בידיך ולא תדע מה הוא כעצמי' בבטן המלאה שתמשש על בטנה ותרגיש הוולד בפני' ולא תדע מה הוא אם זכר אם נקבה ומתי בא הרוח אל תוכו ואיך יחזיק מועט את כל גוף העובר כן לא תדע את מעשה האלהים גם כי יראה בעיניך שאתה מרגיש וממשש הדברים לא תדע הענין כלל ואיך יעלה על רוחך תרגיש עת בא רוחך אליך: 

BASE: Ecclesiastes 11:6
ALSHICH LOCATION: Devarim Tovim on Ecclesiastes 11:2
@11בבקר וכו'@33 רז"ל דרשו על הבנים ואפשר לפי דרכנו בקודם שהוא זריעו' מצות ומ"ט ואמר בבקר הוא בבחרות זרע זרעך מצות ומ"ט ואל תאמר כי בעת הזקנה יוכשרו יותר מעשיך ואם עסקת בבחרות אל תנח ידך בערב הזקנה באמור כי די לך מה שיגעת כי אינך יודע איזה יכשר אם של בחרות כי אז הכנעת תוקף יצרך או אם טוב הוא מה שבזקנה שהם מעשים יותר נקיים מחלאת פניות או אם שניה' כא' כלומר התחברותם אלו עם אלו כא' הם טובים מש"כ כל כת לעצמה ועוד כי גם שמעשה הזקנה טוב משל בחרות הלא טוב הוא הרגל עצמך מהבחרות שיהיה כהכנה אל ימי הזקנה כגגם שאין אור מעשה הבחרות מאיר בעצם כאור מעשה זקנה לא יבצר מהיות הכנה ואמשול לך משל למה"ד לאור בקר שבין עלות השחר ליציאת השמש כי למה סמוך לעלות השחר לא תנץ החמה אך היא להכין לעיני האדם שיוכל לסבול אור השמש ולא תכהין עיניו מראות אחר החשך אור השמש וזה מאמרנו בסדר תפלתנו המאיר לארץ ולדרים עליה ברחמים שהוא כי מאיר בדרך רחמים על ידי הדרגה ולא מזריח השמש מיד אחר עלות השחר וזה יאמר ומתוק האו' הוא אור בקר שהוא ערב ומתקבל וטוב לעיני' שלא תכהינה שהוא הכנה לראות את השמש שלא היו יכולים לראות את השמש אם לא על ידי האור ההוא כן הנה מצות שקודם ימי הזקנה קודם תבא הרוח עם שאין זריחת אורם רב הם הכנה אל אור הגדול כשמש של מצות שבימי הזקנה: 

NO BASE MATCH:
ALSHICH LOCATION: Devarim Tovim on Ecclesiastes 12:1
@11ויותר וכו'@33 עוד באה רוח הקודש בסוף הספר הלז ללמדנו דעת בכמה דברים א' שלא יאמר איש די לי חכמתי אשר חכמתי לי ומה לי עזר ללמד גם את זולתי ועל זו אמר ויתר שהיה קהלת חכם לא אמר די לי זכו' חכמתי כי עוד למד דעת את העם וגם למוד בי' והוא למוד גדול אל כל חכמי לב הבאי' אחריו לעשו' ספרי' של חכמה ומוסר והדרכות בל יעשה אותם מרוח מבינתו מענין שכלי משולל תורת ה' תמימה כדרך חכמי א"ה רק על פי התורה ומיוסד על פיה שע"כ אז"ל שכל מה שכתו' בכל הנביאי' וכתובי' כל רמוז בתורה כמפורש במסכת תעני' וז"א אזן וחקר וכו' לומר אזן מרבותיו חקר דבר מתוך דבר ומהן תקן משלים הרב' ולא מגזרת שכלו והוא כי בקש קהלת למצא דברי חפץ שיהיו משליו הנזכרי' דברים של חפץ ה' ומצא כתוב יושר באמרי אמת הם אמרי התורה שהם אמרי אמת כי בם מצא כתוב כל אמרי מוסריו כמו שכתבנו מרז"ל שכל מה שבנביאים וכתובים הכל רמוז בתורה שהוא תור' אמת ומה טובו של דב' זה והלא לפי שכל טוב שבחכם לבב יוכל להמציא מוסרים ומשלים נאותים וצודקים להיישר האדם ומה שלא יהיו רק מהדברים הנאמרים בתורה הלא הוא כי הנה דברי חכמים כמו דרבונו' שהם מוסרים המיישרים את האדם לעבוד' השם כדרבן המיישר את הפרה לעבודת בעליה וכמו מסמרות נטועים הם משפטי התורה שבמשנה וברייתא שהם כמוסרים שאין לשנות מהם כמלא נימא כמשפטי הדת שהיו כמסמרות נטועים שאין לנטות מהם דבר וכל בעלי אסופות הם מימרות שמאספין מכאן ומכאן כל הדברים האלה נתנו מרועה אחד הוא ממשה רועה ישראל מסיני מפי הגבור' נמצא שיש בין במוסרי' בין בכל בחינו' הדינין קדושה שיאמר עליהם שנתנו מסיני ולמה יעשה האדם מוסרי' או עניני' משכלו משולל היות להם שור' בתור' שלא יאמר עליה' שהם מרוע' א' ולא תהיה בם קודשה': עוד למוד ג' והוא לעשו' כמעשה שלמה בספריו כי אהב הקצור בתכלי' וזה יאמר כמיעץ את עושה ספרים וז"א ויותר מהמה בני הזהר אך ולהם הרבה שהוא לשון הגייה ודבור כמו שאז"ל אמר כי הגייה הרבה היא יגיעת בשר וטוב טוב הקצור והוא מאז"ל לעולם ילמד אדם לתלמידיו לשון קצרה: 

BASE: Ecclesiastes 12:13
ALSHICH LOCATION: Devarim Tovim on Ecclesiastes 12:2
@11סוף דבר וכו'@33 עד הנה דברי רוח הקדש בד' פסוקים האלה ועתה בא שלמ' וחותם ספרו ואומר הנה על ידי ויכוח געלתי בדעות הבלתי טובות והעלמי כי אין כהדבק בעבודת השם. וזו מסקנא דמלתא וז"א סוף דבר וכו' בויכוח כל חלקי הסותר והעולה הוא את האלקים ירא אלו מל"ת ואת מצותיו שמור בקום עשה הם מצות עשה כי זה שהוא מל"ת ומ"ע כל כללו' האדם רמ"ח מ"ע כנגד רמ"ח אבריו. ושס"ה מל"ת כנגד שס"ה גידיו נמצא כל האושר כלול בו כי בהם יתקדש כלו כענין אשר קדשנו במצותיו: 

