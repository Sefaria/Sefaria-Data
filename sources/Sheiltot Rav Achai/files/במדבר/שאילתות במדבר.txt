
@00פרשת במדבר 
@22קיז 
@11שאילתא @33דמיחייבין דבית ישראל דאלו מאן דהוי ליה ברא בוכרא מחייב למיתן פורקניה חמש סלעין לכהן דכתיב וכל בכור אדם בבניך תפדה. ומאימת מיחייב למיפרקיה מכי הוי בר תלתין יומין דכתיב ופדויו מבן חדש תפדה. והיכא דיהב ליה לכהן @44(א) חמש איסתרי בתוך שלשים יום ומת הבן בתוך שלשים יום דינא הוא דמהדר ליה דתנן מת הבן בתוך שלשים יום אף על פי שנתן יחזיר. והיכא דלא פרקיה אבוה מיחייב הוא למיפרק נפשיה מ"ט @44(ב) קרי ביה תפדה וקרי ביה תפדה והני מילי בוכרא דאימא אבל בוכרא דאבא ולאו דאימא לא מ"ט פטר רחם כתיב והנ"מ בוכרא דישראל אבל דכהני ולויי לא דתנן כהנים ולוים פטורין מק"ו ומה אם פטרו של ישראל במדבר דין היא שיפטרו של עצמן: ודישראל לא אמרנא אלא דהו"ל מבת ישראל אבל מכהנת ולויה לא דא"ר אדא בר אהבה לויה שילדה בנה פטור מחמש סלעים וכדאמר בר רב יוסף דאמר דאיעברא מישראל. 
@11ברם @33צריך לומר אלו איתתא דלא חזיא ליה או גרושה או זונה דההוא ברא דהוי ליה מינה חלל ופסול לכהונ' מי מיחייב למיפרק נפשיה ההוא חלל אי לא מי אמרינן כיון דאיתחיל ליה מכהונה בישראל הוא ובעי למיפרק או דילמא כיון דמכח אבוה קא אתי מה אבוה לא מיחייב למיפרקיה איהו נמי לא מיחייב למיפרק נפשיה @44(ג) את"ל כישראל דמי ומיחייב למיפרק נפשיה היכא דמית אבוה לאחר שלשים יום לא תיבעי לך דכיון דאיתחזי למיפרקיה זכה בפורקניה ולא מיחייב למיפרק נפשיה כי תיבעי לך דמית אבוה בתוך שלשים יום מי מיחייב אי לא ת"ש דאר"ש בן יסינא אמר ריש לקיש כהן שנשא גרושה והו"ל בכור חלל. מת אביו בתוך ל' יום לכשיגדל הבן חייב לפדות עצמו מת אביו לאחר ל' יום פטור שכבר זכה אביו בפדיונו. וכן הילכתא. 
@22קיח 
@11שאילתא @33דאלו מאן דאיתיליד בוכרא קדוש הוא קמי שמיא דכי אייתי קוב"ה עשר מכות על מצריים מכה עשירית הכה בכוריהם מאדם ועד בהמה. ואמר קוב"ה לישראל קדישו לי בוכרי דהוו לכו חלופי הנך בוכרי דקטלית בדילכון ופרקתינכו דכתיב כי לי כל בכור בבני ישראל וגו' בכור אדם ובהמה טמאה נפדין דכתיב אך פדה תפדה את בכור האדם ואת בכור הבהמה הטמאה תפדה. בכור בהמה טהורה אין לו פדיון דכתיב אך בכור שור או בכור כשב או בכור עז לא תפדה קדש הם. כי תם הוא קרב לגבי מזבח @44(א) בעל מום נאכל לכהנים במומו והוא שהתירו חכם של כהנים ושל לוים פטורין מק"ו אם פטרו של ישראל במדבר שנאמר קח את הלוים תחת כל בכור בבני ישראל וגו' דין הוא שיפטרו של עצמן: @44(ב) ולא שנא בן חדש ולא שנא פחות מבן חדש. ואהרן נמי אע"ג דלא הוה בההוא מניינא הא איקרו בניו כהנים הלוים ואיתקיש לדורות @44(ג) דכתי' והיו לי הלוים וכל מקום שנאמר לי לדורות. והנ "מ כי פטורין מלמיפרק בכור אדם ובכור חמור דאיתקש לבכור אדם. אבל מבכור בהמה טהורה לא אלא קדוש הוא. 
@11ברם @33צריך למימר כהנת ולויה שנישאת לישראל וילדה בכור מי מחייבין לפדות או לא מי אמרינן אע"ג דהוקשו כיון דברה דכהנת מישראל לא הוי כהן ודלויה מישראל לא הוי לוי דהא למשפחותם לבית אבותם אמר רחמנא ולא אזיל זרעא דידה בתרה כמה דמסלקא מינה דמי ובריה דישראל הוא ולא קא מהניא ליה כהונה ולויה ולא כלום או דילמא אע"ג דהכי הוא לענין בכורה בפטר רחם תלא רחמנא ופטר רחם בישראל כתיב והאי פטר רחם דכהנת או דלויה הוא וכי לימא מר אי בפטר רחם תלא רחמנא @44(ד) אי הכי בת ישראל שנישאת ללוי ליחייב ברה ההם כיון דאיתיליד ליה ללוי איפטר ליה מק"ו והקישא אבל הכא בפטר רחם תלא רחמנא מאי 
@55קכא ת"ש דא"ר אדא בר אהבה לויה שילדה בכור בנה פטור מחמש סלעים. והוינן בה היכי דמי. אמר רב פפא דאיעברא מכותי אבל מישראל לא מ"ט למשפחותם לבית אבותם כתיב ופטר רחם בישראל לאו דווקא דהא בת ישראל שנישאת ללוי לא אזלינן בתר פטר רחם. מר בריה דרב יוסף משמיה. דרבה אמר אפילו תימא דאיעברה מישראל פטר רחם בישראל כתיב ואף על גב דהתם לא מהניא הכא מהניא כדאמרינן אמר רבינא אמר (לי) מרימר הילכתא כרב אדא בר אהבה @44(ה) ואליבא דמר בריה דרב יוסף: 
@00פרשת נשא 
@22קיט 
@11שאילתא @33דאסיר להון לדבית ישראל למיגזל חד מן חבריה. והיכא דגזליה לחבריה ואישתבע ליה דלא גזלתיך מיחייב לשלומי קרן וחומש ומייתי קרבן אשם ומיכפר ליה דכתיב נפש כי תחטא ומעלה מעל בה' וגו' או מצא אבדה וגו' והיה כי יחטא ואשם וגו' או מכל אשר ישבע עליו לשקר ושלם אותו וגו' ואת אשמו יביא לה' וגו' @44(א) והיכא דמית נגזל משלם קרן וחומש ליורשיו @44(ב) והיכא דגזליה לגר ומית הגר ולית ליה יורשי' משלם קרן וחומש לכהנים ואשם למזבח שנאמר ואם אין לאיש גואל להשיב וגו'. והיכא דאודי גזלן ומית יורשין משלמין קרן וחומש לכהנים ופטורין מן האשם מ"ט אשם לכפרה אתי ואין כפרה למתים קרן וחומש ממונא הוא וכיון דאודי אבוהון מיחייבי לשלומי והוא דשבק אחריות נכסים והיכא דגזל אבוהון ומית ותבעוה לבריה וכפריה ואישתבע ליה והדר אודי ליה אי גזילה קיימת @44(ג) אע"ג דעמד אבוהון בדין והניח אחריות נכסים קרן משלם חומש לא משלם מ"ט לפי שאין משלמין חומש על שבועת כפירת קרקעות. 
@11ברם @33צריך לומר חומשא מלבר או חומשא מלגיו 
@55*. מיפלג פליגו בה ר' יאשיה ור' נתן דר' יאשיה אמר חומשא מלבר דכתיב עליו ור' נתן אמר חומשא מלגיו דכתיב וחמישיתו חומשא דקרן. הילכתא מאי. ת"ש דמסתמיך ואזיל רבבהו אכיתפיה דרבי נחום שמעיה מנקיט ואזיל הלכתא מיניה מחלוקת ואח"כ סתם מאי א"ל הלכתא כסתם סתם ואחר כך מחלוקת מאי א"ל אין הלכה כסתם סתמא במתני' ומחלוקת בברייתא מאי א"ל הלכתא כסתם משנה מחלוקת במתניתין וסתמא בבריית' מאי אמר ליה @44(ד) בדבי ר' לא שנאה ורבי חייא מנא ליה הכא סתם לן תנא כרבי יאשיה דתנן הבעלי' אומרי' עשרים וכל אדם אומרים בעשרים הבעלים קודמין מפני שמוסיפין חומש אמר אחד הרי היא שלי בעשרים ואחד הבעלים נותנין עשרים ושש בעשרים ושתים הבעלים נותנין עשרים ושבע בעשרים ושלש הבעלים נותנין עשרים ושמונה בעשרים וארבע הבעלים נותנין עשרים ותשע בעשרים וחמש הבעלים נותנין שלשים לפי שאין מוסיפין חומש על עלויו של זה ש"מ חומשא מלבר שמע מינה וכן הלכתא: 
@22קכ 
@11שאילתא @33דאלו מן דקני לה לאיתתי' ואמר לה @44(א) אל תדברי עם איש פלוני @44(ב) ונפקי סהדי דאיסתתרא בהדיה דההוא פלוני אסירא לגברה. וכי היכי דאסירא לגברה הכי אסירא לההוא דקני לה מיניה דתנן כשם שהיא אסורה לבעל כך אסורה לבועל: אמר רב חנניא מסורא לא ליקני איניש לאיתתיה האידנא דילמא מיקריא מסתתרא וליכא מי סוטה למיבדקה ואישתכח דקא אסר לה עליה איסורא דלעלם: 
@11ברם @33צריך לומר בעל שמחל על קינויו קינויו מחול או אינו מחול מי אמרינן קפידא דבעל הוי והיכא דאחליה מחול או דילמא @44(ג) כיון דקני לה שוייה עילויה איסורא ולא מצי מחיל לה. ת"ש דא"ר יאשיה שלשה דברים סח לי ר' זעירא משום אנשי ירושלים על בעל שמחל על קינויו שמחול ועל בן סורר ומורה שאם רצו אביו ואמו שמקיימין אותו ועל זקן ממרא שאם רצו חבריו לקיימו שמקיימין אותו וכשבאתי אצל חברי שבדרום על שנים הודו לי ועל זקן ממרא לא הודו לי שמא ירבו מחלוקת בישראל: ש"מ בעל שמחל על קינויו שמחול הנ"מ קודם שנסתרה. נסתרה מאי פליגו בה רב אחא ורבינא חד אמר קודם סתירה מחול לאחר סתירה אינו מחול וחד אמר לאחר סתירה נמי מחול ומסתברא כמאן דאמר אינו מחול דתניא והביא האיש את אשתו אל הכהן מן התורה אדם מביא את אשתו אל הכהן אבל אמרו חכמים מוסרים לו שני תלמידי חכמים שמא יבא עליה בדרך ר' יוסי אומר בעלה נאמן עליה מקל וחומר ומה נדה שהיא בכרת בעלה נאמן עליה סוטה שהיא בלאו לא כל שכן אמרו לו לא אם אמרת בנדה שכן יש לה היתר תאמר בסוטה שאין לה היתר ואי סלקא דעתא בעל שמחל על קינויו לאחר סתירה מחול אמאי אין לה היתר כיון דמחיל לה תשתרי אלא לאו ש"מ בעל שמחל על קינויו לאחר סתירה אין קינויו מחול ש"מ. וכן הלכתא: @88דרשה איש איש כי תשטה 
@22קכא 
@11שאילתא @33דאסיר להון לדבית ישראל דאלו איתתא דאמרה לגברה @44(א) עבדית איסורא 
@55* אסירא ליה ונפקא בלא כתובה מ"ט דשויאת נפשה חתיכה דאסורא עלי' דגברה וגברא דאמר לה לאיתתי' חזיתיך דעבדת איסורא ספקי לה ומגבו לה כתובה. דתנן שלש נשים יוצאות ונוטלות כתובה האומרת טמאה אני לך שמים ביני לבינך ונטולה אני מן היהודים חזרו לומר שלא תהא אשה נותנת עיניה באחר ומקלקלת על בעלה האומרת טמאה אני לך תביא ראיה לדבריה שמים ביני לבינך יעשו דרך בקשה ונטולה אני מן היהודים יפר חלקו ותהא משמשתו ותהא נטולה מן היהודים: ברם צריך לומר 
@55קכב @44(ב) אילו גברא דעל לבייתיה וקריבו ליה חלבא או תחלא או כל מידי דאית להו גילויא למיכל ורמא ליה גברא קלא וא"ל לא תיכול דטעים מיניה חויא ולא הוה איניש בההוא ביתא אלא איתתא דההוא גברא בלחוד מי אסירא ההיא איתתא אי לא מי אמרינן מההיא עידנא דעבדי איסורא ניחא ליה דלימות בעלה דכתיב כי נאפו ודם בידיהם או דילמא לעולם אימא לך דעבדי איסורא (מיניה) והיינו טעמא דקאמר ליה דלהוי עליה כמים גנובים ימתקו ולחם סתרים ינעם. בריך שמיה דקודשא ב"ה. אימור כך תנו חכימייא במתניתא דילנא. תנן הנודר מן הדגן אסור אף בפול המצרי יבש דברי ר"מ וחכ"א אינו אסור אלא בה' המינין: למימרא דגן כל דמידגן משמע מתיב רב יוסף ובפרוץ הדבר הרבו בני ישראל להביא מעשר דגן תירוש ויצהר וכל תבואת שדה הכל לרב הביאו. ואי אמרת דגן כל דמידגן משמע (שם) @44(ג) מאי וכל תבואת שדה אמר אביי לאיתויי פירות האילן וירק ר"מ אומר הנודר מן התבואה אינו אסור אלא בחמשת המינין: א"ר יוחנן הכל מודים בנודר מן התבואה שאינו אסור אלא בחמשת המינין בלבד. תניא נמי הכי ושוין בנודר מן התבואה שאינו אסור אלא בחמשת המינין פשיטא מהו דתימא תבואה כל מיני משמע קא משמע לן דלא מתיב רב יוסף וכפרוץ הדבר הרבו בני ישראל וגו' אמר רבא תבואה לחוד ותבואת שדה לחוד @44(ד) מר בר שמואל פקיד דליתינון תריסרי אלפי זוזי לרבא מן עללתא דהרפניא שלח רבא לקמיה דרב יוסף עללתא היכי מיקריא א"ל רב יוסף תנינא ושוין בנודר מן התבואה אינו אסור אלא בחמשת המינין א"ל אביי מי דמי תבואה לא משמע אלא חמשת המינין עללתא כל מילי משמע אהדריה לקמיה דרבא אמר להון הדא לא מיבעיא לי דעללתא כל מילי משמע מיהו הדא הוא דאיבעיא לי שכר בתים ושכר ספינות מאי כי עללתא דמיין, או לא מי אמרינן כיון דפחיתי [לאו] כי עללתא דמיין או דילמא כיון דלא ידע פחתייהו כי עללתא דמיין איקפד רב יוסף וכי מאחר דלא צריכת לי מ"ט קא שלח לי לסוף קא אזל רבא למיפק מדעתיה דרב יוסף במעלי יומא דכיפורי א"ל רבא לשמעיה דרב יוסף הב לי אמזוג ליה אנא מזג ליה א"ל דמי האי מזגא למזגא דבריה דרב יוסף בר חמא א"ל אנא הוא א"ל לא תיתיב אכרעיך עד דמפרשת לי טעמא דהאי מילתא מאי דכתיב וממדבר מתנה אם משים אדם עצמו כמדבר תורה ניתנה לו במתנה שנאמר וממדבר מתנה וכיון שנתנה לו תורה במתנה נחלו אל שנאמר וממתנה נחליאל וכיון שנחלו אל עולה לגדולה שנאמר ומנחליאל במות אם מגיס דעתו הקב"ה משפילו שנאמר ומבמות הגיא @44(ה) ולא עוד אלא ששוקפין אותו בקרקע שנאמר ונשקף על פני הישימון ואם חוזר הוא הקב"ה מגביהו שנאמר כל גיא ינשא. ת"ר הנודר מן 
@55* התבואה אסור בפול המצרי יבש ומותר בלח ואסור באורז בחילקא בטירגוס ובטיסני הנודר מן פירות השנה אסור בכל פירות השנה ומותר בעגלים ובגדיים ובטלאי חלב ובביצים ובגוזלות ואם אמר גידולי שנה עלי אסור אף באלו הנודר מן פירות הארץ אסור בכל פירות הארץ ומותר בכמהין ופטריות ואם אמר גדולי קרקע עלי אסור בכולן ורמינהו על דבר שאין גידוליו מן הארץ אומר שהכל ותניא על המלח ועל הזומית ועל כמהין ופטריות אומר שהכל נהיה בדברו אמר אביי מירבא רבו מארעא מינק לא ינקי אלא מאוירא והא קתני על דבר שאין גידוליו מן הארץ אלא אימא על דבר שאין יונק מן הארץ: @44(ו) א"ר אלעאי אמר רב נידוהו בפניו אין מתירין לו אלא בפניו שלא בפניו מתירין לו בין בפניו בין שלא בפניו א"ר חנין א"ר השומע הזכרת השם לבטלה מפי חברו צריך לנדותו לא נידהו הוא בעצמו יהא בנידוי מקום שהזכרת השם מצויה שם עניות מצויה כדתניא רבן שמעון בן גמליאל אומר כל מקום שנתנו חכמים עיניהם או מיתה או עוני. אמר ר' אבא הוה קאימנא קמיה דרב הונא שמע לההיא איתתא דאפיקת שם שמים לבטלה שמתה ושרא לה לאלתר ש"מ תלת ש"מ השומע הזכרה מפי חבירו חייב לנדותו וש"מ נידהו שלא בפניו מתירין לו בין בפניו בין שלא בפניו וש"מ אין בין נדוי להפרה ולא כלו' א"ר גידל אמר רב ת"ח מנדה לעצמו ומיפר לעצמו. כי הא דמר זוטרא כי הוה אתי בר בי רב לקמיה לדינא ומחייב שמתא משמית נפשיה ברישא והדר משמית לדיליה וכי אזיל לבייתיה שרי לנפשיה והדר שרי ליה. אמר רב גידל אמר רב מניין שנשבעין לקיים את המצוה שנאמר נשבעתי ואקיימה לשמור משפטי צדקך: @88דרשה אלו נאמרין בכל לשון 
@00פרשת בהעלותך 
@22קכב 
@11שאילתא @33דמחייבין דבית ישראל @44(א) לאדלוקי שרגא ליקרא דשבת' וכי מדליק לה צריך לאדלוקי ברוב היוצא מ"ט דילמא לא בדרא נורא וכביא ולא מתאכיל ליה. וכן נמי מן דעביד מדורא בי שימשי אי איכא שהות ביום כי היכא דבדרא נורא ברובא שרי ואי לא אסיר דתנן ובגבולים כדי שיצית האור ברובן מאי רובן רב אמר רוב כל אחד ואחד ושמואל אמך כל שאין אומרים הביאו עצים ונניח תחתיהן תני ר' חייא כוותיה דשמואל כדי @44(ב) שתהא שלהבת עולה מאליה ולא תהא דולקת ע"י דבר אחר: וצריך איניש למימר בגו בייתיה סמוך למקדש יומא אדליקו שרגא דתנן שלשה דברים צריך אדם לומר בתוך ביתו ערב שבת עם חשיכה עשרתם ערבתם הדליקו את הנר מנהני מילי דאמר ר' יהושע בן לוי דאמר קרא וידעת כי שלום אהלך ופקדת נוך ולא תחטא ואי לא מערבי כיון דלא שרי לטלטולי מאניה ליכא שלמא בביתיה @44(ג) ואי לא מדלקי שרגא ולא מעשרי ליכא שלמא בביתיה. אמר רבה בר רב הונא אע"ג דאמור רבנן שלשה דברים צריך אדם לומר בתוך ביתו לימרינהו בניחותא משום דאמור רבנן אל יטיל אדם אימה יתירה בתוך ביתו אמר רב אשי אנא לא שמיעא לי וקיימתיה מסברא: ותזנח משלום נפשי אמר רבי ירמיה זו הדלקת הנר אמר רב חנן בר רב חסדא אמר רב חנן בר רבא אמר רב הדלקת נר בשבת חובה רחיצת ידים ורגלים בחמין רשות ואני אומר אף רחיצת ידים ורגלים בחמין חובה דאמר רב יהודה אמר רב כך היה מנהגו של רבי יהודה ברבי אלעאי ערב שבת מביאים לו עריבה מליאה חמין ורוחץ בה פניו ידיו ורגליו ומתעטף בסדינין המצויצין בציצית ודומה למלאך ה' צבאות: 
@11ברם @33צריך למימר אלו מאן דבעי למיזבן שרגא וקידושא בשבתא וליכא בידיה אלא לחד מינייהו הידא מינייהו עדיפא קידוש עדיף דהוה ליה חיובא דאורייתא דכתיב זכור את יום השבת לקדשו ואמר מר זוכרהו על היין בכניסתו אבל נר כבוד בעלמא הוא או דילמא נר עדיף דאי ליכא נר לא מתאכיל ליה ולא משתתי ליה ומיעניא שבתא וליכא שלמא בבייתיה ת"ש דאמר רבא פשיטא לי נר חנוכה ונר ביתו נר ביתו עדיף משום שלום ביתו נר ביתו וקידוש היום נר ביתו עדיף משום שלום ביתו בעי רבא נר חנוכה וקידוש היום הי מינייהו עדיף קידוש היום עדיף דתדיר או דילמא נר חנוכה עדיף משום פרסומי ניסא בתר דבעיא הדר פשטה נר חנוכה עדיף משום פרסומי ניסא וכן הלכתא: 
@22קכג 
@11שאילתא 
@55* @33דמיחייבי כהני לברוכי ישראל בקהלא דכתיב @44(א) כה תברכו את בני ישראל וגו' וכהן שיש בידיו מומין לא ישא את כפיו דאמר (ר' שמעון בן פזי) אמר ר' יהושע בן לוי משום בר קפרא למה נסמכה פרשת כהנים לפרשת נזיר לומר לך מה נזיר אסור ביין אף כהן המברך אסור ביין מתקיף לה רבי אהבה בריה דרבי זירא ואמרי לה הושעיא בר זירי ואמרי לה הושעיא בר גיזירא אי מה נזיר אסור בחרצן אף כהן המברך אסור בחרצן א"ר יצחק אמר קרא לשרתו ולברך בשמו מה משרת מותר בחרצן אף כהן המברך מותר בחרצן אי מה משרת בעל מום לא אף כהן המברך בעל מום לא הא איתקש לנזיר ומאי חזית דאקשת לקולא אקיש לחומרא אסמכתא דרבנן היא ואסמכתא דרבנן לקולא @44(ב) וכד שתי שיעור כמה הוי שיכור כי שתי רביעית חי בבת אחת אבל הפסיק בו או נתן לתוכו מים כל שהוא לא הוי שכור דתנן לענין בית המקדש רבי אלעזר אומר אם הפסיק בו או נתן לתוכו מים כל שהוא פטור ואמר רבי שמואל בר אחיתאי אמר רב המנונא סבא אמר רבי יצחק בר אשיאן אמר רב הונא אמר רב הלכתא כרבי אלעזר וה"מ רביעית אבל אי שתי טפי אע"ג דאפסיק ואע"ג דנתן לתוכו מים אסור מדרב אחא מהוצל: הלכך תקינו רבנן נשיאות כפים @44(ג) בשחרית דליכא למיחש לשכרות פרסין כהני ידיהון במוסף נמי לא חיישינן לשכרות דאכתי לא שכיחא מנחה דאיכא למיחש לשכרות לא פרשי כהני ידיהון: 
@11ברם @33צריך למימר יום הכפורים ותענית מהו לשאת כפים במנחה ובנעילה מי גזרינן אטו כל יומי אי לא מיפלג פליגו בה ר"מ ורבי יהודה ורבי יוסי דתניא שחרית ומוסף ומנחה ונעילה יש בהן נשיאות כפים דברי ר"מ רבי יהודה אומר שחרית ומוסף יש בהן נשיאות כפים מנחה ונעילה אין בהן נשיאות כפים רבי יוסי אומר מנחה אין בה נשיאת כפים נעילה יש בה נשיאת כפים ואמרינן מאי טעמיה דר"ט טעמא מאי משום שכרות הכא הא ליכא שכרות ורבי יהודה גזר משום שאר יומי ורבי יוסי מנחה דאיתא בכל יומא גזר נעילה דליתא בכל יומא לא גזר הלכתא מאי ת"ש דאיתמר אמר רב יהודה אמר רב הלכה כר"מ ורבא אמר מנהג כר"מ ורבי יוחנן אמר נהגו העם כר"מ ורב נחמן אמר הלכה כרבי יוסי בנעילה סלקין במנחה לא סלקין @44(ד) והאידנא דקא סלקין במנחה כיון דמשכין ברחמי עד זמן נעילה דיומא דכפורי הוי לה כתפלת נעילה ולא מיחלפא: 
@22קכד 
@11שאילתא @33דאלו מאן דבעי למיכל בישרא או דבעירא או דחיותא או דעופא לא משתרי אלא בשחיטה @44(א) דכתיב הצאן ובקר ישחט להם וחיה מנלן דתניא ר"א הקפר אומר מה ת"ל אך כאשר יאכל את הצבי ואת האיל וגו' לומר לך מה פסולי המוקדשין בשחיטה אף צבי ואיל בשחיטה @44(ב) ועוף מנלן דתניא זאת תורת הבהמה והעוף וכי באיזו תורה שותה בהמה לעוף ועוף לבהמה אלא לומר לך מה בהמה בשחיטה אף עוף בשחיטה אי מה בהמה בשני סימנין אף עוף בשני סימנין ת"ל זאת: תני בר קפרא זאת תורת הבהמה והעוף וכל נפש החיה הרומשת במים הטילו הכתוב לעוף בין בהמה לדגים לפוטרו כל עיקר אי אפשר שכבר הוקש לבהמה לחייבו בב' סימנין אי אפשר שכבר הוקש לדגים הא כיצד הכשירו בסימן א' ודגים דלא צריכי שחיטה מנלן אימא ליקשינהו לבהמה וחגבים נמי ליקוש ואימא ולכל נפש השורצת על הארץ אלו חגבים אמרי לא מדכתיב הצאן ובקר ישחט להם ומצא להם אם את כל דגי הים יאסף להם ומצא להם כתבה רחמנא לאסיפת דגים בהדי שחיטת בהמה למימרא דדגים לא בעו שחיטה @44(ג) וחגבים 
@55* בתר דגים כתיבי @44(ד) והיכא דשחטה כותי אע"ג דשחטה כי אורחא אי נמי נפלה סכין ושחטה כדרכה פסולה דכתיב וזבחת ואכלת מה שאתה זובח אתה אוכל: ובתר דשחט מיבעי ליה לעיוני בסימני' דלמא לא אישתחיט שפיר דאמר רב יהודה אמר שמואל צריך שיבדוק בסימני' לאחר שחיטה @44(ה) והיכא דלא בדק ואגמרה אסור למיכל מיניה דאיתמר לא בדק מאי א"ר אלעזר בן אנטיגנוס משום ר' אלעזר ברבי ינאי טריפה ואסורה באכילה במתניתא תנא נבילה ומטמא במשא אמר רב יהודה אמר שמואל כל טבח שאינו יודע הלכות שחיטה אסור לאכול משחיטתו ואלו הן הלכות שחיטה שהייה דרסה חלדה הגרמה ועיקור @44(ו) פשיטא דכי שהה ודרס טריפה הוי כיון דלא גמר הלכות שחיטה אסור דילמא שהה ודרס לא צריכא דאע"ג דמוחזק לן דשחיט שפיר כיון דלא גמר הלכות שחיטה דילמא שהה ודרס: @44(ז) והיכא דלא ידעינן אי גמר אי לא גמר ושחט ואזל לעלמא מותר לאכול ממנה מ"ט רוב מצויין אצל שחיטה מומחין הן דבעא מיניה רב דימי בר יוסף מרב נחמן האומר לשלוחו צא ושחוט לי והלך ומצאו שחוט מהו א"ל חזקתו שחוט צא ותרום לי והלך ומצאו תרום מהו א"ל אין חזקתו תרום א"ל ומאי שנא אי חזקת שליח עושה שליחותו הכא והכא ואי אין חזקת שליח עושה שליחותו הכא והכא א"ל לכי תיכול עלה כורא דמילחא אמינא לך טעמא לעולם אין חזקת שליח עושה שליחותו ושחיטה @44(ח) א"נ אחר שחטה אמרת רוב מצויין אצל שחיטה מומחין הן @44(ט) תרומה א"נ אחר תרמה וה"ל תורם שלא מדעת והתורם שלא מדעת אין תרומתו תרומה: @44(י) חרש שוטה וקטן אע"ג דגמרין הלכות שחיטה ומוחזקין דשחטין שפיר לא סמכינן עליהון ולא אכלינן משחיטתן ודאי אחרים רואין אותם @44(יא) שחיטתן כשרה: 
@11ברם @33צריך למימר אילו היכא דידע ביה דלא גמיר הלכות שחיטה וקא שחיט קמי מאן דגמר א"נ חרש שוטה וקטן דקא שחטין קמי מאן דגמר וחזא מקצת שחיטה דשחיט שפיר ולמיגמר שחיטה אהדר אפיה שחיטתו כשירה או פסולה מי אמרינן כיון דחזא דשפיר הוה קא שחיט כולה נמי שפיר שחט או דילמא איתרמויי איתרמי לי' דמקצתו שחט שפיר ואידך אקלקל ת"ש דאמר רב נחמן ראה אחד שהוא שוחט אם ראהו מתחלה ועד סוף מותר לאכול משחיטתו ואם לאו אסור לאכול משחיטתו והוינן בה @44(יב) היכי דמי אי דקא איתיחד מעלמא דלא ידיע ביה אי גמיר אי לא גמיר הא אמרת רוב מצויין אצל שחיטה מומחין הן ומוקמינן לה בדלא גמיר הלכות שחיטה מהו דתימא כיון דמקצתה שחט שפיר כולה נמי שפיר שחטה קמ"ל דדילמא מקצתה שחט שפיר ואידך אימור שהה ודרס: 
@11אי נמי @33ברם צריך למימר 
@55קכג @44(יג) היכא דאתא חד מעלמא ושחט ולא ידעינן אי גמיר אי לא גמיר מי צריך לאהדורי בתריה ולמיבדקיה אי גמיר הלכות שחיטה אי לא כיון דספיקא הוא איכא למימר גמיר ואיכא למימר לא גמיר ומספיקא לא שרינן או דילמא רובא דשחטין אי לא גמירין הלכות שחיטה לא קרבין לגבי שחיטה ודאי מהנך רובא דגמירי הוא ת"ש דבעא מיניה רב דימי בר יוסף מרב נחמן האומר לשלוחו צא ושחוט לי והלך ומצאו שחוט מהו א"ל חזקתו שחוט. א"נ היכא דשחטינהו לרובא דסימני כמאן דשחטינהו כולהו דמי: 
@11ברם @33צריך למימר היכא דשחט מקצת סימנין בחדא דוכת' @44(יד) ונדיא ידיה לדוכתא אחרית' ושחט הנך סימנין מאידך גיסא בין זה כנגד זה ובין זה שלא כנגד זה מהו מי אמרינן זיל להכא לא שחט רובא זיל להכא לא שחט רובא או דילמא כיון דאידי ואידי מקום שחיטה הוא ומצטרפין ת"ש דאמר רב יהוד' אמר רב 
@55* שחטה בשנים ובשלשה מקומות שחיטתו כשרה כי אמריתה קמיה דשמואל אמר ליה בעינן שחיטה מפורעת והלכתא כוותי' דרב חדא דקיי"ל הלכתא כוותיה דרב באיסורי ועוד מההוא תורא דאישתחיט בב' ובג' מקומות אזל רב יצחק בר שמואל בר מרתא נקט ושקל משופרי שופריה א"ל רבא למדתנו רבינו משנתנו בב' סכינין ושני בני אדם: 
@22קכה 
@11שאילתא @33דאילו מן דבעי למישחט לחיותא צרי' למיבדקיה לסכינא ברישא דילמא אית ביה פגימותא ואי אית ביה פגימותא ושחיט בה איטרפא לה מ"ט כיון דההוא מורשא דפגימותא מיבזע הוא דבזע לה @44(א) הויא לה דרוסה ואמר רב חסדא מניין לבדיקת סכין מן התורה שנאמר ושחטתם בזה ואכלתם לבדיקה למה לי קרא @44(ב) כיון דאיכא פגימותא טרפא אנא ידענא דבעיא בדיקה לחכם קאמרי' והא א"ר יוחנן לא אמרו להראות סכין לחכם אלא מפני כבודו של חכם אין ה"נ וקרא אסמכתא בעלמא הוא: @44(ג) ואמר רב הונא האי טבחא דלא אחוי סכיניה לחכם מעברינן ליה רבא אמר מכריזין אבישריה דטרפה ולא פליגי הא דנמצאת סכינו יפה והא דלא נמצאת סכינו יפה רבינא אמר היכא דלא נמצאת סכינו יפה מאיס לבישריה בפרתא ההוא טבחא דלא סר סכיניה לרבא בר חיננא שמתיה ועבריה איקלעו מר זוטרא ורב אשי לקמיה אמר להו ליעיינו ביה רבנן במילתיה דתלו ביה טפלי בדקה רב אשי לסכיניה ונמצאת סכיניה יפה ואכשריה א"ל מר זוטרא ליחוש ליה מר לסבא א"ל אנן שליחותיה הוא דקא עבדינן: במערבא בדקין ליה בשמשא @44(ד) אמר רב הונא בר רב קיטנא אמר ריש לקיש ג' פגימות הן פגימת עצם בפסח פגימת אזן בבכור פגימת מום בקדשים ורב חסדא אמר אף פגימת סכין וכולן כדי פגימת מזבח וכמה בכדי שתחגור בה צפורן: 
@11ברם @33צריך למימר אילו היכא דבדקה לסכין ושחט בה ובתר הכי נמצאת פגומה ולא ידיע אי מיקמי דתיגמר שחיטה איפגים אי בתר שחיטה איפגים מהו מי אמרינן כיון דאיכא למימר מעיקרא איפגים ואיכא למימר לבסוף איפגים הוה ליה כמאן דאיתיליד ספיקא בשחיטה ותניא כל ספק בשחיטה טרפה או דילמא ספיקא בסכין הוא דאיתיליד כיון דאיכא למימר עצם ודאי פגים עור ספק פגים וספק לא פגים האי בעצם הוא דאיפגים ת"ש דאיתמר השוחט בסכין ונמצאת פגומה אמר רב הונא אפילו שיבר בה עצמות כל היום כולו פסולה חיישינן שמא בעור נפגמה ורב חסדא אמר כשירה @44(ה) חיישינן שמא בעצם נפגמה ואמרינן הלכתא כוותיה דרב הונא בשלא שיבר בה עצמות והלכתא כוותיה דרב חסדא בששיבר בה עצמות @44(ו) הלכך טבח צריך למיבדק בינו לבין עצמו בין כל חדא וחדא חיותא דא"ל רב אחא בריה דרבא לרב אשי רב כהנא מצריך בדיקותא בין כל חדא וחדא דאי לבסוף אישתכחא פגימתה לא תיפסול אלא אחרניתא דאי לא בדיק מיפסלן כולהו הוה עובדא וטרף רב יוסף תליסר חיוותא: אי נמי אילו טבח ששקל בשר ושקל עמו מתנות ונתן לו לישראל ובא כהן המתנות ממי יש לו דין ליטול המתנות כך שנו חכמים לקח הימנו במשקל נותן לו לכהן ומנכה לו מן הדמים אמר מר זוטרא @44(ז) זו ששנו חכמים מנכה לו מן הדמים לא אמרו אלא בזמן ששקל ישראל לעצמו אבל שקל טבח ונתן לו הדין על טבח ליתן לו לכהן: וכן הלכתא: אי נמי כהן אם לא עלה בעבודה מהו שיעלה במודים הלכתא מאי בריך שמיה דקב"ה דיהב לן אורייתא ומצוותא על ידי משה רבנא בריך הוא. כך תנו חכימיא במתניתא דילנא @44(ח) כהן שיש בו מומין לא ישא את כפיו ואם היה דש בעירו מותר: א"ר יהושע בן לוי @44(ט) כל כהן שאינו נושא את כפיו עובר על מה שכתוב בתורה כה תברכו את בני ישראל ורב אמר חיישינן שמא בן גרושה או בן חלוצה הוא: @44(י) א"ר זעירא אין הכהנים רשאין להחזיר פניהם מן הצבור עד שיפסוק אמן מפי הצבור ובשעה שהכהנים פורשין כפיהם @44(יא)  צריכין לברך קודם שיברכו וכיצד מברכין במודים בא"י אמ"ה @44(יב) אקב"ו לברך את עמו ישראל באהבה ובהודאה יהי רצון מלפניך ה' אלהינו ואלהי אבותינו שתהא ברכה זו שצויתנו לברך את עמך ישראל באהבה רצויה ואל יכשל בה כושל ועון מעתה ועד עולם וכי מהדרי אפייהו מציבורא מאי מברכין רבש"ע עשינו מה שגזרת עלינו עשה עמנו כמה שהבטחתנו השקיפה ממעון קדשך מן השמים וברך את עמך את ישראל: א"ר יהושע בן לוי מניין שאפילו הקב"ה @44(יג) צריך לברכת כהנים שנאמר ושמו את שמי על בני ישראל ואני אברכם: אמר רב אדא בר אהבה א"ר שמלאי בית הכנסת שכולה כהנים כולם פורשין את כפיהם ולמי מברכין א"ר זעירא לאחיהם שבשדות: ולענין שאילתא דשאילנא קדמיכון ת"ש דאמר רב כל כהן שאינו עולה בעבודה שוב אינו עולה במודים בד"א שלא עקר רגליו בעבודה אבל אם עקר רגליו בעבודה ולא הספיק לעלות עד שאמר שליח צבור מודים עולה וכן הלכתא: 
@00פרשת שלח לך 
@22קכו 
@11שאילתא @33דאסיר להון לדבית ישראל למעבד צרכיהון @44(א) במדעם דעביד לאפוקי ביה ידי חובותיה במצוה 
@55קכד כגון חוטי דציצי' למיצר בהון מדעם @44(ב) אי נמי הושענ' לאורוחי ביה ואתרוג דמצוה למיכליה אי נמי איסתפוקי מעצים דסוכה עד דשלים מצותייהו משום דקא מבזי מצוה דילפינן לן דאסר לבזויי מצוה מכיסוי הדם דתניא ושפך וכסה במה ששפך בו יכסה שלא יכסנו ברגל שלא יהו מצות בזויות עליו @44(ג) ודאי איתעביד להו מצותייהו וחוטי איפסיקו להו שרי למיעבד בהון צרכיה. ודאי תשמישי קדושה אע"ג דאיכלו אסיר למיעבד בהון צורכיה מ"ט מיקדש קדישי כדתניא תשמישי מצוה נזרקין ותשמישי קדושה נגנזין ואלו הן תשמישי מצוה סוכה ולולב שופר וציצית ואלו הן תשמישי קדושה @44(ד) דלוסקמי ספרים מזוזות ותיק של ס"ת ונרתיק של תפילין ורצועותיהן: ואלו מאן דאית ליה גלימא ורמיא ליה תכילתא 
@55קכה @44(ה) וקא בעי לזבונה לישראל אחר בעי למישקליה לתכלתי' והדר זבוניה משום דקא מבטל למצוה אי נמי הוה דר בבייתה וקבע ליה מזוזתא וקא נפיק ליה אסיר למישקליה מיניה משום דקא מבטיל לה למצוה דת"ר המשכיר בית לחבירו על השוכר לעשות לו מזוזה וכשהוא יוצא לא יטלנה בידו ויצא ובכותי נוטלה בידו ויוצא ומעשה באדם א' שנטלה בידו ויצא וקבר אשתו ושני בניו מעשה לסתור א"ר ששת ארישא: 
@11ברם @33צריך למימר הנ"מ בי אסיר למישקל @44(ו) היכא דלא קבע לה למזוזה בשעתיה תכילת' נמי דלא רמי ליה לגלימא אחרינא בשעתיה היכא דקא בעי למישקל מן האי פתחא ומקבעיה בפיתחא אחרינא ומן הדין גלימא לגלימ' אחרינא בשעתיה מי שרי או לא מי אמרינן כיון דהאי דקא שקיל להו אדעתא דלמעבדיה מצוה הוא ליכא בזיון ושפיר דמי או דילמא כיון דעד דאתעביד בהון קא מיבטלין ממצוחייהו אית בזיון ואסיר ת"ש דאיתמר רב אמר אין מתירין מבגד לבגד ושמואל אמר מתירין רב אמר אין מדליקין מנר לנר ושמואל אמר מדליקין רב אמר אין הלכה כר"ש בגרירה ושמואל אמר הלכה כר"ש בגרירה אמר אביי כל מילי דמר עביר כרב לבר מן הלין תלת דעביד כשמואל מתירין מבגד לבגד ומדליקין מנר לנר והלכה כר"ש בגרירה. למימר' דהלכתא כשמואל דשרי: 
@11אי נמי @33ברם צריך למימר אילו היכא דאזמניה אזמוני למצוה @44(ז) כגון דאזמינון לחוטי ועדיין לא רמינון ועבדיה להושענא ועדיין לא אגבהי' למיפק ביה עבדיה לסוכה ועדיין לא יתיב בה אי נמי תשמישי קדושה אזמינון לסיפרא ועדיין לא כרך בהון מי מיתסרי בהזמנה אי לא כרך בהון ולא אזמינון לא קא מיבעיא לן דשרי דהא לא אקדשינהו כי קא מיבעיא לן דאזמינהו ולא כרך בהו מאי מי אמרינן @44(ח) מהקדש ילפינן להו מה הקדש בהזמנה מיתסר אף הני בהזמנה מיתסרין או דילמא מתשמישי עבודת כוכבים ילפינן להו מה הנך לא מיתסרין בהזמנה דאמר מר האומר בית זה לעבודת כוכבים כיס זה לעבודת כוכבים לא אמר כלום לפי שאין הקדש לעבודת כוכבים אף הני נמי לא מיתסרין בהזמנה ת"ש דא"ר חסדא האי סודרא דאזמניה למיצר ביה תפילין וצר ביה תפילין אסור למיצר ביה פשיטי אזמניה ולא צר ביה צר ביה ולא אזמניה שרי למיצר ביה זוזי אלמא הזמנה לחודה לא כלום היא: 
@22קכז 
@11שאילתא @44(א) @33דמחייבין דבית ישראל למרמא חוטי דתכלתא על ארבע כנפתא דכסותהון דכתיב ועשו להם ציצית על כנפי בגדיהם וגו' מצוה בתכלת ואי ליכא תכלת רמי לבן ושפיר דמי דתניא ר' יצחק אמר משום ר' נתן שאמר משום ר' יוסי הגלילי שאמר משום ר' יוחנן בן נורי אין לו תכלת מטיל לו לבן: @44(ב) ותניא אידך היה ר"מ אומר גדול עונשו של לבן יותר משל תכלת משל למה הדבר דומה למלך בו"ד שאמר לב' עבדיו אח' מכם יביא לי חותם של זהב וא' מכם יביא לי חותם של טיט הלכו שניהם ולא הביאו על מי המלך כועס לא על מי שאמר לו הבא לי חותם של טיט ולא הביא לו: וכמה חוטי בעי למהוי בקרנא 
@55קכו כדתני' כמה חוטין הוא נותן ב"ש אומרי' ד' ובית הלל אומרי' ג' וכמה תהא משולשת ב"ש אומרי' ד' אצבעות ובית הלל אומרים שלש שב"ה אומרי' אחד מד' בטפח של כל אדם אמר רב פפא טפח דאורייתא @44(ג) ארבע באוליונא שית בזוטרתי @44(ד) וחמש ותילתא באצבע @44(ה) במאי קא מיפלגי ב"ש אומרי' וב"ה גדילים תעשה לך ב"ש סברי גדיל שנים גדילים ארבעה חד כי עייף ליה מר בגלימיה לא הוי גדיל פשיטא תרין הוי וב"ש סברי גדיל תרי גדיל תרי הא ד' ובית הלל סברי תלתא אע"ג דמבראי לא הוי גדיל גדילים כי עייף להו מר בגלימא הוי גדילים גדילים @44(ו) אמר רבה בר רב אדא אמר רב חוט של כרך עולה מן המנין: אמר רב פפא הלכך ד' בתוך שלשה ומשולשת ד': @44(ז) א"ר יעקב א"ר יוחנן צריך להרחיק מלא קשר אגורל ואצטריך דרב פפא ואצטריך דר' יעקב דאי מדרב פפא הוה אמינא כל כמה דמקריב טפי מעלי קמ"ל דר"י ואי מדר"י ה"א כל כמה דמרחקן טפי מעלי קמ"ל דרב פפא: @44(ח) והיכא דרמא אגידול דגלימא א"נ אריש קרנא פסולה דתניא הטיל על הקרן או על הגדיל כשרה ר' אליעזר בן יעקב @44(ט) פוסל בשתיהן מ"ט דכתיב על כנפי ולא בכנפי בעינן דתיפול פתיל עילוי כנף כמאן אזלא הא דאמר רב גידל אמר רב ציצית צריכה שתהא נוטפת על הבגד מאי היא דלרפויי רפויי כמאן כרבי אליעזר בן יעקב דאמר בעינן על כנפי. וה"מ בשעת עשייה אבל ארחיק וסתר גלימא וקיימא ליה אריש קרנא גלימא @44(י) א"נ הוה משולשלת ארבע ואי גרדמי להו ובצרי להו מארבעי ואית בהו כדי לענבן שפיר דמי דאמרי בני רבי חייא גרדומי תכלת כשירין: 
@11ברם @33צריך למימר היכא דנפסק החוט מעיקרו מי מכשר אי לא מי אמרינן כיון דגרדומיו כשירין שיריו נמי כשירין או דילמא לא ת"ש דאמר רבא בר רב אדא אמר רב נפסק החוט מעיקרו פסולה יתיב רב נחמן קאמר לה להא שמעת' איתיביה רבא לרב נחמן בד"א בתחילתו אבל בסופו שיריו וגרדומיו כל שהוא מאי לאו שיריו דאשתייר מינייהו וגרדומיו דאיגרדום איגרדומי א"ל חדא קתני שירי גרדומיו ולימא גרדומיו קמ"ל דנהוי בהו שיעורא כדי לעונבן: א"נ כי קא גדיל מיבעי ליה מיגדל תילתא ומישבק תרי תילתי דאמר מר נוי תכלת שליש גדיל ושני שלישי ענף ואי גדיל לרובא נמי שפיר דמי וא"נ לא גדל בה אלא חוליא אחת כשרה וכמה שיעור חוליא תניא רבי אומר כדי שיכרוך וישנה וישלש: 
@55קכז ודאי גדלה כולה @44(יא) כיון דלית לה ענף פסולה דתניא ציצית אין ציצית אלא אלא ענף וכה"א וישלח תבנית יד ויקחני בציצת ראשי ואמר אביי צריך לפרודא כצוציתא דארמאי @44(יב) והיכא דתלאן ולא פיסק ראשי חוטי שלהם פסולין @44(יג) דליכא ענף: והיכא דלית לה אלא ג' קרנות פטורה מן הציצית דכתי' על ארבע ארבע ולא שלש והיכא דהטיל לבעלת שלש והשלימה לארבע הנך שלש פסולין מ"ט תעשה כתיב ולא מן העשוי: 
@11ברם @33צריך למימר היכא דקישר ואחר כך פיסק ראשי חוטין שלהן מי כשירה אי לא מי אמרינן כיון דבשעת קישור לא הוי ענף הו"ל תעשה ולא מן העשוי או דילמא כיון דקא מפסיק להו בעשייה דידיה קא מיתכשרי דהו"ל פסיקתן עשייתן מיפלג פליגו בה רב ושמואל דרב אמר תלאן ולא פיסק ראשי חוטין שלהם פסולה דקתני פסולה עד שיפסיק ושמואל אמר פסולה לעולם הלכה כרב או כשמואל ת"ש דתניא כותי' דשמואל תלאן ואח"כ פיסק ראשי חוטין שלהן פסולה: אי נמי הני ארבעה קרנתא דגלימא כולהי @44(יד) חדא מצוה נינהו ומעכבן אהדדי או דילמא כל חדא וחדא מצוה באנפי נפשה ולא מעכבן אהדדי למאי נפקא מינה למיפק בה בשבתא כי לית בה כולהי ארבעה אי אמרת כל חדא וחדא מצוה באנפי נפשה שפיר דמי ואי אמרת כולהי חדא מצוה נינהו הני משוי בעלמא הוא ואסיר למיפק בה בשבתא מאי פליגי בה רבי ישמעאל ורבנן דתנן ארבע ציציות מעכבות זו את זו שארבעתן מצוה אחת היא ר' ישמעאל אומר ארבעתן ארבע מצות: @44(טו) הלכתא כמאן ת"ש @44(טז) דאמר רב הונא היוצא בטלית שאינה מצוייצת כהלכתה בשבת חייב חטאת: ואיתמר נמי @44(יז) רבינא הוה קא מסגי בתר מר בר רב אשי בכרמלית אפסיק חד קרנא דגלימיה א"ל מאי דעתיך אישדיי' והתניא גדול כבוד הבריות שדוחה ל"ת שבתורה איכא דאמר שבתא דריגלא הוה ולא א"ל עד דמטא לבייתיה א"ל אי אמרת לי התם שריתיה והא תניא גדול כבוד הבריות שדוחה את לא תעשה שבתורה הא תירגמא רב בר שבא קמיה דרב כהנא בלאו דלא תסור הכא נמי כרמלית דרבנן היא: 
@22קכח 
@11שאילתא @33דאסיר להון לדבית ישראל למיעבד עבידתא ביומא דשבת' ומאן דעביד דיניה בסקילה דכתיב ויהיו בני ישראל במדבר וימצאו וגו' וכתיב בתריה רגום אותו באבנים כל העדה @44(א) ומן דמבשל ביומא דשבת' או לקיט פירי אי בשוגג עבד לאורתא מישתרי ליה למיכל מינהון ולעולם דנטר להו בכדי שיעשו ואי במזיד עבד אסיר למיכל מינהון לעולם כדתניא המבשל בשבת בשוגג יאכל במזיד לא יאכל דברי ר"מ ר' יהודה אומר בשוגג יאכל למוצאי שבת במזיד לא יאכל עולמית ר' יוחנן הסנדלר אומר בשוגג יאכל למוצאי שבת לאחרים ולא לו במזיד לא יאכל לא לו ולא לאחרים כדדרש ר' חייא אפיתחא דבי נשיאה ושמרתם את השבת כי קדש היא לכם מה קודש אסור אף מעשה שבת אסורין אי מה קדש אסור בהנאה אף מעשה שבת אסורין בהנאה ת"ל לכם שלכם יהא יכול אפי' בשוגג ת"ל מחלליה מות יומת במזיד אמרתי ולא בשוגג והאי דקא אמר לאחרים ולא לו קנסא בעלמא הוא. @44(ב) והלכתא כר' יהודה סבירא לן דאמר רב חנן בר אמי כי דריש רב בפירקא דריש הלכתא כר' יהודה דאמר בשוגג יאכל למוצאי שבת במזיד לא יאכל עולמית הא לאחרים שפיר דמי. @44(ג) והאי קידרא דבשיל ולא בשיל דאמור רבנן אסור לשהויה ע"ג כירה כיון דלא בשיל לה מפניא ובעי דמתאכיל ליה מינה אתי לחתויי בגחלים והיכא דאישתלי ושהייה אסור למיכל מינה עד מוצאי שבת ואפילו לר"מ דאמר רב יהודה אמר שמואל א"ר אבא אמר רב הונא אמר רב בתחלה היו אומרים מבשל קדירה בשבת בשוגג יאכל במזיד לא יאכל וכן לשוכח משרבו משהין קדירות במזיד ואומרים שכחים אנחנו קנסו אף על השוכח במזיד: 
@11ברם @33צריך למימר אילו היכא דאיכא חולה דמסתכן דאמר בעי למישחט ליה מישחט אי נמי בשולי ליה בישולא ושחטו ליה ההוא דאייתר מי שרי למיכל מיניה בריא אי לא מי אמרינן כיון דברשות שחטו וברשות בשלו שפיר דמי או דילמא כיון דהוה אסיר וקאים מעיקרא הוי ליה מוקצה ואסיר למיכל מיניה בריא ת"ש @44(ד) דאמר רב אחא בר אדא אמר רב ואמרי לה אמר רב יצחק בר אדא א"ר השוחט לחולה בשבת אסור לבריא מ"ט מוקצה הוא המבשל לחולה בשבת מותר לבריא מ"ט הואיל וחזי לכוס לא הוי מוקצה אמר רב פעמים שהשוחט מותר פעמים שהמבשל אסור פעמים שהשוחט מותר כגון שהיה לו חולה מבע"י כיון דהוה חזי לחולה לגבי עלמא כוליה נמי לא הוי מוקצה פעמים שהמבשל אסור כגון שקיצץ לו דלעת @44(ה) ולא היה לו חולה מבעוד יום מהו דתימא בכנייהו נמי חזי לבהמה אע"ג דלא חזי לכוס חזי לבהמה קמ"ל א"ר דימי מנהרדעא הילכך השוחט לחולה בשבת מותר לבריא לאכול אומצא והמבשל לחולה בשבת אסור לבריא גזירה שמא ירבה בשבילו והשוחט מותר והוא דהו"ל חולה מבעוד יום אבל לא היה לו חולה מבעוד יום אסור @44(ו) דקיימא לן הלכה כר"ש בכולה שבת לבר ממוקצה מחמת איסור דלא סבירא לן כוותיה מדרב פפא דא"ר פפא כותי שהביא פירות לישראל אם יש מאותו המין במחובר לקרקע אסור @44(ז) ואע"ג דבא מחמת ישראל אחר אלמא הו"ל מוקצה מחמת איסו' @44(ח) דההוא לפתא דאתאי למברכתא חזייה רבא דהוה כמישא שרא למיזבן מיניה ואי לא כמישא לא אלמא הו"ל מוקצה מחמת איסור @44(ט) ולא סבירא לן כוותיה 
@55קכח דרב נחמן דאמר מוקצה בי"ט אסו' ובשבת שרי @44(י) ופליגו בה נמי רב אחא ורבינא חד אמר בכולה שבת הלכה כר' שמעון לבר ממוקצה מחמת איסור אבל 
@55קכט מוקצה מחמת חסרון כיס אפילו ר"ש מודה @44(יא) דקא מקשינן אבל לא בעצים שבמוקצה ומשנינן בארזי ואשוחי אלמא דבחסרון כיס אפי' ר"ש מודה: 
@22קכט 
@11שאילתא @33דאסיר להון לדבית ישראל לאישתעויי לשון הרע וכי היכי דאסיר לאשתעויי הכי אסיר לקבוליה @44(א) דהכי אשכחן במרגלים דבדיל לשון הרע דאישתעו להון לדבית ישראל וקבלוה ישראל מינייהו איענשו עלה דמילתא וחמיר עונשה דלשון הרע יותר מן העושה מעשה כדתנן המוציא שם רע להקל ולהחמיר כיצד א' המוציא שם רע על גדולה שבכהונה ועל קטנה שבישראל נותן מאה סלע נמצא האומר בפיו חמור יותר מן העושה מעשה ממאי דילמא משום דהוה גרים לה קטלא אמר רבא אמר קרא כי הוציא שם רע על בתולת ישראל על שם רע שהוציא וכן מצינו שלא נתחתם גזר דין על אבותינו במדבר אלא על לשון הרע שנאמר וינסו אותי זה עשר ודילמא משום דאכתי לא מלא סאתן א"ר שמעון בן לקיש אמר קרא וינסו אותי זה עשר פעמים @44(ב) זה על זה נתחתם גזר דינן וא"ר אלעזר בן פרטא בא וראה כמה גדול כח לשון הרע ומה אם המוציא שם רע על העצים ואבנים כך @44(ג) המוציא שם רע על חבירו להרגו לא כל שכן ודילמא על דבר גדול דאמר רב חיננא דבר גדול דברו מרגלים באותה שעה דכתיב כי חזק הוא ממנו 
@55* כביכול אפילו בעל הבית אינו יכול להוציא כליו משם אלא אמר רבא ואיתימא ריש לקיש מוציאי דבת הארץ רעה על עסקי דבה שהוציאו: ואמר רב ששת משום ר' אליעזר בן עזריה כל המספר לשון הרע וכל המקבל לשון הרע וכל המעיד עדות שקר על חבירו ראוי להשליכו לכלבים שנאמר לכלב תשליכון אותו וסמיך ליה לא תשא שמע שוא קרי ביה נמי לא תשיא: 
@11ברם @33צריך למימר אמור רבנן אסור לקבולי לשון הרע למיעבד ביה מעשה אבל למיחש ליה בעי לפרהוזי ליה אי לא מי אמרינן כי אסיר לקבוליה למיעבד ביה מעשה אבל למיחש ליה בעי לפרהוזי נפשיה מיניה היכי דמי כגון דאמרו ליה פלניא קא מסגי בניכלא בהדך מיבעי למיחש ליה ופרהוזי נפשיה מיניה או דילמא אי חייש קא חשיד ליה ואמר מר החושד בכשרים לוקה בגופו ואסיר ת"ש דאמר רבא האי לישנא בישא אע"ג דלקבוליה לא מיבעי למיחש ליה מיבעי דכתיב והבור אשר השליך שם ישמעאל את כל פגרי האנשים אשר הכה ביד גדליהו וכי גדליה הרגן והלא ישמעאל הרגן אלא מתוך שהיה לו לחוש לעצת יוחנן בן קרח ולא חש מעלה עליו הכתוב כאלו הוא הרגן הנהו בני גלילא דנפק קלא עלייהו דקטלו נפשא אתו לקמיה דר"ט אמרו ליה אטמירנן מר אמר להו אמו' רבנן לישנא ביש' אע"ג דלקבולי' לא מיבעי לי' למיח' לי' מיבעי @44(ד) דילמא איתא למילתא ולא מסתייעא מילתייכו וגרמיתון צערא לדילי נמי אזילו אתון אטמירו נפשייכו: 
@00פרשת קרח 
@22קל 
@11שאילתא @33דאילו מאן דאית ליה מילתא דדינא בהדי חבריה @44(א) יהיב ליה זימנא לב"ד ושמע דינא בהדיה וצריך למימר ליה זימנן בהדיה פלן לקדם ב"ד פלן ליום פלן דהכי אשכחן בקרח ועדתו דבשעתא דאמרו ליה לאהרן משה מן דעתיה הוא דיהב לך כהונה ולא מרשותיה דקודשא בריך הוא ואנן נמי בעינן למיהוי כהני דכתיב ובקשתם גם כהונה אמר להם משה זימניכון לקמי קודשא בריך הוא בהדי אהרן מחר דכתיב ויאמר משה אל קרח אתה וכל עדתך וגו' @44(ב) ואי משתעי מילתא בישא כלפי בי דינא ואתי שליחא ואמר לית ביה משום לא תלך רכיל דכתיב וישלח משה לקרא לדתן ולאבירם בני אליאב ויאמרו לא נעלה למימרא דאהדר שליחא ואי מיחייב לשמותיה הוו משמתי ליה דכתיב אורו מרוז וכי משמתינן ליה היה צריך למימר סברא דדיינא לשמותי' מנלן מברק דהכי אשכחן דבעידנא דשמתיה למרוז אמר אורו מרוז @44(ג) אמר מלאך ה' ומשמתין נמי למאן דמחבר ליה דכתיב אורו ארור יושביה והוי צריך לאודועי ומימר דמשום הכי משמתינן ליה דכתיב כי לא באו לעזרת ה' אמר עולא בארבע מאה שיפורי שמתיה ברק למרוז איכא דאמרי כוכבא הוה ואיכא דאמרי גברא רבא הוה @44(ד) ואי מיתבעי למיקנסי' בממוני' קנסינן ליה רבתי' וכל אשר לא יבא לשלשת הימים בעצת השרים והזקנים יחרם כל רכושו @44(ה) ומחרמינן ליה דכתיב והוא יבדל מקהל הגולה @44(ו) והיכ' דמתבעי למיתלש מן מזייה ולמעבד ביה דינא ולמילטיה ולאשבועיה עבדינן ליה דכתיב ואריב עמם ואקללם ואכה מהם אנשים ואמרטם ואשביעם באלהים @44(ז) והיכא דמתבעי למיחבשיה חבשינן ליה לנגודיה מנגדינן ליה דכתיב הן למות הן לשרושי הן לענוש ניכסין ולאסורין מאי לשרושי אמר אדא מרי אמר נחמיה בר ברוך אמר רב חייא בר אבין אמר רב יהודה הרדפה ואמר רב יהודה בריה דרב שמואל 
@55קל מנדין היו לאלתר ושונין לאחר שלשים ומחרימין היו לאחר ששי' @44(ח) [א"ל] ר' הונא בר חיננא משמיה דרב חסדא [מתרין ביה] שני וחמישי ושני ואח"כ היו מנדין ה"מ לממונא אבל לאפיקרותא לאלתר @44(ט) ואי מפייס בעל דינא לאלתר הוון שרינן ליה דאמר רב תחליפא בר אבימי אמר שמואל טוט אסור טוט שרי: @44(י) 
@11ברם @33צריך למימ' אילו מן דשמתי' בי דינא ואזל לעלמא מהו למישר' ליה בי דינא אחרינא דאשתמית אדינא דממונא לא קא מיבעיא לן דהתם אדעתא דבעל דיניה שמתוה בבעל דינא תליא מילתא כי תיבעי לן @44(יא) דשמתוה עילוי חטאיה מי חיישינן לכבוד ב"ד ועד דשרו ליה ההוא ב"ד דשמתוה לא מישתרי או דילמא משום דלא לישתהי בשמתיה לא חיישינן לכבוד ב"ד ושרו ליה בי דינא אחרינא ת"ש דאמר אמימר הני בי תלתא דשמתי אתו בי תלתא אחרינא ושרו איתיביה רב אשי לאמימר רשב"ג אומר אחד מן התלמידים שנידה ומת חלקו אינו מופר מאי לאו אינו מופר כלל א"ל לא @44(יב) עד דאתי אחר ושרו בהדייהו ש"מ מדקתני חלקו אינו מופר הא דהנך מופר הני בי תלתא דמשמתין שרי חד חד לחודיה אע"ג דלא קרבין גבי הדרי ושפיר דמי: 
@22קלא 
@11שאילתא @33דאסיר להון לדבית ישראל למיעבד פלוגת' @44(א) דכיון דקיימי בפלוגתא אתו למיסנא אהדדי ואמר רחמנא לא תשנא את אחיך בלבבך ולא מיבעיא דזוטר בעי למיכף לרבה אלא אפילו רבה מיבעי ליה למיכף לזוטא דלא תהוי פלוגתא דכתיב ויקם משה וילך אל דתן ואבירם וגו' ואמר ריש לקיש מיכן שאין מחזיקין במחלוקת ואמר רב יהודה אמר רב כל המחזיק במחלוקת עובר בלאו דכתיב ולא יהיה כקרח וכעדתו רב אסי אמר מיצטרע כתיב הכא לו וכתיב התם ויאמר ה' לו עוד הבא נא ידך וגו' א"ר חמא בר חנינא כל העושה מריבה עם רבו כעושה עם השכינה דכתיב המה מי מריבה אשר רבו בני ישראל את ה' וכי עם השכינה עשו מריבה והלא עם משה עשו מריבה שנאמר וירב העם עם משה אלא למדנו כל העושה מריבה עם רבו כאילו עושה מריבה עם השכינה א"ר חנינא בר פפא כל המתרעם על רבו כמתרעם על השכינה שנאמר לא עלינו תלונותיכם כי על ה' א"ר אבהו כל המהרהר אחר רבו כמהרהר אחר השכינה שנאמר וידבר העם באלהים ובמשה ואמר רב חסדא כל החולק על רבו כחולק על השכינה שנאמר בהצותם על ה': 
@11ברם @33צריך למימר אילו תלמידא דחזא ביה ברביה מילתא מי צריך לאוכוחי אי לא כיון דהוקש כבודו לכבוד המקום @44(ב) לאו אורח ארעא לאוכוחיה או דילמא כבוד שמים עדיף ושפיר דמי ת"ש דת"ר הוכח אין לי אלא הרב לתלמיד תלמיד לרב מניין ת"ל תוכיח מכל מקום: אי נמי עדיף יקרא דרביה טפי מן יקרא דאבוה דתנן שאביו מביאו לחיי העוה"ז ורבו שלימדו חכמה מביאו לחיי העוה"ב @44(ג) דווקא חכמה אבל מקרא ומשנה לא: 
@11ברם @33צריך למימר חכמה דקאמר דכוליה תלמודיה מיניה או דילמא כל דהוא מיפלג פליגו תנאי בהא מילתא איכא דאמר כוליה ואיכא דאמר רוביה ואיכא דאמר כל דהוא ואפילו חדא מילתא דתניא רבו שאמרו שלימדו חכמה ולא שלימדו מקרא ומשנה דברי ר"מ ר' יהודה אומר כל שרוב חכמתו ממנו ר' יוסי אומר אפילו לא האיר עיניו אלא במשנה אחת זהו רבו הילכתא מאי ת"ש דאיתמר רב יצחק בר יוסף א"ר יוחנן הלכה כר' יהודה רב אחא בר הונא אמר רב ששת הלכה כר' יוסי ואמר עולא תלמידי חכמים שבבבל עומדין זה מפני זה ומקרעין זה על זה ולענין אבדה אפילו במקום אביהן אין מחזירין אלא שיש רבו מובהק. @44(ד) אלמ' הלכתא כר' יהודה וכדעולא: 
@22קלב 
@11שאילתא @33דמחייבין דבית ישראל לאפרושי @44(א) מתנות כהונה מממוניהון ומיתן לכהני דכתיב וזה לך תרומת מתנם ואפרושי נמי מעשר מן כרי ומיתן ללוי דכתיב ולבני לוי הנה נתתי את כל מעשר בישראל וכד מפרשינן תרומה ומעשר לא מפרשינן ממינא אמינא דלאו דיליה דתנן אין תורמין ממין על שאינו מינו ואם תרם אין תרומתו תרומה מנא הני מילי אמר רבי אמי א"ר ינאי ואמרי לה אמר ריש לקיש דאמר קרא כל חלב יצהר וכל חלב תירוש ודגן ראשיתם תן חלב לזה וחלב לזה: וכד מפריש מיבעי ליה לאפרושי ממובחר דיליה דכתיב כל חלב ואי אפריש מן הרע על היפה תרומתו תרומה @44(ב) מנה"מ אמר רבי אילעאי 
@55קלא דאמר קרא לא תשאו עליו חטא בהרימכם את חלבו ממנו אם אינו קדוש נשיאת חטא למה מיכן לתורם מן הרעה על היפה תרומתו תרומה: ת"ר תרומה לכהן מעשר ראשון ללוי דברי ר' עקיבא ר' אלעזר בן עזריה אומר מעשר ראשון לכהן ולא ללוי אלא אימא אף לכהן מאי טעמא כרבי יהושע בן לוי דאמר בכ"ד מקומות נקראו כהנים לוים ור"ע אמר לך ואכלתם אותו בכל מקום יצא כהן שאינו יכול לאכלו בבית הקברות @44(ג) ואידך ההוא דלא לקי עליה משום טומאת הגוף וכי הוה יהבינן מעשר ללוים מקמי עזרא אבל מימות עזרא ואילך לא יהבינן להו משום דקנסינהו עזרא דאיתמר מפני מה קנסו את הלוים מליתן להם מעשר ר' יוחנן וסבייא חד אמר מפני שלא עלו בימי עזרא וחד אמר כדי שיסמכו עליו הכהנים בימי טומאתן בשלמא למ"ד שלא עלו בימי עזרא משום הכי קנסינהו אלא למ"ד כדי שיסמכו עליו הכהנים משום כהנים קנסינן להו ללוים אלא כ"ע מפני שלא עלו בימי עזרא והכא בהא קמיפלגי מר סבר קנסא לעניים ומר סבר כהנים בימי טומאתן עניים הם: ולא מפרשינן תרומה ומעשר בשבת וביו"ט דתנן אלו הן משום מצוה אין מקדישין ואין מעריכין ואין מחרימין ואין מגביהין תרומה ומעשרות ביו"ט אמרו ק"ו בשבת אין בין יו"ט לשבת אלא אוכל נפש בלבד @44(ד) תני רב יוסף אפילו ליתנן לכהן בו ביום אסור וה"מ בפירי דטבלי מאתמול דאיבעיא ליה לתקונינהו אבל פירי דטבילי האידנא כגון עיסה לאפרושי מינה חלה מפרשינן ביו"ט ויהבינן ליה לכהן: 
@11ברם @33צריך למימר אילו תרומה דמיפרשא מחולא מהו ליתנה לכהן ביו"ט מי גזרינן דאי שרית ליה למיתן הך דמיפרשא מחולא אתי נמי לאפרושי ביו"ט ומיתן לכהן או לא גזרינן מיפלג פליגו בה תנאי דתניא א"ר יהודה מודים ב"ש וב"ה שמוליכין את המתנות שהורמו מהיום ושנשחטו מהיום @44(ה) עם המתנות שהורמו מערב יו"ט ונשחטו מערב יו"ט ועל מה נחלקו להוליכן בפני עצמן שב"ש אוסרין וב"ה מתירין א"ר יוסי מודים ב"ש וב"ה שמוליכין את המתנות ועל מה נחלקו על התרומה שב"ש אוסרין וב"ה מתירין אמרו להם ב"ה גזירה שוה חלה ומתנות מתנה לכהן ותרומה מתנה לכהן כשם שמוליכין את המתנות כך מוליכין את התרומה אמרו להם ב"ש לא אם אמרתם במתנות שזכאי בהרמתן תאמר בתרומה שאין זכאי בהרמתה הילכתא מאי ת"ש דאמר רב יהודה אמר שמואל הלכתא כר' יוסי רב טובי בר רב מתנה הו"ל גרבא דחמרא דתרומה אתא לקמיה דרב יוסף א"ל מהו למיתנה לכהן ביו"ט א"ל הכי א"ר יהודה אמר שמואל הלכתא כר' יוסי: אי נמי לא יהבינן מתנות כהונה אלא לכהן חבר דתני ר' ישמעאל והרמותם ממנו תרומת ה' לאהרן ולבניו וכי אהרן קיים לדורות אלא מה אהרן חבר אף בניו חברים @44(ו) מכאן שאין נותנין תרומה לכהן עם הארץ וא"ר שמואל בר נחמני א"ר יונתן מניין שאין נותנין תרומה לכהן ע"ה שנאמר ויאמר לעם ליושבי ירושלים לתת מנת הכהנים והלוים למען יחזקו בתורת ה' כל המחזיק בתורת ה' יש לו מנת ושאינו מחזיק בתורת ה' אין לו מנת: @44(ז) ומן דאכיל פיריי דלא מפרש מינייהו תרומה ומעשרות קאים במיתה דת"ר אלו שבמיתה האוכל טבל וכהן טמא שאכל תרומה טהורה וזר שאכל תרומה @44(ח) ואמר שמואל משום ר"א מניין לאוכל טבל שהוא במיתה שנא' ולא יחללו את קדשי בני ישראל את אשר ירימו בעתידין ליתרם הכתוב מדבר @44(ט) ויליף חילול חילול מתרומה דכתיב ואת קדשי בני ישראל לא תחללו ולא תמותו מה להלן במיתה אף כאן במיתה כהן טמא שאכל תרומה טהורה מנלן שהוא במיתה שנאמר ושמרו את משמרתי ולא ישאו עליו חטא ומתו בו כי יחללוהו טהורה אין טמאה לא ואמר שמואל משום ר' אליעזר מניין לכהן טמא שאכל תרומה טמאה שאינו במיתה שנאמר ומתו בו כי יחללוהו פרט לזו שמחוללת ועומדת @44(י) וכהן טמא גבי תרומה טהורה לא שנא אוכל ולא שנא שותה ולא שנא סך דתניא כי יחללוהו לרבות את האוכל 
@55קלב והשותה והסך וזר שאכל תרומה מניין דכתי' וכל זר לא יאכל קדש וכתיב ומתו בו כי יחללוהו: @44(יא) ואפילו כהן צריך להפריש תרומה מכריו והדר מישתרי ליה באכילה ואילו ישראל דירית תרומה מאבי אמו כהן אע"ג דאסיר ממוניה הוא ואי בעי מזבין ליה לכהנים ושרי ליה דמיה @44(יב) מ"ט כיון דהוא לא נפקא לחולא דמיה לא תפסה: 
@11ברם @33צריך למימר אילו ישראל דירית מאבי אמו כהן פירי דגמר מלאכתן ועדיין לא מיפרשא מינהון תרומה ומעשר ההוא תרומה דמפריש מההוא כריא דידיה הוי או דכהן הוי מי אמרינן כיון דהוא ירתינון ולא הוה מיפרש מינהון תרומה ומעשר והוא ניהו דקא מפרש מינהון תרומה ומעשר הוי כי כריא דנפשיה ומאי דמפרש מינהון לכהנים בעי למיזל או דילמא כיון דאיחייב גבי אבי אמו כהן @44(יג) אמרינן מתנות שלא הורמו כמי שלא הורמו דמיין דכל שבידו לאו כמחוסר מעשה דמי ת"ש דא"ר נחמן אמר רבה בר אבוה ישראל שנפלו לו טבלים ממורחין מבית אבי אמו כהן מעשרן והן שלו אלמא כשהורמו דמיין וזכה בהו כהן ואורתינהו לבן בתו ישראל: אי נמי אסור לכהן לסיועי בבית הגרנות כי היכי דליתנון ליה תרומה ומעשרות דת"ר הכהנים והלוים והעניים המסייעים בבית הרועים ובבית הטבחים ובבית הגרנות @44(יד) אין נותנין להם מתנות תרומה ומעשרות בשכרן ואם עשו כן חיללו ועליהם הכתוב אומר שיחתם ברית הלוי ואומר ואת קדשי בני ישראל לא תחללו ולא תמותו והנ"מ תרומת ארץ ישראל אבל תרומת ח"ל לית לן בה דאמר שמואל תרומת ח"ל אין בה משום כהן המסייע בבית הגרנות רב חמא יהיב לי' לשמעיה: ובכולן יש בהן טובת הנאה לבעלים מ"ט נתינה כתיבה בהו כיצד ישראל שהפריש תרומה מכריו מצאו ישראל אחר ואמר לו הא לך סלע זו ותנה לבן בתי מותר ואם כהן לכהן אסור @44(טו) מ"ט הני גומלין נינהו: 
@11ברם @33צריך למימר אילו היכא @44(טז) דקא יהיב לה תרומה לכהנת ואמר לה איקדשי לי בגוה אי נמי לכהן וא"ל מיקדשא לי ברתך מי הוו קידושי אי לא מי אמרינן כיון דממונא דכהן הוא ולאו ממונא דידיה הוא לא הוו קידושי או דילמא כיון דאית ליה טובת הנאה בגוה דאי בעי למר יהיב לה ואי בעי למר יהיב לה כממונא דידיה הוא והוו קידושי ת"ש דתנן קונם כהנים ולוים נהנין לי יטלו בעל כרחו קונם כהנים אלו ולוים אלו נהנין לי יטלו אחרים וקשיא לן יטלו בעל כרחו דלאו ממונא דידיה הוא ולא מצי אסר לה עלייהו אלמא טובת הנאה אינה ממון וקא תני כהנים אלו ולוים אלו נהנין לי יטלו אחרים אבל אינהו אפילו בעל כרחו נמי לא שקלי אלמא טובת הנאה ממון והו"ל ממון דידיה ומצי אסר לה עלייהו אמר רב יוסף לא קשיא הא ר' והא ר' יוסי בר' יהודה דתניא הגונב טבלו של חבירו משלם דמי כולו דברי רבי ר' יוסי בר' יהודה אומר אינו משלם אלא דמי חולין שבו רבא אמר לעולם טובת הנאה ממון רישא היינו טעמא יטלו בעל כרחו כיון דקא אסר לה אכולהו כהנים קא משוי לה עפרא בעלמא @44(יז) ולישווייה עפרא לא קניא ליה 
@11שם @44(יח) @33והילכתא כרבא דאמר דטובת הנאה ממון: 
@00פרשת חקת 
@22קלג 
@11שאילתא @44(א) @33דמחייבין דבית ישראל לאיעסוקי בשיכבא למיקבריה דכתיב ויבאו בני ישראל. כל העדה מדבר צין בחדש הראשון וגו' ואמור רבנן דלא משהינן לה לאיתתא דתנן אין מניחין את המטה ברחוב מפני שמרגלת את ההספד ולא של נשים לעולם מפני הכבוד: ואמרי נהרדעי לא שנו אלא חיה אבל של שאר נשים מניחין ור' אלעזר אמר אפילו של שאר נשים אין מניחין שנאמר ותמת שם מרים ותקבר שם אלמא סמוך למיתה קבורה וא"ר אלעזר למה נסמכה פרשת מרים לפרשת פרה אדומה לומר לך מה פרה אדומה מכפרת @44(ב) ומעלת ישראל מטומאה לטהרה אף מיתתן של צדיקי' מכפרת על ישראל: @44(ג) ואסור לאיתהנויי משכבא מן מזייה ומתכריכין דידיה וודאי פיאה נכרית אי אקציתה מחיים שריא ואי לא לא דתנן האשה שמתה נהנין משערה בהמה שנהרגה אסורה בהנאה והוינן בה והא אסורי הנאה נינהו אמר רב באומרת תנו שערי לבתי אלא מעתה אמרה הנו ידי לבתי ה"נ דשרי @44(ד) אמר רבא בפיאה נכרית טעמא דאמר תנו הא לא אמר כגופה דמיא והא מבעי בעי לה רבי יוסי בר חנינא שיער נשים צדקניות מהו ואמר רבא בפיאה נכרית @44(ה) כי קא מיבעיא ליה לרבי יוסי בר' חנינא 
@55קלג דמחבר בגופה אבל היכא @44(ו) דתלאן בסיכת' אי אקציתה מחיים שרי: 
@11ברם @33צריך למימר אילו היכא דייחד תשמישי למת ועדיין לא כרכיה בגוייהו מי מיתסרי בהזמנה אי לא מת מעגלה ערופה ילפינן לה דאתיא שם שם @44(ז) או דילמא מתשמישי קדושה ילפינן לה דתשמישי קדושה כיון דלאו הקדש ממש הוא אלא איסורא בעלמא הוא לא מיתסרין בהזמנה א"נ מאיסורא דהקדש ילפינן לה וקדשים בהזמנה מיתסרין או דילמא תשמישי המת @44(ח) מתשמישי עבודת כוכבים ילפינן דכתיב וישלך את עפרה אל קבר בני העם דאיתקש לעבודת כוכבים מה עבודת כוכבים בהזמנה לא מיתסרא דאמר מר האומר בית זה לעבודת כוכבים כיס זה לעבודת כוכבים לא אמר כלום שאין הקדש לעבוד' כוכבים אף תשמישי המת בהזמנה לא מיתסרין ת"ש דאיתמר האורג בגד למת אביי אמר אסור רבא אמר מותר אביי אמר אסור @44(ט) ויליף לה מקדשים והזמנה מילתא היא רבא אמר מותר יליף לה מעבודת כוכבים והזמנה לאו מילתא היא א"ל רבינא לרבא אורג בגד למת היכי משכחת לה @44(י) בגין הרפניא דבצפון דצבתין ליה צרכיה והדר מפנין ליה דרש מרימר הלכתא כוותיה דאביי רבנן אמרי הלכתא כוותיה דרבא ואפילו תשמישי קדושה לא מיתסרין בהזמנה כיון דלאו הקדש ממש הוא איסורא בעלמא הוא ומאיסורא דעבודת כוכבים ילפינן לה: 
@00פרשת בלק 
@22קלד 
@11שאילתא @44(א) @33דאסיר להון לדבית ישראל למילט איניש חבריה בשמא דשמיא דכתיב לא תקלל חרש וכי היכא דאסיר ליה למילט חבריה הכי אסיר ליה למילט נפשיה דכתיב רק השמר לך ושמור נפשך מאד ואפילו לייט נמי בכינוי קאי באיסורא דתנן משביע אני עליכם מצוה אני עליכם אוסרכם אני הרי אלו חייבין בשמים ובארץ הרי אלו פטורין באל"ף דל"ת ביו"ד ה"א בשדי בצבאות בחנון ברחום בארך אפים ורב חסד ובכל הכנויין הרי זה חייב דברי ר"מ וקתני סיפא המקלל עצמו וחבירו בכולם עובר בלא תעשה ואמר ר' ינאי לדברי הכל חבירו מלא תקלל חרש עצמו משמור נפשך וה"מ היכא דעושה מעשה עמך אבל אינו עושה מעשה עמך שרי למילטייה דכתיב ונשיא בעמך לא תאור בעושה מעשה עמך וכן בעזרא הוא אומר ואריב עמם ואקללם ואכה מהם אנשים: @44(ב) 
@11ברם @33צריך למימר מהו שיעשה שליח לאביו להכותו ולקללו מי אמרינן כבוד שמים עדיף ואפילו לאביו נמי או דילמא כיון דהוא מחייב בכבוד אביו ליעביד אחר דלא מחייב בכבודו ולא ליעביד איהו ת"ש דאמר רבה בר רב הונא וכן תנא דבי רבי ישמעאל לכל אין הבן נעשה שליח לאביו להכותו ולקללו @44(ג) חוץ ממסית ומדיח שהרי אמרה תורה לא תחמול ולא תכסה עליו:
 @00פרשת פינחס 
@11[שני] שאילתא @33דאסיר להון לדבית ישראל @44(ד) למינסב כותית דכתיב ולא תתחתן ומאן דבעיל כותית @44(ה) מאן דמסר נפשיה לאיפרועי פורענותא למרי עלמא קטיל ליה בשעת מעשה כדתנן הבועל ארמית קנאין פוגעין בו דהכי אשכחן בפינחס דקטליה לזמרי בשעת מעשה דכתיב ויבא אחר איש ישראל אל הקבה וידקור את שניהם בעי מיניה רב כהנא מרב לא פגעו בו קנאין בשעת מעשה דיניה במאי אנשייה רב לגמריה אקריוה לרב כהנא בחלמיה בגדה יהוד' ותועבה נעשתה בישראל ובירושלים וגו' אתא א"ל לרב הכי אקריון בחלמי אדכריה רב לגמריה בגדה יהודה זו עבודת כוכבים וכן הוא אומר כלכם בגדתם בי ותועבה נעשתה בישראל זה משכב זכור וכ"ה אומר ואת זכר לא תשכב משכבי אשה תועבה היא כי חלל יהודה קדש ה' אשר אהב זו זונה וכן הוא אומר לא תהיה קדשה מבנות ישראל ובעל בת אל נכר זו כותית וכתיב בתריה יכרת ה' לאיש אשר יעשנה ער ועונה אם ישראל הוא לא יהיה לו ער בחכמים ולא עונה בתלמידים ואם כהן הוא לא יהיה לו בן מגיש מנחה לה' צבאות אלמא דיני' בידי שמים א"ר חייא בר אבא כל הבא על הכותית כאלו נתחתן לעבודת כוכבים שנאמר ובעל בת אל נכר וכי יש לו בת לאל נכר אלא זה הבא על הכותית כי אתא רב דימי אמר בית דינו של חשמונאי גזרו הבא על הכותית @44(ו) חיי' עליה משום נדה שפחה אשת איש כי אתא רבין אמר חייב עליה משום נשג"ז נדה שפחה גויה זונה: ואילו היכא דאיטעין אכותית ואיגיירא לה אסיר ליה למינסבה דתנן הנטען על השפחה ונשתחררה על הנכרית ונתגיירה הרי זה לא יכנוס ואם כנס אין מוציאין מידו והנטען לאשת איש והוציאוה מתחת ידו אע"פ שכנס יוציא אמר רב ובעדים אבל אקלא לא @44(ז) דכיון דאיבעיל לא אסרינן לה דאמר מר קלא דבתר נשואין לא חיישינן ליה והא נמי לא אסרינן לה דאם כן אתה מוציא לעז על בניו של ראשון @44(ח) ואי איכא דבר מכוער בשני עדים וקלא דלא פסיק 
@55* מפקינן לה בין מבעל @44(ט) בין מבועל דתניא הרוכל יוצא ואשה חוגרת בסינר אמר רבי הואיל ומכוער הדבר תצא רוק למעלה מן הכילה אמר רבי הואיל ומכוער הדבר תצא מנעלים הפוכים תחת המטה א"ר הואיל ומכוער הדבר תצא מנעלים הפוכים נחזי דמאן נינהו אלא מקום מנעלים הפוכים ואמרינן הילכתא כוותיה דרב ואמרינן הלכתא כרבי קשיין אהדדי לא קשיא הא בקלא דפסיק והא בקלא דלא פסיק קלא דלא פסיק ואיכא עדים בדבר מכוער כרבי קלא דפסיק כרב וקלא דלא פסיק עד כמה אמר אביי אמרה לי אם @44(י) דאומי מתא יומא ופלגא ותנן המביא גט ממדינת הים ואמ' בפני נכתב ובפני נחתם לא ישא את אישתו מת הרגתיו הרגנוהו לא ישא את אשתו ר' יהודה אומר הרגתיו לא ישא את אשתו הרגנוהו תנשא אשתו דאיכא למימר האי דאסהיד משום דקא בעי למינסבה הוא הנ"מ היכא דלא בעיין שני עדים אבל היכא דבעיין שני עדים לא חיישינן דתניא עדים החתומים על שדה מקח ועל גט אשה לא חששו חכמים בדבר זה איני @44(יא) והא תנן חכם שאסר את האשה בנדר על בעלה הרי זה לא ישאנה הכי נמי ביחיד מומח' דחד מהימן למיסר ולמישרא ואתו למימר האי דאסרה משום דבעי לאינסובה הוא: 
@11ברם @33צריך למימר כנסה מהו שיוציא גבי שפחה וכותית תנן כנס אין מוציאין מידו גבי אשת איש תנן כנס מוציאין מידו @44(יב) בהמביא גט ובמת ובחכם לא תנן אם כנס להידא מדמינן להו מי אמרינן לשפחה וכותית מדמינן להו מה התם משום דלא לימרו אינשי הוא ולא מפקינן הכי נמי לא מפקינן או דילמא מדלא קתני להו בתר שפחה וכותית וקתני להו בתר אשת איש למימרא דכאשת איש דמיין ת"ש דאיבעיא להו כנס מהו שיוציא רב כהנא אמר כנס מוציא ורב אשי אמר כנס אינו מוציא תנא להו רב זוטי דבי רב פפי כדברי האומר כנס אינו מוציא אלמא לשפחה ולכותית מדמינן להו והילכתא כנס אינו מוציא: 
@22קלה 
@11שאילתא @33דאלו מן דשכיב ושבק נכסי @44(א) ואית ליה בני ובנתא במקום בני לא ירתן בנתא ואפילו שכיבו בני בחיי אבוהון ואית להו זרעא דהנך בני קדמין לבנתא דתנן סדר נחלות כך הוא בן קודם לבת כל יוצאי יריכו של בן קודמין לבת ות"ר בן אין לי אלא בן [בן] הבן וכן בת הבן מניין ת"ל אין לו עיין עליו בת אין לי אלא בת בן הבת ובת הבת ובת בת הבת מניין ת"ל אין לו עיין עליו כיצד נחלה ממשמשת והולכת עד ראובן ולימא עד יעקב גמירי דלא כלי שיבטא: א"ר הונא אמר רב כל האומר תירש הבת עם בת הבן אפילו נשיא שבישראל אין שומעין שאינו אלא מעשה צדוקים דתנא בכ"ד בטבת יתבנא בדינא שהיו הצדוקין אומרים תירש הבת עם בת הבן ניטפל להן רבן יוחנן בן זכאי אמר להם שוטים מנין זו לכם לא היה אדם שהישיבו דבר חוץ מזקן אחד שהיה מפטפט כנגדו ואמר לו ומה בת בנו הבאה מכח כחו תירשנו בתו הבאה מכחו לא כל שכן קרא עליו המקרא הזה אלה בני שעיר החורי יושבי הארץ לוטן ושובל וצבעון וענה וכתי' אלה בני צבעון ואיה וענה הוא ענה מלמ' שבא צבעון על אמו והוליד ממנה ענה ודילמא תרי ענה הוו אמר רבא אנא אמינא מילתא דלא אמרה שבור מלכא ומנו שמואל ואיכא דאמרי אמר רב פפא אנא אמינא מילתא דלא אמר שבור מלכא ומנו רבא אמר קרא הוא ענה הוא ענה דמעיקרא א"ל רבי ובכך אתה פוטרני אמר להם שוטים לא תהא תורה שלימה שלנו כשיחה בטילה שלכם מה לבת בנו שכן יפה כחה במקום אחים תאמר בבת שהורע כחה אצל אחים וביטלום ואותו היום עשאוהו יו"ט @44(ב) וכי ירתי אחי דאבא אבל מן אמא לא ירתי אהדדי דתנן האחים מן האם לא נוחלין ולא מנחילין מ"ט דכתיב ממשפחתו וירש אותה משפחת אב קרויה משפחה משפחת אם אינה קרויה משפחה שנאמר למשפחותם לבית אבותם וברא הוא דירית לה לאימיה אימיה לדיליה לא ירתא ליה דכתיב וכל בת יורשת נחלה וגומר אי זו היא בת שיורשת שני מטות זו שאביה משבט אחד ואמה משבט אחר מיתה הן ירתין לה @44(ג) ואמר קרא יורשת ואינה מורשת ובעל ירית לה לאשתו והיא לא ירתא ליה דת"ר שארו זו אשתו מלמד שהבעל יורש את אשתו יכול אף היא תירשנו ת"ל וירש אותה הוא יורש אותה ואין היא יורשת אותו: והנ"מ בנכסי דנפלו לה עד דאיתה בחיים אבל בנכסי דנפלו לה לאחר מיתה לא ירית בעל אלא @44(ד) דותקא דאבוה ירית לה מ"ט דהו"ל ראוי ואין הבעל יורש את אשתו בראוי כבמוחזק דא"ר אבהו א"ר יוחנן א"ר ינאי ומטו בה משמיה דר' יהושע בן קרחה מניין לבעל שאינו נוטל בראוי כבמוחזק שנאמר ושגוב הוליד את יאיר ויהי לו כ"ג ערים בארץ הגלעד ואומר ואלעזר בן אהרן מת ויקברו אותו בגבעת פנחס בנו אשר נתן לו בהר אפרים נחלה הראויה לו וירשה בנו: 
@11ברם @33צריך למימר @44(ה) אלו היכא דנפל לה בירושה @44(ו) בין מלוה בשטר בין מלוה על פה ומיתה מקמי דתיגבי מי ירית בעל לההיא מלוה או לא מי אמרינן ראוי הוא ולא ירית או דילמא מוחזק הוא וירית ליה מי אמרינן כיון דנכסי דההוא יזופא משתעבדי כמוחזק דמי או דילמא כיון דמחסרי גוביינא כראוי דמי ת"ש דא"ר פפא הילכתא אין הבכור נוטל פי שנים במלוה בין שגבו קרקע בין שגבו מעות ובמלוה שעמו פלגי קא תני מיהת אין הבכור נוטל פי שנים במלוה אלמא ראוי הוא: 
@11ברם @33צריך למימר אילו היכא דאקניתנהו לניכסה לאחר כי יתבא תותי גברה ומתה בחיי בעל מי קני האיך דכתבתינהו ליה אי לא מי אמרי' בעל יורש הוא וכיון דאקניתינהו לאחר מיקמי ירושתו קננהו האיך מידי דהוה אאב דתנן הכותב נכסיו לאחרים והניח את בניו מה שעשה עשוי או דילמא בעל לוקח הוי ומעידנא דקנייה לדידה קננהו נמי לניכסה וכי זבנה היא ומתה אתי בעל ומפיק דהא הוא קננהו מיקמייהו דידהו תא שמע דאימיה דרב שמואל בר אבא מאקרוקניתא אינסיבא ליה לר' אבא כתבתינהו לניכסה לרב שמואל אזל ר"ש בר אבא לקמיה דר' ירמיה בר אבא אוקמיה בניכסי אזל ר' אבא אמרה קמיה דרב הושעיא אזל רב הושעיא אמרה קמיה דרב יהודה א"ל הכי אמר שמואל האשה שמכרה נכסי מלוג בחיי בעלה ומתה הבעל מוציא מיד הלקוחות @44(ז) ואע"ג דסבירא לן בעלמא קנין פירות לאו כקנין הגוף דמי ובעל נמי כי קנה נכסי בחיי אשתו פירי בעלמא הוא דקנה הכא @44(ח) משום איבה עבדו רבנן תקנתא ושווינהו כקנין הגוף דא"ר יוסי בר' חנינא באושא התקינו האשה שמכרה נכסי מלוג בחיי בעלה ומתה הבעל מוציא מיד הלקוחות וכן הילכתא אי נמי היכא דמית בעל והדר מתה אשתו לא ירתי לה יורשי הבעל אלא יורשי דילה ירתין לה כדתנן נפל הבית עליו ועל אשתו יורשי הבעל אומרי' האשה מתה ראשון ואח"כ מת הבעל ויורשי האשה אומרי' הבעל מת ראשון ואח"כ מתה האשה בש"א יחלוקו וב"ה אומרים הנכסים בחזקתן כתובה בחזקת יורשי הבעל נכסים הנכנסין והיוצאין עמה בחזקת יורשי האשה: 
@11ברם @33צריך למימר אילו בן דמית בחיי אמו ולית ליה בני ואית ליה אחים מן האב ומתה האם והניחה נכסים מן ירית להון יורשי הבן או דילמא יורשי האם מי אמרינן כיון דבן את אמו ובעל את אשתו נוחלין ולא מנחילין @44(ט) מה בעל אין יורש את אשתו בקבר להנחיל ליורשיו אף בן אין יורש את אמו בקבר להנחיל ליורשיו או דילמא לא ילפינן ירושת בן מירושת בעל דאילו בעל בנכסי אשתו אינו נוטל בראוי כבמוחזק אבל בן בנכסי אמו נוטל בראוי כבמוחזק ת"ש דבעו מיניה מרב ששת בן מהו שירש את אמו בקבר להנחיל לאחין מן האב אמר להו רב ששת תניתוה האב שנשבה ומת בנו במדינה ובן שנשבה ומת אביו במדינה יורשי הבן ויורשי האב יחלוקו ה"ד אילימא כדקתני הי נינהו יורשי האב והי נינהו יורשי הבן אלא לאו הכי קאמר האב שנשבה ומת בן בתו במדינה או הבן שנשבה ומת אבי אמו במדינה יורשי האב ויורשי הבן יחלוקו ואם איתא נהי דבן מיית ברישא לירתיה לאבוה דאימיה בקיבריה ולירתינהו לאחוה מן אבוה אלא לאו ש"מ אין הבן יורש את אמו בקבר להנחיל לאחין מן האב @44(י) דאי ס"ד בן יורש את אמו בקבר כולהו דידיה הוו א"ל רב אחא בר מניומי לאביי אף אנן נמי תנינא נפל הבית עליו ועל אמו אילו ואילו מודים שיחלוקו ואי ס"ד בן יורש את אמו בקבר לירתה לאימיה בקיבריה ולירתינהו לאחים מן האב אלא לאו ש"מ אין הבן יורש את אמו בקבר ש"מ וטעמא מאי אמר אביי @44(יא) נאמרה הסבה בבן ונאמרה הסבה בבעל מה הסבה האמורה בבעל אין יורש את אשתו בקבר אף הסבה האמורה בבן אין יורש את אמו בקבר להנחיל לאחים מן האב: @88דרשה בנות צלפחד @44(יב) 
@11כיצד @33יורשי האב ויורשי הבן יחלוקו יש לאב אחין ולבן בתו אחים ואם איתא דבן מית בריש' למה יחלוקו לירתיה לאבוה דאימיה בקבריה דכתיב ובן אין לו והעברתם את נחלתו לבתו ולירתינהו לאחוה מן אבוה אלא לאו ש"מ: @44(יג) 
@11אי נמי @33ברם צריך למימר שומרת יבם שמתה מי קוברה יורשי הבעל קוברין לה דקא ירתין כתובתה או דילמא יורשי האב קוברין לה דקא ירתין נכסים הנכנסין והיוצאין עמה ת"ש דאמר רב חסדא שומרת יבם שמתה יורשי הבעל דקא ירתי כתובתה חייבין בקבורתה וכן הלכתא: 
@00פרשת מטות 
@22קלו 
@11שאילתא @44(א) @33דאילו מאן דנדר נדרא קמי שמיא אסיר ליה למיעבר עליה אלא מיבעי ליה לקיומיה דכתיב איש כי ידור נדר לה' וגו' והיכא דנדר או אישתבע שבועתא וקא מיחרט ביה וקא בעי איתשולי עליה אתי לקמי רבנן @44(ב) ומיחרט ביה א"נ אמר אדעתא דהכי והכי לא נדרי ושרו ליה כי הא דההוא דאתא לקמיה דרבה בר רב הונא א"ל אי הוה איניש ההיא שעתא דמיתיב דעתיך @44(ג) מי הוית משתבע א"ל לא ושריא ליה שבועתיה משתבח ליה רבא לרב נחמן ברב סחורה דאדם גדול הוא א"ל לכשיבוא לידך הביאהו לידי הוה ליה גדרא למישרא אתייה רבא לקמיה דרב נחמן א"ל כמה זימני אדעתא דהכי והכי נדרת א"ל אין רתח רב נחמן א"ל זיל לקילעיך אמר רב סחורה איפתח אנא פיתחא לנפשאי תנן רבי אומר אי זו היא דרך ישרה שיבור לו האדם כל שהיא תפארת לעושה ותפארת לו מן האדם השתא דאיקפד רב נחמן אדעתא דהכי לא נדרי ושרא לנפשיה ומדאורייתא מנלן דאית הפרה לנדרי ולשבועתי אמר רב יהודה אמר שמואל אמר קרא לא יחל דברו הוא אינו מוחל אבל אחרים מוחלין לו: @44(ד) ואלו ינוקתא דלא אריסא ונדרה נדרא ועדיין נערה היא ברשות' דאבוה קיימא כי שמע אבוה ומיפר לה בההוא יומא דשמע הויא הפרה דכתיב ואשה כי תדור נדר לה' וגו' ואם הניא אביה אותה ביום שמעו וגו' וכן איתתא דאינסיבא ונדרה נדרא או משתבע' שבועתא ברשותא דגברה קיימא כי שמע ומיפר לה בההוא יומא דשמע הויא הפרה חלף ההוא יומא דשמע ולא היפר לה תוב לא מצי מיפר לה וכי מיפר לה לימר לה מופר ליכי מובטל ליכי אבל שרי ליכי מחול ליכי לא דאמר ר' יוחנן חכם שאמר בלשון בעל ובעל שאמר בלשון חכם לא אמר כלום אלא חכם לימא בהאי לישנא שרי ליכי מחול ליכי ובעל מופר ליכי @44(ה) מובטל ליכי @44(ו) ומנלן דבעל בההוא יומא דשמע מצי מיפר לה ותו לא דכתיב ואם בית אישה נדרה וגו' ושמע אישה והחריש לה ואם הפר יפר אותם אישה וגו' ואי נערה מאורשה היא בעיא דמיפר לה אבוה ובעלה @44(ז) דתניא ונדריה עליה מכאן לנערה מאורסה שאביה ובעלה מפירין נדריה והוא דמפירין לה בההוא יומא דשמעי אבל לבתר הכי לא הויא הפרה: 
@11ברם @33צריך למימר אילו היכא דשמע בפלגיה דיומא מי מצי מיפר עד למחר בההוא עידנא אי לא מי אמרינן יומא לשמועתו אמר רחמנא מן ההיא שעתא ועד דמלי יומא מצי מיפר לה או דילמא יומא למניינא דעלמא אמר רחמנא וכיון דערב שימשא תוב לא מצי מיפר @44(ח) פליגו בה רבי ורבנן דתניא הפרת נדרים כל היום דברי רבי ר' יוסי בר' יהודה ור' אלעזר בר' שמעון אומרי' מעת לעת רבי סבר ביום שמעו כתי' ורבנן סברי מיום אל יום כתיב הלכתא מאי ת"ש דאמר ר' שמעון בן פזי א"ר יהושע בן לוי אין הלכתא כאותו הזוג לוי סבר למיעבד עובדא כי האי זוגא א"ל רב הכי אמר חביבי אין הלכתא כאותו הזוג: 
@11תנן @33התם נודרין להרגין ולחרמין ולמוכסין שהוא תרומה ואע"ג שאינה תרומה שהיא של בית המלך ואע"פ שאינה של בית המלך ולמוכסין והאמר שמואל דינא דמלכותא דינא אמר רב חיננא בר כהנ' אמ' שמואל במוכס שאין לו קצבה: @88דרשה אילו נדרים שהוא מיפר 
@22קלז 
@11שאילתא @44(א) @33דמחייבין דבית ישראל למיפרש @44(ב) מן מדעם מסאב דאיסור דכתיב והבדלתם בין הבהמה הטהורה לטמאה וגו' ולא מיבעיא מן מדעם מסאבא גופיה אלא אפי' מאני דאיבשיל בהו מדעם מסאב @44(ג) אסיר לבשולי בהו ישראל למיכל מינייהו עד דמפליט להו מנא כי היכי דאשתמשו ביה האיך מדעם מסואבא דכתיב כל דבר אשר יבא באש תעבירו באש וטהר כגון שפודים ואסכלאות לא מישתרן עד דעיילן בנורא דתנן השפוד והאסכלא מלבנן באור ועד כמה מלבנן א"ר מני עד שתשיר קליפתן יורות וקומקומין ומחמי חמין דתשמישן ברותחין הוא צריך לפלוטינהו ברותחין @44(ד) ואע"ג דקומקומא לאו דרכיה לבשולי ביה @44(ה) זמנין דלא משתכח ליה מנא ומקרי מבשל ביה @44(ו) ודאי אין ראש צפור דרור יכול ליכנס בו לא צריך לפלוטיה דתניא הכוספן של גוים שהוחמו חמין ביורה גדולה אסור ביורה קטנה מותר אי זו היא יורה קטנה א"ר ינאי כל שאין צפור דרור יכול ליכנס לתוכה ודילמא הדומי הדמיה ועייליה אלא כל שאין ראש צפור דרור יכול ליכנס לתוכה והיכי מפליט להו ברותחין אמר רב הונא יורה קטנה לתוך יורה גדולה ויורה גדולה מאי עביד לה כי ההוא דודא דהוה לבי רב עוקבא עבד גדנפא דליישא ומלייה מיא וארתחיה אמר רבא מאן חכים למיעבד הכי אלא רב עוקבא דגברא רבה הוא קא סבר כבולעו כך פולטו מה בולעו בניצוצות אף פולטו בניצוצות @44(ז) והאי כפא נמי צריך למישדייה בגדודא ופלוטיה @44(ח) ודאי קערות דתשמישהון בכלי שני @44(ט) כי נטיל מדודא ושדי עלייהו שפיר דמי: ואע"ג דפליט להו צריך לאטבלינהו בארבעים סאה דתניא כולן צריכין טביל' במ' סאה והדר שרי לאישתמושי בהו מנה"מ אמר רבא אמר קרא וכבס במים וטהר הוסיף עליו הכתוב טהרה אחרת תני בר קפרא ממשמע שנאמר אך במי נדה יתחטא שומע אני שצריך הזאה שלישי ושביעי @44(י) ת"ל וטהר אם כן מה ת"ל במי נדה מים שהנדה טובלת בהן וכמה הם ארבעים סאה אמר רב נחמן אמר רבה בר אבוה הלוקח כלים חדשים מן הכותי צריכין טביל' דהא ישנים וליבנן הוו להו כחדשים ואפי' הכי צריכין טבילה מתקיף לה רב ששת א"כ @44(יא) אפילו זוגא וסרבלא אמר רבא @44(יב) בלי סעודה אמורין בפרשה דכתיב אשר יבא באש וגו' רב יצחק בר יוסף זבן @44(יג) מנא דפחדא חדתא מכותי סבר לאטבולי' א"ל ההוא מרבנן ור' יעקב שמיה הכי א"ר יוחנן כלי מתכות אמורין בפרשה דכתיב אך את הזהב ואת הכסף אבל הני מאני דפחרא אי חדשים נינהו לא צריכי טבילה ישנים לא מיפלטין דאשכחנן גבי חטאת דכתיב וכלי חרש אשר תבושל בו ישבר: 
@11ברם @33צריך למימר הני קערות דקוניא דאישתמשו בהו רותחין אית להו פליטה אי לא משום דמעיקרא כלי חרס נינהו ושעינהו בקוניא מי מגין שייע דקוניא עליהון ולא בלע חרש @44(יד) משום דקוניא מתכת הוא וסגי ליה בפליטה או דילמא לא מגין ובלע חרש ולית להו תקנתא ת"ש דבעו מיניה ממרימר לענין חמץ בפסח הני מאני דקוניא מאי מי אית להו פליטה ושרי לאישתמושי בהו בדיבחא אי לא דאית בהו קרטופני לא קא מיבעיא לן דהא בלעי מקום קרטופני כי תיבעי לן היכא דשיעי ירוקא נמי לא קא מיבעי לן דמצרפי ובלעי אלא כי קא מיבעיא לן בחיוורי ואוכמי מאי אמר להו חזינן דכי רמי בהו חמימי מידייתי גבייהו ש"מ דבלעי והילכך ככלי חרס דמיין והנ"מ לענין חמץ בפסח ולענין בשולי כותים דתשמישהון ברותחין אבל לענין יין נסך דתשמישהון בצונן ירוקא אסיר משום דמצרף חיוורי ואוכמי אי אית בהו קרטופני אסירי ואי לית בהו קרטופני בשיכשוך בעלמא סגיא להון אלמא ככלי מתכות דמו דקיימא לן הלכתא כרב זביד בקוניא דאמר רב זביד הני מאני דקוניא חיוורי ואוכמי שרו ירוקי אסירי ואי אית בהו קרטופני כולהו אסירי. אי נמי אמור רבנן כלי חרס אין לו פליטה הני דרתחי בנורא מי מיקל ההוא דבלע אי לא היכי דמי כגון תנורא דטחו ביה טיחיא דבשרא דדבר טמא מהו למישגריה ואישתמושי ביה ישראל אי נמי קדירות דאישתמשו בהו כותים @44(טו) ואהדרינן 
@55* לכבשן בהדי כלים חדשים דליכא למימר לא שלט בהו נורא שפיר מי מקלי ההוא דבלע אי לא ת"ש דההוא תנור' דטחו ביה טחייא @44(טז) אסר' רבה בר אהילאי למיכלה לריפתא בכותחא לעולם אלמא אע"ג דשגריה לא מיקלי מאי דבלע מיתיבי אין לשין את העיסה בחלב ואם לש כל הפת כולה אסורה כיוצא בו אין שטין את התנור באליה ואם שט הפת כולה אסורה עד שיוסק התנור כי הוסק התנור מיהת שפיר דמי אלמא מיקלי ההוא דבלע תיובתא א"ל רבינא לרב אשי מאחר דאיתותב רבה בר אהילאי אלמה אמר רב קדירות בפסח ישברו א"ל רב מוקים לה לההיא בתנור של מתכות ואיבעית אימא בתנור של חרס דהא תנור סתמא קא תני זה הסיקו מבחוץ וזה הסיקו מבפנים הני נמי ליעביד להו הסק מבפנים חייס עליה @44(יז) דילמא פקעי ולא מסיק להו שפיר @44(יח) הילכך האי כוביא הסיקו בחוץ הוא ואסור @44(יט) אלא גבי חטאת מ"ט אמר רחמנא וכלי חרש אשר תבושל בו ישבר ליהדרינהו לכבשן בהדי כלים חדשים א"ר זירא לפי שאין עושין כבשונות בירושלים וכל שכן בעזרה א"ל אביי וכי עושין אשפתות בעזרה אלא גבי חטאת כיון דלא אפשר עבדינן כבשן נמי לעביד אישתמיטתיה הא דתני רב שמעיה בקלנבו שברי כלי חרס נבלעין במקומם ואלא הא דאמר רב נחמן אמר רבה בר אבוה תנור של מקדש של מתכת היה וניעביד של חרס אי משום נותר היסקו מבפנים הוא כיון דאיכא שתי הלחם ולחם הפנים דאפייתן בתנור וקדושתן בתנור הו"ל כלי שרת וכלי שרת דחרס לא עבדינן ואפילו ר' יוסי בר' יהודה לא מכשר אלא בשל עץ אבל דחרס לא @44(כ) אלמא 
@55קלד הלכה כרב: 
@22קלח 
@11שאילתא @44(א) @33דאילו מאן דזבין זבינתא לחבריה ורמי תנאה אי נמי קדיש איתתא ורמי הנאה בקידושי אי נמי גריש איתתא ורמי תנאה בגירושי תנאיה תנאה דהכי אשכחן בבני ראובן ובני גד בעידנא דיהב להון משה אחסנתא בעיברא דירדנא יהבא להון בתנאה שנא' ויאמר משה אליהם אם יעברו בני גד ובני ראובן אתכם וגו' ובעינן עד דכפיל תנאיה דתנן ר"מ אומר כל תנאי שאינו כתנאי בני גד ובני ראובן אינו תנאי שנא' אם יעברו ואם לא יעברו ר' חנינא בן גמליאל אומר צריך היה הדבר לאמרו שאלמלא כן יש במשמע שאף בארץ כנען לא ינחלו והלכתא כר"מ בתנאי דאתקין שמואל בגיטא דשכיב מרע אם לא מתי לא יהא גט ואם מתי יהא גט ולימא אם מתי יהא גט ואם לא מתי לא יהא גט לא מקדים איניש פורענותא לנפשיה ולימא לא יהא גט אם לא מתי יהא גט אם מתי @44(ב) בעינן תנאי קודם למעשה דתניא אבא חלפתא איש כפר חנניא אומר משום ר"מ תנאי קודם למעשה הרי זה תנאי מעשה קודם לתנאי אינו תנאי אמר רבא מהיכא קא ילפת לה מבני גד ובני ראובן מה התם הן קודם ללאו הכי נמי הן קודם ללאו אלא אמר רבא אם לא מתי לא יהא גט אם מתי יהא גט אם לא מתי לא יהא גט לימא ברישא אם לא מתי כי היכי דלא ליקדום פורענותא לנפשיה הנך בעינן הן קודם ללאו: 
@11ברם @33צריך לומר אילו היכא דקדיש איתתא ורמה תנאה בקידושי ואמר על מנת דיהיבנא ליך מאתים זוז אי נמי גירשה ואמר על מנת שתתני לי מאתים זוז לכי מקיימא תנאה הוי גיטא ולכי מקיים תנאיה הוו קידושי או דילמא כי מקיים תנאה משעת קידושין הוו קידושי ומשעת גרושין הוי גיטא למאי נפקא מינה דקבילא קדושין מאחר ביני ביני אי נמי שנתקרע הגט או שאבד ביני ביני מאי ת"ש דתנן לענין קידושין על מנת שאתן ליך מאתים זוז הרי זו מקודשת ויתן ואיתמר רב הונא אמר והוא יתן רב יהודה אמר לכשיתן רב הונא אמר והוא יתן לכי מקיים תנאיה משעת קידושין הוו קידושי ואי איקדשא לאחר ביני ביני לא הוי קידושי רב יהוד' א' לכשיתן לכי מקיים תנאיה הוא דהוו קידושיה קידושין ואי אקדישא לאחר ביני ביני הוו קידושין ותנן נמי גבי גירושין ה"ז גיטך על מנת שתתני לי מאתים זוז הרי זו מגורשת והיא תתן רב הונא אמר והיא תתן רב יהודה אמר לכשתתן רב הונא אמר והיא תתן כי מקיימא תנאה מעיקרא הוא דהוי גט @44(ג) ואי מבטיל ליה ביני ביני לא מצי מבטיל ליה ואם נתקרע או שאבד לית לן בה רב יהודה אמר לכשתתן לכי מקיימא תנאה הוא דהוי גט ואי הדר ביני ביני מצי הדר ביה ואי נתקרע או שאבד איפסיל ליה ומותבינן תיובתא לרב יהודה הרי זה גיטך על מנת שתתני לי מאתים זוז ונתקרע הגט או שאבד הרי זו מגורשת ואסורה לינשא עד שתתן לו מאתים זוז ואע"ג דמשני לה מסקינן @44(ד) הילכתא כרב הונא דא"ר זירא כי הוינן בבבל אמרינן הא דאמר רב הונא הכל מודים האומר על מנת כאומר מעכשיו דמי לא נחלקו אלא במהיום ולאחר מיתה גט ואינו גט דברי חכמים רבי אומר כזה גט @44(ה) והתניא 
@55קלה אמר לה הרי זה גיטך על מנת שתתני לי מאתים זוז וחזר ואמר לה בפני שנים על מנת שתשמשי את אבא אלמא מצי הדר ביה כל כמה דלא מטא גיטא לידה דמצי למהדר ביה מן תנאי קמא דהיכא דהוה @44(ו) אמר רבא וכי בעינן תנאי כפול דקא יהיב לה גט לאשתו וקא מתני בהדה אבל קא מתני שליח לא בעינן תנאי כפול אדעתא דמאי דקאמר ליה הוא דמשוי שליח @44(ז) ואע"ג דתנאה דבני גד ובני ראובן בהדי אלעזר הכהן ובהדי יהושע בן נון קא מתני ומשה הוא דהוה להון שליח כיון דהוקשו ראשין לאבות כמאן דמתני בהדי דידהו דמי: אי נמי היכא דאמר לה על מנת שתתני לי איצטליתי ואבדה איצטליתו אע"ג דיהבא ליה דמי איצטליתו לא הוי גט דלא קא מקיים תנאה @44(ח) אי לאו דשקיל ליה והדר יהיב ליה ניהלה דתנן אמר רשב"ג מעשה בציידן באחד שנתן גט לאשתו ואמר לה הרי זה גיטך על מנת שתתני לי איצטליתי ואבדה איצטליתו ואמרו חכמים תתן לו את דמיה: ואמר רבה בר בר חנה א"ר יוחנן כל מקום ששנה ר"ש ב"ג במשנתינו הלכה כמותו חוץ מערב וצידן וראיה אחרונה: 
@11ברם @33צריך למימר אמר לה הרי זה גיטך על מנת שתתני לי מאתים זוז וחזר ואמר מחולין לך מהו מי אמרינן אפי' רשב"ג לא קאמר גבי איצטלית תתן לו את דמיה ולא בעינן עד דמקיים תנאה כי היכא דאתני @44(ט) משום דדמיה נמי כי איצטלית דמו אבל הכא כיון דלא מקיים תנאה עד דשקיל להו מינה והדר יהיב להו ניהלה לא הוי גיטא או דילמא אפי' רבנן לא קאמרי התם דכי יהבה ליה דמים לא משום דלא קא מחיל ליה לתנאיה ולא קאמר דמי איצטלית כאיצטלית דמו אבל הכא כיון דקא מחיל ליה לתנאיה כמאן דשקלינהו דמי ת"ש דבעא מיניה רב אשי מר' יוחנן האומר לאשתו הרי זה גיטך ע"מ שתתני לי מאתים זוז וחזר ואמר מחולין לך מהו א"ל אינה מגורשת איתיביה האומר לחבירו קונם שאי אתה נהנה לי עד שתתן לבני סאתים חטים או חבית של יין אסור עד שיתן דברי ר"מ וחכ"א אף זה אם רצה להפר את נדרו שלא על פי חכם מיפר ואומר לו הריני כאלו התקבלתי א"ל התם משום הרווחא הוא אמרינן הריני כאלו התקבלתי @44(י) אבל הכא לצעורה לחסורה הוא דבעא ולא אמרינן כאלו התקבלתי: 
@00פרשת מסעי 
@22קלט 
@11שאילתא @33דאילו היכ' דאיכ' אחי @44(א) מינהון קשישי ומינהון זוטי ואית להו נכסי ובעו למיפלג מוקמינן להו אפיטרופא להנך זוטי דאזיל פליג ושקיל להו מנתא בהדי אחי קשישי בין לזכות בין לחובה דאמר רבא בריה דרבה בר רב הונא אמר רב גידל אמר רב @44(ב) מניין לב"ד שמעמידין אפיטרופא ליתומין לחובה ולזכות שנא' ונשיא אחד נשיא אחד ממטה חקחו לנחל את הארץ אמר רב נחמן אמר שמואל יתומים שבאו לחלק היו ב"ד מעמידין להן אפיטרופא ובורר להם חלק יפה ואם הגדילו יכולין למחות רב נחמן דידיה אמר אם הגדילו אין יכולין למחות דא"כ מה כח ב"ד יפה ומי אמר רב נחמן הכי והא תנן שום הדיינין שפחתו שתות או הותירו שתות מכרן בטל רשב"ג אומר מכרן קיים א"כ מה כח ב"ד יפה ואמר רב הונא בר חיננא אמר רב נחמן הלכה כדברי חכמים לא קשיא הא דטעו והא דלא טעו אי דלא טעו מאי יכולין למחות דקאמר שמואל יכולין למחות ברוחות אמר רבא אמר רב נחמן האחין שחלקו הרי הן כלקוחות פחות משתות נקנה מקח יתר על שתות בטל מקח @44(ג) שתות קנה ומחזיר אונאה אמר רבא לא שנו אלא דטעו אינהו אבל שוו שליח וטעה לא דאמר ליה לתקוני שדרתיך ולא לעוותי שתות קנה ומחזיר אונאה ה"מ במטלטלי אבל במקרקעי לא אין אונאה לקרקעות וה"מ בעילויא אבל במדה אפילו פחות משתות ואפילו בקרקע בטל מקח כדרבא דאמר רבא כל דבר שבמדה ושבמנין ושבמשקל אפילו פחות מכדי אונאה חוזר מ"ט לאו אונאה הוא מיטעא הוא דטעא במנייני': והיכא דפלגו וקנו מנהון @44(ד) הא מנתא דמר והא מנתא דמר לא מצו הדרי בהו אי נמי לא קנו ואזלו אחזיקו איניש איניש במנתיה לא מצו הדרי בהו דתניא בד"א במחזיק אבל בנותן מתנה והאחים שחלקו והמחזיק בנכסי הגר דלמיקנא בעלמא הוא דקבעי נעל גדר פרץ כל שהוא הרי זו חזקה ותני רב שרביא בקידושין דבי לוי תנא נעל גדר פרץ כל שהוא בפניו הרי זו חזקה בפניו אין שלא בפניו לא בפניו לא צריך למימרא ליה לך חזק וקנה שלא בפניו צריך למימר ליה לך חזק וקנה בעי רב במתנה מאי אמר שמואל מאי תיבעי ליה לאבא ומה מוכר דיהב ליה זוזי צריך למימר ליה לך חזק וקנה מתנה דלא יהיב זוזי לא כל שכן הוא סבר דילמא מתנה בעין יפה הוא נותן נעל גדר ופרץ כל שהוא למאי חזי כדשמואל דאמר שמואל גדר גדר והשלימו לעשרה פרץ פרצה כדי שיכנס ויצא בה הרי זו חזקה גדר דמעיקרא סלקין ליה ברווחא והשתא סלקין לה בדוחקא פרץ פירצה דמעיקרא עיילין ליה בדוחקא והשתא עיילין ליה ברווחא והיכא דפלגין בגורלות גורל קני להו ולא מצי הדרי בהו דתניא ר' יוסי אומר אחים שחלקו בגורל כיון שנפל גורל לאחד מהן קנו כולם מ"ט אמר ר"א כתחלתה של ארץ ישראל מה תחלתה של ארץ ישראל בגורל אף כאן נמי בגורל אמר רבא אי מה להלן אורים ותומים אף כאן אורים ותומים @44(ה) אלא אמר רבא בההוא הנאה דקאמרי ליפלוג בגורל קא מקבלין מהדדי וקנו בגורל: 
@11ברם @33צריך למימר אילו אחים שחלקו ובא בעל חוב דאביהן ונטל חלקו של אחד מהן א"נ לא הוו ידעי דיש להם אח במדינת הים ופלגו אינהו בהדי הדדי וסוף בא להן אח ממדינת הים פולגנהון פולגנא @44(ו) ושקליה קליל מדהאי וקליל מדהאי ויהבין ליה ממנתהון לההוא אחוהון או דילמא הדרין ערבין לניכסהון מן רישא ופלגין מי אמרינן כל חד וחד מנתיה כדין שקל אידך יתירא ליתנון להאיך הילכך מקמצין או דילמא כיון דמעיקרא טעות הוא דהא לא ידעין ליתה לחלוקה דמעיקרא ובטלה מחלוקת ת"ש @44(ז) דאיתמר אחים שחלקו ובא בעל חוב ונטל חלקו של אחד מהן רב אמר בטלה מחלוקת ושמואל אמר מקמצין הילכתא כמאן עבדינן אמר רבא הלכתא בכל הני שמעתא מקמצין אמימר אמר בטל' מחלוק' והלכת' בטלה מחלוקת:

