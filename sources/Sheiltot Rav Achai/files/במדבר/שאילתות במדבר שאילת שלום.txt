
@22קכא 
@11ת"ש דאמר רב אדא בר אהבה לויה שילדה וכו' מר ברי' דרב יוסף משמיה דרבה אמר אפילו תימא דאיעברה מישראל @33[קצת יש להתבונן בדרך זו שהרי כבר כתב גאון לעיל בסימן קי"ז בפשיטות בד"ה שאילתא וכו' ומישראל. לא אמרנא אלא דהוה ליה מבת ישראל וכו' דאמר ר"א בר אהבה לוי' וכו' וכדאמר [צ"ל וכדמר] ברי' דרב יוסף דאיעברה מישראל ע"ש והיאך בתר דפשטיהו הדר קמבעי' ליה ופשטוה כדלעיל. ויש קצת ליישב] 
@11וכו' אמר רבינא אמר לי מרימר הילכתא כר"א בר אהבה ואליבא דמר בריה דרב יוסף. ע"כ: @33המעיין בסוגי' דבכורות מז. באוקימתא דרב פפא דאיעבר מכותי ובאוקימתא דמר בריה דרב יוסף דאיעבר מישראל ושאני התם דאמר קרא פטר רחם בפטר רחם תלא רחמנא. הוא ישכיל ויבין בכל מה דאסבריה גאון בדברים מתוקים ונוסחתו מר ברי' דר"י אמר אפילו תימא דאיעברה מישראל פטר רחם בישראל כתיב. ואיני רצוני להאריך בדברים פשוטים לנגד קורא משכיל. אך אל זה אביט במה שסיים גאון אמר רבינא אמר לי מרימר וכו'. הנה ז"ל חו' ד"ה מר בריה דרב יוסף [אמר] משמי' דרבא לעולם מישראל כוותי' פסקינן בחולין בריש הזרוע [דף קל"ב] ואהא סמכינן השתא לפטור בן לויה וכהנת אשת ישראל מחמש סלעים עכ"ל וכתבתי בתכ"ש דבמס' תולין שם לשנינו לא נמצא אלא בזה"ל והילכתא כוותיה דרב אדא בר אהבה לויה שילדה בנה פטור מחמש סלעים ע"כ. אבל לא נזכר שם אם דווקא מכותי כשיטת רב פפא או אפילו מישראל כשיטת מר בריה דר"י משמי' דרבא. ותו יש לדקדק הכפל דבריהם שכתבו כוותיה פסקינן וכו' ואהא סמכינן וכו'. פשיטא דהכי הוא אם כוותי' פסקינן בריש הזרוע. מהיכי תיתי יעלה על הדעת לומר שלא לסמוך. כללו של דבר אפס המובן בדברי תו' הללו אם לא תדע מ"ש הרא"ש פרק יש בכור סי' ב' בזה"ל אמר ר"א בר אהבה לוייה שילדה בנה פטור מה' סלעים ואוקמי' ר"ש דאיעבר מנכרי ומר בריה דר"י משמי' דרבא א' אפי' בדאיעבר מישראל וכו' ואיתמר עלה בפ' הזרוע הלכה כוותי' דר"א ב"א דאמר לויה שילדה בנה פטור מחמש סלעים ומיהו לא ידענא אליבא דמאן וכו' ואשכחן מקצת נוסחא דמפרש בהו פ' הזרוע והלכה כר"א ב"א ואליבא דמר ברי' דר"י משמי' דרבא והדין נוסחא דרב אתא משבתא וכו' עכ"ל. ומעתה וודאי דגם לפני תו' הי' הנוסחא כנוסחת גאון וקיימו וקבלו עליהם נוסחא זו אע"פ שבשאר ספרים ליתא הכי מפורש בש"ס אלא סתמא כמו דאיתא לפנינו וסמכו תו' טפי על נוסחת גאון שדבריו מקובלים [כמ"ש כבר כמה פעמי' בשם הריב"ש] וע"ז סיימו תוס' ואהא סמכינן השתא לפטור בן לוי' וכו'. כלומר דסמכינן אנוסתא של גאון. לאפוקי מנוסחת שאר ספרים. מיהו לכאורה נסתר בנין זו עפמ"ש הרא"ש דאתא לידן שסיים בזה"ל מהאי דתולין ראי' [דהלכה כמר ברי' דרב יוסף] כי בכל הספרים כתוב ואליבא דמר ברי' דר"י משמי' דרבא ואפי' בספר שאינו כתב מוכח דאליבי' דמר ברי' דר"י משמי' דרבא קפסיק דמה ענין התם לפסוק כר"א ב"א אלא משום דפסק התם הלכתא כעולא דאמר כהן ואפי' כהנת לענין מתנות כהונה פסק נמי כראב"א דלווי' כלוי לענין ה' סלעים בפטר רחם תלא ררמנא ואפי' איעבר מישראל עכ"ל. וא"כ תיתי מהי תיתי פסקינן בפ' הזרוע כמר ברי' דר"י אף לספרים שלנו דלא גרסי כנוסחת רב אחא משבחא. והשתא איכא למידק כדמעיקרא בתו' למה הכפילו דבריהם לכתוב ואהא סמכינן. אך דע נא כי למעט עיוני לא הבינותי דבריו של הרא"ש ז"ל חדא דכבר מצינו באיזה דוכתא דמצרף הש"ס איזו הלכתות בהדדי אע"פ שאין להם שייכות כלל. ואפרט אחת מהנה בכתובות קז: קאמר והילכתא כרב אין פוסקין מזונות וכו' והלכתא כרב זביד בקוניא ע"ש ויותר פליאה נשגבה ממני הלא אף לרב פפא דמפרש דבריו של ר"א בר אהבה דווקא בלוי' דאיעברה מכותי פטור ולדה מחמשת סלעים ולא מיבעי' למ"ד אין מזהמין את הולד [דאיכא למ"ד כותי הבא על בת ישראל הולד כשר דבתר אימי' שרינן לי' ומש"ה פטור מחמש סלעים רש"י] אלא אפילו למ"ד מזהמין [דשדי לי' בתר נכרי אפ"ה פטור דלוי פסול מיקרי הואיל ואית לי' שמא דלוי פטור רש"י] לוי פסול מיקרי עכ"ל הרי דדוקא אם אמרינן דלוי ה"ה ללויה והילכך בעיברה מכותי נקרא בנה לוי פסול הואיל ואמו לויה. אבל אי הוה אמרינן דלוי ולא לוי' וודאי הי' הבן דנולד מלויה דעיברה מכותי חייב. וא"כ שפיר שייכות ענין לו דפסיק הש"ס הלכתא כעולא דכהן ואפילו כהנת גבי מתנות כהונה. הילכך פסק ג"כ כראב"א דלויה כלוי והיינו כשעיברה מכותי פטור בנה משום דעכ"פ לוי פסול מיקרי. ופשיטא דאתי שפיר למ"ד אין מזהמין את הולד דדוקא אם הלוי' כלוי אז בנה מכותי פטור דבתר אימי' שהיא לויה שדינן. אבל לעולם בעיברה מישראל דיש לו חייס שדינן בתר אבוה כדכתיב למשפחותם לבית אבותם כדקאמר רב פפא הכא וקיי"ל כוותי' דהוא בתראה כשיטת הגאונים שכתב הרא"ש לעיל. ותדע קצת דהא רב פפא עצמו אכיל בשביל אשתו (כדאי' בחולין שם) וא"כ ס"ל דכהן אפי' כהנת ואפ"ה מחייב רב פפא בלוי' שעיברה מישראל רק בעיברה מכותי דאין לו חייס ס"ל דמהני הא דאמרינן לוי ואפי' לוי' דמשום הכי בנה פטור דלוי פסול מיקרי. ומצוה רבה על כל לומדי תורה לשמה להבין את דברי הרא"ש בלב מבין. אמור מעתה צדקו דברי תו' כי לולא נוסחת רב אחא משבחא הי' הדין נותן דבן לויה או בן כהנת מישראל חייב בפדיון. רק לנוסחתו הם פטורים ולכן שפיר כתבו תו' ואהא סמכינן השתא לפטור וכו': 
@22* 
בסוגיין דב"מ נג: איבעיא להו חומשא מלגיו או חומשא מלבר ת"ש הבעלי' אומרי' בעשרים וכל אדם וכו' ש"מ חומשא מלבר ש"מ כתנאי ויסף חמישיתו עליו שיהא הוא וחומשו חמשה דברי ר' יאשיה ר' יונתן אמר חמישיתו חומשו של קרן ע"כ. והנה מקום י"ל אחרי דמסיק הש"ס כתנאי וכו' נתבטל הפשיטות מהמשנה דש"מ חומשו מלבר. דאיכא למימר דמשנה אתי' כר' יאשיה. הילכך הקדים גאון להביא הסוגי' דיבמו' מ"ב: דמסתמיך ואזיל וכו'. וא"כ ודאי דהלכתא הכי כמו שסתם רבי במשנה דערכין. גם הרמב"ם פסק חומשו מלבר. ודע דהגאון בעל יערות דבש בחלק שני ד' כ"ו ע"ג שכתב דהא קי"ל חומשא מלגיו ולא מלבר במחילה מכבודו שגה למאד. גם במ"ש שם בדרוש ההוא כמה פעמים גם בדף כ"ז ע"א דחומש מלבר בכ"ה הוי ה' החומש ע"ש. תמוה למאד דאזיל בתר איפכא בפירושו של ענין מלבר ובענין מלגיו שנתבאר ברש"י דב"מ שם וברש"י דב"ק ט: וגם בב"ב צ': וברשב"ם שם. ופליאה נשגבה על הגדול ההוא: 
@22* 
צריך מובן למ"ש גאון אסירא ליה שהרי למשנה אחרונה שלא תהא אשה נותנת עיניה באחר וכו' אינה נאמנת כלל עד שתביא ראיה לדבריה כמו שהביא גאון לקמן בסמוך. ואולי צ"ל שריא ליה. ומ"ש גאון ונפקא בלא כתוב' מ"ט דשויאת וכו' היינו כדקיי"ל בטוש"ע אה"ע סי' קט"ו סעיף ו' דאף ע"ג דבאמרה זינתה אין חוששין לדבריה מ"מ איבדה כתובת'. וכתב הרב המגיד דאף ע"ג דקיי"ל כמשנה אחרונה מ"מ לענין ממון הודאתה שזינתה ברצון כמאה עדים הוה. וע"ע תוס' כתובות סג: ד"ה אבל אמרה וכו': 
@22קכב 
@11אילו גברא דעל לבייתי' כו' מי אמרי' מההיא עידנא דעבד איסורא וכו' והיינו טעמא דקאמר לי' וכו' ולחם סתרים ינעם בריך שמי' דקב"ה אימור כך תנן וכו' @33חסרון הניכר יש כאן כי בכל סי' הלזה לא התעורר לשוב אל איתנו הראשון לפשוט האיבעי'.זו ולא דיבר מענין זה מאומה עוד. ובלתי ספק המעתיק או המדפיס שגג. ואולם בסוגי' נדרים צא: מסיק רבא דהאי איתתא שרי' אם איתא דעבדי איסורא ניחא ליה דליכול ולימות דכתיב כי נאפו ודם בידיהם פשיטא מהו דתימא איסורא וכו' דתהוי אינתתי' עלויה מים גנובים ימתקו קמ"ל: 
@22* 
@11שם וכל תבואת שדה וכו': @33לפנינו בנדרים נ"ה. איתא ואי אמרת דגן כל דמידגן משמע מאי כפרוץ הדבר הרבו וע' פרש"י כלומר מה הוסיפו על מה שכתוב בתורה. אמנם מפירוש הר"ן נראה שהי' לפניו כנוסחת גאון מאי וכל תבואת שדה. ולפיכך כתב הר"ן בזה"ל ואי אמרת דגן כל דמידגן משמע מאי וכל תבואת שדה דהא כל דמידגן הוי בכלל דנן וא"כ כל תבואת שדה בכלל ע"כ. מיהו בפי' הרא"ש נראה שהיה לפניו כנוסחא שלפנינו ולפני רש"י רק שפי' קצת באופן שני שפי' הר"ן ע"ש. ובסוגיא שעמדנו יש לעמוד דמאי קא קשיא לי' לרב יוסף מהא דכתיב וכפרוץ הדבר וכו' עליה דמתני' הנודר מן הדגן וכו' הלא קיי"ל וערוכ' בידינו בר"ה יב: יומא עו: ובמכילתין ל: מט. נא: בכורות נה. ערכין ט: יט. בנדרים הולכין אחר לשון בני אדם. בכן מה ענין לפרוך מקרא על לשון ב"א ויתכן ליישב ולומר ממה דחזינן דאיפליגו ר"מ וחכמים במשנה דלר"מ הנודר מן הדגן אסור בכל וחכ"א אינו אסור אלא בחמשת המינין. על כרחך דלא נתברר בהך מילתא לשון ב"א האיך הוא. וכבר בררתי לעיל בחיבור זה סי' ס"ט דהיכא דלא ידענא לישנא ב"א אזלי' בנדרים אחר לשון תורה ע"ש ויערב לך והשתא רב יוסף שפיר קמותיב: 
@22* 
עירוב פרשיות קא חזינא הכא כי כל ענין שאילתא הלזה גם ברם צריך וכו' שכתב בסמוך יש שייכות לפ' נשא. ואולי בדפוס או בהעתקה בשגגה נעשתה התחלפות: 
@22* 
ז"ל רש"י בחולין ס"ו. ד"ה ומר וכו' וחגבים הללו אין טעונין שחיטה שהרי אחר דגים הזכירן הכתוב וכו' וכל נפש החיה הרומשת במים אלו דגים וכל נפש השורצת על הארץ אלו חגבים בהלכות גדולות עכ"ל. וע"ש בתוס' ד"ה במאי ותו' שבת צ': ובע"ג ל"ח. ד"ה לעולם כתבו דבר זה בשם תוספתא ע"ש: 
@22קכג 
@11היכא דאתא חד מעלמא ושחט ולא ידעינן אי גמיר אי לא גמיר מי צריך לאהדורי בתריה ולמיבדקי' אי גמיר וכו'. @33הנה מדנקט גאון לשון דיעבד משמע ודאי דליתן לו לכתחיל' לשחוט על סמך שיבדקנו אח"כ אסור. לאפוקי מדעת אותן הגדולים דאפי' לכתחילה מוסרין לו לשחוט וז"ל הב"י בי"ד סי' א' בד"ה ומ"ש אפי' אין מכירין אותו וכו' ורש"י כתב וכו'. ואפשר שזהו דעת בעל העיטור דכי אמרי' רוב מצויין אצל שחיטה מומחין הם לאו למימרא דלכתחילה מוסרין לו לשחוט אלא לומר אם שחט אין צריך לבדקן וכו' וכן משמע בשאילתות וכו' עכ"ל. וודאי כוונת הב"י דמשמע הכי בשאילתות מדנקט לישנא דיעבד כמ"ש לעיל ולכן כתב הב"י וכן משמע בשאילתות. אבל להדיא לא מצינו הכי בדבריו שלגאון. ולכן זה שכתב בהג"ה ריש סי' א' וי"א דאין לסמוך על החזקה אלא בדיעבד אבל לכתחילה אין לסמוך על החזקה במקום דיכולין לבררו (מרדכי והג"א ואגור ושאילתות) היינו ממשמעות. והוי יודע דאע"ג שכבר כתב גאון לעיל בסימן זו בד"ה שאילתא וכו' בפשיטות והיכא דלא ידעינן אי גמיר אי לא גמיר ושחט ואזל לעלמא מותר לאכול ממנה מ"ט רוב מצויין אצל שחיטה מומחין הן דבעא מיני' רב דימי וכו'. אפ"ה קמיבעי' עתה היכא דאתא חד מעלמא וכו' מי צריך לאהדורי בתרי' וכו' משום דלעיל איירי בענין שכתב ואזל לעלמא וכו' כלומר דלא ידענא מקומו להיכן הלך והילכך הוי דיעבד ממש להכי סמכינן ארוב מצויין א"ש מומחין הן. משא"כ במה שעוסק גאון עכשיו היינו אם נבקשנו נמצא מקומו אשר חונה שם השוחט וקמיבעי' מי צריך לאהדורי בתריה ולמיבדקי' את השוחט והוי כלכתחילה דלא סמכינן ארוב מא"ש מומחין הן. או דילמא דגם מניעת טורח לבקש אחריו הוי כדיעבד. ועל ספיקא זו כתב גאון ומיפשט ת"ש דבעא מיני' רב דימי ב"י מרב נחמן האומר לשלוחו צא ושחוט לי והלך ומצא שחוט [כלומר דבעל הבית מצאו שחוט ולא ידע אם השליח שחטו או אחר. כך מוכרח להמעיין בסוגיא] אמר לי' חזקתו שחוט [ואין צריך להדר עד שימצא השליח להגיד אם הוא שחטו או השוחט לבדוק אותו אי גמיר אי לא. אלמא דכדי למנוע הטורח הוי כדיעבד]. ומה שיש לישא וליתן עוד בהלכה. הוא כבר בחידושי ערוכה: 
@22* 
ז"ל תוס' ד"ה השוחט בשנים או בג' מקומות וכו' פי' בקו' וכו' בשאילתות דרב אחאי מפרש ב' או ג' מקומות כגון שכל אותן מקומות בהיקף של סימן כגון שחתך סביב סביב כאן מעט וכאן מעט וכו' ועוד פי' בשאילתות שאפי' חתך וכו' ע"ש. הנה כל דבריהם בשם השאילתות הוכיחו מענין ברם צריך למימר וכו' שכתב גאון בתכלית הקיצור ונתבאר מה שכתבו משמו. וכל לשון תוס' תמצא ג"כ הכל בהרא"ש. 
@22קכד 
@11כגון חוטי דציצית למיצר בהון מדעם וכו' @33אכן הטור א"ח סי' כ"א כ' ציצית אין בה משום קדוש' דתשמישי מצוה הוא ויכול לזורקן ויראה דאפילו בעודן במצותן מותר להשתמש בהן אבל בשאילתות כתב אסור למיעבד צרכיהן וכו' וסיים הטור דאפשר לחלק שאינו דומה לדם וכו' והב"י תמה על הטור היאך סתר דברי השאילתות בדחי' בעלמא והאריך בראיות וסיים הרי מפורש שההנאה מדבר מצוה עד שלא עברה מצותו חשיב ביזוי מצוה וילפינן לי' שפיר מדם כדברי השאילתו' הילכך הכי קיי"ל מדינא בלי פקפוק כלל עכ"ל. וכן פסק וסתם בש"ע ולא הגיה עליו הרמ"א אלא הוסיף לנהוג קדושה יתירה עוד אפילו לאחר שנפסקו וע' ט"ז שיצא להצדיק הטור להצילו מיד משיגהו. ואינני מאריך בדברים. שכבר ערוך בפי הגדולים הנזכרים. אך אל זה אביט במראה בהא שכתב הב"י בריש דבריו בזה"ל ציצית אין בה וכו' אבל בשאילתות וכו' כלומר ולפי דבריו הא דת"ר תשמישי מצוה נזרקים כשעברה מצותן דוקא היא וכו' ע"ש. אולי לא הי' בעת ההיא גוף ספר שאילתות לפניו שהרי בדברי גאון המדקדק בהם אפילו במקצת העיון מבואר הכי להדיא בפירוש הברייתא דמייתי גאון בזה"ל כדתניא תשמישי מצוה נזרקין וכו': 
@22קכה 
@11ואילו מאן דאית לי' גלימא ורמיא לי' תכילת' וקא בעי לזבונה לישראל אחר בעי למשקליה לתכילתיה והדר זבוניה וכו': @33דברים הללו צריכין תיקון ומובן. וראיתי במג"א סי' ט"ו ס"ק ב' בזה"ל וכתוב בשאילתות פרשת שלח כשמוכר טלית לחבירו אסור ליטול הציצית אא"כ רוצה לקבוע בטלית אחר וה"ה במזוזה כשרוצה לקובעו בפתח אחר שרי ליטלה עכ"ל אבל התוס' אוסרין במזוזה וכו' ע"כ. הרי המכוון בשאילתות שהיה לפני המג"א ז"ל נכון ומתוקן. ומעתה במעט שליחות יד יש לתקן מה דאיתא הכא לפנינו בעי למישקליה צריך להיות אסור למשקליה או דצ"ל לא בעי למישקליה [ופירושו דאסור למשקלי' לתכילתי' והדר זבוני' אלא מזבני' כמות שהיא בציציותיו] ובזה גם כן נכון דברי גאון דסמיך ומסמך לזה בתוך כדי דיבורו אי נמי הוה דר בבייתא וקבע לי' מזוזתא וקא נפיק לי' אסור למשקלי' מיניה משום דקא מבטיל לה למצוה דת"ר וכו'. משום דדין ציצית ודין מזוזה שווין לענין זה. וכן מוכרח ממ"ש גאון ברם צריך למימר הני מילי כי אסור למישקל וכו' ע"ש דאסר להתיר ציצית אם לא שמטיל אותן ציצית מיד בבגד אחר. עודני מדבר עוד שכתב הב"ח בזה"ל מותר להתיר ציצית מטלית זה וליתנה באחר בפרק במה מדליקין כתב רש"י מתירין מטלית ישן לטלית. חדש עכ"ל. אפשר דר"ל וכו' אבל מדינא שרי אפי' מחדש לחדש והכי איתא בשאילתות להדיא ריש פרשת שלח לך דאין להתיר ציצית מטלית כדי למכרה לישראל משום דקמבטל לה למצות אבל מטלית לטלית שרי וע"ש עכ"ל הב"ח [וחידוש קצת שלא הזכיר המג"א את דברי הב"ח הנ"ל]. גם בעולת תמיד מצאתי כתוב [אהא שכתב בש"ע מותר להתיר ציצית מטלית זה וליתנם בטלית אחר אבל שלא להניחם בבגד אחר לא] בזה"ל. זה לשון השאילתות ר"פ שלח דאין להתיר ציצית מטלית כדי למוכרה לישראל משום דקמבטל לה למצוה אבל מטלית לטלית שרי עכ"ל ומשמע מדבריו מדנקט מכרה לישראל קמ"ל אף ע"ג דישראל אחר ג"כ יעשה בו ציצית אפ"ה אסור. או י"ל אפכא מדנקט דקמבטל מצוה דווקא היכא דיתבטל המצוה אבל אם גם הישראל אחר יעשה בו ציצית מותר להתיר ממנו ציצית אע'"ג דאין לו טלית אחר שיתן בו את הציצית והכי מסתברא עכ"ל. הנה כל הנביאים הנזכרים מתנבאים בשם השאילתות דאסור להתיר הציצית מהטלית כשמכרה לישראל. ואמרו הטעמים אבל לא המלות כי מה שהעידו דזה לשון השאילתות דאין להתיר ציצית מטלית כדי למוכרה וכו'. לשון זו שהעתיקו לא נמצא לפנינו אלא רק המכוון ומשמעות דבריו של גאון כך הוא ע"י הגה"ה קלה כמות שהיא כמו שכתבתי למעלה. שוב ראיתי בא"ר ס"ק א' כתב בזה"ל הנה הב"ח הביא לשון השאילתות וכו' ונדחק ע"ת טובא בפירושו ולענ"ד יש ט"ס וצ"ל כדי למכרה לכותים וכו' וע"ש כי האריך קצת וסיים בזה"ל וצ"ע לי בגוף השאילתות כשיבא לידי אי"ה ע"כ. ובאין ספק אלו הזדמן לו ספר יקר במציאות בימיו לא שלח ידו להחליף ישראל בשל כותי שהרי שפת גאון ברור מללו וקא בעי לזבונה לישראל אחר וכו'. ואי כהגה"ה של א"ר דצ"ל כותי א"כ מלת אחר אין לו מובן אלא ברור כמו שכוונו הב"ח ומג"א וכמ"ש העולת תמיד בכוונה ראוי לסמוך להעמיד: 
@22קכו 
@11כדתניא כמה חוטין הוא נותן בית שמאי אומרים ד' ובה"א ג' וכו' במאי קמיפלגי ב"ש אומרי' וב"ה גדילים תעשה לך וכו' וב"ה סברי תלתא וכו' הוי גדילים גדילים: @33כל ענין זה צריך תיקון כי אין מובן בלתי הגה"ה ולכאורה כך צ"ל במאי קמיפלגי ב"ש וב"ה בגדילים תעשה לך ב"ש סברי גדיל שנים גדילים ד' חד כי עייף לי' מר בגלימי' לא הוי גדיל פשיטא תרין הוי וסברי ב"ש גדיל תרי גדילים תרי הא ד' וב"ה סברי תלתא אע"ג דמבראי לא הוי בדיל כי עייף לי' מר בגלימי' הוי גדיל ופירושא דמלתא עפמ"ש תו' בסוגיא מנחות מ"ח ד"ה בש"א ד' טעמא דב"ש ניחא כדדרשינן לעיל גדיל שנים גדילים ד' אבל טעמא דב"ה קשה דדוחק לומר דלית להו אלא בדילים שנים ופתיל תכלת הרי תלתא וכו'. ודע עוד דז"ל רש"י לעיל במנחות ל"ט: ד"ה בדיל שנים כלומר אי הוי כתיב גדיל תעשה לך משמע ב' חוטין דאין גדיל פחות משנים השתא דכתיב גדילים משמע ארבעה ע"כ. וביתר ביאור כתב רש"י ביבמות ה': ד"ה גדיל שנים אי אפשר לעשות גדיל בפחות משני חוטין גדילין ארבע חוטין דמיעוט גדילין שנים וכו' וע"ע תו' בכורות ל"ט: ד"ה כמה חוטין וכו': ואחר הודעתיך כל אלה יתבאר היטב דגאון נותן טעמא דב"ש וגם להודיע טעמו דב"ה (דלא כמ"ש תו' והעידו בעצמם דדוחק לומר וכו') ובלב נבון תנוח חכמה להסביר לעצמו מלתא בטעמא: 
@22קכז 
@11ודאי גדלה כולה כיון דלית ליה ענף פסולה דתניא מנחות מב. ציצית אין ציצית אלא ענף וכו': @33במנחות לט. רב ורבה בב"ח הוי יתבי הוי קא קליף ואזיל ההוא גברא דמכסי גלימא וכו' וגדילא מיגדל (כל הציצית היתה גדיל ולא שייר בה ענף כלל רש"י) אמר רב יאי גלימא ולא יאי תכלתא [משום דאין בה ענף רש"י] רבב"ח אמר יאי גלימא ויאי תכילתא במאי קמפלגי רבב"ח סבר כתיב גדיל וכתיב פתיל או גדיל או פתיל וכו'. והנה לפי דרכו של גאון בכל המקומות דהיכי דאיכא פלוגתא בגמרא כתב מיפלג פליגי בה פלוני ופלוני הלכתא מאי ת"ש וכו'. איכא למידק הכא דלא כתב גאון פלוגתא דרב ורבב"ח. ויותר איכא למידק דלפי דברי גאון יהיה קשה על רבב"ח דאכשיר כולה גדיל מהך ברייתא (דמייתי הש"ס מב) אין ציצית אלא ענף וכו'. שהביא גאון לראיה אלימתא. ואולם לפמ"ש תוס' ד"ה או גדיל או פתיל וכו'. ומיהו קשה דפתיל מציצית נפקא דדרשינן לקמן אין ציצית אלא ענף וי"ל דאיצטריך ציצית לאשמועינן דלאחר עשייתן צריך לפרוד כדאיתא לקמן וכו' עכ"ל הרי שכתבו תו' דלרבב"ח דמכשיר כולו גדיל אפ"ה שפיר נתקיים לפרושי מלת ציצית דלאחר עשייתן צריך לפרוד [והיינו אם עשאן כולו פתיל או כה"ג וע' היטב בזה] וא"כ אין הראיה שכתב גאון מהך ברייתא מוכרחת. הן אמת דמסתברא דהלכתא כרב נגד רבב"ח וכ"מ במרדכי [ד' פ"ב ע"ב דפוס ז"ב] מה' קטנות דרב היה גדול בחכמה ובמנין ע"ש [ונראה ראיה מסנהד' ה' דקרי ר' חייא לרבה ב"ח בן אחי ולרב קרי בן אחותי וקאמר הש"ס על שם חכמתו שהיה רב חכם ביותר קרי ליה בן אחותו רש"י] וע"ש בתו'. אכן הראיה שכתב גאון מצוה ליתן מובן. ודע דהדין אם עשאו לציצית כולו גדיל אי כשרה כרבב"ח אי פסולה כרב לא מצאתי לפי שעה לא ברמב"ם ולא בטוש"ע ונכון לעיין בזה: 
@22קכח 
@11ולא סבירא לן כוותיה דרב נחמן דאמר מוקצה בי"ט אסו' ובשבת שרי וכו': @33הנה הרא"ש סוף ביצה פרק משילין סי' י"ד הביא דעת הרב אלפס באריכות דקי"ל מוקצה בי"ט אסור ובשבת מותר כאוקימתא דרב נחמן בריש מכילתין ושכן פסק הרמב"ם ורב האי. אבל דעת רש"י ור"ת ור"י דקי"ל כר"ש דמוקצה שרי אפילו בי"ט ע"ש. אמנם דעת שאילתות לא הזכיר כלום. אכן ראיתי בפסקי הרא"ש שילהי מסכתא סי' י"ד בזה"ל אין שוחטין את המדבריות וכו' זה הוא לר' יהודא וכן פסק הרב אלפס כר' יהודא בי"ט ובשבת כר"ש. וכן פסק הרמב"ם ובשאילתות ובה"ג. ורש"י ור"ת ור"י פוסקים כר"ש בין בשבת בין בי"ט וכו' ע"כ. ואשתומם על המראה חדא דבהרא"ש גופא לא הביא דעת השאילתות. ויותר נפלאה אשר העיד בפיסקא בשם השאילתות דמחלק בין י"ט לשבת ואנן חזינן לפנינו בדבריו של גאון ההיפך ושפתיו ברור מללו דלא סבירא לן כוותיה דרב נחמן וכו'. וסבור הייתי דלוגו עלי אהבה ודלוג בשגגת הדפוס נעשה הנקודות וכך צ"ל וכן פסק הרמב"ם: ושאילתות ובה"ג ורש"י ור"ת ור"י פוסקים כר"ש בין בשבת בין בי"ט. ובשימת הנקודות אחר מלת הרמב"ם. הוו הרי"ף והרמב"ם בחדא שיטה דמוקצה שרי בשבת ואסור ביו"ט אבל השאילתות ובה"ג ורש"י ור"ת ור"י כולם כאחד עונים ואומרים דבין בשבת ובין ביו"ט שרי מוקצה. שוב ראיתי שגם בטור א"ח סי' תצ"ה כתב בזה"ל דבר שהחמירו בי"ט יותר משבת כגון באיסור מוקצה לרב אלפס דאע"ג דקיי"ל בשבת כר"ש ביו"ט פסק כר"י לפי שהוא קל והחמירו בו כדי שלא יבואו לזלזל בו וכ"כ בשאילתות וכ"פ הרמב"ם ז"ל אבל בעל ה"ג ורש"י ור"ת ור"י פוסקים כר"ש בין בשבת ובין ביו"ט וכו' ע"כ. הרי דהטור נטה אחר מעשה ידיו בפסקי הרא"ש לצרף דעת השאילתות לדעת הרב אלפס דבשבת שרי ובי"ט אסור. (מיהו בפסק בעל ה"ג שכתב הטור אבל בה"ג ורש"י ור"ת ור"י פוסקים כר"ש בין בשבת ובין בי"ט. לכאורה סותר למ"ש בפסקי הרא"ש בשם בה"ג דאזיל בשיטת הרמב"ם ושאילתות. וז"ל המרדכי ריש ביצה גבי שבת סתם כו' ואנן לא קיי"ל הכי וכו' וכן פסק המיימוני כמו האלפסי בשבת כר"ש וביו"ט כר"י. ובשאילתות פ' שלח פסק בין בשבת בין בי"ט כר"ש וכן פסק בה"ג ורשב"ט נמי פסק הכי וכו' ע"כ. ויש לי אריכות דברים בזה אלא שאין השעה מספיק). ואנן בעינינו בשאילתות שלפנינו לא ראינו כזה אלא איפכא מסתברא. ואולם ברור ראיתי בב"י כתב בד"ה דבר שהחמירו ביו"ט וכו'. אלא שהמרדכי כתב שהשאילתות סוברים דהלכה כר"ש במוקצה בין ביו"ט ובין בשבת ורבינו הטור כתב שהן סוברין דהלכה כר' יהודה בי"ט. וראיתי שגם בב"ח כתב בשם אגודה והמרדכי שהשאילתות פסק כר"ש בין בשבת ובין בי"ט ע"כ. וצריכין אנו לומר דלכל אחד מהגדולים דהיינו האגודה והמרדכי העידו כפי הנוסחא שהיה לפניהם בשאילתות והיינו ממש כדאי' לפנינו. אבל הטור נוסחא אחרינא היה לפניו. ותועלת מדברים הללו הא שהקשו תו' בביצה כ"ח: ד"ה רבינא אמר וכו' דמשמע הכא דרבינא אית ליה מוקצה ובפ' מי שהחשיך משמע דאית ליה לרבינא כר"ש דלית ליה מוקצה ודחקו בתירוצם וכן הקשו שם שמואל אדשמואל ע"ש. אכן שפיר י"ל דרבינא ס"ל כרב נחמן וכפסק הרב אלפס וסייעתו. ולכן הכא דאיירי בי"ט אית ליה לרבינא איסור מוקצה. אבל בפרק מי שהחשיך דאיירי בשבת אית ליה לרבינא דמוקצה שרי. וכן יש ליישב רומי' שמואל אדשמואל. ובדברים האמורין למעלה בין תבין בשילהי מסכת ביצה מ. אהא דפריך ומי אית ליה לרבי מוקצה והא בעא מיניה ר"ש ב"ר מרבי פצעילי תמרה לר"ש מהו וכו'. וכתב רש"י מהו לאכול מהן בי"ט. וכ"כ תוד"ה פצעילי תמרה פ"ה וכו' ומבעיא לר"ש מהו לאכול מהן בי"ט וכו'. הנה אע"ג דגם במס' שבת מה. איתא איבעיא דבעי ר"ש ב"ר מרבי פצעילי וכו' לא פי' רש"י שום דבר מ"מ הכא הוזקק לפרש דקים ליה להאי מקשה דקמבעי ליה מהו לאכול בי"ט ורבי השיב לו מעין השאלה דשרי לאכול בי"ט דאין מוקצה לר"ש אלא גרוגרות וכו' דאי לאו הכי קשה מאי קא מותיב מרבי דגבי אין שוחטין את המדבריו' דקאמר רבי מוקצה אסור דאיירי בי"ט. משא"כ גבי פצעילי תמרה איירי בשבת דשרי מוקצה. לכך הוכרח רש"י לפרש דקים ליה להאי מקשה דגם בפצעילי תמרה איירי בי"ט ולכך שפיר מקשה רבי אדרבי. שוב ראיתי המהרש"א הקשה בסוגיא שזכרתי דמאי מקשה הלא לשיטת ר"נ ופסק האלפס שרי מוקצה בשבת ואסור ביו"ט ע"ש וחידוש שלא הרגיש הגאון מהרש"א ז"ל בפירושא שדייק רש"י כדי ליישב הקושיא: 
@22קכט 
@11אבל מוקצה מחמת חסרון כיס אפילו ר' שמעון מודה דקא מקשינן אבל לא בעצים שבמוקצה ומשנינן בארזי ואשוחי וכו' @33לפנינו בשבת דקנ"ז אי' בזה"ל אבל מוקצה מחמת חסרון כיס אפי' ר"ש מודה דתנן כל הכלים ניטלין [ואפי' מלאכתן לאיסור ור"ש היא רש"י] חוץ מן המסר הגדול [מגירה שהוא לאומנין לקוץ בה עצים ומוקצה מחמת חסרון כיס הוא שלא ישתבר וכו'. רש"י] הנה אם הי' הך דתנן כל הכלים ניטלין וכו' סתם משנה. שפיר מייתי ראיה דסתם משנה זו סתם רבי כר"ש. וא"כ מוכח דר"ש מודה במוקצה מחמת חסרון כיס. איברא רואה אני דהך משנה לאו בסתמא קתני לה אלא ר' יוסי הוא דאמר לה כדאיתא לעיל קכ"ג ב' המשנה וזה תוארה ר' יוסי אומר כל הכלים ניטלין חוץ מן המסר הגדול וכו'. ומאי ראיה מר' יוסי לומר אליביה דר"ש דמודה. הלא שפיר נוכל לומר דר"י סבר כוותיה דר"ש בחדא ופליג עליה בחדא אבל ר"ש עצמו מתיר כל ענין מוקצה אפילו במוקצה מחמת חסרון כיס. הן אמת דבמשנה שבירושלמי לא נזכר ר' יוסי אומר אלא סתמא דבמשנה היא. אמנם מסוגיא דעירובין ל"ה. דקאמר הש"ס התם סבר לה כר' יוסי דאמר כל הכלים ניטלין חוץ מן המסר הגדול וכו'. מוכח הגירסא במשנה כמו שהיא לפנינו. וכן בהרי"ף והרא"ש איתא ר' יוסי אומר כל הכלים ניטלין וכו'. וכבר הארכתי מזה בתקוני כלי שרת. ומצוה ליישב. כהיום הזה מה יום מאיר האיר נוסחת גאון דמוכח דמודה ר"ש במוקצה מחמת חסרון כיס מסתמא דמשנה דתנן ביצה כ"ט: מתחילין בערימת התבן אבל לא בעצים שבמוקצה דמייתי לה הש"ס הכא לעיל בסמוך ומקשה מינה ומשני התם בארזי ואשוחי דמוקצה מחמת ח"כ אפי' ר"ש מודה: 
@22* 
לפנינו בסוטה לה. ובמנחות נג: ובערכין טו. אי' אל תקרי ממנו אלא ממנו כביכול אפי' וכו'. מיהו בסוטה כתב רש"י דלא גרס אל תקרי ע"ש ותו' בערכין טו: ד"ה אל תקרי וכו' כתבו ואינו כן וכו'. כהיום הזה ראיתי שגם בנוסחת גאון לית'. ודע דבערוך ערך בעל כתב כי חזק הוא ממנו מנו לא נאמר אלא ממנו כביכול אפילו וכו'. וכתבתי בס"ד בהפלאה שבערכין עריכות דברים של טעם. 
@22קל 
@11אמר רב יהודה בריה דרב שמואל מנדין לאלתר וכו' אמר רב הונא ב"ח משמיה דרב חסדא שני וחמישי ושני ואח"כ מנדין: @33במועד קטן ט"ז. איתא אר"י בריה דר"ש בר שילת מנדין לאלתר וכו' אמר ליה רב הונא ב"ח הכי אמר רב חסדא מתרין בו שני וחמישי ושני ע"כ. אבל בהרא"ש סוף סי' נ"ב איתא אמר ר"י בריה דר"ש בר שילת משמיה דרב נחמן מנדין לאלתר וכו' אמר רב הונא ב"ח אמר רב חסדא מתרין בו שני וחמישי ושני וכו': ודע דברב אלפס איתא אר"י אמר שמואל בר שילת משמיה דרב מנדין לאלתר וכו' רב הונא ב"ח אמר רב חסדא שני וחמישי ושני כלומר אין מנדין אותו לאלתר אלא עד דמתרינן ביה ב' וה' וב' וכו'. והנה בדברי רב אלפס לכאורה חסרון הניכר יש והעיקר חסר בדבריו של רב חסדא לפי פירושא של רב אלפס. אלא ברור דכך צ"ל רב הונא ב"ח אמר רב חסדא מתרין בו ב' וה' וב' וכו' וכמו דאיתא בהרא"ש. אמנם מה שלא כתב הרא"ש פירושא שסיים רב אלפס כלומר אין מנדין אותו לאלתר אלא עד דמתרינן וכו'. אפשר לומר דס"ל כפי' הקונטרס שכתבו תו' ד"ה מתרינן וכו' פי' בקונטרס שני מתרין בו תחלה ומנדין אותו וכן בחמישי ובשני אחר מחרימין וא"צ שלשים יום. אבל דעת הרי"ף נראה להדיא דס"ל כדעת היש מפרשים שכתבו תוס' שם קודם שינדוהו כלל יתרו בו וכן משמע בפרק הגוזל בתרא ע"ש. ועי' קצת אריכות בב"י י"ד ריש סימן של"ד. וכ"כ הרמ"א בהגה"ה מכח ממון אין מנדין אותו עד שיתרו בו ג"פ דהיינו ב' וה' וב' והיינו כדעת הטור שכתב שם וקודם שינדו מתרין בו ב' וה' וב' כסברת היש מפרשים שכתבו תוס'. ועתה תחזי כי זהו ג"כ דעת גאון שסיים ואחר כך מנדין. ותבין ג"כ מה שהגהתי בפנים דהכי צ"ל אמר [ליה] רב הונא ב"ח משמיה דרב חסדא [מתרין ביה] ב' וה' וב' ואח"כ מנדין. ונתבאר הכל על נכון ולדינא: 
@22קלא 
@11א"ר אלעאי דא"ק לא תשאו עליו חטא וכו': @33בתמורה ה'. [אהא דאמר רבא ד: כל מלתא דאמר רחמנא לא תעביד אם עביד לא מהני. מקשה הש"ס] הרי תורם מן הרעה על היפה וכו' אלמא מהני תיובתא דרבא אמר לך רבא שאני התם כר' אילעאי דא"ר אלעאי מניין לתורם מן הרעה על היפה שתרומתו תרומה שנאמר ולא תשאו עליו וכו' נמצא מוכח דר' אלעאי על כרחך ס"ל כרבא ומבואר זה לכל המעיין אפילו במקצת. והנה עוד שם בסוגיא דפריך והרי ממין על שאינו מינו וכו'. אלמא לא מהני ותיובתא דאביי אמר לך אביי שאני התם דא"ק ראשיתם ראשית לזה וראשית לזה וכן אמר ר' אילעאי ראשיתם וכו' הרי מוכח דר' אילעאי ס"ל כאביי. והיא פליאה דר' אילעאי יחזיק החבל בתרין ראשין. וכבר נשאל דבר זה משמי בכמה בתי ועד לחכמים ואין פותר אחר עיון היטב. ואני בחבורי תיקוני כלי שר"ת כתבתי דהאתד הוא ר' אילעאי ביו"ד בסופו והאחד הוא ר' אילעא בלא יו"ד והארכתי בס"ד. כהיום הזה מצאתי את שאהבה נפשי דר' אילעאי ביו"ד אמרה: 
@22קלב 
@11דתניא כי יחללוהו לרבות את האוכל והשותה והסך: @33בנדה לב. איתא דתניא ולא יחללו את קדשי בני ישראל את אשר ירימו לה' לרבות את הסך ואת השותה שותה ל"ל קרא שתיה בכלל אכילה אלא לרבות את הסך כשותה וכתבו תוס' דקרא לא יחללו אינו אלא אסמכתא. וע"ע היטב בפירוש הר"ש ריש פ"ו דתרומות ובפירוש הרמב"ם שם: 
@11שם והלכתא כרבא דאמר טובת הנאה ממון: @33במשנה קדושין נ"ח המקדש בתרומות ובמעשרות ובמתנות הזרוע והלחיים והקיבה רש"י] וכו' הרי זו מקודשת ואפילו ישראל. ובגמרא אמר עולא טובת הנאה אינה ממון [לקדש בו את האשה רש"י]. הנה הרב אלפס לא הביא מכל זה שום דבר. אכן הרא"ש הביא המשנה כצורתה הרי זו מקודשת אע"פ שהוא ישראל אמר עולא טובת הנאה אינה ממון ומחני' מוקי לה בישראל שנפלו לו וכו' וסיים בזה"ל כתב רבינו חננאל אע"ג דסלקא שמעתא דטובת הנאה אינה ממון קי"ל דממון הוא דהכי אסיק רבא למתני' דקונם כהנים ולוים נהנים לי בפרק אלו נדרים [דף פה.] דטובת הנאה ממון ומילתיה דרבא עיקר וכן הלכה עכ"ל. וכ"כ הר"ן סוף פ' האיש מקדש בזה"ל וכתב ר"ח דאע"ג דאיכא שמעתא דסלקן דטובת הנאה אינה ממון אפ"ה קיי"ל דממון הוא דהכי אסיק רבא למתני' בנדרים דטובת הנאה ממון ע"כ. הנה ראינו כעת כי דעת רבינו חננאל מסכים לדעת גאון מאותו ראיה מרבא בנדרים. ושני נביאים בסגנון אחד מתנבאים להלכתא דטובת הנאה ממון. אכן הרמב"ם אע"ג דבהלכות נדרים פ"ז דין י"א פסק דטובת הנאה ממון אפ"ה פסק בפ"ה מה' אישות דין ה' ישראל שקידש בתרומה שהפריש מגרנו אינה מקודשת שהרי אין לו למכרן ואין לו בה אלא טובת הנאה לפי שנותנת לכל כהן שירצה וטובת הנאה אינה ממון. [וז"ל הה"מ ד"ה אבל וכו' במשנה המקדש בתרומות וכו' ובגמרא אמר עולא ט"ה אינה ממון והקשו מן המשנה ותירצו משנתנו בישראל שנפלו לו טבלים מבית אבי אמו כהן וקסבר מתנות שלא הורמו כמי שהורמו דמיין ונשאו ונתנו שם בדבר וסלקא שמעתא הכי ולזה פסק רבינו כך ויש חולקין ודעת רבינו עיקר עכ"ל]. והכ"מ נחית ליישב סתירת הרמב"ם בענין טובת הנאה וכתב בשם ר"מ בר"ש המעילי לחלק דבנדרים דאפי' ויתור אסור הילכך ט"ה נמי ממון הוי ע"ש [ומ"ש שם בשם הרי"ף אברר לקמן בסמוך בס"ד] היוצא מזה לדינא ישראל המקדש עכשיו בזמננו בתרומות ומעשרות שהפריש מכריו דלדעת כמה פוסקים בטוש"ע יו"ד סי של"א נוהג בארץ מדאורייתא [ואפילו אם אינו אלא מדרבנן שצריך ליתן תרומה ומעשרות לכהן אם טובת הנאה אינה ממון אינה מקודשת כמו בחמץ בשעה שש משום דכל דמקדש אדעתא דרבנן מקדש כדקי"ל פסחי' ז' וע"ש ברש"י] או ישראל שקידש במתנות כהונה דהיינו הזרוע והלחיים והקיבה דלדעת הרי"ף והרמב"ם וטוש"ע י"ד סימן ס"א נוהגת עתה לא מיבעי' בא"י אלא אפי' בחו"ל [חוץ מרש"י שכתב דאינה נוהגת בחו"ל] וכ"כ בס' החינוך מצוה תצ"ה דגם בזה"ז ואפי' בח"ל חייב במתנות זרוע והלחיים והקיבה. ובכל אלו אין לו לישראל אלא טובת הנאה שיכול ליתנם לאיזה כהן שירצה. לפי פסק הרמב"ם אינה מקודשת כלל. אבל לדעת גאון ורבינו חננאל מקודשת ודאי. ולפי שזכינו עכשיו למידע דגם דעת גאון מסכמת לשל ר"ח בלתי ספק הוי הרמב"ם יחיד נגד רבים ואין הלכה כמותו בזה להקל ולומר דאינה מקודשת. ואם אמנם במה שיצא לחלק בענין ט"ה דדוקא גבי נדרים הוה ט"ה ממון כמ"ש הכ"מ שהעתקתי לעיל בקצרה. מצאתי דמיון כה"ג דרבא בעצמו מחלק באופן אחר. והיינו דרבא דמסיק בסוגיא דנדרים דט"ה ממון אפ"ה קאמר רבא בב"מ י"א: דט"ה אינה ממון לענין לקנות בחליפין או ע"ג קרקע אע"ג דכל ממון יש להם קנין באלו מ"מ טובת הנאה אינה ממון ע"ש. אמנם ודאי מה דגלי גלי אבל לחדש בדבר חדש שלא נמצא בדבריו של רבא בעצמו או בגמ' ולהקל ולומר דאינה מקודשת כלל מי לא יירא משני אריות גבורים הללו דעת גאון שהעיד עליו הריב"ש שדבריו מקובלים כאלו נכתבים בגמ' כמו שהערתי כמה פעמים. ודעת ר"ח שהעידו עליו כל הראשונים שדבריו דברי קבלה. וגם הרא"ש הביאו כמו שהעתקתי לעיל באין שום חולק. ואולי אם ראה הה"מ את דברי קדמונים הללו לא היה כותב דדעת רבינו הרמב"ם נראה עיקר. והנה בש"ע אה"ע ס"ס כ"ח סעיף כ"ג שכתב בכור בזה"ז אם קדשו בו בעלים הוי ספק מקודשת ע"כ והם מדברי הרא"ש בב"ק ע"ש ופירשו הב"ש והח"מ אם קדשו בו בעלים היינו הכהן ע"ש אבל דין ישראל שקידש במתנות כהונה אי מקודשת מצד ט"ה דהוי כממון כדעת גאון ור"ח או אינה מקודשת לגמרי כדעת הרמב"ם או אם היא מקודשת מספק להחמיר אם קבלה אח"כ קידושין מאחר בחפזי רב לא מצאתי לפי שעה נזכר בטוש"ע רמז ורמיזה. ומצוה ליתן זמן לזה: ולא אוכל מלט ההערה בדבריו של הכ"מ שהעתקתי לעיל בקוצר כתב שם בשם ר"מ בר"ש המעילי בזה"ל הרי"ף נראה שפסק בפ' אלו עוברין גבי המפריש חלה בטומאה בי"ט דטובת הנחה אינה ממון ובקדושין נמי גבי המקדש בתרומות ובמעשרות וכו' ע"כ. ואני עם מיעוט ידיעתי שמעתי ולא אבין כי עיינתי שם בענין שכתב הרי"ף בפ' אלו עוברין [דף קמ"ו דפוס ז"ב] גבי המפריש חלה בטומאה בי"ט ולא מצאתי דבר מענין טובת הנאה. ואולי ממ"ש הרי"ף שם איתמר האופה מי"ט לחול ואסיקנא בפלוגתא דר' אליעזר ור' יהושע קא מיפלגי דרבה אמר אמרי' הואיל כר' אליעזר וכו' והקשה שם הר"ן בזה"ל וכתב הרב אלפס רבה דאמר דאמרי' הואיל כר"א דס"ל שמוזהרין וכו' והא ודאי לא נהירא דהא אסקינן בפ' האיש מקדש דנ"ח דטובת הנאה ממון וכיון שכן אפשר דר"א דאמר שמוזהרין על חמץ של חלה טעמיה משום דט"ה ממון ולא משום הואיל ואי בעי מיתשיל עלי' וכו'. והנה להסיר קושי' הר"ן מעל הרי"ף סבר ר"מ בר"ש המעילי דדעת רב אלפס דט"ה אינה ממון. אמנם גם מזה ליכא שום הוכחה דגם אם הרי"ף פוסק דט"ה א"מ אכתי קשיא דילמא ר"א סבר דט"ה ממון כדעת עולא בקדושין נח. וטעמא דר"א הכי הוה [נהי דהר"ן אלים למילתא טפי אבל מ"מ אף אם אנן קי"ל דט"ה א"מ אפ"ה שפיר נוכל לומר דר"א לא ס"ל הכי ואין צורך אריכות בזה]. ודברי הר"ן דאתא לידן אשתומם כשעה חדא במה שהעיד דהא אסקינן בפ' האיש מקדש דט"ה ממון מהיכן ראה הר"ן הכי. ונהפוך הוא בפי ישרים ה"ה רבינו חננאל שהעתיקו הרא"ש והה"מ וכן משמע מהר"ן גופי' כמו שכתבתי לעיל בשמם שכתבו דסלקא שמעתא דקדושין דט"ה אינה ממון [ונתבאר כך דעולא אמר הכי ואין חולק עליו גם רב אסי דהוצל ס"ל כך וסוגיא דתלמודא דקאמר שם לא דכו"ע טובת הנאה אינה ממון] ומתוך הלחץ זו הדחק צ"ל דז"ש הר"ן דהא אסקינן. אין כוונתו דמסקנא הכי הוא אלא ר"ל דהש"ס עוסק בזה אם ט"ה ממון או אפשר דטעות איתרמי במ"ש הר"ן דהא אסקינן בפ' האיש מקדש וצ"ל דהא אסקינן בפ' אלו נדריה ]דף פה] וכוונתו דרבא מסיק התם בפירושא דמשנה דט"ה ממון והיינו כדעת גאון ורבינו חננאל. ובמ"ש הכ"מ עוד ובקדושין נמי גבי המקדש בתרומות ובמעשרות. נפלאה ממני היאך מייתי לראיה דבר שלא זכרו הרי"ף כלל כמו שכתבתי בתחילת הענין דרב אלפס השמיט כל המשנה ומה דאיתמר עלי' בגמרא ואין לומר דבשביל שהשמיטו הוכיח ר"מ בריש המעילי דס"ל לרי"ף דט"ה אינה ממון. דאל"ה קשי' לי' למה השמיטו המשנה. ברם אכתי מי ניחא דה"ל לאתויי המשנה וכדאוקמיה בגמרא כנון שנפלו לישראל טבלים מבית אבי אמו כהן וכל זה מבואר למי ששם עינו בסוגיא דקדושין. ובכן לא ידענא מנלי' לר"מ בר"ש המעילי דהרי"ף פוסק דט"ה אינה ממון ומדברי הה"מ שלא הביא דעת הרי"ף אחר שכתב דדעת רבינו ה"ל לכתוב דכן נמי דעת הרי"ף. משמע שלא מצא כך ברב אלפס [ובאריכות דברים שכתב הש"ך ז"ל בתח"מ ס"ס ש"נ יש דברים ואין פנאי לנצח גם כי רב גוברי'] וא"כ הוא הדבר אשר דברתי דסברת הרמב"ם הוי כיחיד. ולא כמו שהסכים עמו הרב המגיד. ואולי אם ראה דברי גאון ור"ח הי' כאשר לא הגיד: כמו שהשכיס עמו ה 
@22קלג 
@11אמר רבא בפיאה נכרית וכו' ואמר רבא בפאה נכרית כי קא מיבעיא ליה לר' יוסי בר"ח דמחבר בגופה וכו': @33בערכין ז': איתא אמר רב בפיאה נכרית וכו' ולכאורה כך מוכרח להיות אמר רב וכו' ממאי דקאמר שם תני לוי כוותיה דרב האשה שיוצאה ליהרג וכו' אלא שנויי המת אסור בהנאה הרי נתבאר דרב הוא דאמר בפיאה נכרית. וכן לשון רש"י ד"ה תני לוי כוותי' דרב דמוקים לה כדאמר תנו ובפיאה נכרית. וע"כ הא דאיתא הכא בדבריו של גאון אמר רבא שגגת הדפוס היא וצ"ל אמר רב. אמנם מה דאיתא לפנינו בש"ס דפוס פ"פ דמיין והא מיבעיא לי' לר' יוסי בר"ת דבעי ר"י בר"ח שער נשים צדקניות מהו ואמר רבא בפיאה נכרית לא קא מיבעיא ליה ע"ש כתבתי בתקוני כלי שר"ת מלת לא קא מיבעיא ליה משולל הבנה שהרי אדרבה כל עיקר פירושא דרבא עולה דווקא בפיאה נכרית הוא דקמבעי' לר' יוסי בר"ח דאלו שערה ממש אפילו דרשעיות מותרין כמבואר בסנהדרין קי"ב. תקבץ ושרפת כתיב מי שאינו מחוסר וכו' ע"ש ואשר על כן מלת לא ודאי טעות איתרמי. [ובאותן שתי מלות קמבעיא ליה יש לכוונם בדוחק. כי קצת מיותרים הם אחר העיון בסנהדרין שם] ועכשיו ראיתי על נכון נוסחת גאון דליתא לאותן שלש תיבות. והשתא הא דקאמר בש"ס כי קמבעיא לי' לר' יוסי בר"ח דתלי בסכתא וכו' הוי תירוצ' דמלתא כמבוא' לעין המעיין. מיהו זה שנדפס בדברי גאון כי קא מבעי' לי' לר"י בר"ח דמחבר בגופה אבל היכא דתלאן בסיכתא אי אקציתה שרי על כרחך דילוג בהעתקה או בדפוס אירע. וכך צ"ל כי קא מיבעיא לי' לר"י בר"ח דתלאן בסיכתא אבל היכא דמחבר בגופה אי אקציתה מחיים שרי. ודע פירושא של סיכתא היינו יריד שתולין בו ויתד תהי' לך פרשת תצא כ"ג ת"א וסיכתא תהיה לך. אכן בסנהדרין נדפס בגמרא ורש"י דתלי בסיבטא. אמנם לא מצאתי מלה זו וקרוב לוודאי דנתחלף בין סיכתא לסיבטא. שקרובין למיבטא. והנכון כדאי' בערכין וכנוסחת גאון. ובגוף הסוגיא הארכתי בחידושי ואין הזמן כעת להאריך: 
@22* 
הרא"ש בפ"ב דיבמות סי' ח' הביא דברי שאילתות הללו ושר"ת חזר לפרש כדעתו והאריך בזה ע"ש. ותוס' אף שלא הביאו במקומו אפ"ה תמצא דעת שאילתות שהביאו בכתובות סג: ד"ה אבל אמרה וכו'. וגם גדולי פוסקים ראשונים ואחרונים ובתשובות מהר"מ לובלין סי' כ' האריכו למעניתם: 
@22* 
ז"ל הרא"ש בפרק כל שעה סי' ז' תניא וכו' אבל כשמחזירין לכבשן מתלבן בפנים ובחוץ וכן מוכח בפרק דם חטאת וכו' ומשמע הא עושין כבשונות בירושלים הוי שרי והא דאמר רב קדרות בפסח ישברו וכו' וכ"כ בשאילתות דכלי חרס שרי בהחזרת כבשונות וכו' וע"ש: 
@22קלד 
@11אלמא הלכה כרב. @33הנה לפום עומק משמעות שסיים גאון אלמא הלכה כרב. מובן לכאורה לעיני הקורא דהלכה כרב דמייתי גאון כוונתו על הא דאמר רב קדירות בפסח ישברו. אמנם לא לבד שלא נמצא לו חבר ותלמיד דיפסוק הכי אלא רובם ככולם עונים ואומרים דהלכה כשמואל דאמר לא ישברו אלא משהי להו לאחר פסח. גם רש"י כתב הכי בסוגיין ל'. ד"ה אמר רב קדירות בפסח ישברו בזה"ל רב לטעמיה דאמר חמץ אף לאחר זמנו אסור בהנאה כר' יהודא ואית ליה במשהו וכו' ולית הילכתא כוותיה מתרי טעמי חדא דאוקי רבא הלכתא דתערובות לאחר זמנו מותר כר"ש וכו' ע"ש. והנה גאון שסיים לעיל סוף סימן פ' שלא בזמנו מותר אע"ג דאיכא בנותן טעם וכן הילכתא ע"כ. והיינו כרבא שפוסק כר"ש ע"ש. וא"כ איך אפשר לגאון למיפסק הכא כרב דקדירות בפסח ישברו. ופשיטא לפי מה שהביאו תוס' והטור וכל הגדולים דשאילתות פוסק אפי' בתוך הפסח בנ"ט. והעתקתי דבריהם לעיל בסימן פ' באריכות דאי אפשר למיפסק הכא כרב אלא כשמואל דאמר משהי להו עד לאחר הפסח. אלא נראה דכוונת גאון דלענין דמחלק רב לתירוצו של איבעי' אימא בין היסקו בפנים וכו' נמצא דאפי' תנור של חרס הואיל והיסקו מבפנים פולט כולו וא"כ נפשטה שאלת אי נמי הראשונה שהערה גאון היכי דמי כגון תנורא דטחי ביה טחיי' דבשרא דדבר טמא וכו'. וכן נפשטה ג"כ אי נמי השניה דחזינן דבחזרת כבשונות פולטת כלי חרס בכולו במקום דליכא למיחש דחייס עליה כל זה ברור וצלול להמעיין בדבריו של גאון וכמ"ש הרא"ש שהעתקתי בפנים מקצת לשונו. וכדי לחזק הענין הוסיף גאון להסביר במ"ש ואב"א בתנור של חרס דהא תנור סתמא קא תני זה היסקו מבחוץ וכו'. אותן חמש תיבות דהא תנור סתמא קא תני. ליתא בש"ס אלא כדי לאלם מלתא של איבעית אימא כלומר דלתירוצו של אב"א הברייתא מכוון ממש דבכל תנור איירי ואפי' של חרס יוצא ע"י הסקה מבפנים מידי דופיו ופולט כולו לאפוקי מרבה ב"ח דאסר תנור דטחו בי טיחיי' לעולם. והנה זה תלתין שנין שהקשה לי אחי הרב התמים מהרצ"ה נר"ו ואח"כ נשאלתי גם ממופלגים אחרים וכי משא פנים יש בדבר דלרבה ב"א הניח הש"ס בתיובתא ומ"ט לח משני הש"ס גם לרבה ב"א לחלק בין תנור של חרס לשל מתכות. והשבתי אני אליהם. דבלא"ה נמי יש לדקדק דקאמר וכי מאחר דאיתותב רבה ב"א אמאי אמר רב קדירות וכו' למה תלאה הדבר דוקא מאחר דאיתותב רבה ב"א והרי גם באפי נפשיה קשיא מילתא דרב מהך ברייתא. ולהכי נראה לפום ריהטא דגם רבינא הוה ידע דיש לחלק בין תנור של מתכות לשל חרס והלכך הקדים וכי מאחר דאיתותב וכו' ואם יש אופן לחלק למה איתותב רבה ב"א. והשיב לו רב אשי התם תנור של מתכות כנומר דעובדא דרבה ב"א הוי בשל מתכות ולכך שפיר איתותב מברייתא. אבל ענין רב איירי בשל חרס דקאמר קדירות. אך קצת דחיקא דאי הוה עובדא דרבה ב"א בשל מתכות קשה למה אסרה לעולם אפי' אחר שהוסק כמ"ש רש"י הלא מקרא מלא כתיב כל אשר יבא באש תעבירו באש. דליבון מועיל. ותו דזה הדבר עולה לפי מה דאיתא לפנינו בפסחים. אמנם בזבחים נה: איתא א"ל רבינא לרב אשי וכי מאחר דאיתותב וכו'. א"ל רב מוקי לה ההיא בשל מתכות. ליכא למימר הכי באופן שאמרתי. ובכן נרא' דדוקא רב הוא דמצי למוקמי ברייתא בשל מתכות. וזהו שדייק רב מוקי לה וכו'. עפמ"ש תו' פסחים ל. ד"ה דילמא אתי למיכליה בכותח ותימא וליכליה בכותח דהא נ"ט בר נ"ט הוא וכו'. וי"ל דשומן שעל החרס אינו יכול לקנח יפה עכ"ל. הנה מלישנא דתו' דנקטו דשומן שעל החרס אינו יכול לקנח משמע מילתא דמסתברא מצד השכל דדוקא מעל החרס אבל מעל המתכו' יכול שפיר לקנח יפה. והנה ע"פ ההלכת דמסיק הש"ס בחולין קיא: דנ"ט בר נ"ט מותר ח"א. לאוקמי הברייתא בשל מתכות מתרי טעמי חדא דבהא דתניא עד שיסיק התנור קשיא פשיטא דהסקה מהני לשל מתכות דמקרא מלא דיבר הכתוב כל אשר יבא באש. ותו יקשה למה תניא עד שיסיק את התנור הלא אפי קינוח מהני דאז הוי נ"ט בר נ"ט כמ"ש תוס' שזכרתי לעיל. א"ו דברייתא איירי בשל חרס וקתני דהוסק התנור מיהא שרי ותיובתא לרבה ב"א. אכן לשיטת רב דס"ל להדיא בחולין קיא: דנ"ט בר נ"ט אסור [וע"ש בתו' ד"ה ולא היא וכו'] שפיר מתוקמי הברייתא בשל מתכות וקמ"ל דדוקא עד שיסיק אבל קינוח לא מהני משום דנ"ט בר נ"ט אסור וזהו שדייק הש"ס רב מוקי לה ההוא בשל מתכות. כלומר רב לשיטתיה. וכן מטין דברי רש"י בפסחים ל: ד"ה א"ל רב מוקים ליה לההוא דקתני עד שיסיק וכו'. בשנה דאישתקד נתכבדתי בספר צל"ח ששלח לי מחברו ה"ה הגאון תפארת הזמן מהרי"ח נר"ו אב"ד ור"מ דק"ק פראג. ומצאתי את שתהבה נפשי כי כוונתי במקצת דברי לדבריו של גדול. וכהיום הזה ראינו כי כמו דאיתא בזבחים כך היא עיקר הנוסחא שהרי גאון מייתי לה בהך לישנא א"ל רב מוקים לה לההוא בתנור של מתכות.[וז"ש תוס' פסחים שזכרתי למעלה בד"ה דילמא אתי למיכליה בכותח וכו' קשה הכא כיון שנתקנא התנור יפה או הוסק פעם אחרת אמאי אסור לאוכלו בכותח וי"ל דשומן שעל החרס אינו יכול לקנח יפה. הנה תרצו חדא והניחו חדא שפתחו בתרתי. דאכתי קשיא באם הוסק פעם אחרת אמאי אסור. ותוס' בפסחים נ"ו. ד"ה ואם טש וכו'. וכן בחולין קי"ב. בד"ה קיא: הלכתא דגים וכו' כתבו בשם ר"ת דא"א לתנור להתקנח יפה כשנדבק בו השמנונית והוי בעין עד שיוסק. ומצוה להסביר פנים בטעם לשבח]: 
@22קלה 
@11והתניא אמר לה הרי זה גיטך ע"מ שתתני לי מאתים זוז וחזר ואמר לה בפני שנים ע"מ שתשמשי את אבא אלמא מצי הדר ביה [כוונת גאון בזה להקשות אהא דמסיק דהלכתא כר"ה דאמר והוא יתן משום דקי"ל כל האומר ע"מ כאומר מעכשיו דמי. וא"כ למה תניא בחזר ואמר לה ע"מ שתשמשי את אבא דמהני. ואמאי הרי בתחילה אמר ע"מ שתתני לי מאתים והוי כאומר מעכשיו. וא"כ איך מצי לחזור. ועל זה מתרץ גאון] כל כמה דלא מטי גיטא לידה מצי למיהדר ביה מן תנאי קמא היכא דהוה. [כלומר דברייתא אתי שפיר משום דעדיין לא קבלה הגט לידה הלכך מצי לבטל כל תנאי שהתנה יהיה התנאי ובאיזה אופן שיהיה] אמר רבא [צריך תיקון מובן. ולפי שעה לא ידעתי לפותרו נהי דמלת אמר יש קצת לומר דשייך למה דסיים היכא דהוי אמר. אכן מלת רבא לא ידעתי לכוונו] וכי בעינן תנאי כפול דקא יהיב לה גט וקא מתני בהדה וכו': @33חידוש דין הורה לן גאון דדוקא הבעל בעצמו בעי תנאי כפול אבל דבר הנעשה ע"י שליח לא בעי השליח כשקיים שליחתו להתנות בתנאי כפול. משום שהשליח אדעתא דבעלים הוא שעושה והילכך סגי בתנאי כפול שאמרו הבעלים לשליח. וקורא המשכיל יבין לאשורו הדבר שחידש גאון ופלפולו בחכמה בענין משה דהוי כשליח של אלעזר הכהן ויהושע בן נון שחלקו נחלת ארץ ישראל: 


