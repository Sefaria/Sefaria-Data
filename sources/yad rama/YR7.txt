משני להו בכל זימנא וזימנא לאו מדעת אנשי העיר הוה 
משני להו ואמטול הכי אצטריך לאתנויי:#
קב. ושמעינן מינה דכל מידי דקאי לעניי עולם אין 
עניי העיר בכלל עד דמשנו ליה לעניי 
העיר אי נמי דמתנו עליה מעיקרא, דאי ס"ד עניי העיר 
נמי בכלל עניי עולם נינהו למה להו לרבא ולרב תחליפא 
לאתנויי, לעביד חד לעניי עולם והוו להו עניי העיר בכלל, 
אלא ודאי שמע מינה דאין עניי העיר בכלל: #
קג. הנהו טבחי דאתנו בהדי הדדי דכל דעביד ביומא 
דחבריה לקרעינהו למשכיה אזל חד מינייהו 
עבד ביומא דחבריה קרעינהו למשכיה אתא לקמיה דרבא 
חיביניהו לשלומי ליה דמי משכיה אתיביה רב יימר בר 
שלמיה (לרבה) [לרבא] ולהסיע על קיצותם ולא אהדר ליה 
אמר רב פפא שפיר עביד דלא אהדר ליה הני מילי היכא 
דליכא אדם חשוב אבל היכא דאיכא אדם חשוב לאו כל 
כמינייהו לאתנויי בלא דעתיה. ואגב ארחיך שמע מינה 
דהא דתניא ולהסיע על קיצותם כי האי גוונא הוא כגון 
דמתנו דמאן דעבר אקיצותיהו מיענש הכי והכי. וש"מ 
דוקא היכא דליכא אדם חשוב, אבל היכא דאיכא אדם 
חשוב לאו כל כמינייהו לאתנויי אלא מדעתיה. ומינה 
טעמא דאיכא אדם חשוב הא לאו הכי תנאיהו תנאה, ואע"ג 
דלא הסכימו כולהו בני מאתא אההוא תנאה אלא מקצתיהו 
הוא דאתנו בהדי הדדי הרי דומיא דהנהו טבחי לדידהו 
מיהת תנאה הוו. והאי אדם חשוב דקאמרינן דוקא 
תלמיד חכם הממונה פרנס על הצבור כרבא בדורו, אבל 
פרנס שאינו תלמיד חכם אי נמי תלמיד חכם ולאו פרנס 
אע"ג דאתנו בלא דעתיה תנאיהו תנאה:#
קד. ת"ר אין מחשבין בצדקה עם גבאי צדקה ולא 
בהקדש עם הגזברין אף עפ"י שאין ראיה 
לדבר זכר לדבר אך לא יחשב אתם את הכסף הנתן על 
ידם כי באמונה הם עושים. וש"מ דוקא היכא דמתחזקי 
בהימנותא אבל היכא דלא מתחזקי בהימנותא מסתמא 
מחשבינן:#
קה. א"ר אלעזר אע"פ שיש לו לאדם גזבר נאמן בתוך 
ביתו יצור וימנה שנאמר כי באמונה הם 
עושים ואפי' הכי כתב ויצורו וימנו את הכסף וגומר. 
ושמע מינה דהא דתני אין מחשבין בצדקה עם גבאי צדקה 
ולא בהקדש עם הגזברים, חשובי הוא דלא מחשבינן כמה 
שקלי מהאי וכמה שקלי מהאי וכמה יהבי להאי וכמה יהבי 
להאי, הא מימנא מנינן למחזי מאי דאיכא בידיהו:#
קו. אמר רב הונא בודקין למזונות ואין בודקין לכסות 
אי בעי תימא סברא ואי בעי תימא קרא אי 
בעי תימא סברא האי קאי מיבזי והאי לא מיבזי. כלומר 
ערום קא מיבזי דדבר הנראה לכל הוא, ואי אמרינן בודקין 
אחריו שמא יש לו ואינו רוצה להתכסות דילמא לית ליה 
מידי ואדהכי והכי קאי מיבזי. אבל רעב לא קא מיבזי דלאו 
דבר הנראה לכל הוא, ונהי דלמזוני שעתא כיון דחיישינן 
דילמא אדהכי והכי מסתכן לא בדקינן בתריה, אבל למתנה 
מרובה בדקינן. ואי בעי תימא קרא הכא גבי מזונות כתיב 
הלא פרוס לרעב לחמך פרוס כתיב. ולא משום דכתיב 
בשי"ן דמשמע עד שיתפרש לך הדבר ויתבאר שהוא רעב 
ואין לומר דעל כרחין האי קרא בכולהו נוסחי דייקי 
בסמ"ך כתיב, ואם כן מאי סיעתיה דרב הונא מינה, אדרבה 
תהוי תיובתיה דמר, כולי האי לישנא בקראי בעלמא 
בשי"ן כתיב דכתיב ולא יפרשו להם על אבל לנחמו על 
מת, וכתיב (איכה א,יז) פרשה ציון בידיה, כולהו בשי"ן, 
והכא שני קרא ואיכתיב בסמ"ך, שמע מינה דלא ליבעי 
פירושה הוא. אלא רב הונא הכי קא דייק, מדכתיב פרוס 
דמשמע פרוסה מועטת ולא כתיב הלא נתון לרעב לחמך 
דמשמע מתנה מרובה כדכתיב די מחסורו אשר יחסר לו, 
ש"מ דבצריך בדיקה הכתוב מדבר, דמספיקא לא יהבינן 
ליה אלא פרוסה דמתזן בה לפי שעה עד דבדקינן בתריה. 
וקסבר רב הונא קרא דנביאי בתרי גווני רעב קא מיירי, חד 
דצריך בדיקה דכתיב פרוס לרעב לחמך כדאמרן, וחד 
כשאין צריך בדיקה דכתיב ביה (ישעיה נח,י) ותפק לרעב 
נפשך ונפש נענה תשביע, דמשמע מתנה מרובה דשבעה 
בה נפשיה.#
ורב יהודה אמר בודקין לכסות ואין בודקין למזונות אי 
בעי תימא סברא ואי בעי תימא קרא אי בעי תימא סברא 
האי קאי מצטער והאי לא קאי מצטער. כלומר רעב היכא 
דמיפנק אף על גב דיהבי ליה נהמא כל צרכיה כל כמה דלא 
יהבת ליה ליפתן לפום אתפנקותיה לא אזיל צעריה, ואילו 
ערום היכא דמכסי כסותא דמגינא עליה (מצוה) [מצינה] 
אע"ג דלא מיכסי כדחזי ליה נהי דבזיון אית ליה צערא 
בגופיה מיהא לית ליה. אי נמי מיירי כגון דמיכסי כולה 
כסותא דצריך ולא לביש גלימא ולא מכסי סדינא דבזיון 
אית ליה צערא דגופיה לית ליה. ואי בעי תימא קרא הכא 
גבי מזונות כתיב הלא פרוס לרעב לחמך פרוס והב ליה 
לאלתר. והאי דכתיב פרוס ולא כתיב נתון בעני המחזר 
על הפתחים קאי מיירי דאין נזקקין לו אלא#
למתנה מועטת, וכי כתיב (ישעיה שם) ונפש נענה תשביע 
בצנוע דכתיב ביה די מחסורו אפילו סוס לרכוב עליו ועבד 
לרוץ לפניו, וגבי מזוני נמי יהבינן ליה לפום מאי דמיפנק 
כדמיברר בכתובות (סז,ב). ודייק רב יהודה מדכתיב הלא 
פרוס לרעב ולא כתיב כי תראה רעב ופרשת לו לחמך 
כדכתיב גבי ערום, ש"מ לא בעי ראיה, ודיקא נמי מדכוליה 
לישנא כתיב בשי"ן והכא כתיב בסמ"ך ש"מ להכי שני ביה 
דלא לשתמע מיניה דבעי פירוש. והכא גבי ערום כתיב כי 
תראה ערום וכסיתו. עד שיראה לך בבירור שהוא צריך 
לכך. תניא כותיה דרב יהודה אמר כסוני בודקין אחריו 
פרנסוני אין בודקין אחריו. וכן הלכתא. ודוקא היכא 
דמיכסי כסותא דמגנא עליה מצערא דגופיה אבל היכא דלא 
מיכסי כסותא דמגנא עליה מצערא דגופיה אין בודקין 
אחריו, וכל שכן היכא [דאיכא] תרתי:#
קז. תנן התם אין פוחתין לעני העובר ממקום למקום 
מככר בפונדיון מארבע סאין בסלע לן נותנין 
לו פרנסת לינה שבת נותנין לו מזון שלש סעודות מאי 
פרנסת לינה אמר רב פפא פוריא ובי סדיא. והאי ככר 
בפונדיון מארבע סאין בסלע דקתני, אע"ג דהאי חושבנא 
לפלגו קבא סליק הא (כבר) [ככר] מיהת לאו פלגו קבא הוי, 
דחנוני דזאבין ארבע סאין בסלע דהוה ליה חצי קב 
בפונדיון וטרח ביה בגופיה ובממוניה עד דעביד ליה נהמא 
לאו בדמי חיטי זאבין ליה, אלא האי ככר בפונדיון דקתני 
לבתר דמפקינן מיניה מחצה לחנוני הוא, דהוה ליה האי 
ככר ריבעא דקבא, כדאסיקנא בפרק כיצד משתתפין 
(עירובין פב,ב) גבי עירוב. תדע דהא בתרוייהו ככר בפונדיון 
מארבע סאין בסלע קתני. ובירושלמי דייק לה מדלא 
יהבינן ליה בגורן טפי מחצי קב שמע מינה ככר דהכא לאו 
חצי קב הוא ואע"ג דמסיק בה התם צא מהן שליש ליציאה 
הוא כי טעמא דמאן דאמר גבי עירוב (עירובין שם) צא מהן 
שליש לחנוני ולא קשיא הא דיהיב ליה בעל הבית ציבי והא 
דלא יהיב בעל הבית ציבי. הלכך הא דקתני סופא שבת 
נותנין לו מזון שלש סעודות מסתברא תלתא ככרות 
יהבינן ליה, כל חד מינייהו מככר בפונדיון מארבע סאין 
בסלע דהוה ליה קבא נכי ריבעא לשלש ככרות, דכיון 
דאשמועינן רישא דיהבינן ליה לחדא סעודתא חד ככר 
ממילא שמעת דכי יהבינן ליה שלש סעודות תלתא ככרות 
הוא דיהבינן ליה:#
קח. תנא אם היה עני המחזר על הפתחים אין נזקקין 
לו. ודוקא למתנה מרובה אבל נזקקין לו 
למתנה מועטת, דאמרינן ההוא עני דהוה מחזר על 
הפתחים אתא לקמיה דרב פפא לא איזדקק ליה אמר ליה 
רב ספרא בריה דרב ייבא לרב פפא אי מר לא מזדקק ליה 
אחריני נמי לא מזדקקין ליה לימות א"ל והא תניא אין 
נזקקין לו א"ל אין נזקקין לו למתנה מרובה אבל נזקקין 
לו למתנה מועטת. וכן הלכתא:#
קט. אמר רב אסי לעולם אל ימנע אדם עצמו לצדקה 
משלישית השקל בשנה שנא' והעמדנו עלינו 
מצות לתת שלישית השקל בשנה לעבודת בית אלהינו:#
קי. אמר רב אסי שקולה צדקה כנגד כל המצות כלן 
שנאמר והעמדנו עלינו מצות מצוה לא נאמר 
אלא מצות:#
קיא. אמר רבי אלעזר גדול המעשה את חבירו 
והכופהו לצדקה יותר מן העושה שנאמר 
והיה מעשה הצדקה שלום וגו', עושה לא נאמר אלא 
מעשה. אמר להו רבא לבני מחוזא עשו אהדדי כי היכי 
דליהוי ליכו שלמא:>פ:תפח <#
[ט,ב] קיב. בעא מיניה רב אחדבוי בר אמי מרב ששת 
מניין למצורע שמטמא אדם בימי 
ספרו. בשלמא בימי חלוטו לא מיבעיא לן, חדא דאתי 
בק"ו מנבלה ושרץ דמטמא אדם במגע, ועוד מדאצריכיה 
רחמנא שילוח חוץ לשלש מחנות ולמקרי טמא טמא (ויקרא 
יג,מה) ומתרגמי' לא תסתאבון לא תסתאבון ש"מ [מ]טמא 
אדם. ועוד דאפי' מושבו ומעמדו מטמא אדם באהל אפילו 
הטמא עומד והטהור עובר כדאיתא בנגעים בפרק עשרה 
בתים (פי"ג מ"ז) ונפקא לן בסיפרא (תזריע פי"ב,יד) מדכתיב 
טמא הוא מחוץ למחנה מושבו מושבו יהא טמא, וכל שכן 
דמטמא אדם במגע. אלא בימי ספרו דהיינו בין טהרת 
צפרים להבאת קרבנותיו, מנ"ל. א"ל הואיל ומטמא 
בגדים. דכתיב (ויקרא יד,ט) והיה ביום השביעי כו' וכבס את 
בגדיו, ובשביעי לספרו קאי. א"ל ודילמא טומאה בחבורין 
שאני תדע שהרי מסיט נבלה מטמא בגדים ואין מטמא 
אדם מאי טעמא לאו משום ד(מ)טמאה בחיבורין שאני. 
האי קושיא פרישו לה רבואתא הכי, ודילמא שאני 
טומאת בגדים שעליו הואיל ומחוברין הן אל גופו, אבל 
לטמויי אדם במגע בעלמא לא, תדע שהרי מסיט נבלה 
מטמא בגדים שעליו ואין מטמא אדם, מאי טעמא לאו 
משום דטומאה בחבורין שאני. והאי פירושא איכא עליה 
כמה פרכי, חדא דבהדיא תנן בתחלת מסכת כלים (פ"א 
מ"א) אבות הטומאות השרץ ושכבת זרע וטמא מת ומצורע 
בימי ספרו ומי חטאת שאין בהן כדי הזיה הרי אלו מטמאין 
אדם וכלים במגע וכלי חרס באויר ואינן מטמאין#
במשא, דשמעת מינה בהדיא דמצורע בימי ספרו מטמא 
כלים ואע"ג דלא מחברי לגופיה דהא לא קתני מטמאין 
בגדים אלא כלים קתני, דכולהו מטומאת בגדים אתו לן 
דתניא בספרא בפרשת זבים (פרשתא ב,י) ומנין לעשות שאר 
כל הכלים כבגדים ת"ל וטמא יכול יטמא אדם וכלי חרס 
ת"ל בגד הוא מטמא ואינו מטמא אדם ולא כלי חרס, 
ואיתיה נמי להאי דרשא התם בין בפרשת שרצים בין 
בפרשת נבלה. ואי ס"ד כי פריך ליה (מטעמא) [מטומאה] 
דבגדים שעליו דמחוברין לגופו קא פריך, ומאי פירכא, הא 
קיימא לן דבגדים דעלמא ושאר כלים דלא מחברי לגופיה 
כלל מטמא להו במגע. ועוד הא דפריך ליה לקמן שרץ 
דמטמא אדם מנא לן לאו משום דמטמא בגדים, מאי 
פירכא, אמר ליה האיך טומאה בחיבורין ומהדר ליה איהו 
טומאת שרץ דלאו בחבורין, דהא טומאת בגדים דכתיבא 
גבי שרץ לאו בחבורין היא דלאו בגדי לבושו של שרץ 
נינהו אלא מגע בעלמא הוא וכמגע דאדם דמי. #
#
אלא מסתברא כמאן דפרי' לה להאי טומאה בחיבורין 
דלאו בחיבור הבגדים לגוף האדם הטמא קאי אלא בחיבור 
האדם לאב הטומאה בשעת מגעו בבגדים או בשאר כלים 
קאי. ועיקר הא מילתא, שכל המטמא בגדים מחמת שנגע 
באחת מאבות הטמאות שמטמאין אדם במגע לטמא בגדים, 
וכן הנושא אחד מאבות הטומאה המטמאים במשא לטמא 
בגדים, עד שלא פירש ממטמאיו מטמא בגדים וכלי שטף 
במגע באב הטומאה לעשותן ראשון אבל לא במשא ואינו 
מטמא לא אדם ולא כלי חרס אפילו במגע. אבל משפירש 
ממטמאיו הוה ליה ראשון ואינו מטמא בגדים ולא שאר 
כלים אפי' במגע ואין צריך לומר שאין מטמא אדם וכלי 
חרס. דתניא בספרא בפרשת זבים (פרשתא ב,ט) ואיש אשר 
יגע במשכבו וכבס בגדיו בשעת מגעו מטמא בגדים פירש 
אינו מטמא בגדים, ותניא התם ומנין לעשות שאר כלים 
כבגדים ת"ל וטמא יכול יטמא אדם וכלי חרס ת"ל בגד בגד 
הוא מטמא ואין מטמא אדם ולא כלי חרס. מכאן אמרו כל 
המטמא בגדים בשעת מגעו, כלומר באב הטומאה, מטמא 
אוכלים ומשקים להיות תחלה והידים להיות שניות ומטמא 
שאר כל הכלים כבגדים ואינו מטמא לא אדם ולא כלי 
חרס. לאחר פרישתו ממטמאיו מטמא משקין להיות תחלה 
ואוכלים והידים להיות שניות ואין מטמא בגדים ואין צריך 
לומר אדם וכלי חרס. ואיתא נמי במסכת זבים בריש פרקא 
בתרא (פ"ה מ"א) הנוגע בזב או שהזב נוגע בו המסיט את 
הזב או שהזב מסיטו מטמא אוכלין ומשקין וכלי שטף במגע 
אבל לא במשא כלל א"ר יהושע כל המטמא בגדים בשעת 
מגעו מטמא אוכלין ומשקין להיות תחלה והידים להיות 
שניות ואינו מטמא לא אדם ולא כלי חרס לאחר פרישתו 
ממטמאיו מטמא משקין להיות תחלה האוכלים והידים 
להיות שניות ואינו מטמא בגדים. וכי פרכינן בשמעתין 
ודילמא טומאה בחיבורין שאני, הכי פרכינן, ודילמא שאני 
טומאת בגדים שכן עלולין לקבל טומאה בחיבורין דהיינו 
מאדם הנוגע בהן עד שלא פירש ממטמאיו, מה שאין כן 
באדם הנוגע בו אפילו בחיבורין שהוא טהור. והאי לישנא 
דטומאה בחיבורין דמי בענינא לההיא דגרסינן בפרק אין 
מעמידין בהמה (ע"ז לז,ב) גבי דיקרב בדיקרב דאורייתא 
בחיבורין טומאת שבעה שלא בחיבורין טומאת ערב. 
ואמרינן בידוע דטומאה בחיבורין שאני שהרי מסיט נבלה 
מטמא בגדים ואינו מטמא אדם כדדריש לה בספרא נמי 
גבי נבלה ועוד מדכתיב (ויקרא יא,לט) כל הנוגע בנבלתה ולא 
הנוגע בנושא, מ"ט לאו משום דטומאה בחיבורין שאני, אף 
אתה אל תתמה על מצורע בימי ספרו שאע"פ שמטמא 
בגדים וכלים במגע שלא יטמא אדם:#
קיג. הדר א"ל אלא מעתה שרץ דמטמא אדם מנלן 
לאו משום דמטמא בגדים דכתיב (שם יא,לב) 
וכל אשר יפול עליו מהם במותם יטמא מכל כלי עץ או בגד 
או עור וגו', דקא ס"ד דכי כתיב מקמיה (פסוק לא) כל הנוגע 
בהם במותם יטמא לאו באדם כתיב, וקרא תנינא פירושיה 
דקרא קמא הוא. א"ל שרץ בהדיא כתיב ביה או איש אשר 
יגע בכל שרץ אשר יטמא לו הדר א"ל אלא שכבת זרע 
דמטמא אדם מנלן לאו משום דמטמא בגדים. דכתיב 
(ויקרא טו,יז) וכל בגד וכל כלי עור אשר יהיה עליו שכבת 
זרע וכבס במים וטמא עד הערב. אמר ליה שכבת זרע 
בהדיא כתיב ביה או איש אשר תצא ממנו שכבת זרע או 
לרבות את הנוגע:#
קיד. הוה קא מהדר ליה בבדיחותא חלש דעתיה דרב 
ששת ואשתתק רב אחדבוי. ש"מ האי מאן 
דמותיב ליה לרביה תיובתא לאו לותביה בבדיחותא כמאן 
דמחאיך עליה אלא באימה, דהא רב אחדבוי הוה קא מהדר 
ליה לרב ששת בבדיחותא וחלש דעתיה דרב ששת 
ואשתתק רב אחדבוי:#
קטו. ודאתן עלה מיהת מניין למצורע שמטמא אדם 
בימי ספרו מנלן דתניא רבי שמעון בן 
יוחאי אומר נאמר כיבוס בגדים בימי ספרו ונאמר כיבוס 
בגדים בימי חלוטו מה להלן מטמא אדם אף כאן מטמא 
אדם. כלומר מה להלן בימי חלוטו מטמא אדם דהא איתקש 
למת לטמא באהל דכתיב (במדבר יב,יב) אל נא תהי כמת 
אף כאן בימי ספרו מטמא אדם:#
קטז. א"ר אלעזר גדול העושה צדקה בסתר יותר 
ממשה רבינו. כלומר גדול העושה צדקה 
בסתר שכופה אף שאפילו משה רבינו היה יגור מפני האף 
והחימה וזה נמצא כופהו. במשה רבינו כתיב כי יגורתי 
מפני האף והחמה ואלו בעושה צדקה בסתר כתיב מתן 
בסתר יכפה אף:#
קיז. וא"ר יצחק כל דיין שנוטל שוחד מביא חמה עזה 
לעולם שנאמר ושוחד בחיק חמה עזה:#
קיח. וא"ר יצחק כל הנותן פרוטה לעני מתברך בשש 
ברכות והמפייסו בדברים מתברך באחת 
עשרה ברכות. הנותן פרוטה לעני מתברך בשש ברכות 
שנאמר הלא פרוס לרעב לחמך וגו'. מה כתיב בתריה 
אז יבקע כשחר אורך וארוכתך מהרה תצמח והלך לפניך 
צדקך כבוד ה' יאספך אז תקרא וה' יענה תשוע ויאמר 
הנני. הא שית. והמפייסו בדברים מתברך באחת עשרה 
ברכות דכתיב ותפק לרעב נפשך ונפש נענה תשביע. 
כלומר דברי תנחומים ופיוסים. מה כתיב בתריה וזרח 
בחושך אורך ואפלתך כצהרים ונחך ה' תמיד והשביע 
בצחצחות נפשך ועצמותיך יחליץ והיית כגן רוה וכמוצא 
מים אשר לא יכזבו מימיו ובנו ממך חרבות עולם מוסדי 
דור ודור תקומם וקורא לך גודר פרץ משובב נתיבות 
לשבת. הא חד סרי:#
#
קיט. וא"ר יצחק מאי דכתיב רודף צדקה [וחסד ימצא 
חיים צדקה] וכבוד כל הרודף צדקה הקב"ה 
ממציא לו מעות לעשות מהן צדקה רב נחמן בר יצחק 
אמר הקב"ה ממציא לו בני אדם מהוגנין לעשות בהן 
צדקה לאפוקי מדדרש רבא [ד]דרש רבא מאי דכתיב ויהיו 
מוכשלים לפניך אמר ירמיהו לפני הקב"ה רבונו של עולם 
אפילו בשעה שכובשין את יצרם לעשות צדקה הכשילם 
בבני אדם שאינם מהוגנים שלא יקבלו עליהם שכר. 
ושמעינן מינה לדברי הכל דהאי מאן דיהיב צדקה לבני אדם 
שאינן מהוגנין לאו צדקה היא*:>פ:תפח <#
#
[י,א] קכ. תניא היה רבי מאיר אומר יש לו לבעל דין 
פתחון פה להשיבך ולומר לך אם 
אלהיכם אוהב את העניים למה אינו מפרנסן אף אתה 
אמור לו כדי להנצל אנו מדינה של גיהנם וזו שאלה שאל 
טורנוסרופוס הרשע את רבי עקיבא אם אלהיכם אוהב 
עניים מפני מה אינו מפרנסן א"ל כדי להנצל אנו בהן 
מדינה של גיהנם אמר לו זו היא שמחייבתן לגיהנם 
אמשול לך משל למה הדבר דומה למלך בשר ודם שכעס 
על עבדו וחבשו בבית האסורים וצוה עליו שלא להאכילו 
ושלא להשקותו והלך אדם אחד והאכילהו והשקהו 
כששמע המלך לא כעס עליו ואתם קרויין עבדים שנאמר 
כי לי בני ישראל עבדים אמר לו רבי עקיבא אמשול לך 
משל למה הדבר דומה למלך שכעס על בנו וחבשו בבית 
האסורים וצוה עליו המלך שלא להאכילו ושלא להשקותו 
והלך אדם אחד והאכילהו והשקהו כששמע המלך לא 
דורון משגר לו ואנו קרויין בנים שנאמר בנים אתם לה' 
אלהיכם אמר ליה אתם קרוים בנים ואתם קרויים עבדים 
בזמן שאתם עושין רצונו של מקום אתם קרויים בנים 
בזמן שאין אתם עושין רצונו של מקום אתם קרויים עבדים 
ועכשיו אי אתם עושין רצונו של מקום א"ל הרי הוא אומר 
הלא פרוס לרעב לחמך ועניים מרודים תביא בית אימתי 
עניים מרודים תביא בית בזמן הזה כדמפרש לקמן ואמר 
הלא פרוס לרעב לחמך:#
קכא. דרש רבי יאודה בר שלום כשם שמזונותיו של 
אדם קצובים לו מראש השנה ועד ראש 
השנה כך חסרונו של אדם קצוב לו מראש השנה ועד ראש 
השנה זכה הלא פרוס לרעב לחמך לא זכה ועניים מרודים 
תביא בית. שבאין אומות העולם שהם עניים מן המצות 
ומורדין במקום ונוטלין אותו בזרוע, ולא עוד אלא שאתה 
זקוק להביאם לביתך ולתת להם בעל כרחך והכי נמי משמע 
ממעשה דבני אחתיה דרבן יוחנן בן זכאי:#
קכב. תניא רבי יהושע בן קרחה אומר כל המעלים 
עיניו מן הצדקה כעובד ע"ז כתיב הכא 
השמר לך פן יהיה דבר עם לבבך בליעל וכתיב התם יצאו 
אנשים בני בליעל מקרבך:#
קכג. תניא א"ר אלעזר בר יוסי כל צדקה וחסד 
שעושין ישראל שלום גדול הוא להם 
ביניהן ובין אביהם שבשמים שנאמר כי אספתי את שלומי 
מאת העם נאם ה' את החסד ואת הרחמים חסד אלו 
גמילות חסדים רחמים זו צדקה. הא למדת שבזמן שיש 
כאן גמילות חסדים וצדקה יש כאן שלום כיון שאסף מהן 
גמילות חסדים וצדקה אסף מהן את השלום:#
קכד. תניא ר' יהודה אומר גדולה צדקה שמקרבת את 
הגאולה שנאמר שמרו משפט ועשו צדקה 
כי קרובה ישועתי לבוא:#
קכה. דרש רבי דוסתאי בר נתן הנותן פרוטה לעני 
זוכה ומקבל פני שכינה שנאמר אני בצדק 
אחזה פניך ר' אלעזר יהיב פרוטה לעני ומצלי אמר אני 
בצדק אחזה פניך:#
קכו. מאי אשבעה בהקיץ תמונתך אמר רב נחמן בר 
יצחק אלו תלמידי חכמים שמנדדין שינה 
מעיניהם בעולם הזה לישא וליתן בדיבורו של מקום 
הקדוש ב"ה משביען מזיו שכינתו לעולם הבא:#
קכז. א"ר חייא בר אבא רבי יוחנן רמי כתיב לא יועיל 
הון ביום עברה וצדקה תציל ממות וכתיב לא 
יועילו אוצרות רשע וצדקה תציל ממות שתי צדקות הללו 
למה אחת שמצילתו מדינה של גיהנם והיינו דכתיב בה 
עברה דכתיב יום עברה היום ההוא ואחת שמצילתו ממיתה 
משונה [י,ב] ואי זו נותנה ואינו יודע למי נותנה 
נוטלה ואינו יודע ממי נוטלה לאפוקי מדרבי אבא ודמר#
עוקבא דמיפרשי בכתובות בפרק מציאת האשה (סז,ב) אלא 
היכי ליעביד ליתיב לארנקי של צדקה מתיבי ר"א בן יעקב 
אומר לא יתן אדם פרוטה לתוך ארנקי של צדקה אלא אם 
כן ממונה עליה כר' חנניא בן תרדיון. ואסיקנא כי 
קאמרי' דליתיב לתוך ארנקי של צדקה בדקא מימני עלה 
כר' חנניא בן תרדיון. אלא היכא דלא מימני עלה גברא 
דמהימן כרבי חנניא בן תרדיון מיתבא לענייא גופיה טפי 
עדיף. ואפילו היכי דמימני עלה כרבי חנניא בן תרדיון נמי 
הני מילי במאי דיהיב איניש מנפשיה ולא קא בעי עניא 
מיניה ולא מידי, דכי האי גוונא כי איכא ארנקי של צדקה 
דממני עלה כר' חנניא בן תרדיון מיתבה לתוך ארנקי של 
צדקה עדיף, אבל היכא דאתי עניא לגביה וקא בעי מיניה 
לפרנוסיה מיחייב למיתב ליה מיד לפום מאי דמטיא ידיה 
ואסיר ליה לאסמוכי אארנקי של צדקה, דילמא אדהכי 
והכי מאית בכפנא כמעשה דנחום איש גם זו (תענית כא,א), 
אלא במידי דלא מטייא ידיה דידיה א"נ  בעניי דרמו עלייהו 
דקיץ להו, ולא כל כמיניה דעניא למישקל מארנקי של 
צדקה מאי דקייץ ליה ולמדחק ציבורא זימנא אחריתי:#
#
קכח. אמר רבי אבהו שאלו את שלמה מלך ישראל עד 
היכן כחה של צדקה אמר להם צאו וראו 
מה פירש דוד אבא פזר נתן לאביונים צדקתו עומדת לעד 
קרנו תרום בכבוד רבא אמר מהכא והוא מרומים ישכן 
מצודות סלעים משגבו מה טעם מרומים ישכן מצודתו 
סלעים משגבו משום דלחמו נתן מימיו נאמנים:#
#
קכט. ואמר רבי אבהו שאלו את שלמה איזה הוא בן 
העולם הבא אמר להם ונגד זקניו כבוד כי 
הא דיוסף בריה דר' יהושע בן לוי חלש אתנגיד א"ל אבוה 
מאי חזית א"ל עולם הפוך ראיתי עליונים למטה ותחתונים 
למעלה א"ל בני עולם ברור ראית ושמעתי שהיו אומרים 
אשרי מי שבא לכאן ותלמודו בידו ושמעתי שהיו אומרים 
הרוגי מלכות אין כל בריה יכולה לעמוד בפניהם מאן 
נינהו אילימא ר' עקיבא וחביריו ת"ל דהא איכא תורה 
ומע"ט אלא הרוגי לוד:#
#
#
קל. תניא אמר להם ריב"ז לתלמידיו בני מהו שאמר 
הכתוב צדקה תרומם גוי וחסד לאומים חטאת 
נענה רבי אליעזר ואמר צדקה תרומם גוי אלו ישראל 
דכתיב מי כעמך ישראל גוי אחד בארץ וחסד לאומים 
חטאת כל חסד וצדקה שאומות העולם עושים חטאת הוא 
להם שאין עושים אלא כדי להתגדל בו שנאמר די להוון 
מהקרבין ניחוחין לאלה שמיא ומצלין לחיי מלכא 
ולבנוהי. ומקשי' ודעביד הכי לאו מעליותא היא והתניא 
האומר סלע זו לצדקה בשביל שיחיו בני בשביל שאזכה 
בה לחיי העולם הבא הרי זה צדיק גמור בישראל דעיקר 
מילתא לשם שמים קא מכוון וכי אמר בשביל שיחיו בני 
שיעסקו בתורה ובמצות הוא דקאמר, וכי אמר נמי בשביל 
שאזכה לחיי העולם הבא כדי שיוסיף לדעת את בוראו 
קאמר, אבל באה"ע דכי קא מכווני להנאה דגופייהו קא 
מכווני לאו מעליותא היא:#
קלא. נענה רבן גמליאל ואמר צדקה תרומם גוי אלו 
ישראל דכתיב ומי כעמך ישראל גוי אחד 
בארץ וחסד לאומים חטאת כל צדקה וחסד שאומות 
העולם עושין חטאת הוא להם שאין עושין אלא להתייהר 
בו וכל המתיהר נופל בגיהנם שנאמר יזיד יהיר לץ שמו 
עושה בעברת זדון ואין עברה אלא גיהנם שנא' יום עברה 
היום ההוא:#
קלב. איפרא הורמיז שדרה ארבע מאה ארנקי דדינרי 
לצדקה לקמיה דרבי אמי ולא קבלינהו 
שדרתינהו לקמיה דרבא וקבלינהו שמע רבי אמי ואיקפד 
אמר להו ביבוש קצירה תשברנה נשים באות מאירות 
אותה כי לא עם בינות הוא על כן לא ירחמנו עושהו וגו'. 
בצדקה דאומות העולם משתעי קרא, ואשכחן לשון קציר 
כי האי גוונא (הושע י,יב) זרעו לכם לצדקה קצרו לפי חסד, 
שאינן עושין צדקה לשמה ולא בעתה, כקציר זה שבעליו 
[אינן] קוצרין אותו בעתו אלא מניחין אותו עד שייבש והוא 
נשבר מאליו. והדר משתעי בגנותא דמאן דמתהני מיניה, 
נשים באות מאירות אותה, כלומר מי שדעתם קלה עליהם 
כנשים הן באין וקוצרין אותה, לשון אריתי מורי (שיר 
השירים ה,א), מה כתיב עליה כי לא עם בינות הוא על כן 
לא ירחמנו עושהו כו'. ורבא דעבד הכי וקבלינהו משום 
שלום מלכות ורבי אמי דאיקפד אמר לך אי משום שלום 
מלכות איבעי לך למיתבינהו לעניי אומות העולם ורבא 
נמי לעניי אומות העולם יהבינהו ורבי אמי דאיקפד 
[יא,א] סיומי הוא דלא סימוה קמיה. והני מילי צדקה אבל 
מתנה שרי לקבולי מינייהו, צא ולמד מדניאל שקבל 
מנבוכדנצר ומירמיה שקבל מנבוזראדן. ורבי יהודה נשיאה 
דשדר ליה ההוא מינאה דינרא קסרינא ביום אידו (ע"ז ו,ב), 
וטעמא דביום אידו הא לאו הכי הוה מקביל ליה ולא הוה 
שדי ליה בבירא וכן כמה עובדי. ואם לחשך אדם לומר 
מפני מה לא קבל אלישע הנביא מיד נעמן, משום דאלישע 
לקידוש השם הוא דעבד דכתיב יבא נא אלי וידע כי יש 
אלהים בישראל ואי הוה שקיל מיניה מידי הוה מיחזי 
כנוטל שכר על קידוש השם. #
ואי קשיא לך הך עובדא דארנקא דפדיון שבויים (לעיל 
ח,א) דמשמע דקבליה רב יוסף דאי לאו הכי למה ליה#
למידק עלה מאי ניהו מצוה רבה. וכי תימא דיהבינהו 
לעניי גוים אי נמי דפריק בהו שבויי גוים הא לאו מצוה 
רבה היא. ואלא מסתברא דקבולי קבלינהו ומשום שלום 
מלכות קבלינהו, והאי דלא יהבינהו לעניים גויים אי נמי 
דפריק בהו שבויי גוים לאו משום דאסור לגנוב דעת 
הבריות דכל לאפרושי מאיסורא לא חיישינן לגניבת דעת 
הבריות דאם כן גבי מעשה דרבי יהודה נשיאה נמי ליחוש, 
אלא שאני התם דכיון דאמרה להו למצוה רבה אי מפקי 
להו במידי אחרינא גזל ממון נמי איכא. אבל הכא דכי 
שדרה לצדקה הוא דשדרה לא גזל איכא ולא גניבת דעת 
איכא דאנן נמי רגילינן לפרנוסי עניי גוים עם עניי ישראל 
מפני דרכי שלום אפילו ממעות הניתנין לצדקה. ועוד 
דכיון דיהבינן להו לעניי גוים רויחא להו מילתא לעניי 
ישראל במעות דידן דלא צריכינן למיתב מינייהו מידי 
לעניי גוים ושקלי להו עניי ישראל לכולהו, ואשתכח 
דמתהני להו לעניי ישראל בהאי ארנקא כמאן דשקלי ליה 
ולא שקלי מיניה ולא מידי:#
קלג. ת"ר מעשה בבנימין הצדיק שהיה ממונה על 
קופה של צדקה פעם אחת באה אשה אחת 
ועמדה לפניו בשני בצורת אמרה לו רבי פרנסני אמר לה 
העבודה שאין בקופה של צדקה כלום אמרה לו אם אי 
אתה מפרנסני הרי אשה וז' בניה מתים עמד ופרנסה 
משלו לימים חלה בנימין הצדיק ונטה למות אמרו מלאכי 
השרת לפני הקב"ה רבונו של עולם אתה אמרת כל המקיים 
נפש אחת מישראל כאלו קיים עולם מלא ובנימין הצדיק 
שקיים אלמנה ושבעה בניה ימות בשנים מועטות תנא 
הוסיפו לו עשרים ואחת שנה:#
קלד. ת"ר מעשה במונבז המלך שבזבז אוצרותיו 
ואוצרות בית אביו בשני בצורת חברו עליו 
אחיו ובית אביו אמרו לו אבותיך גנזו אוצרות והוסיפו על 
של אבותם ואתה מבזבז אוצרותיך ואוצרות אבותיך אמר 
להם אבותי גנזו אוצרות למטה ואני גנזתי אוצרות למעלה 
שנאמר אמת מארץ תצמח וצדק משמים נשקף אבותי גנזו 
אוצרות במקום שהיד שולטת בו ואני גנזתי אוצרות 
במקום שאין היד שולטת בו שנאמר צדק ומשפט מכון 
כסאך אבותי גנזו במקום שאין עושה פירות ואני גנזתי 
במקום שעושה פירות שנאמר אמרו צדיק כי טוב כי פרי 
מעלליהם יאכלו אבותי גנזו אוצרות ממון ואני גנזתי 
אוצרות נפשות שנאמר פרי צדיק עץ חיים ולוקח נפשות 
חכם אבותי גנזו לאחרים ואני גנזתי לעצמי שנאמר ולך 
תהיה צדקה לפני ה' אלהיך ואומר והלך לפניך צדקך:#
קלה. הא דתניא רשב"ג אומר אם קנה בה קרקע כל 
שהו הרי הוא כאנשי העיר מיד ליתה דקי"ל 
כסתם מתני' דקתני אם קנה בית דירה ולא סגיא ליה 
בקרקע דלאו בית דירה:#
יא. אין חולקין את החצר עד שיהא בה ד' אמות לזה 
וארבע אמות לזה. מתני' במילוסה של חצר 
קיימא כגון שחלוקין בבתים ואינן משותפין אלא בחצר 
דאין בה דין חלוקה עד שיהיה בה ארבע אמות לזה וארבע 
אמות לזה, באמה בת ששה טפחים דקיימא לן דאמה של 
בנין ששה טפחים והא נמי כיון דמדת קרקע הוא לאמה של 
בניין מדמינן לה*. ומסקנא ארבע אמות שאמרו חוץ 
משל פתחים כדבעינן למימר קמן. מיהו צריכינן לברורי 
דכל ארבע אמות דאמרינן בהאי עניינא ארבע אמות על 
ד"א נינהו, מהא דתניא בריש גמרא דסוכה (ג,א) בית 
שאין בה ארבע אמות על ד"א אין האחים השותפין חולקין 
בו, והוינן בה (שם ע"ב) טעמא דלית בה ד"א על ד"א הא אית 
בה פלגינן והא אנן תנן אין חולקין את החצר עד שיהיה בה 
ארבע אמות לזה וד"א לזה. והשתא נחזי אנן, אי אמרת 
בשלמא מתניתין דאין חולקין את החצר ד' אמות על ארבע 
אמות לזה וארבע אמות על ד"א לזה קתני, היינו טעמא 
דקשיא מתניתין אברייתא דבית שיש בו ד"א על ד"א כי 
פלגת ליה לא מטי ליה לכל חד מנייהו ד"א על ד"א, אלא 
אי אמרת דלא בעינן ד"א אלא באורך אבל ברוחב בבציר 
מהכי סגייא, מאי קושיא, הא ודאי כי מוקמת לה לברייתא 
כפשטה נמי דכי יש בו ד"א על ד"א חולקין לא קשיא מידי, 
דהא בית שיש בו ד"א על ד"א אי פלגת ליה אכתי מטי ליה 
לכל חד מינייהו בפלגיה ד"א על שתי אמות. אלא ודאי 
ש"מ דמתני' ד"א על ד"א לכל חד וחד קתני כדברירנא. 
[ו]טעמא דמילתא דבבציר מהאי שיעורא לא חזי לתשמישא 
דחצר ולא מיקרי חצר, וקיימא לן דכל שאילו יחלק ושם 
(כלי) [כלו] קרוי עליו חולקין ואם לאו מעלין אותו בדמים, 
דלאו כל כמיניה דחד מינייהו לסלוקי לשותפיה מההוא 
שותפותא אלא בחולקא דמתהני ליה מיניה מעין הנאה #
קמייתא דהוה מתהניה ליה מכוליה בשותפות לפי 
חשבון, והיינו טעמא דכייל להו נמי לכולהו שיעורין 
בהאי מתני' כדבעינן לברורי לקמן:#
יב. ולא את השדה עד שיהא בה תשעה קבין לזה 
ותשעה קבין לזה ר"י אומר תשעה חצאי קבין 
לזה וט' חצאי קבין לזה. מאי תשעה קבין, בית זרע תשעה 
קבין שהוא תשבורת שבעים וחמש אמות על חמשים אמה. 
כיצד, סאה ששה קבין דהוו להו תשעה קבין סאה ופלגא, 
בית סאה כמה הוי חמשים על נ' כמה הוו להו בתבריתא 
תרי אלפי וחמש מאה אמין ברוחב אמה, רמי עלייהו פלגא 
דהוו ליהו תלתא אלפי ושבע מאה וחמשין חד ופלגא 
בתבריתא דבית סאה. ר"י אומר ט' חצאי קבין לזה וט' 
חצאי קבין לזה, דהוו להו בתבריתא אלפא ותמני מאה 
ושבעים וחמש. ומסקנא (דלקמן יב,א) דלא פליגי מר כי 
אתריה ומר כי אתריה, באתריה דת"ק הוה כחישא ארעא 
ובבציר מט' קבין לא מיכפל לאיטפולי בה ובאתריה דר"י 
הוה שמינא ארעא ובט' חצאי קבין נמי מיכפל לאיטפולי. 
והני מילי בארץ ישראל אבל בח"ל שיעורא אחרינא הוא 
כדבעינן למימר קמן (שם):#
יג. ולא את הגינה עד שיהא בה חצי קב לזה וחצי קב 
לזה ר"ע אומר בית רובע. כלומר בית רובע קב. 
וקי"ל כרבנן דאמרי בית חצי קב לזה ובית חצי קב לזה 
דהוו ליהו בתבריתא [תרי] מאה ותמנייא אמין ותולתא לכל 
חד מינייהו ברוחב אמה. והני מילי בארץ ישראל אבל 
בח"ל בי דאלו יומא. ובכולהו נמי לא אמרן אלא היכא דלא 
חזו ליה לערוביה בהדיה ארעא אחריתי דאית ליה 
אמצריה, אבל היכא דחזי ליה חולקיה דכל חד מינייהו 
לערובי בהדיה ארעיה דסמיכא ליה והוי בתרווייהו 
כשיעור, כל היכא דאילו אית (בהדין חולקא) [בה דין 
חלוקה] הוה אית לכל חד מינייהו מדינא למיפלג 
אמצריה כדבעינן למימר קמן (יג,א סי' קסד וסי' קעג):#
יד. ולא את הטרקלין ולא את המורן ולא את השובך 
ולא את הטלית ולא את המרחץ ולא את בית 
הבד עד שיהא בהן כדאי לזה וכדאי לזה:#
טו. אימתי בזמן שאין שניהם רוצים אבל בזמן 
ששניהם רוצים אפילו בפחות מכאן יחלוקו 
ובכתבי הקודש אע"פ ששניהם רוצים לא יחלוקו. מאי 
בזמן שאין שניהם רוצים, שאחד מהן לבדו הוא שרוצה 
וחבירו מעכב עליו, אבל בזמן ששניהם רוצים לחלוק אפי' 
בפחות מכן יחלוקו וליכא משום בל תשחית ובכתבי הקדש 
אע"פ ששניהם רוצים לא יחלוקו משום בזיון כתבי הקדש. 
ודוקא בכרך אחד אבל בב' כריכות אם רצו לחלוק חולקין 
דליכא בזיון כדבעינן למימר קמן (יג,ב):#
טז. ושמעינן מינה דכתבי הקודש היכא דהוו בכרך 
תפור כא' אסור למפלגינהו משום בזיון 
אבל בשני כריכות חולקין:#
#
#
#
קלו. הרי אמרו אין חולקין את החצר עד שיהא בה 
ארבע אמות לזה וארבע אמות לזה א"ר אסי 
א"ר יוחנן ארבע אמות שאמרו חוץ משל פתחים. דבעי 
מיתב לכל פתח ופתח ארבע אמות. נפקא מינה דאי אית בה 
כי האי שיעורא דמטי לכל חלק וחלק ארבע אמות לחצר 
לבד מארבע אמות לכל פתח ופתח אית בה דין חלוקה ואי 
לא לית בה דין חלוקה. ודוקא בזמן שכל אחד מהם מכיר 
את ביתו ואינו מכיר את חלקו בחצר כדבעינן לברורי 
לקמן. דתניא נמי הכי אין חולקין את החצר עד שיהא בה 
שמונה אמות לזה ושמונה אמות לזה. כלומר שמונה אמות 
לזה ברוחב ארבע אמות ושמונה אמות לזה ברוחב ארבע 
אמות. והא אנן תנן ארבע אמות לזה וארבע אמות לזה 
אלא לאו ש"מ כדרבי אסי ש"מ. והשתא דאוקימנא 
לברייתא כדרבי אסי דמיירי בשכל אחד מהם מכיר ביתו 
ואינו מכיר חלקו בחצר, לא מיתוקמא אלא בחצר שאין בה 
אלא שני פתחים פתח אחד לבית זה ופתח אחד לבית זה 
דמטי ליה לכל חד מינייהו ארבע אמות חלקו בחצר לבד 
מארבע אמות דלפני פתחו. אבל אם היה לו לזה פתח א' 
ולזה שנים, אע"ג דאיכא שמונה על ארבע לזה ושמונה על 
ארבע לזה דהוו להו שמונה על שמונה לית בה דין חלוקה, 
דכי יהבינן מינייהו ד"א לכל פתח ופתח לא פישי אלא 
ארבע אמות על ארבע אמות ואנן בעינן ד"א לזה וד"א לזה 
חוץ משל פתחים.#
ושמעינן מינה דהני ד"א דפתחים כי קנו ליה לבעל 
הפתח לגמרי הוא דקנו ליה, דהא גבי אין חולקין את החצר 
קאי דמשמע הא יש בה ד"א לזה וד"א לזה חוץ משל 
פתחים חולקים, ובכותל קא מיירי כדאוקימנא בריש 
פירקין (לעיל ב,ב), ואי סלקא דעתך לשעבודא בעלמא כי 
אית בה ארבע אמות לזה וארבע אמות לזה חוץ משל 
פתחים דהוו להו בהדייהו שמונה אמות לזה [ושמונה אמות 
לזה] כדקתני בברייתא אמאי חולקין הא קא מפקע ליהו 
לד"א דפתחים (מושתפיה) [משותפיה] בהאי כותל לגמרי. 
וכי תימא דילמא התם בדקא מטי להו כהדדי דלית ליה 
פסידא, הא גבי שמעתיה דרב חסדא וברייתא דמסייעה ליה 
(דמידן) [דמיירו] בחלוקה וכשהיה לזה פתח אחד ולזה שנים 
וקתני נותן לכל פתח ופתח ד"א ואע"ג דלא מטי ליהו 
לשותפי כהדדי, אלא לאו ש"מ לגמרי קנו ליה. הילכך 
ההיא דגרסינן בגמ' דבני מערבא (ירושלמי פ"א ה"ה) ד"א 
שאמרו לא שהן קנויין לו אלא שיהא מעמיד בהמתו לשעה 
ופורק חבילתו לשעתו לא [קאי] דהא אידחייא לה מקמי 
גמרא דילן.#
ושמעינן נמי דהני ארבע אמות על שמונה דבעינן לכל 
חד וחד לא בעינן למיהוי כלהו שמונה כנגד הפתח אלא ד"א 
על ארבע אמות בלחוד דפתחים הוא דבעינן דלהוו כנגד 
הפתח ואינך ארבע אמות על ארבע אמות דחצר אע"ג 
דצריכי למיהוי סמיכי לד"א דפתח כי היכי דלמטו ליה 
ארבע אמות על שמונה או שמונה על ארבע לא צריכי 
למיהוי כנגד הפתח, אלא כל היכא דאפשר למיתבינהו 
נהליה באנפא דלא לידחקי לחבריה ולהוי בה דין חלוקה 
יהבינן. ולא מצי אמר ליה לחבריה הב לי כולהו כנגד הפתח 
כי היכי דלא ליהוי בה דין חלוקה וליהדר לדינא דגוד או 
איגוד, אלא כיון דמטי לכל חד מינייהו ארבע אמות על 
שמונה לא שנא מטו ליה כולהו שמונה כנגד הפתח ולא 
שנא לא מטו ליה כנגד הפתח אלא ארבע אמות על ארבע 
אמות ואינך ד"א על ד"א דחצר מטו ליה מימין הפתח או 
משמאלו אית בה דין חלוקה. ודייקינן לה להא מילתא 
מדרבי אסי דאמר ד"א שאמרו חוץ משל פתחים, אי אמרת 
בשלמא הנך ארבע אמות דפתחים בלחוד הוא דבעינן כנגד 
הפתח ואינך ארבע אמות דחצר לא בעינן כנגד הפתח, 
היינו דקאמר חוץ משל פתחים דמשמע מינה דהני ד"א 
דחצר לאו דפתחים נינהו דהא לא צריכי למיהוי כנגד 
הפתח דוקא, אלא אי אמרת דכולהו שמונה בעו למהוי 
כנגד הפתח מאי שנא הני ארבעה דקרי ליהו דפתחים ומאי 
שנא הנך דקאמרי' דלאו דפתחים נינהו. וכי [תימא] משום 
דהני דמקרבי לפתח טפי מהני, אי הכי בהנך ארבעה 
גופייהו דסמיכי לפתח דקרי להו דפתחים הוה ליה נמי 
לפלוגי, דתרתי דמקרבי לפתח מיקרו דפתחים ואינך 
תרתי דמרחקן טפי לא לקריין דפתחים, וכן כל פורתא 
ופורתא איכא לפלוגי ביה ואין לדבר סוף, אלא על כרחיך 
להכי פלגינהו וקרי להו לארבעי מינייהו של פתחים ואינך 
ארבעי דחצר ולאו דפתחים משום דשאני דיניהו, דלאו 
ארבע אמות דפתחים צריכי למהוי נגד הפתח ואינך דחצר 
דקיימי לשאר תשמישיו לא צריכי למהוי כנגד הפתח דוקא 
אלא יהיב להו נהליה מהאי גיסא דבעי. והוא דסמיכי 
להדדי כי היכי דלהוו כלהו חדא חצר מארבע אמות על 
שמונה אמות או משמונה על ארבעה כדקתני בברייתא עד 
שיהא בה שמנה אמות לזה ושמונה אמות לזה. #
#
ודוקא היכא דמטי ליה לכל חד מינייהו ארבע אמות על 
שמונה או שמונה על ארבע, אבל היכא דבצר פורתא 
מארבע אמות אע"ג דנפיש באורכא טפי משמונה אי נמי 
בצר אורכא משמנה אמות אע"ג דנפיש פותיא מארבע 
אמות, ואפילו היכא דנפישי בתבריתא טפי מתבריתא 
דארבע אמות על שמונה, כיון דבצר מארבע אמות אי נמי 
בצר אורכא משמנה לית בה דין חלוקה. מאי טעמא, 
דהני ארבע אמות על שמונה לאו מחד טעמא זכי בהו ולאו 
לחד תשמישא נינהו, אלא ארבע אמות על ארבע מינייהו 
קאי זכי בהו מחמת פתחו לפירוק משאו ואינך ארבע אמות 
קא זכי בהו מחמת חלקו בחצר לשאר תשמישיו ואמטול 
הכי פלגינהו תנא דמתני' מהדדי, וכיון דלאו מחד טעמא 
קא זכי בהו ולא נמי לחד תשמישתא נינהו אלא (היא) 
[האי] תשמישא לחוד והאי תשמישא לחוד כל ארבע אמות 
מינייהו דינא באפי נפשיה הוא, ואי הוי ד"א על ארבע 
אמות חזי לתשמישתיה ואי לא לא חזי לתשמישתיה אלא 
היכא דדייק ועייל בהנך ד"א אחרניתא וקא ממעיט 
בתשמישתא דהנך, ואמטול הכי בעינן ד"א על שמנה 
אמות, ד"א על ד"א לתשמישתא דפתחים וד"א על ד"א 
לתשמישתא דחצר כי היכי דלא לימעט תשמישתא דהני 
בתשמישתא דהני ולא תשמישתא דהני בתשמישתא דהני. 
דיקא נמי דכי היכי דקפיד תנא דמתניתין אפותיא דארבע 
אמות דפתחים דלהוי ארבע אמות הכי [נמי] קא קפיד תנא 
דברייתא דכולהו אמות דפתחים וחצר דלהוי שמונה אמות 
ש"מ. #
והא דאמרינן חוץ משל פתחים דאלמא צריך לממטי 
לכל פתח ופתח ארבע אמות, לא תימא הני מילי בחצרות 
של כפרים וכיוצא בהן, שזה בא ובונה בית בקרקע עולם 
והשני בא ובונה שני בתים והשלישי בא ובונה שלשה 
והסכימו כולן והקיפו גדר של בתים אלו ועשית חצר 
וכיוצא, שאין זכות לא' מהן בחצר זו אלא מחמת הבית 
שבנה סביבה ודין הוא שיהא לכל אחד מהן ארבע אמות 
לכל פתח ופתח,  אבל בזמן שכל אחד מהן יש לו חלק ידוע 
בחצר שלא מכח הבתים שבה כגון אב שחלק בתי חצרו 
לבניו לזה נתן אחד ולזה שנים ולא נתן להם בחצר כלום 
ומת ונמצא שירשו את החצר בשוה מכח ירושה שלא מכח 
הבתים שבה (כגון אב שחלק) שהקנה להם, לא אזלינן בכי 
הא לא בתר פתחים ולא בתר בתים אלא הלך אחר חצר, 
אם יש בה ד' אמות על ארבע אמות לכל אחד מן היורשין 
שיש להן חלק בה כופין זה את זה לחלוק ואם לאו מעלין 
אותה בדמים, אלא אפילו באב שחלק את הבתים לבניו ולא 
הקנה להן חלק בחצר ומת, ואפי' בשנים שקנו בתים בחצר 
מאדם אחד זה קנה בית אחד וזה קנה שני בתים וחזרו וקנו 
את החצר סתם בשותפות, אית ליה לכל פתחא ופתחא 
ארבע אמות על ד"א לבד מארבע אמות דאית ליה למרי 
ההוא פתחא בחצר. דכד מעיינת ביה שפיר כולהו חד 
טעמא נינהו, דאפילו אב שחלק בתי חצרות לבניו ומת כי 
קא זאכו בחצר (ומת) מחמת ירושה הני מילי בשאר החצר 
לבד מארבע אמות דפתחים אבל בארבע אמות דפתחים 
לאו מכח ירושה קא זכו בהו אלא מכח בתים דאקני להו קא 
זכו בהו. ולא מבעיא היכא [דמית] דאית ליה לכל פתח 
ופתח ארבע אמות [אלא] אפי' מחיים נמי אית ליה לכל 
פתח ופתח ארבע אמות משום פירוק משאו דלא גרע 
מהקונה שלשה אילנות בתוך של חברו דקנה חוצה להן 
כמלא אורה וסלו (לקמן פב,ב) אליבא דרבי עקיבא דסבר 
מוכר בעין יפה [מוכר] וקיימא לן כותיה, והוא הדין בנותן 
מתנה והאחין שחלקו לדברי הכל, הכא נמי כקונה בית 
בחצר חבירו וקנה ארבע אמות לפני פתחו משום פירוק 
משאו. והתם הוא דלית ליה ללוקח זכותא בגויה אלא 
לאשתעבודי ליה לצורך אורה וסלו דכיון דלא שייך ביה 
היזק ראייה ואפילו במקום שנהגו לגדור  איכא דלא ניחא 
[ליה] למטרח בגדר סמכא דעתיה דמוכר ונותן ושביק ליה 
לוקח לההוא פסקא דזאבין בלא גדר וכי מקני ליה נהליה 
(לשיעורא) [לשיעבודא] בעלמא הוא דמקני ליה נהליה. אי 
נמי התם הוא דאי מקני ליה לגמרי זרע ליה ועייל חוץ 
למקום אורה וסלו לצורך עבודת הקרקע ואמטול הכי לא 
מקני ליה נהליה קנין גמור, אבל הכא להוי לארבע אמות 
נהליה קנין גמור לא צריך לאשתמושי בתוך של חבירו 
מקני להו ניהליה קנין גמור. ועוד דהתם גבי מלא אורה 
וסלו כיון דלאו תשמישא דצריך ליה בכל יומא הוא אלא 
חדא זימנא בשתא לאו מסתלק מוכר מיניה לגמרי אלא 
משייר ליה לגופא לנפשיה לדריסת הרגל אי נמי לכדי 
שיעבור בקר וכליו לעבודת שאר שדהו אבל הכא דפירוק 
משאו מידי דצריך ליה בכל יומא סלוקי מסליק מוכר 
נפשיה מיניה לגמרי וכי מקני להו לגמרי מקני להו. #
והאי דלא אשמועינן פלוגתא דרבי עקיבא ורבנן בהא 
מילתא גבי המוכר את הבית כדאשמועינן גבי דרך, משום 
דהמוכר את הבית דאיירי ביה במתני' לאו בבית הפתוח 
לחצר קאי אלא בבית הפתוח לרשות הרבים או למבוי 
קאי. תדע דאפי' גבי דרך לא אשמעינן פלוגתא דר' עקיבא 
ורבנן אלא לענין דרך הצריך לבור ולדות ולחדר וליציע 
דקיימי בגויה דביתא, ואילו בדרך הצריך לבית לא איירי, 
ואי בבית הפתוח לחצר אדאשמועינן פלוגתייהו בדרך 
הצריך לבור ולדות ולישמועינן בדרך הצריך לבית, אלא 
משום דלא איירי אלא בבית הפתוח לרשות הרבים דאית 
ליה דרך ואית ליה דוכתא לפירוק משאו ואמטול הכי לא 
איירי ביה לא לעניין דרך ולא לפירוק משאו, [ו]מדוכתא 
אחרינא הוא דשמעינן ליה, אי לענין דרך מדינא דבור ודות 
ואי לענין פירוק משאו מברייתא דפתחים שבחצר, אי 
במוכר כרבי עקיבא ואי בנותן מתנה לדברי הכל. ואע"ג 
דשמעינן ליה לרב הונא (לקמן סד,סוע"ב) דאמר הלכה כרבנן 
והכא קאמר חצר לפי פתחיה מתחלקת, אי בעית תימא 
במקבלי מתנה מאביהן כדאמרן ודברי הכל ואי בעית תימא 
לאחר חזרה ואפי' בלוקח, דהא אמר ליה [רב נחמן] לרב 
הונא (שם סה,א) הלכתא כותין או הלכתא (כוותייהו) 
[כוותייכו] ואמר ליה הלכתא (כוותייהו) [כוותייכו] 
דמקריביתו לריש גלותא דשכיחי דיאני. #
#
והכי נמי מסתברא דהני ארבע אמות דפתחים בכל 
חצרות דעלמא דמשתתפי בחצר ולא משתתפי בבתים 
כדאמרן קאי, דאי לא תימא הכי קיימא מתני' ומתניאתא 
ושמעתתא פסיקאתא ופלוגאתא דאמוראי ומיירו סתמא 
ולא לישתמיט חד מינייהו לפלוגי בין חצרות של כפרים 
לדחד מינייהו, אלא ודאי ש"מ דכולהו חד דינא אית להו 
מטעמא דכתבינן וטעמא מעליא הוא ואשכחן ראיה ברורה 
להא מילתא מיהא דגרסינן בריש מסכת סוכה (ג,ב) גבי בית 
שאין בו ארבע אמות על ארבע אמות ואין האחין השותפין 
חולקין בו טעמא דלית ביה ד"א על ארבע אמות הא אית 
ביה ארבע אמות על ארבע אמות חולקין והא אנן תנן אינן#
חולקין את החצר עד שיהא בה ארבע אמות לזה וארבע 
אמות לזה אימא אין בו דין חלוקה דאמר רב הונא חצר לפי 
פתחיה מתחלקת ורב חסדא אמר נותן לכל פתח ופתח 
ארבע אמות והשאר חולקין בשוה בית דלמהוי קאי יהבינן 
ליה חצר האי דלמסתר קאי לא יהבינן ליה חצר. מאי חצר, 
אילימא ארבע אמות דחצר מכדי באחין השותפין קאי 
ואחין השותפין דירתי מאבוהון משמע מה לי אי אית ליה 
חולקא בבתים מה לי לית ליה הא מכל מקום אית ליה 
חלוקה בחצר כהדדי מחמת ירושה דאבוהון כל חד מינייהו 
לפום מאי דחזי ליה (למחות) [לירות]. ועוד אמאי תלי לה 
לחלוקא דברייתא בפלוגתא דרב הונא ורב חסדא, אי 
אליבא דרב חסדא ארבע אמות דחצר לאו בפתחים תליאן 
כדקאמר בהדייא והשאר חולקין בשוה, ואי אליבא דרב 
הונא לית הלכתא כרב הונא. אלא על כרחיך בארבע אמות 
דפתחים קאי ודברי הכל, ושמע מינה דאפילו באחים 
שירשו חצר מאביהם לאחר שנתן לזה בית אחד ולזה שנים 
לזה בית שיש בו ארבע אמות על ארבע אמות ולזה בית 
פחות מד"א אזלינן בתר פתחים, וכל בית שיש בו ארבע 
על ארבע אמות אם יש לו פתח אחד נותנין לו ארבע אמות 
ואם יש לו שני פתחים שראויין לתת לכל אחד מהם בפני 
עצמו ארבע אמות נותנין לכל פתח ופתח ארבע אמות על 
ד"א, ובית שאין בו ארבע אמות על ארבע אמות אין 
נותנין לו חלק בחצר מחמת הבית, והשאר חולקין בשוה 
כדבעינן לברורי לקמן. ומסתברא דהוא הדין באחין שירשו 
חצר ובתים מאביהן וחלקו את הבתים ולא חלקו את החצר 
זה נטל בית א' וזה נטל ב' זה שנטל א' זכה בד"א לפי פתחו 
וזה שנטל שנים זכה בד"א לפתח זה וד"א לפתח זה והשאר 
חולקין בשוה.#
#
וכי תימא כיון דאיתברר דהני ד"א דפתחים כי זכו בהו 
מרי פתחי לאו מכח זכותא דאית להו בשאר החצר קא זכו 
בהו אלא מכח זכותא דזכו בהו בבתים קא זכו בהו כל חד 
וחד לפי פתחיו, אשתכח דהני ארבע אמות מעידנא דזכו 
בהו בתים כמאן דפליגי דמי, וא"כ מתני' דקתני אין חולקין 
את החצר עד שיהא בה ד"א לזה וארבע אמות לזה ואמר 
רב אסי א"ר יוחנן ד"א שאמרו חוץ משל פתחים, דשמעת 
מינה דאי לית בה בהאי חצר אלא ד"א לכל פתח בלחוד לית 
בה דין חלוקה, וברייתא נמי דקתני עד שיהא בה שמונה 
אמות לזה ושמונה אמות לזה (לימ') [למה] לי שמונה לזה 
ושמונה לזה, תיסגי ליה בארבע אמות דפתחים דכיון 
דפליגי וקיימי אע"ג דלא מטי ליה לכל חד מינייהו שיעור 
חצר אלא ארבע אמות לזה וארבע אמות לזה להוי בה דין 
חלוקה, מידי דהוה אמתני' דהשותפין שרצו לעשות מחיצה 
בחצר דאוקימנא בשאין בה דין חלוקה ואפי"ה כיון דאיתו 
ועבוד פלוגאתא והכיר כל אחד מהם חלקו בונין את הכותל 
באמצע על כרחן. ותינח היכא דלא מסימי ארבע אמות 
דפתחים, כגון שאין בכל פתח ופתח ארבע אמות ונפיש 
רוחב החצר טפי מארבע אמות, דכיון דלא מסתיים ההוא 
טופייאנא דארבע אמות אי יהבינן ליה מהאי גיסא או מהאי 
גיסא לאו כמאן דפליגי דמי, אלא היכא דמסימי ארבע 
אמות דפתחים כגון  דאית ביה בכל פתח ופתח מארבע 
אמות ולמעלה דלא סגיא דלא יהבינן להו לכולהו ארבע 
אמות דפתחים כנגד הפתח, אי נמי אע"ג דלית ביה ארבע 
אמות וכגון דלא נפיש רוחב החצר טפי מארבע אמות 
דליכא רוחא למידחייה להאי גיסא ולא להאי גיסא, אי נמי 
אע"ג דאית ביה ברוחב החצר יתר מארבע אמות מיהו קאי 
כל פיתחא מינייהו בקרן זוית דלא אפשר למיתבינהו 
לארבע אמות נהליה אלא מהך גיסא דאיכא רוחא, כיון 
דמסימי ארבע אמות דפתחים אמאי לית בה דין חלוקה.#
#
 וכי תימא דילמא מתני' וברייתא בדלא מסיימי ד"א 
דפתחים, לא ס"ד, חדא דסתמא קתני דמשמע אע"ג 
דמסימי, ועוד דאם כן לא לישתמיט חד מתנאי ואמוראי 
דאיירו בשמונה אמות בשיעורא דדין חלוקה לפלוגי בין 
היכא דמסיימי להיכא דלא מסיימי. ועוד היכא דלא 
מסיימי נמי נהי דלא מסתיים ההוא טופיאנא דאית בהו טפי 
מרוחב הפתח, אלא ההוא שיעורא דקאי מינייהו כנגד רוחב 
הפתח דלא יכיל חבריה לסלוקי מיניה מי לא מסתיים. אלא 
מסתברא דאפי' היכא דמסיימי ארבע אמות דפתחים נמי 
לית בה דין חלוקה עד שיהא בה שמונה אמות לזה ושמונה 
אמות לזה, ולא דמי לדין השותפין שרצו לעשות מחיצה 
בחצר שאין בה דין חלוקה, דשאני התם דכיון דכי פלגי 
וסימינהו לחולקא דכל חד מינייהו מדעתא דכולהו [הוא] 
דסימינהו מכי קאנו מידם ברוחות אי נמי דאחזיק כל חד 
מינייהו בחולקיה מדעתא דשותפיה סלוקי אסתלק כל חד 
מינייהו מחולקא דשותפיה לגמרי אפילו מדינא דגוד או 
איגוד, אבל גבי ארבע אמות דפתחים דמעיקרא דאקנינהו 
נהליה לאו בפירוש אקנינהו נהליה וכל שכן דלא סיימינהו 
נהליה אלא מסתמא הוא דקני להו אגב ביתא, וכיון דלא 
סימינהו נהליה בפירוש לא גמר לאסתלוקי מינייהו מדינא 
דגוד או איגוד. ומהאי טעמא גופיה הוא דאית ליה דינא 
דגוד או איגוד בארבע אמות דפתחים היכא דלא מטי לכל 
חד מינייהו שיעור חצר ולית בהו דינא דגוד או איגוד 
בבתים, דבית דאקנייה נהליה בפירוש וסיימי נהליה 
אסתלק מיניה לגמרי ואלו ארבע אמות דידיה כיון דלא 
סימינהו נהליה אלא מסתמא הוא דאקני להו אגב ביתא 
כדברירנא מסתמא לא איסתלק מינייהו לגמרי. וכל שכן 
(מדי) [מדין] הני ארבע אמות דלא אסתלק משאר החצר 
מדינא דגוד או איגוד דמאי עבד דאיסתלק. אלא אי דמיא 
למתני' דהשותפין שרצו היכא דאקני ליה חצי חצרו ומרוח 
פלונית ואף על גב דלית בה דין חלוקה נמי כמאן דפליגי 
דמי דלהכי סיימיה לפלגא נהליה דלא ליצטריך לחולקא 
אחריתי וכל שכן דלית בה דין דגוד או איגוד אלא בונין את 
הכותל באמצע על כרחין.#
#
וממאי דכל כי האי גונא דאקני ליה בית בחצרו אע"ג 
דלית בה בחצר כדאי לזה וכדאי לזה לית בהו בבתים דינא 
דגוד או איגוד, מדאיכפל תנא לאשמועינן אנפא דמעכב>פ:תפכ<#
.דח#
בחלוקה דהאי חצר מחמת אוירא דחצר דלית בה שמונה 
אמות לזה ושמונה אמות לזה ולא אשמעינן נמי אנפא 
דמעכיב ביה מחמת הבתים, דהיינו היכא דאין בה כדי 
שיגיע בית שיש בו ארבע אמות על ארבע אמות לזה, ואי 
ס"ד בתים נמי בכלל דינא דגוד או איגוד דהאי חצר נינהו 
אלמא כמאן דמשתתפי בכולה חצר דיינינן לה דאי מטי ליה 
לכל חד מינייהו חולקא דמיקרי חצר דהיינו דירתא אית בה 
דין חלוקה [ואי לא] לית בה דין חלוקה ואית בה בכולה 
דינא דגוד או איגוד, אם כן גבי דין חלוקה כי היכי דאכפל 
לאשמועינן אנפא דמיעכיב בחלוקה מחמת אוירא דחצר 
לאשמועינן נמי אנפא דמיעכב בה מחמת הבתים, 
דתרוייהו מעכבי בחלוקה משום דלא קא מטי ליה לכל חד 
מינייהו חולקא דמיקרי חצר דהיינו דירתא כדבעינן 
לברורי לקמן. אלא מדלא אשמועינן אנפא דמיעכיב 
בחלוקה אלא מחמת אוירא דחצר (כ"ש) [ש"מ] האי חלוקה 
לא שייכא בבתים כלל וכיון דלא שייך בהו דין חלוקה לא 
שייך בהו דינא דגוד או איגוד, דלא מיתוקם דינא דגוד או 
איגוד אלא בההוא שיעורא דמיחסר חלוקה מחמת דלא 
איסתלוק ביה שותפי מהדדי, אבל בבתים דפליגי וקיימי 
ואיסתלוק בהו שותפי מהדדי כדברירנא לא שייך בהו דינא 
דגוד או איגוד כלל. ואע"ג דבית דלית ליה ארבע אמות 
לפירוק משאו מחוסר תשמיש הוא וההוא דמוגיר ליה 
לכוליה אוירא דחצר לחבריה ומשתייר גבי דידיה ביתא 
בלא חצר כלל לא רויחא תשמישתיה כדמעיקרא, כיון 
דההוא דמסליק לה מינה דחצר בזוזי לאו על כרחיה מסליק 
ליה אלא אבחורי מבחר ליה למיגר או לאוגורי ואיהו הוא 
דלא ניחא ליה למיגר אלא לאגורי כי קא מסתלק מדעתיה 
הוא דמסתלק. #
אלא מיהו הני מילי מארבע אמות דפתחים, אבל לענין 
דרך לא מיבעייא היכא דלית ליה לחד מינייהו דירכא 
אחרינא למיעל לביתיה אלא אפילו היכא דאית לכל חד 
מינייהו דירכא אחרינא למיעל לביתיה, לא שנא היכא 
דאית בה דין חלוקה בחצר דקיימא לן דפלגי ולא שנא היכא 
דלית בה דין חלוקה דאית דינא דגוד או איגוד, כי כפי ליה 
חד מינייהו לחבריה למיפלג או לדינא דגוד או איגוד לא 
אדעתא דלא תהוי ליה דרך לביתיה מהתם הוא דבעי ליה 
אלא אדעתא דההוא דלא מטי ליה בחולקיה דוכתא למיעל 
מיניה לביתיה תהוי ליה דרך אמאי דמטי ליה לחבריה 
למיעל מיניה לביתיה כדמעיקרא. וטעמא דמילתא, 
דכיון דמעיקרא כל אחד ואחד מכיר את ביתו ויש לו דרך 
בחצר המשותפת לביניהן מחמת ביתו חוץ מחמת זכותו 
בחצר הוו להו לגבי האי זכותא דקניא להו לבתים בחצר 
כאיניש מעלמא והויא לה האי חצר לגביהו כחצר השותפין 
שיש עליה דרך לבני חצר אחרת, דכי פלגי בה שותפי או 
עבדי בה דינא דגוד או איגוד אדעתא דלא ליפסדא בעל 
הדרך לזכותיה הוא דפלגי לה או דאגיד לה חד מינייהו 
מחבריה, הכא נמי כיון דכל אחד ואחד יש לו דרך בחצר 
מחמת ביתו כי מסתלק חד מיניהו מהאי חצר בין בדין 
חלוקה בין בדין דגוד או איגוד לא מיחייב לאסתלוקי אלא 
מזכותא דאית ליה בדבר המשותף מכח השותפות, אבל 
מזכותא דאית ליה מכח מידי אחרינא דלא שייכא ביה 
שותפות לא מיחייב לאסתלוקי, דלגבי ההוא מידי אחרינא 
כאיניש מעלמא דמי. #
אלא מיהו הני מילי היכא דכל אחד ואחד מכיר את 
ביתו ואינו מכיר חלקו בחצר, דכיון דכל אחד מכיר את 
ביתו אשתכח דזכה ליה בארבע אמות לפני פתחו ולא 
אשתיירא שותפות ביניהו אלא בשאר החצר, הילכך אי 
איכא בשאר החצר ארבע אמות לזה וארבע אמות לזה 
חולקין ואי לא אית דינא דגוד או איגוד. אבל היכא דאין 
אחד מהן מכיר את ביתו לא מעכבי ארבע אמות דכולהו 
פתחים בחלוקת החצר שהרי עדיין לא זכה אחד מהן בבית 
בפני עצמו כדי שיזכה בארבע אמות שלפני פתחו וימעט 
בחצר. הילכך כל היכא דמטי לכל חד מינייהו בחולקיה 
מהאי חצר בית שיש בו ארבע אמות על ארבע אמות ומטי 
ליה בחצר ארבע אמות על שמונה ארבע אמות על ארבע 
לפני פתחו וד' אמות על ארבע אמות בחצר, כיפינן ליה 
לחבריה למפלג בהדיה, ואע"ג דמטי ליה לכל חד מינייהו 
בחולקיה כמה פתחים דלא מטי ליה לכל פתח ופתח ארבע 
אמות, הנהו פתחים בפני עצמן קימי וכמאן דליתנהו מכלל 
החצר דמו, דהא מעיקרא נמי כי הואי האי חצר כולה דחד 
גברא לא הוה מטי לכל פתח ופתח ארבע אמות בחצר, 
וקיימא לן כל שאלו יחלק ושמו עליו חולקין. ואי לית ביה 
כי האי שיעורא ודאי לית בה דין חלוקה דלאו נחלק ושמו 
עליו הוא ותניא כל שאלו יחלק ושמו עליו חולקין ואם לאו 
מעלין אותו בדמים. והני אחי או שותפי כיון דהוו 
משתתפי במידי דהוי מיקרא חצר דהיינו דירתא לית בה 
דין חלוקה אלא היכא דמטי ליה לכל חד מינהו מינה לבתר 
חלוקה שיעורא דמיקרי חצר. #
וממאי דלא מיקרי חצר עד דאהוי ביה האי שיעורא 
דאמרן, דבהדיא תניא אין חולקין את החצר עד שיהא בה 
שמונה אמות לזה ושמונה אמות לזה וקימא לן דארבע 
מינייהו דפתחים נינהו, ואי לאו דפסיקא ליה לתנא דבלא 
בית לא מיקרי חצר לא הוה פסיק ותני עד שיהא בה שמונה 
אמות לזה ושמונה אמות לזה, דבארבע אמות לזה וארבע 
אמות לזה הוה סגיא ליה, אלא משום דפסיקא ליה דלא 
מיקרי חצר אלא בהכי דאע"ג דחצר במתני' וברייתא#
בתריצא לחודיה קאי כדפרישנא ממילא שמעת מינה 
דתרביצא גופיה לא מיקרי חצר אלא היכא דיש לו בית 
פתוח לתוכו. וטעמא מאי, על כרחיך משום דכל היכא 
דהוי בית פתוח לתוכו ואית ביה בדידיה ארבע אמות על 
שמונה דמיקרי כוליה חצר דהיינו דירתא מיקרי אוירא 
חצר דהיינו תרביצא, אבל בבציר מהכין כיון דלא מיקרי 
כוליה חצר ולא דירתא לא מיקרי אוירא דחצר תרביצא 
ולא חצר, ממילא שמעת מינה נמי דכי אית ביה בית אחד 
ולפניו אויר שיש בו ד' אמות על שמונה מיקרי כוליה חצר 
ואי לא לא מיקרי חצר. ותנן נמי בפ' (בכל מערבין) [כיצד 
מעברין] (עירובין נט,א) רבי שמעון אומר שלש חצרות של 
שני [שני] בתים, אי אמרת בשלמא בבית אחד נמי חצר 
מיקרי היינו דאיצטריך למתנא של שני שני בתים אלא אי 
אמרת לא מיקרי חצר עד דאיכא שני בתים אמאי איצטריך 
למיתנא של שני שני בתים ליתני שלש חצרות סתמא, אלא 
על כרחיך מסתמא של בית אחד אחד משמע וכי בעי שני 
בתים כי היכי דליסרו אהדדי. ומדרב נמי שמעת לה דאמר 
(שם עג,ב) אין המבוי ניתר בלחי וקורה עד שיהו בתים 
וחצרות פתוחין לתוכו, וקיימא לן דחצרות של שני שני 
בתים קאמר, ומדאיצטריך למימר בתים ש"מ דמסתמא 
אפי' בית אחד בחצר אחת מיקרי חצר וכי בעי שני בתים 
כי היכי דליסרו אהדדי כדמיברר התם בפרק הדר עם 
הנכרי. תדע דבהדיא קאמר רבי יצחק (שם ס,א) גבי ההיא 
ורבי שמעון אפי' בית אחד בחצר אחת וסלקא שמעתא 
כוותיה, אלמא חצר דלית בה אלא בית אחד חצר מיקריא. 
וההיא דגרסינן בירושלמי בפ' הדר עם הנכרי (שם פ"ו ה"ח) 
אין מבוי פחות משתי חצרות ואין חצר פחותה משני 
בתים, כולה לענין הכשר מבוי בלחוד קאמרי' ואליבא דרב 
דאמר אין המבוי ניתר בלחי וקורה עד שיהו בתים וחצרות 
פתוחים לתוכו, אבל בעלמא לענין איקרויי חצר כולי 
עלמא  לא פליגי דבחד בית סגייא כי טעמיה דרבי יצחק 
לענין שיור.  #
#
והרי אתברר לך דכל הקף שיש בו בית אחד הראוי 
לדירה ולפניו אויר הראוי לתשמישי חצר קרוי חצר 
ובבציר מהכין לא מיקרי חצר. ואיתברר נמי דבית שיש בו 
ארבע אמות על ארבע אמות בית הוי לכל מידי דכתיב ביה 
בית ואפי' למשקל חלק בחצר. ואיתברר נמי דלא מיקרי 
חצר דהיינו תרביצה לענין דין חלוקה דחצר בבציר מארבע 
אמות על שמונה כדקתני בברייתא בהדיא וכדפריש ר' 
יוחנן למתני'. ממילא שמעת דלא מיקרי כוליה הקיפא חצר 
דהיינו דירתא עד שיהא בה בית שיש בו ארבע אמות על 
ד"א ולפניו אויר ארבע אמות על שמונה או שמונה על 
ארבע, ד"א על ארבע אמות לפניו לפירוק משאו וארבע 
אמות על ד"א לשאר תשמישי דחצר. לפיכך חצר 
השותפין שאין אחד מהן מכיר חלקו לא בבתים ולא בחצר 
אם יש בה שיעור שאם תחלק ביניהן כל אחד ואחד לפי 
זכותו לפחות שבחלקים שהיא נחלקת למנינם בית שיש בו 
ארבע אמות על ארבע אמות ולפניו חצר ד"א על שמונה 
חולקין ואם לאו מעלין את הכל בדמים.#
והוא הדין היכא דלית בה בחצר אלא חד ביתא לתרי 
שותפי, [אי] אית ביה בבית שיעורא דכי פלגי ליה מטי ליה 
שיעור בית לזה ושיעור בית לזה ואית ביה בחצר שיעורא 
דכי פלגי ליה מטי ליה כדאי [לזה] וכדאי לזה, דאשתכח 
דלבתר דפלגי להו לבית ולחצר מטי ליה לכל חד מינייהו 
בחולקיה בית שיש בו ד"א על ד"א ולפניו חצר ד"א על 
שמונה או שמונה על ארבע חולקין ואי לא לית בה דין 
חלוקה. ואע"ג דמעיקרא לא הוה בה בהאי חצר אלא חד 
פתח בעינן דלימטי ליה לכל חד מינייהו לאחר חלוקה 
ארבע אמות לפני פתחו לבר מארבע אמות דחצר דלאו 
במניינא דפתחים דמעיקרא תליא מילתא אלא בשיעורא 
דמיקרי חצר תליא מילתא.  #
#
ומנא תימרא דכי האי גוונא פלגי ליה לבית ופלגי ליה 
לחצר, דהא(י) אפילו בית לחודה בלא חצר אי אית ביה 
לאחר חלוקה ארבע אמות לזה וארבע אמות לזה אית ביה 
דין חלוקה כדמיברר לעיל מסוגיא דמסכת סוכה מדסלקא 
דעתין מעיקרא דהאי אין האחין השותפין חולקין בו דקתני 
למפלג בגופיה דבית הואי וקא מקשינן עלה הא יש בו 
ארבע אמות על ד"א חולקין והא אנן תנן אין חולקין את 
החצר עד שיהא בה ארבע אמות לזה וארבע אמות לזה 
ופרקינן מאי אין האחין השותפין חולקין בו דלית ליה דין 
חלוקה דלא שקיל ארבע אמות בחצר, ש"מ דדינא דבית 
ודחצר לענין דין חלוקה דכל חד מינייהו באנפי נפשיה חד 
שיעורא אית להו. ועוד מדלמשקל ארבע אמות בחצר בית 
הראוי לענין דין חלוקה דגופיה נמי בית הראוי, דהשתא 
לאחרים הוי בית לעצמו לא כ"ש. ועוד מדלענין מזוזה 
ומעקה וכלהו הנך בית הוי, לענין דין חלוקה דגופיה נמי 
כל היכא דמטי ליה לכל חד וחד שיעורא דמיקרי בית כל 
שאלו יחלק ושמו עליו קרינא ביה דשמע מיניה דגבי בית 
נמי בארבע אמות לזה וארבע אמות לזה סגיין. וכיון דאית 
ביה באנפי נפשיה כדאי לזה וכדאי לזה דאשתכח דמטי ליה 
לכל חד מינייהו שיעורא דמקרי חצר פלגי ליה לבית 
ולחצר דדבר שנחלק ושמו עליו הוא.  #
#
והוא הדין היכא דלית בה בחצר טפי מתרי בתים 
לארבעה שותפי דאי אית ביה בכל בית ובית דין חלוקה כי 
האי גוונא פלגי. ואי לית ביה בבית דין חלוקה באנפי 
נפשיה אע"ג דאית ביה בחד מינייהו טפי משיעור דין 
חלוקה לא ממלינן מחד מינייהו לחבריה דהאי תשמישתא 
לחוד והאי תשמישתא לחוד ולא דמו תשמישי להדדי. ואי 
אמרת סתרן ובנו, מכי סתרי פקע ליה שמיה מיניה לגמרי 
ובעינא כל שאלו יחלק ושמו עליו וליכא, מאי אמרת הדר 
בנו ליה, פנים חדשות באו לכאן ולאו האי חצר שבק 
אבוהון. ולא אמרינן נמי ליפלגיה לההוא דאית ביה דין 
חלוקה ושארא מעלינן ליה בדמים, דכיון דמעיקרא כולא 
חדא חצר הואי והוה אית בה שיעור חצר כולה חד דינא 
אית לה, ואי אמרת נפלגינהו לבתים בלא חצר או#


