לההוא ממונא דהא אחא דאודי ליה בעיניה גבי האי ספק 
א"נ ממונא דאתי מחמתיה, הדר למריה ושארא פלגי ליה 
כולהו בשוה, ואי ליתיה לההוא ממונא דהאי אחא דאודי 
ליה בעיניה גבי האי ספק ולא ממונא דידיע דאתא 
מחמתיה, פלגי ליה כולהו אחין לכוליה ממונא דשבק ספק 
בשוה. ודוקא דקאמרי מעיקרא אין אנו יודעין, אבל אמרי 
אחון הוא, אפילו נפלו לו נכסים ממקום אחר ומת כולהו 
דהא אחא דאודי ליה נינהו כדבעינן למימר קמן:#
#
קסב. הרי אמרו האומר זה בני נאמן למאי הילכתא א"ר 
יהודה אמר שמואל ליורשו ולפטור את 
אשתו מן היבום [קלד,ב] ליורשו פשיטא אי בעי מיתב 
כולהו נכסי במתנה מאן מעכיב עלויה. לפטור את אשתו 
מן היבום אצטריכא ליה הא נמי מאי קמ"ל תנינא מי 
שאמר בשעת מיתתו יש לי בנים נאמן יש לי אחים אינו 
נאמן התם דלא מוחזק לן דאית ליה אחי הכא אע"ג 
דמוחזק לן דאית ליה אחי. וש"מ דמי שאמר בשעת 
מיתתו על אחד שהוא בנו או שאמר יש לי בן נאמן לפטור 
את אשתו מן הייבום, ואין צ"ל בבריא, ואע"ג דמוחזק לן 
דאית ליה אחי. ואפי' חליצה נמי לא בעיא, דאי ס"ד בעיא 
חליצה מאי רבותא דאשמועינן אע"ג דמוחזק לן דאית 
אחי, מאי אהנייא לן, אלא על כרחיך הא קמ"ל דאע"ג 
דמוחזק לן דאית ליה אחי לא נטרינן להו אלא משתריא 
לשוק בלא חליצה. וכל שכן היכא דלא מוחזק לן דאית ליה 
אחי, דאיכא תרתי, חדא דלא מוחזק לן דאית ליה אחי, 
ועוד דאפילו תימא ליחוש לה מספיקא, דהא לא מוחזק לן 
נמי דלית ליה אחי, הא קאמר יש לו בנים. ואם אין לו בנים 
ואמר יש לי אחים, אינו נאמן להזקיק את אשתו לייבום. 
ודוקא היכא דמוחזק לן דלית ליה אחי, ולא נפק קלא 
דאיכא עדים אפילו במדינת הים דידעי דאית ליה אחי, 
דכי האי גוונא ודאי כי אמר יש לי אחים אינו נאמן. אבל 
היכא דנפק קלא דאית אחין חיישינן, ואף על גב דאמר 
איהו דלית ליה אחי לא מהימן כדבעינן למימר קמן:#
#
קסג. א"ר יוסף א"ר יהודה אמר שמואל מפני מה  
אמרו זה בני נאמן לפטרה מן הייבום, ואע"ג 
דמוחזק לן דאית ליה אחי, הואיל ובידו לגרשה:#
#
קסד. כי אתא רב יצחק בר יוסף אמר ר' יוחנן בעל 
שאמר גרשתי את אשתי אינו נאמן ולא  אמרי' 
הואיל ובידו לגרשה. איני והאמר רבי חייא בר אבין אר"י 
בעל שאמר גרשתי את אשתי נאמן לא קשיא כאן למפרע 
כאן להבא. שאם קלקלה היום ואמר אתמול גרשתיה, לא 
מהימן לשוויה פנויה למפרע, דהא אין בידו לגרשה 
למפרע, דאי יהיב לה השתא גיטא מהשתא הוא דמיגרשה. 
וכאן להבא נאמן, הואיל ובידו לגרשה מכאן ולהבא, ואם 
מת פטורה מן החליצה ומן הייבום, וא"צ לומר שאם 
קלקלה בחייו שהיא פטורה. ולית הלכתא כהכין, אלא 
אפי' אמר להבא נמי לא מיפטרא מן החליצה, אלא רמינן 
עלה חומרי גרושה וחומרי אשת איש ואם מת חולצת ולא 
מתייבמת כדבעינן למימר קמן. אלא ודאי אם קלקלה 
בחייו אזלינן לקולא ופטרינן לה דחששא בעלמא הוא ולא 
קטלינן ולא אנסינן מספיקא.#
ולא תימא הני מילי היכא דאמר להבא דאיכא למימר 
הואיל, אלא אפי' קלקלה ובא בעלה ואמר קודם לכן 
גרשתיה, אע"ג דלא מהימנינן ליה למפרע, אי איתרמי 
ואיפטרא לה מאנפיא אחרינא, כגון שהוזמו עדיה או 
שהוכחשו ובתר הכי קלקלה, פלגינן דיבורא. ואע"ג דבעל 
כי אתא למפטרה למפרע הוא דאתא ולא מהימן עלה 
למפרע, מהימן להבא ופטרינן לה. ואהני נמי דמהימן 
להבא, דאם מת מחלץ חלצא יבומי לא מיבמא, כדבעינן 
למימר קמן דאיבעיא להו אמר למפרע מהו להימוניה 
להבא. כלומר אמר גירשתי את אשתי לאחזוקה בגרושה 
מכאן ולהבא. מי פלגינן דיבורא או לא. מי אמרינן כיון 
דהאי גברא לאסהודי עלה למפרע קא מיכוין כי היכי דלא 
מהימן למפרע (א)לא מהימן להבא דלא פלגינן דיבורא, או 
דילמא פלגינן דיבורא ולמפרע הוא דלא מהימן דהא אין 
בידו לגרשה למפרע, אבל להבא מהימן הואיל ובידו 
לגרשה מכאן ולהבא.#
פליגי בה רב מארי ורב זביד חד אמר פלגינן דבורא 
וחד אמר לא פלגינן דיבורא. ואסיקנא והילכתא פלגינן 
דיבורא, ואע"ג דלא מהימן להבא. אלא מיהו ה"מ 
למיפטרה, דאי חזרה וקלקלה לבתר דאסהיד בעל עילוה לא 
מיקטלה, אבל לענין חליצה וייבום ספיקה הוא ואם מת 
חולצת ולא מתייבמת. מאי טעמא, דאע"ג דאיכא להימוניה 
לבעל משום מיגו, כיון דאפשר לה לאיפטורי בחליצה 
אחמירו עלה רבנן. והני מילי היכא דאכתי לא אינסיבא, 
אבל אי אינסיבא מקמי חליצה, אי איתיה ליבם בהדן חליץ 
לה, ואי ליתיה בהדן אי נמי איתיה בהדן ואינסיבא לכהן, 
לא מפקינן לה מתותי גברא מספיקא. וכ"ש הכא דאיכא 
להימוניה לבעל. וההיא דאסיקנא לקמן אמר ליה רבא לרב 
נתן בר אמי זיל חוש לן מהאי טעמא הוא דמספ(י)קא לן, 
לא מפקינן יבמה לשוק. וכי איפסיקא הילכתא הכא דאי 
אמר למפרע מהימן להבא, לאו למיפטרה מחליצה קאמרי' 
אלא למפטרה מקטלא קאמרינן. דיקא נמי דנקיט להבא 
דומיא דלמפרע, מה למפרע למפטרה מקטלה להבא נמי 
למפטרה מקטלה:#
#
קסה. ולמאן דאמר לא פלגינן דבורא מאי שנא מדרבא 
דאמר רבא פלוני בא על אשתו הוא 
ואחר מצטרפין להרגו אבל לא להרגה התם בתרי גופי 
פלגינן דבורא הכא בחד גופא לא פלגינן דבורא. וכיון 
דאיפסיקא הילכתא דפלגינן דיבורא, ש"מ דאפילו בחד 
גופא נמי פלגינן. דלא תימא באיש פלוני בא על אשתו הוא 
דפלגינן דיבורא, משום דהוו להו תרי גופי, ואף ע"ג דלא 
מהימן אאשתו מהימן אבועל, אלא אפילו בחד גופא פלגינן 
דיבורא. ואע"ג דלא מהימן אפלגא מהימן אאידך פלגא. 
הילכך ההיא דגרסינן בגמרא דבני מערבא (מכות פ"א ה"ז) 
כתב כל נכסיו לשני בני אדם והעדים קרובים לזה ורחוקים 
לזה פסול ליתא, אלא פלגינן דיבורא ואע"ג דלא מהימן 
להאי מהימן לאידך:#
#
[קלה,א] קסו. ההוא דהוה קא שכיב אמרי ליה איתתיה 
למאן אמר להו חזיא לכהנא רבא. 
כלומר קידושי טעות היו לי בה, שקידשתיה על תנאי ולא 
נתקיים התנאי, הילכך כי מאית ההוא גברא לאו אלמנה 
היא למיסרה אכהן גדול, ואין צריך לומר שאינה זקוקה 
ליבום. ומסתברא דהאי מעשה בארוסה הוה, דאלו נשואה 
הא קימא לן אין תנאי בנישואין. ודוקא נמי מדקאמר חזיא 
לכהנא רבא, ואי בנשואה הויא לה בחזקת בעולה ולא חזיא 
לכהנא רבא.#
אמר רבא למאי ניחוש לה האמר רב חייא בר אבין א"ר 
יוחנן בעל שאמר גרשתי את אשתי נאמן. ודוקא למפטרה 
מזיקת יבם וכיוצא בה הואיל ובידו לגרשה, הוא הדין היכא 
דאמר קידושי טעות דמהימן למיפטרה מזיקת יבום מהאי 
טעמא גופיה. #
אמר ליה אביי והא כי אתא רב  יצחק בר יוסף אמר רבי 
יוחנן בעל שאמר גרשתי את אשתי אינו נאמן אמר ליה לא 
שנינהי כאן למפרע כאן להבא אמר ליה ואנן אשינויי 
ניקום ונסמוך א"ל רבא לרב נתן בר אמי זיל חוש לה, 
ואצרכה חליצה מספק.  ושמעינן מינה דבעל דאמר גרשתי 
את אשתי אינו נאמן לפטרה מן החליצה, אבל נאמן לאסרה 
לייבום, ואם מת חולצת ולא מתייבמת. ואי קשיא לך, 
מכדי לא שנא גבי האומר יש לי בנים ולא שנא גבי האומר 
גרשתי את אשתי, כי מהימנינן ליה מטעמא דהואיל בידו 
לגרשה הוא דמהימנינן ליה, כדמברר מדרב יאודה אמר 
שמואל ומדשקלא וטריא דשמעתין, ואם כן מאי שנא גבי  
האומר זה בני דנאמן לפטרה מן החליצה ומן היבום, ומאי 
שנא גבי גרשתי את אשתי דלא מהימן לא למסרה אלא 
לייבום ומצריכינן לה חליצה. שאני גרשתי את אשתי דריע 
מגו דאמרינן אם איתא (לגרשה) [דנתגרשה] תחוי גיטה או 
תייתי עדי מסירה, ומדליכא גיטא גבה ולית לה נמי עידי 
מסירה איכא למימר0 לה ואמטול הכי חולצת ולא 
מתיבמת:#
קסז. ומדלא חזיא לייבום ש"מ ספיקא הוא, הילכך אי 
זנאי בתר הכי בחיי בעלה לא קטלינן לה 
מספק, דספק נפשות להקל, ועוד דרחמנא אמר (במדבר 
לה,כד) ושפטו העדה והצילו העדה, ואנן היכי ניקום 
וניקטול מספקא. ועוד דבהדיא איפסיקא הילכתא דאע"ג 
דלא איכוון למימר אלא למפרע מהימן להבא דפלגינן 
דיבורא, ואי אמרת לא מהימן למיפטרא להבא קשיא 
הילכתא אהילכתא. אלא לאו ש"מ דלגבי יבמה הוא 
דאחמירו רבנן לאצרוכה חליצה מספק, אבל לענין קטלא 
ודאי מהימן להבא למיפטרא. וכן הילכתא:#
#
קסח. ההוא דהוה מוחזק לן דלית ליה אחי ואמר איהו 
נמי בשעת מיתה דלית ליה אחי אמר ליה 
אביי והא איכא קלא דאיכא עדים במדינת הים דידעי 
דאית ליה אחי אמר רב יוסף השתא מיהת ליתינהו גבן 
לאו היינו דרבי חנינא דא"ר חנינא עדיה בצד אשתן והיא 
תאסר אמר ליה אביי אם הקלנו בשבוייה דמנוולה נפשה 
לגבי שביה נקל באשת איש. ויבמה הזקוקה ליבם הרי אשת 
איש, אי נמי משום דאתחזקא מעיקרא בחזקת אשת איש 
דמחזקה לה השתא ייבום. אמר ליה רבא לרב נתן בר אמי 
זיל חוש לה. והצריכה להמתין עד שתחלוץ או עד 
שיתברר שאין לה יבם, כגון דבדקי בי דינא בתר קלא 
ואשתכח דלאו דסמכא הוא או מאנפא אחרינא דלא שרינן 
לה מספק. וכן הלכה:#
#
קסט. הרי אמרו זה אחי אינו נאמן ונוטל עמו בחלקו 
מת יחזרו נכסים למקומן נפלו לו נכסים 
ממקום אחר יירשו אחיו (אמו) [עמו], דייקינן בגמרא 
ואינך אחין מאי קאמרי אי דקאמרי אחון הוא אמאי נוטל 
עמו בחלקו ותו לא אלא דקאמרי לאו אחון הוא אימא 
סופא נפלו נכסים ממקום אחר יירשו אחים עמו, ואמאי, 
הא קאמרי לאו אחון הוא. לא צריכא דקאמרי אין אנו 
יודעין.#
אשתכח  השתא דהיכא דמודו כולהו דאחוהון הוא נוטל 
חלק עם כולן. ואי אמר חד מיניהו אחון הוא ואינך קאמרי 
(להו) [לאו] אחון הוא, אינו ממעט אלא בחלק האח שהודה 
לו. וכי היכי דאינו נוטל חלק אלא עם האח שהודה לו (הם) 
הכי נמי אם נפלו לו לאח הספק נכסים ממקום אחר ומת, 
אין לשאר האחים בהם כלום, אלא הרי הם כולם לאחר 
שהודה לו. ואי קאמרי הנך מעיקרא אין אנו יודעין אם 
אחינו הוא ואם לאו, אינו נוטל חלק עם האח שהודה לו. 
ולאו דפליג ליה לחולקא בהדיה, אלא דפלגינן להו לנכסי 
למנין האחין הודאין ויהבינן לכל [חד] מיניהו חולקא 
משלהם, אלא לפום חושבנא דהוי מטי ליה היכא דפלגינן 
להו לנכסים לפום מנינא דכולהו והספק בכלל, ומאי דפייש 
ליה מחולקיה ממאי דמטי ליה מעיקרא לפום חושבנא קמא 
יהבינן ליה לספק כדברירנא במתניתין. ואם מת הספק 
יחזרו נכסים למקומן, לאח שהודה לו, דמחולקיה הוא 
דשקלה כדברירנא. ואם נפלו לו לאח הספק נכסים ממקום 
אחר, יירשו אחיו של זה עמו, דהא לא אודו ליה הנך דלאו 
אחוהון הוא, אלא אין אנו יודעים קאמרי. הילכך אינהו 
דלא ידעי לא מפקינן מיניהו מספקא למעוטי בחולקיהו, 
האיך דמודי להו דאחוהון הוא, דינא הוא דכי מאית ה(ו)אי 
ספק דירתי ליה בהדי כדברירנא טעמא במתני'.#
מיהא שמעינן דמאן דטעין אחבריה מילתא דאית בה 
השתא חובתא לחבריה ואפשר דאתי לה מינא זכותא לאחר 
זמן, וכפר בה נתבע השתא לגמרי, כי אתיא ההיא זכותא 
לאחר זמן אע"ג דתובע אודי ליה מעיקרא, כיון דנתבע 
כפר בה פקעא לה זכותא דההוא דכפר בה מיניה. והני 
מילי היכא דכפר בה לגמרי, אבל היכא דאמר איני יודע, 
אית ליה חולקא בההוא זכותא דאית בה, ולא מיחייב מצד 
חובה דאית ביה ולא מידי. #
והני מילי היכא דלא מצי חבריה למיתי עלה ממה נפשך 
דומיא דהכא, דכי  איתא לצד זכותא ליתא לצד חובה, 
דאימתי קא ירתי ליה אחים לספק, לאחר מיתה, לא מצי 
האיך דאודי ליה למימר להו כי היכי דיריתיהו ליה הבו ליה 
חולקא בהדיהו, דהשתא ליתיה בעולם דליתיה ליה חולקא, 
ואי נמי הוו יהבין  ליה חולקא מעיקרא כיון דמית אינהו הוו 
ירתי ליה מיניה כי היכי דירית ליה האיך לחולקא דיהיב 
ליה. #
אבל היכא דאפשר למיתי עליה ממה נפשך, כגון דלא 
שבק האי ספק נכסי אלא ממאי דנפלו לו ממקום אחר, 
דאתי עליהו האי אחא דאודי לספק ממה נפשך, אי אחוהון 
הוא ההוא חולקא דידיה דפייש גביכו השתא דכולהו אחים 
הוא ואית לי לדילי נמי זכותא בגויה, ואי לאו אחוכון הוא 
לית לכו זכותא בהני נכסים דנפלו לו ממקום אחר. הילכך 
דינא הוא דשקיל מיניהו האי אחא דאודי ליה כשיעור מאי 
דיהיב ליה איהו מחולקיה, ובתר הכי פלגי ליה כולהו אחים 
לשארא בשוה, כדברירנא במתניתין. #
#
והוא הדין היכא דשבקינהו לנכסי דיהיב ליה האי אחא 
דאודי ליה לבר מנכסים שנפלו לו ממקום אחר ומית, 
דשקיל מקבל מתנה ההוא פלגא דאקני ליה לבד מחולקא 
דהדר ליה מדנפשיה, ואידך פלגא דאשתייר כי אתו אחיה  
דאמרי אין אנו יודעין למירת בהדיה מצי אמר להו מה 
נפשך, אי אחון הוה הבו לי פלגא דחולקא דהוה חזי ליה 
למשקל בהדיכו דהא פלגו כולהו נכסי אקני, ואי לאו 
אחוכון הוא לית לכו למירת מידי מיניה. #
#
הילכך דינא הוא דחזינן ליה להאי ממונא דחזי להו 
למירת מיניה מנכסי דנפלו ליה לספק ממקום אחר, אי הוי 
טפי מההוא חולקא דהוה מיחייבי למיתב ליה ממטו 
מנתיהו מגבינן להו מהאי ממונא דשבק ספק כשיעור מאי 
דהוה ליה למשקל ממטו מנתייהו ושארא ירתי ליה כולהו 
בשוה, ואי לא נפיש ממונא דשבק ספק דנפל ליה ממקום 
אחר טפי מההוא חולקא דהוה מיחייבי למיתב ליה לא 
שקלי ולא שקלינן מיניהו. וכן כל כיוצא בזה:#
קע. אמר רבא זאת אומרת מנה לי בידך והלה אומר 
איני יודע פטור אביי אמר [קלה,ב] בעלמא 
אימא לך דחייב ושאני הכא דכי מנה לאחר בידך דמי. 
דההוא ספק גופיה לא קא טעין טענת בריא דאחוהון הוא, 
אלא חד מן האחים הוא דמודי ליה דאחוהון הוא, וקאמר 
להו לאחים הבו ליה מנאתא בהדייכו דאחוכון הוא. דכיון 
דהאי דאתי בטענת בריא לא קא טעין מידי לנפשיה ליכא 
למימר בכי הא בריא ושמא בריא עדיף, דאמרי ליה זיל 
לאו בעל דברים דידן את. וכבר אסיקנא בכתובות (יב,ב) 
דאפילו מנה לי בידך והלה אומר איני יודע פטור:#
#
קעא. הרי אמרו מת האח הספק יחזרו נכסים שנטל 
מחלקו של זה שהודה לו למקומן, בעי רבא 
שבח ששבחו נכסים מאיליהן מהו. ואנכסים שנטל מחלקו 
של זה שהודה לו קא מיבעיא לן, היכא דשבחו נכסים ביד 
הספק מאיליהן ומת, למאן הדר. גופא לא תיבעי לך, דהא 
קתני יחזרו נכסים למקומן, כי תיבעי לך שבחייהו מאי. 
ובשבח המגיע לכתפיים, דאינון ענבים שהגיעו להבצר 
ולהנטל על הכתף לא תיבעי לך. דכל העומד ליתלש 
כתלוש דמי, וכמאן דנפלו לו נכסים ממקום אחר דמי. 
ויירשו אחיו עמו, כי תיבעי לך בשבח שאינו מגיע 
לכתפיים. והם ענבים שלא הגיעו להבצר ולהנטל על הכתף 
דאכ(י)תי צריכי לארעא, מאי. ועלתה בתיקו. והילכך לא 
יירשו אחיו עמו, דקימא לן כל המחובר לקרקע הרי הוא 
כקרקע וקרקע בחזקת בעליה קיימת. ועוד דכיון דפירי 
בארעא דהאי אחא קיימי בחזקתיה קיימי, ואחין דאתו 
לאפוקי מיניהו עלייהו רמיא לאיתויי ראיה. ועוד דכיון 
דבריא לן דאית ליה להאי אחא זכותא בהאי שבחא וספיקא 
גבי אחין קאי, הוה ליה איהו ודאי ואינהו ספק ואין ספק 
מוציא מידי ודאי. ומדלא קא מיבעיא ליה בשבח ששבחו 
נכסים מאיליהן שמע מינה דשבחא דאתי מחמת הוצאה 
פשיטא ליה דאפי' אין מגיע לכתפיים כמאן דנפלו ליה 
נכסים ממקום אחר דמי:#
#
י. מי שמת ונמצאת דייתיקי קשורה לו על יריכו הרי זה  
אינה כלום זיכה בה לאחד בין מן היורשין בין 
שאינו מן היורשין דבריו קימין. מאי דייתיקי, דא תהא 
למיקם ולהיות לאחר מיתה. ובצוואת שכיב מרע קאי. ומה 
טעם אינה כלום, שאני אומר כתובה היתה ונמלך עליה 
שלא ליתנה. והאי מתני' לא מיתוקמא אלא בשטר שאין בו 
קנין, דלא קני עד דמטי שטרא לידיה, לא שנא כתב הנותן 
בכתב ידו ולא שנא אמר לעדים כתבו ותנו מנה לפלוני. 
ולא מיבעיא במתנת בריא, אי נמי במתנת שכיב מרע 
במקצת דלא קני באמירה בעלמא אלא בחד מאנפי 
הקנאות, והכא ליכא אלא שטרא, וכיון דלא מטא שטרא 
לידיה דמקבל מחיי נותן לא קני, אלא אפי' בכותב כל 
נכסיו אי נמי במצוה מחמת מיתה דמקנו באמירה בעלמא, 
הכא לא קני, חיישינן שמא לא גמר להקנותו אלא בשטר 
וכיון דלא מטא שטרא לידיה מחיים לא קנה. #
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קלה,ב#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קלה,ב#
.זע>א.<>ש.<>ס0<~>ס<#
.דח#
ודוקא כשאין מיפה את כחו,  אי נמי במיפה את כחו 
וליתינהו לעידי חתימה דלישילינהו, ואמטול הכי קא פסיק 
ותני אינה כלום, אלא היכא דזיכה בה ע"י אחר כגון 
דמסריה לשטרא לאחד וא"ל זכי ביה לפלניא, דכה"ג 
דבריו קיימין, דמכי זכה ביה ההוא אחד  למריה כיון 
דמטא שטרא לידא דמקבל מתנה דמי, דקימא לן זכין לאדם 
שלא בפניו. אבל במיפה כוחו, היכא דאיתינהו לעידי 
חתימה דלישיילינהו, משיילינן להו אי פקיד קמייהו על 
תנאי ואי לא, אי אמרי על תנאי אמרינן ליה למקבל קיים 
תנאיך וקום בנכסייך, ואי אמרי שלא על תנאי יהבינן ליה 
לשטרא למקבל ומוקמינן ליה בנכסיה.#
והאי דאצטריך לאשמועינן בין מן היורשין בין שלא מן 
היורשין, הא קמ"ל דזכייה מהנייא אפילו באחר דלא יורש, 
דמתנה היא ומהניא בין ביורש בין במי שאינו יורש 
(דמתנה).#
אבל בשטר שיש בו קנין איכא לפלוגי, דאי כותב כל 
נכסיו הוא דסתמיה מחמת מיתה, ואין צריך לומר במצוה 
מחמת מיתה בפירוש דיכלי לאקנויי באמירה בעלמא, כי 
קנו מידו נמי כל שכן דחיישינן שמא לא גמר להקנותו אלא 
בשטר ואין שטר לאחר מיתה, וכל היכא דלא מטא שטרא 
לידיה מחיים ולא זכי ליה על ידי אחר לא קני אלא היכא 
דגלי אדעתיה דמיפה את כחו הוה כדבעינן למימר קמן. 
ואי מתנת שכיב מרע במקצת היא, אי נמי מתנת בריא 
דבעו קנין ומכי קנו מיניה קנה ואע"ג דלא מטא שטרא 
לידיה, בהא כיון דלא נפיק שטרא אלא מתותי ידיה דנותן 
חיישינן דילמא כי קנו מיניה על תנאי הוא דקנו מיניה 
ואכתי לא איקיים תנאיה. הילכך אי איתנהו לסהדי 
דחתימי אשטרא משיילינן להו, אי מסהדי דכי קנו מיניה 
סתמא הוא דקנו מיניה ולא אתני מידי דלא כתיב ביה 
בשטרא קני דמעידנא דקנו מיניה גמר ומשעבד נפשיה 
ושטרא לראיה בעלמא הוא, לא יהא אלא שזיכה בה על 
ידי אחר הא אמרינן דבריו קימין. ואי ליתנהו לסהדי 
דשטרא דלישיילינהו, אי נמי אייתינהו ולא דכירי אי קנו 
מיניה על תנאי ואי לא, חיישינן דילמא על תנאי הוא דקנו 
מיניה ולא איקיים תנאיה ולא קני. #
ואפילו היכא דכתיב ביה הנפק נמי לא קני. ולא דמי 
לסימפון היוצא מתחת ידי מלוה, דקימא לן אם יש עליו 
עידי קיום כשר, כדאיתיה בסוף פרק שנים אוחזין בטלית 
(ב"מ כא,א) דשאני התם דשטר חוב לפירעון קאי ואמטול 
הכי חיישינן ליה, אבל הכא אימור כתב ליתן על תנאי ולא 
נתקיים התנאי הוה. ואי משום דחתימי עליה סהדי בלא 
תנאי לאו ראיה היא, דכיון דקימא לן דעדים שאמרו תנאי 
היו דברינו כי אין כתב ידן יוצא ממקום אחר נאמנין דלאו 
עולה הוא, מסתמא נמי כי נפיק שטרא מתחת יד נותן 
ואמר על תנאי הוה מהימן. וכיון דאילו הוה איתיה לנותן 
מחיים והוה טעין דעל תנאי קנו מיניה וכתביה ולא איקיים 
תנאיה הוה מהימן מגו דאי בעי קלייה, כי מית נמי טענינן 
להו ליתמי מאי דהוה יכיל אבוהון למטען. ולא דמי 
לסימפון שיש עליו עדים וקיום דאי לאו דפרע שטרא לא 
הוה מקיים ליה לסימפון.#
והני מילי בשטרא דאשתכח ברשותיה דנותן, דאיכא   
טעמא דטענינן להו ליתמי מאי דהוה יכיל אבוהון למטען. 
ועוד מדאשתכח ברשותיה מוכחא מילתא דכתב ליתן ולא 
נתן הוה אי נמי על תנאי הוה. אבל המוצא שטר מתנה 
בשוק, אי אית ביה קנין אי נמי כתוב ביה הנפק, יחזירנו 
לבעלים, דעד כאן לא קאמר רבי יוחנן (ב"מ טז,ב) לא יחזיר 
אלא בשטרי הודאות והלואות דאיכא למיחש לפירעון 
ולקנוניא, אבל בשטרי מכר ומתנה דלאו בני פירעון נינהו 
מודי.#
וכי תימא וממאי דאלו איתיה לנותן ואמר על תנאי 
יהבתה נהליה ולא איקיים תנאיה דמהימן מגו דאי בעי 
קלייה, אימור דשמעינן הכי גבי טענת פירעון, דשטרא 
לפירעון קאי, אבל גבי תנאי דקא עקר ליה לשטרא לא 
שמעינן. שתי תשובות בדבר, חדא דכיון דמשום מיגו דאי 
בעי קלייה הוא דמהימן, מה לי גבי טענת פירעון מה לי 
גבי שטר טענתא דעקרן ליה לשטרא, אטו אלו קלייה מי 
לא הוה מיעקר שטרא לגמרי. ועוד הא גבי עדים שאמרו 
תנאי היו דברינו דכי אין כתב ידן יוצא ממקום אחר מיגו 
דאי בעי אמר תנאי היו דברינו מהימני, וכל שכן הכא דאי 
בעי קלייה:#
#
קעב. הרי אמרו מי שמת ונמצאת דייתיקי קשורה לו 
על ירכו הרי זו אינה כלום ת"ר איזו היא 
דייתיקי דא תהא למיקם ולהיות. כלומר שצוה בה מה 
יעשה בנכסיו לאחר מותו. ובמתנת שכיב מרע קאי 
כדברירנא במתני'. מתנה כל שכתוב בה מהיום ולאחר 
מיתה אלא מעתה מהיום ולאחר מיתה הוא דהויא מתנה 
מחיים לא הויא מתנה. אמר אביי הכי קתני איזו היא 
מתנת בריא שהיא כמתנת שכיב מרע דלא קני אלא לאחר 
מיתה כל שכתוב בה מהיום ולאחר מיתה. דלא קני קנין 
גמור אלא לאחר מיתה, דאע"ג דקני גופא מהיום, לית ליה 
רשותא לאשתמושי ולא למשלט בגופה ולא בפירא אלא 
לאחר מיתה:#
#
קעג. שלח רבין משמא דר' אבהו היו יודעין ששלח 
רבי אליעזר לגולה משום רבינו שכיב מרע 
שאמר כתבו ותנו מנה לפלוני אין כותבין ונותנין, חיישינן 
שמא לא גמר להקנותו אלא בשטר ואין שטר לאחר 
מיתה. כלומר ואין שטר קונה לאחר מיתה, דהא נפלו להו 
נכסי קמי יתמי מקמי הכין. ורבי יוחנן אמר תבדק מאי 
תבדק כי אתא רב דימי אמר דייתיקי מבטלת דייתיקי 
ושכיב מרע שאמר כתבו ותנו מנה  לפלוני ומת רואין אם 
במיפה את כחו כותבין ונותנין ואם לאו אין כותבין 
ונותנין. מדקמיבעיא לן מאי תיבדק ואמרי' עלה כי אתא 
רב דימי אמר, ולא קאמרינן כי הא דכי אתא רב דימי  
אמר, שמע מינה דרב דימי גופיה לפרושי מימריה דרבי 
יוחנן קאתי, וכוליה מימריה דרב דימי כי אצטריך לפרושי 
מימריה דרבי יוחנן אצטריך, והאי דקאמר רב דימי שכיב 
מרע שאמר כו' לאו מילתא באנפי נפשה קאמר אלא דוקיא 
דקא דייק מרישא דמילתיה קאמר. והכי קאמר, דייתיקי 
אחרונה מבטלת דייתיקי שלפניה, דמתנת שכיב מרע 
בכותב כל נכסיו אי נמי במצוה מחמת מיתה קמיתא 
ובתריתא בתריתא זכיא. לפיכך שכיב מרע שאמר כתבו 
ותנו מנה לפלוני ומת רואין אם במיפה כחו נתכוון כותבין 
ונותנין, כלומר דאי אתברר דכתב דייתקי אחריתי בכל 
נכסיו לאחרינא מקמי הכין מוכחא מילתא דלא אמר להו 
דלכתבוה להאי בתריתא אלא ליפות את כחה כדי שיתברר 
מתוך הזמן הכתוב בה שהיא אחרונה ותבטל הראשונה. 
ואם לאו אין כותבין ונותנין, חיישינן שמא לא גמר 
להקנותו אלא בשטר ואין שטר לאחר מיתה. #
וקימא לן כרבי יוחנן, ואליבא דרב דימי. והני מילי 
היכא דלא גלי אדעתיה דליפות כחו קא מכוין, כגון דאמר 
כתבו ותנו סתמא, אבל היכא דגלי אדעתא דליפות כחו 
הוא דקאמר, כגון דקאמר אף כתובו וחתומו והבו ליה, 
אע"ג דלא כתב דייתיקי אחריתי לאחרינא מקמי הכין נמי 
כותבין ונותנין כדבעינן למימר קמן, ובהא לא איירי רב 
דימי הכא כלל. והיכא דאין מיפה את כחו כלל נמי לא 
אמרן דלא קנה אלא היכא דמת מקמי דמטי שטרא לידא 
דמקבל מתנה, אבל היכא דמטא שטרא לידי[ה] מחיי נותן 
קנה. חדא דהא מת קתני, דמשמע דוקא מת דאין שטר 
לאחר מיתה, הא מחיים כותבין ונותנין. ועוד מדקא נקיט 
טעמא משום דאין שטר לאחר מיתה, הא מחיים כותבין 
ונותנין. ועוד מדקא נקיט טעמא משום דאין שטר לאחר 
מיתה, שמע מינה דוקא מת דאיתיה להאי טעמא הא מחיים 
דליתיה להאי טעמא כותבין ונותנין. ועוד דבהדיא 
גרסינן בגיטין בפרקא קמא (ט,א) ת"ר בשלשה דרכים שוו 
גיטי נשים לשחרורי עבדים [וכו'] ותו ליכא והא איכא 
האומר תנו גט זה לאשתי ושטר שחרור זה לעבדי ומת לא 
יתנו לאחר מיתה, ופריך כי קתני מילתא דליתא בשטרות 
מילתא דאיתא בשטרות לא קתני, דשלח רבין משמא 
דרבי אבהו הוו יודעין ששלח רבי אליעזר לגולה משום 
רבנו שכיב מרע שאמר כתבו ותנו מנה לפלוני ומת אין 
כותבין ונותנין לו שמא לא גמר להקנותו אלא בשטר ואין 
שטר לאחר מיתה, דשמעת מינה דהאי דינא דשכיב מרע 
שאמר כתבו ותנו מנה לפלוני ומת כדינא דהאומר תנו גט 
זה לאשתי ושטר שחרור זה לעבדי דמי. כי היכי דגבי 
גיטי נשים ושחרורי עבדים לאחר מיתה הוא דאין נותנין 
הא מחיים נותנין כדקתני בהדיא ומת לא יתנו לאחר מיתה 
הא מחיים נותנין. וכל שכן דבהדיא דייקינן לה התם הכי 
בסוף ההיא פירקא (שם יג,ב) אפיסקא דההיא מתני' (הם) הכי 
נמי גבי שכיב מרע שאמר כתבו ותנו מנה לפלוני ומת 
דקאמרינן אין כותבין ונותנין דוקא לאחר מיתה אבל מחיים 
כותבין ונותנין.#
ותנן נמי (ב"מ יח,א) מצא גיטי נשים ושחרורי עבדים 
דייתיקי מתנות ושוברין הרי זה לא יחזיר שאני אומר 
כתובין היו ונמלך עליהן שלא ליתנן. טעמא דנמלך עליהן, 
הא אמר תנו נותנין, כדדיקינן מינה בגמרא בהדיא. 
ואוקימנא התם בשכיב מרע גופיה. וכי תימא דילמא התם 
במיפה את כחו, לא ס"ד, חדא דהא דומיא דגיטי נשים 
ושחרורי עבדים קתני, דלא קני עד דמטי שטרא לידיה, 
(ודוקא) [ודיקא] נמי דקתני שאני אומר כתובין היו ונמלך 
עליהן שלא ליתנן. ועוד דמתני' דמי שמת ונמצאת 
דייתיקי קשורה לו על יריכו נמי הכי דיקא, דקתני סופא 
זכה בה לאחר בין מן היורשין בין מי שאינו מן היורשין 
דבריו קיימין, דכמאן דמטיא לידא דמקבל מתנה גופיה 
דמי, ואמאי, לימא אין שטר לאחר מיתה. וכי תימא הכא 
נמי במיפה את כחו, אי הכי רישא דלא זיכה אמאי אינה 
כלום, ליקני בהו אפומא דעידי השטר ולהדריה לשטרא 
אפומיהו. וכי תימא דליתינהו לסהדי, אי הכי רישא דלא 
זיכה אמאי אינה כלום, ליקני בהו אפומא דעידי השטר 
ולהדריה לשטרא אפומיהו. וכי תימא דליתינהו לסהדי, אי 
הכי אדמיפלגי בין זיכה ללא זיכה הוה ליה לפלוגיה בין 
היכא דאיתינהו להיכא דליתינהו לסהדי. ועוד אמאי פסיק 
ותאני אינה כלום, ליתני תתקיים בחותמיה, דמשילינן להו 
לסהדי אי סתמא יהיב ואי על תנאי יהיב, כדאמרי' בסוף 
פ' שנים אוחזין בטלית (ב"מ כא,א) גבי סמפון היוצא מתחת 
ידי לוה יתקיים בחותמיו דמשילינן לסהדי אי פריע אי לא 
פריע. אלא מדפסיק ותני הרי זו אינה כלום שמע מינה 
דלאו במיפה את כחו קאי, ואפי"ה היכא דזכה בה דבריו 
קימין כמאן דמטי שטרא לידיה דמקבל גופיה, וכ"ש היכא 
דמטי לידיה.#
וכי תימא ואי לא גמר להקנותו אלא בשטר אפי' כתבי  
ויהבי ליה מחיים נמי לא ליקני, דמנא מטלטלא הוא 
ומטלטלי לא מיקנו בשטרא כדאיתא בהדיא בפירקא קמא 
דקידושין. לא תיקשי לך, דהיכא דמטי שטרא לידיה 
מחיים, כי קאני לאו בשטרא קא קני, אלא בתקנתא דרבנן 
דתקינו ליה למקני באמירה בעלמא הוא דקני. דאע"ג דלא 
גמר להקנותו אלא בשטר, לאו למעקרה לתקנתא דרבנן 
לגמרי קא מיכוין דלא ליקני באמירה כל עיקר אלא בשטרא 
לחודיה, דהא לא איפשר למקני בשטרא בלא אמירה 
לגלויי דעתיה דניחא ליה דליקני, ואי לאו דאמר כתבו 
ותנו מאן הוה כתיב ליה שטרא, אלא גרועיה גרעיה לקנינא 
דאמירה במקצת דלא תקני אלא בהדי שטרא, דאשתכח 
דכי קני באמירה הוא דקני בתקנתא דרבנן ושטר כתנאה 
בעלמא דמי, כמאן דאתני דלא ליקני עד דמטי שטרא  
לידיה, דכיון דלא גמר להקנותו אלא בשטר שוייה לשטרא 
#


