משכחת לה באחא ובר אחא ומאי דדמי להו, דתרויהו 
לענין ירושה כי הדדי נינהו, מיהו לענין תפקדתיה דשכיב 
מרע, כיון דאמר להוי לקריבי לההוא דמיקרב טפי יהבינן 
ליה, וכן כל כיוצא בזה:#
#
נד. זה אומר של אבותי וזה אומר של אבותי האי אייתי 
סהדי דאבהתיה היא והאי אייתי סהדי דאכלה 
שני חזקה אמר רב חסדא מה לי לשקר אי בעי אמר מינך 
זבינתה ואכלתיה שני חזקה אביי ורבא לא ס"ל הא דרב 
חסדא מה לי לשקר במקום עדים לא אמרינן. כדפרישנא 
לעיל (סי' נג), וקיימא לן כוותייהו:#
#
נה. ההוא דאמר ליה לחבריה מאי בעית בהאי ארעא 
א"ל מינך זבינתה ואכלתיה שני חזקה אזל 
אייתי סהדי דאכלה תרתי שני אמר רב נחמן הדרא ארעא 
והדרי פירי. ודוקא פירי דתרתי שני דאיכא סהדי דמסהדי 
עלייהו לא הדרי, דמגו דאי בעי אמר לא אכלי כי אמר 
אין אכלי ודידי אכלי מהימן, כדמיברר לקמן מעובדא 
דההוא דאייתי חד סהדא דאכלה תלת שני. וטעמא דמילתא 
משום דלא אתכחש בעיקר טענתיה, דכי הדרא ארעא 
מחמת דהוו ליה סהדי לתובע דמעיקרא דידיה הות, וקרקע 
בחזקת בעליה קיימת. גבי ארעא דלא שייך בה מה לי 
לשקר הדרא, גבי פירי דשייך מה לי לשקר דאי בעי אמר 
לא אכלי כי אמר אין אכלי ודידי אכלי מהימן, ובשבועת 
היסת.#
 והני מילי דלא אתברר מגו טענתיה דתובע ונתבע 
שיעור פירי דאכל בשנה שלישית, דלא מסהדי בה סהדי 
(היא) [אי] אית בה שוה ב' כסף, אבל היכא דאתברר מגו 
טענתיה דאית ביה שוה שתי כסף לבד משיעור מאי 
דמסהדי ביה סהדי דלא בציר מפירושה מיחייב שבועה 
דאורייתא, מדר' חייא קמייתא (ב"מ ג,א), דא"ר חייא מנה 
לי בידך והלה אומר אין לך בידי כלום והעדים מעידין 
אותו שיש לו חמשים ישלם חמשים וישבע על השאר, 
שלא תהא הודאת פיו גדולה מהעדאת עדים מק"ו. וכיון 
דמהודאת פיו קאתיא לן דיו לבא מן הדין להיות כנדון, ולא 
מיחייב אלא דומיא דהודאת פיו דבעיא כפירת טענה שתי 
כסף דמתברר שיעורה בעידן טענה וכפירה, כדמיברר בפ' 
שבועת הדיינים גבי מתניתין דשבועת הדיינין הטענה שתי 
כסף (שבועות לח,ב) וגבי מתניתא דאין נשבעין אלא [על] 
דבר שבמדה ושבמשקל ושבמנין (שם מב,ב), וכי היכי דגבי 
הודאת פיו אע"ג דאודי בכולה טענה מיהו קא פטר נפשיה 
ממקצת טענה מאנפא אחרינא, כגון דטעין אין אכלי מיהו 
פלגא או תולתא דידי אכלי מחמת דזבנתה לארעא בתר 
הכי מינך או מאנפא אחרינא, משלם מאי דמודי ביה  
ומשתבע אשארא לפום טענתיה שבועה דאורייתא 
ומיפטר, מידי דהוה אהאכלתיו פרס, גבי העדאת עדים 
נמי דקיימא במקום הודאת פיו משלם פירי דתרתי שני 
דמסהדי בהו סהדי ומשתבע אפירי דשנה שלישית לפום 
טענתיה שבועה דאורייתא ומיפטר. ואע"ג דהודאת פיו 
ועד אחד הוא דאתיא לן בהצד השוה, וגבי עד אחד כי האי 
גוונא הוה ליה מחוייב שבועה ואינו יכול להשבע ולא בעי 
כפירת טענה שתי כסף, כיון דמתרוייהו הוא דאתיא לן לא 
מיחייב אלא כקל שבשניהם.#
#
 אמר רב זביד ואם טען ואמר לפירות ירדתי נאמן. 
כלומר אם לא טען מתחילה לקוחה היא בידי אלא לפירות 
ירדתי, כלומר אתה מכרת לי לאכול פירותיה שתי שנים 
אלו או שלש, אע"ג דאיכא סהדי דאכלה מהימן ובשבועת 
היסת. לאו מי אמר רב יהודה האי מאן דנקיט מגלא 
ותובליא ואמר איזיל ואגזריה לדיקלא דפלניא דזבניה 
ניהלי מהימן. ובשבועת היסת, ואע"ג דאיכא סהדי דגזריה 
לא מיחייב, מ"ט לא חציף איניש למגזר דיקלא דלאו 
דיליה הכא נמי לא חציף איניש למיכל פירי דלאו 
דיליה. ואי לאו דזבין מיניה פירי דהנך שתי שנים לא הוה 
אכיל להו. ומקשינן אי הכי ארעא נמי. כי טעין לקוחה היא 
בידי להימניה, דלא חציף איניש למיכל פירי דארעא דלאו 
דיליה. ופרקינן ארעא אמרינן ליה אחוי שטריך אי הכי 
פירי נמי, לימא ליה אחוי שטריך. שטרא לפירי לא עבדי 
אינשי:#
#
נו. ושמעינן מיהא דמאן דעייל לרשותא דחבריה שלא 
בפניו ושקיל מהתם מדעם בפרהסיא שלא 
בדרך גנבה וגזלה וטעין דזבניה ניהליה או דיהביה ניהליה 
במתנה, אי נמי דידי הואי מעיקרא ובתורת פקדון הוה קאי 
גביה ואיהו אמר לי זיל שקליה, מהימן, ובשבועה, דלא 
חציף איניש למשקל מידי דלאו דיליה, דהא רב זביד קא 
יליף מהאי דינא דדיקלא לדינא דפירי, אלמא הכין דינא 
בכל מילי:#
#
נז. ההוא דא"ל לחבריה מאי בעית בהאי ארעא א"ל 
מינך זבינתה ואכלתיה שני חזקה אייתי חד 
סהדא דאכלה תלת שני סבר רב אידי בר אבין קמיה 
דאביי למימר היינו נסכא דרבי אבא דההוא גברא דחטף 
נסכא מחבריה אתא לקמיה דרב אמי איתי חד סהדא 
דמחטף חטפה מיניה א"ל אין חטפי ודידי חטפי א"ר אמי 
[לד,א] היכי נדיינוה דייני להאי דינא לישלים ליכא תרי 
סהדי ליפטריה איכא חד סהדא לישתבע כיון דאמר חטפי 
ודידי חטפי הוה ליה גזלן. כלומר כי אמרינן עד אחד 
לשבועה היכא דקא כפר במאי דקא מסהיד סהדא, אבל 
האי כיון דאמר דמחטף חטפיה הא קא מודי דגזל ולא 
מצי לאכחושי לסהדא. וגירסא דמתיבתא, כי אמרינן עד 
אחד לשבועה היכא דקא כפר במאי דקא מסהיד סהדא האי 
הא קא מודי דחטף. א"ל ר' אבא הוה מחוייב שבועה ואינו 
יכול להשבע [וכל המחוייב שבועה ואינו יכול לישבע] 
משלם. כלומר, הוה מחוייב שבועה דלא חטף לאכחושיה 
לסהדא, ואינו יכול לישבע דהא מודי דחטף, וכל המחוייב 
שבועה ואינו יכול לישבע משלם, הכא נמי כיון דאיכא חד 
סהדא דאכלה תלת שני הוה ליה מחוייב שבועה דלא 
אכלה, ואינו יכול להשבע דהא קא מודי דאכלה, הילכך 
משלם. א"ל אביי מי דמי התם גבי נסכא דרבי אבא חד 
סהדא דאסהיד ביה דחטף לאורועי לנתבע קאתי דהא אי 
איכא תרי סהדי הוה מפקינן לה מיניה, וכיון דשנים 
מחייבין אותו ממון אחד מחייבו שבועה, ובדין הוא דאי 
הוה טעין מעיקרא דלא חטף הוה משתבע אפומא דחד 
סהדא ומיפטר, השתא דאודי דחטף הוה ליה מחויב שבועה 
דלא חטף והוא אינו יכול לישבע דהא אודי דחטף, הלכך 
משלם. אבל הכא גבי פירי חד סהדא לסיועיה לנתבע 
קאתי. דהא אי איכא סהדא אחרינא בהדיה הוה מוקמינן לה 
לארעא בידיה דמחזיק, וכיון דאין השנים מחייבין את 
הנתבע ממון אין האחד מחייבו שבועה כלל כי היכי דתימא 
כיון דאינו יכול לישבע משלם, הלכך השתא נמי דליכא 
אלא חד סהדא דינא הוא דהדרה ארעא למארא, ופירי 
משתבע נתבע שבועת היסת דדידיה אכל ומיפטר, דחד 
סהדא לגבי פירי כמאן דליתיה דמי דלסיועי לנתבע קא 
אתי.#
 אלא אי דמי ודאי הא דרבי אבא לחד סהדא ולתרתי 
שנין ולפירי. דאלו היכא דאייתי תובע חד סהדא דאכלה 
האי נתבע לפירי דארעיה תרתי שנין ונתבע קא טעין 
לקוחה היא בידי ואין אכלי ודידי אכלי, כיון דאלו הוו תרי 
סהדי דאכלה תרתי שנין הוה מיחייב לאהדורה לארעא 
ולפירא כדאמר רב נחמן (לעיל לג,ב) הדרא ארעא והדרי 
פירי, השתא נמי דליכא אלא חד סהדא הוה ליה מחוייב 
שבועה לאכחושיה לסהדא ולאשתבועי דלא אכל, ואיהו לא 
מצי משתבע דהא אודי דאכל, וכל המחוייב שבועה ואינו 
יכול להשבע משלם.#
נקטינן השתא מהני שמעתתא כולהו לענין פירי, דמאן 
דאכיל פירי דארעא דחבריה מחמת דהוה טעין בה בגופא 
דארעא דדידיה הוא, דאי אכחשוה סהדי בעיקר טענתיה, 
כי היכי דהדרא ארעא הדרי פירי. ואפילו היכא דליכא 
סהדי דאכלינהו אלא מחמת טענתיה דקא טעין אין אכלי 
ודידי אכלי לא מהימן, דמה לי לשקר במקום עדים הוא כי 
מעשה דרב אידי בר אבין (לעיל לג,א), הלכך דינא הוא 
דהדרא ארעא והדרי פירי בלי לחיוביה לתובע שבועה, 
דהא איכא עדים דמסייעי ליה, כדברירנא גבי שמעתא 
קמייתא דזה אומר של אבותי וזה אומר של אבותי (לעיל 
לא,א סי' לז ד"ה וכי).#
 ואי ליכא סהדי דמכחשי ליה לנתבע בעיקר טענתיה, 
ולא קא הדרא ארעא אלא מחמת דהויא ליה ראיה לתובע 
לאוקומה בחזקתיה ולא הויא ליה לנתבע בגוה ראיה ולא 
חזקה לאוקומה בידיה, איכא לפלוגי, דכל היכא דאיכא 
סהדי דאכלינהו נתבע לפירי, מיהו לא קא מסהדי דאכלה 
אכילה דקיימא ליה חזקה בגוה, לא שנא טעין לקוחה היא 
בידי ולא שנא של אבותי, הדרא ארעא והדרי פירי ולא 
מצי אמר דידי אכלי, דהא אתברר דפירי דלאו דידיה אכל 
וליכא מיגו להימוניה, דאי נמי טעין החזרתים לך נמי לא 
מהימן דהא דהוו דידיה אכלינהו ומימר אמר מי יימר 
דמחייבין לי רבנן, וכל כי האי גוונא כפרעתיך בתוך זמני 
דמי כדמיברר בפירקא קמא (לעיל ה,ב). ולא תימא הני מילי 
היכא דאיכא תרי סהדי דאכלינהו, אלא אפילו היכא דליכא 
אלא חד סהדא, כל היכא דאילו הוו תרי סהדי הוה מיחייב 
כי איכא חד סהדא נמי מיחייב, דהוה ליה מחויב שבועה 
בעד אחד ואינו יכול להשבע דמשלם כדאמרינן בשמעתין 
בהדיא.#
 ולא שנא בחד סהדא ולא שנא בתרי סהדי, כיון דלא 
אכחשוה סהדי לנתבע בעיקר טענתיה אלא כי הדרא ארעא 
מחמת דאתברר דהוה קיימא מעיקרא בחזקת תובע ולא 
הויא ליה לנתבע ראיה לאוקומה בידיה וסהדי דאכילה נמי 
לא קא מסהדי דלאו דידיה אכל, מיחייב תובע לאשתבועי 
ליה לנתבע שבועת היסת אטענתיה כשאר טענות דעלמא 
כל היכא דמשתבע ושקיל כעין דאורייתא הוא דמשתבע 
הני מילי במאן דאתי לאפוקי ממונא דקאי בחזקתיה דנתבע 
אבל הכא דארעא ופירי בחזקתיה דתובע קיימי, דהא כי קא 
מיחייב נתבע לשלומינהו מחמת דקיימא ארעא בחזקתיה 
דתובע הוא דמיחייב, כי היכי דאלו איתינהו לפירי 
בעינייהו גבי נתבע הוה שקיל להו בלא שבועה, דממונא 
דנפשיה קא שקיל, כי ליתינהו בעינייהו נמי כיון דאיכא 
סהדי דאכלינהו כמאן דאיתינהו בעינייהו גביה דמי, דהא 
אתברר דממונא דהוה ליה לתובע למשקליה בלא שבועה 
אכל. תדע דאפילו איכא חד סהדא דאכל נמי קאמרינן 
בשמעתין בהדיא דמיחייב מטעמא דכל המחויב שבועה 
ואינו יכול להשבע, וקיימא לן דכל המחוייב שבועה ואינו 
יכול להשבע שקיל תובע בלא שבועה, לבר מחשוד שבועה 
דיכול להשבע הוא ואנן הוא דלא שבקינן ליה כדברירנא 
בפרק שבועת העדות ובפרק כל הנשבעין שבתורה, 
וכיון דבחד סהדא שקיל בלא שבועה כ"ש בתרי סהדי. אבל 
שבועת היסת ודאי מיחייב, ואע"ג דקיימי פירי
 בחזקתיה דתובע, ואפילו אגלימא דאכתפי נמי מצי משבע 
ליה היסת.#
 ובדין הוא דלא ליחייב ליה שבועה אלא לבתר 
תשלומין, אלא כיון דחייבוהו בי דינא לאהדורי ארעא 
כמאן דאהדרה (נמי) [דמי] דהא לא מיחסרא גוביאנא 
[ו]מחייב שבועה עילוה, ואע"ג דלא שלים ליה פירי. וכיון 
דאשתבע ליה אגופה דארעא תו לא מיחייב לאשתבועי ליה 
אפירי, דטענה דפירי בארעא תליא וחדא שבועה [היא].#
והנ"מ דאיכא אפילו חד סהדא דאכל כדאמרן, אבל 
היכא דליכא אפילו חד סהדא דאכל, אי נמי איכא חד סהדא 
דאכלה אכילה דאלו אסהידו בה תרי הוה קיימא ליה חזקה, 
בהא נמי איכא לפלוגי, דאי אתי בטענת בריא דזכייה 
גמורה דמיפרשא מגו טענתיה בפרט באנפא דאי הוו 
מסהדי ביה סהדי הוה מוקמינן לה לארעא ולפירי בידיה, 
ולא אכחשוה סהדי בטענתיה אלא כי הדרא ארעא מחמת 
דאתברר דהוה קיימא מעיקרא בחזקת תובע ולא הויא ליה 
ראיה לנתבע לאוקומה בידיה, אע"ג דהדרא ארעא לא 
הדרא פירי, דמגו דיכיל למימר לא אכלי דהא ליכא אפילו 
חד סהדא דאכל אכילה דמיחייב עלה תשלומין כי אמר 
אכלי ודידי אכלי מהימן דהא לא אכחשוה סהדי בטענתיה 
ולאו מה לי לשקר ולאו מחוייב שבועה ואינו יכול להשבע 
הוא, הלכך תרווייהו משתבעי שבועת היסת, האי משתבע 
אגופא דארעא דהדרא ליה והאי משתבע אפירי דאכל.#
 והוא הדין היכא דאתברר דאכל בסהדותא דמיחייב בה 
תשלומין, דאי אודי דאכל טפי ממאי דמסהדי ביה סהדי 
מיהו קא טעין אין אכלי ודידי אכלי, אי בחד סהדא, בין 
דמתברר בעידן טענתיה שיעור מאי דאכל בין דלא 
מתברר, משלם מאי דמסהיד ביה סהדא ומשתבעי 
תרווייהו שבועת היסת אשארא כדאמרן, ואי בתרי סהדי, 
איכא לפלוגי, דאי לא אתברר בעידן טענתיה דאית ביה 
בההוא טופיאנא דאודי ביה שוה שתי כסף משלם מאי 
דמסהדי ביה סהדי ומשתבע אשארא שבועת היסת דדידיה 
אכל, ואי אתברר בטענתיה דאית ביה בשארא שוה שתי 
כסף לבד משוה פרוטה דמסהדי ביה סהדי משלם מאי 
דמסהדי ביה סהדי ומשתבע אשארא שבועה דאורייתא 
אטענתיה מדר' חייא קמייתא. ובין כך ובין כך משתבע ליה 
תובע אטענתיה אמאי דשקיל מיניה כדברירנא.#
 ואי לא אתא בטענת בריא דזכייה גמורה, אע"ג דאתי 
מכח אבהתיה וקא טעין דדרו בה אבהתיה מקמי כמה יומי 
ודאכלה איהו בתרייהו שני חזקה, וליכא סהדי דמכחשי 
ליה בחדא מהני טענתא, אע"ג דאלו איתי סהדי בהכין הוה 
מוקמינן לה לארעא ולפירי בידיה, השתא דלית ליה סהדי 
לא אמרינן מיגו דאי בעי אמר לא אכלי כי אמר אכלי 
ודידי אכלי מחמת דאכלתה שני חזקה לבתר דדרו בה 
אבהתיה חד יומא מהימן לאפטוריה מפירי, [דלא] אמרינן 
מגו אלא בטענת בריא, והכא אע"ג דלגבי דירה דאבהתיה 
טענת בריא היא, כיון דלגבי זכייה דאבהתיה לאו טענת 
בריא היא דהא לא ידע אי דרו בה מחמת דזכו בה או 
בתורת עראי בעלמא לא אמרינן מגו. דאי לא תימא הכי, 
גבי גופא דארעא נמי כי מייתי סהדי דדר בה איהו שני 
חזקה ולית ליה סהדי דדר בה אבוה חד יומא ליהמניה דדר 
בה אבוה חד יומא מגו דיכיל למימר מינך זבינתה ואכלתה 
שני חזקה. אלא לאו ש"מ דלא אמרינן מגו אלא בטענת 
בריא דזכייה אבל בטענת ראיה לא אמרינן מגו, הילכך 
דינא הוא דמשלים ליה פירי לתובע ולית ליה גביה אלא 
פתקא דלוטא דטענת שמא היא:#
#
נח. ושמעינן מיהא דרבי אבא דכל היכא דשנים 
מחייבין אותו ממון אחד מחייבו שבועה 
להכחיש את העד, ואי אודי במאי דמסהיד סהדא אע"ג 
דטעין טענתא אחריתי לאפטוריה בגוה הוה ליה מחוייב 
שבועה ואינו יכול לישבע [ו]משלם, וכן כל המחוייב 
שבועה מן התורה ואינו יכול לישבע [משלם]. אבל מקום 
שאין השנים מחייבין אותו ממונא אין האחד מחייבו 
שבועה. לפיכך אפילו הודה במה שהעיד העד אלא שפטר 
עצמו מדרך אחרת נאמן, ובשבועת היסת, כמאן דליכא 
סהדא כלל:#
#
נט. ושמעינן נמי מינה דמאן דחטף מידי מחבריה, דלא 
מיבעיא היכא דאיכא תרי סהדי דחטף, 
אלא אפילו איכא חד סהדא נמי לא מצי למימר אין חטפי 
ודידי חטפי, ולא אמרינן בכי הא לא חציף איניש למשקל 
מידי דלאו דיליה, דכי אמרינן הכי היכא דאיכא למימר 
דאדעתא דחבריה קא עביד, אבל היכא דחטיף מיחטף אין 
לך גזלן גדול מזה. והוא הדין היכא דשקיל דרך גנבה 
דמוכחא מילתא דלאו מדעת בעלים קא שקיל:#
>פ:תפח <#
[לד,ב] ס. ההיא ארבא דהוו קא מנצו עלה  בי תרי האי 
אמר דידי היא והאי אמר דידי היא 
אתא חד מיניהו לבי דינא אמר תפסוה אדמיתינא סהדי 
דדידי היא תפסינן או לא תפסינן רב הונא אמר תפסינן רב 
יהודה אמר לא תפסינן. רב הונא אמר תפסינן, דילמא 
מייתי סהדי ואי לא מייתי סהדי מפקינן לה בחליהו 
כדמעיקרא, ורב יהודה אמר לא תפסינן, דילמא לא מייתי 
סהדי והוי דינא דלא מפקינן, ואפסודיה לבעל דין בידים לא 
מפסדינן. אזל לא אשכח סהדי אמר אפקוה כל דאלים גבר 
מפקינן או לא מפקינן רב יהודה אמר לא מפקינן רב פפא 
אמר מפקינן. ואסיקנא והלכתא לא תפסינן ואי תפסינן לא 
מפקינן. דכיון דאתי ממון המוטל בספק כי האי גוונא לידי 
ב"ד לא מפקינן ליה אלא בראיה. ואמטול הכי לא תפסינן>י< 
לכתחלה משום דאית ליה פסידא לאידך דלאו רמאי, דאי 
תפסינן לא מפקינן, ורמאה ניחא ליה בהכי דהא לית ליה 
פסידא לדיליה הלכך לכתחלה לא תפסינן ואי תפסינן לא 
מפקינן, ואפילו היכא דתפסינן לה (בטענתא) [בטעותא] 
מדעתא דחד מיניהו כי האי מעשה, וכל שכן היכא 
דתפסינן לה מדעתא דתרווייהו.#
 והאי שמעתא לא מיתוקמא אלא כגון דקיימא ההיא 
ארבא בסימטא או ברשות שאינה של שניהם, או ברשות 
הלה המופקדת אצלו היכא דלא ידע מאן מינייהו אפקדה 
גביה, דקיימא לן דמניח ביניהן פקדון ומסתלק, מידי דהוה 
אלקח מקח מחמשה בני אדם ואינו יודע מאיזה מהם לקח, 
כדברירנא בפ' האשה שהלכה היא ובעלה במדינת הים 
(כתובות קיח,ב) ובפרק המפקיד (ב"מ לז,א). אבל היכא 
דקיימא ברשותא דחד מיניהו, המוציא מחבירו עליו 
הראיה. והוא הדין היכא דקיימא ברשות הלה המופקדת 
אצלו וקאמר דדידיה דהאי היא מהימן, מיגו דאי בעי אמר 
דידי היא דלא הוה מפקינן לה מיניה אלא בראיה. ואי 
קיימא ברשותא דתרווייהו הוה ליה דינא כשנים אוחזין 
בטלית, דקיימא לן (ב"מ ב,א) זה ישבע שאין לו בה פחות 
מחציה וזה ישבע שאין לו בה פחות מחציה ויחלוקו. ודוקא 
נמי בבריא ובריא, אבל בריא ושמא בריא עדיף:#
#
סא. זה אומר של אבותי וזה אומר של אבותי אמר רב 
נחמן כל דאלים גבר. דכיון דלית ליה דררא 
דממונא לחד מיניהו כלל, ואיכא למימר דמיתי חד מיניהו 
סהדי או ראיה דדידיה היא, ומוקמינן לה בידיה, ולא 
מזדקקינן להו השתא אלא שבקינן להו כל דאלים טפי גבר, 
והוה ליה אידך המוציא מחבירו עליו הראיה, דאטרוחי בי 
דינא בכדי לא מטרחינן. ודוקא היכא דלא קאי איהו וההוא 
מדעם ברשותא דחד מיניהו, דא"כ המוציא מחבירו עליו 
הראיה. והוא דלא קאי נמי ברשותא דתרווייהו, דאם כן 
הוה דינא כשנים אוחזין בטלית. והוא דלא קאי נמי 
ברשותא דאיניש מעלמא דמודי ליה לחד מינייהו, דאם כן 
הוה מהימנינן ליה, מיגו דאי בעי אמר דידי היא. ודוקא 
נמי היכא דתרויהו קאתו בטענת בריא אי נמי בטענת 
שמא, אבל היכא דחד קאמר בריא וחד קאמר שמא, כיון 
דההוא דאמר שמא לית ליה חזקה בגוה טפי מחבריה, 
דכולי עלמא בריא ושמא בריא עדיף ויהבינן ליה לההוא 
דקאמר בריא לי:#
#
סב. ומאי שנא משני שטרות היוצאין ביום אחד 
[לה,א] דרב אמר יחלוקו ושמואל אמר 
שודא דדיאני התם ליכא למיקם עלה דמילתא, שאפילו 
נתברר שזה בשחרית וזה בין הערבים אין הקדמה בשעות 
אלא בירושלם, ואי משום דאיכא למחזי הי מיניהו קדים 
במסירת השטר, כיון דזמנ(י)ן ביום אחד מסתמא בההוא 
יומא הוא (דמסר הוא) [דמסרוהו] ומילתא דלא שכיח היא 
לברורי בעדים הי מיניהו קדים במסירת השטר, הלכך 
פסקינן ליה לדינא ביניהו לרב כי טעמיה ולשמואל כי 
טעמיה, אבל הכא איכא למיקם עלה דמילתא. דמייתי חד 
מינייהו סהדי דאבהתיה היא ומוקמינן לה בידיה, ואטרוחי 
בי דינא בכדי לא מטרחינן:#
#
סג. ומאי שנא מיהא דתנן המחליף פרה בחמור וילדה 
וכן המוכר שפחתו וילדה זה אומר עד שלא 
מכרתי וזה אומר משלקחתי יחלוקו. ואפילו רבנן לא 
פליגי עליה דסוכמכוס אלא היכא דאיכא לאוקמה בחזקה 
דמארה קמא אבל היכא דלית ליה חזקה לחד מינייהו טפי 
מחבריה מודו. ומפרקינן הכי השתא התם להאי [לה,ב] 
אית ליה דררא דממונא [ולההוא אית ליה דררא דממונא] 
הכא אי דמר לא דמר ואי דמר לא דמר. כלומר התם כיון 
דאית ליה לכל חד מינייהו עיקר ממון בהאי ולד, דהאי פרה 
והאי שפחה דאתא מיניהי האי ולד מעיקרא הויא דמוכר 
והשתא הויא דלוקח, וכל חד מיניהו קטעין פרתי ושפחתי 
ברשותי ילדה, איכא למימר דליכא רמאי, דהא בשמא 
ושמא עסקינן כדקתני התם (ב"מ ק,א) בהדיא וכל חד 
מינייהו סבר שמא ברשותי ילדה, הלכך דינא הוא דפלגי 
להו. אבל הכא כיון דזה אומר של אבותי ולא של אבותיך 
וזה אומר של אבותי ולא של אבותיך, אי דמר לא דמר ואי 
דמר לא דמר, וודאי חד מיניהו רמאה הוא, ואי פלגינן לה 
בינייהו אשתכח דקא מרויחינן ליה לרמאי בידים, הלכך לא 
מזדקיקינן להו אלא שבקינן להו כל דאלים גבר. א"נ התם 
כיון דאית להו דררא דממונא בגוה לתרווייהו דינא הוא 
דמזדקיקינן להו בחלוקה, דכל פלגא ופלגא כי יהבינן ליה 
לחד מיניהו לאו בכדי יהבינן ליה אלא מכח דררא דממונא 
דאית ליה בגויה הוא דיהבינן ליה, אבל הכא אי אית ליה 
דררא דממונא בגוה למר לית ליה דררא דממונא למר ואי 
דררא דממונא דמר לא דמר, ואי פלגינן לה בינייהו 
אשתכח דההוא דהויא כולה דידיה קא מפקינן מיניה פלגא 
בכדי בידים בלא ראיה כלל, הלכך שבקינן להו כל דאלים 
גבר:#
#
#
סד. אמרי נהרדעי אם בא אחד מן השוק והחזיק בה 
אין מוציאין אותה מידו דתני ר' חייא גזלן 
של רבים לא שמיה גזלן רב אשי אמר לעולם שמיה גזלן, 
ומוציאין אותה מידו ומוקמינן לה קמי הני תרתי וכל 
דאלים גבר, ומאי לא שמיה גזלן דקאמר רבי חייא שלא 
נתן להשבון. כלומר שאינו יוצא ידי השבה, דהא לא ידע 
למאן מהדר. ולא דמי לגזל אחד מחמשה ואינו יודע איזה 
מהם גזל, דכי משלם גזלה לכל אחד ואחד נפיק ידי השבה, 
דהתם ברירא מילתא דהאי ממונא דחד מהני חמשה הוה 
וממה נפשך הא קא מהדר ממונא למריה, אבל הכא דחד 
מהני לית ליה דררא דממונא בהאי גזלה כלל, 
לא מחמת ראיה ולא מחמת דהוה קיימא ברשותיה, אע"ג 
דמשלם גזלה לכל חד מינייהו נמי לא נפיק ידי השבה, 
דדילמא דאיניש מעלמא הוא. וקיימא לן כרב אשי 
דבתרא הוא. והני מילי במטלטלי, אבל במקרקעי כיון 
דקיימא לן דקרקע אינה נגזלת ולא קיימא ברשותיה דגזלן 
באונסין, מכי מסתלק מינה נפיק ידי השבה לענין גופה 
דארעא לכ"ע:#
#
#
סה. הרי אמרו חזקתן שלש שנים מיום ליום אמר רבא 
אי דלי ליה צנא דפירי לאלתר הוי חזקה. 
כלומר אי איכא סהדי דכי אכלה מחזיק להאי ארעא דלי 
ליה מארי ארעא צנא דפירי אכתפיה דמחזיק, דסייעיה 
במכנש פירי, כיון דעבד מעשה בידים מוכחא מילתא 
דארעא דמחזיק היא, דאי לאו הכי לא הוה מסייע ליה 
למשקלינהו לפירי דידיה, הלכך לאלתר הויא חזקה. ודמיא 
לההוא דגרסינן בריש פירקין (לעיל ל,ב) ע"כ לא קאמרי 
רבנן התם איבד את זכותו אלא היכא דקא עביד מעשה 
אבל דיבורא עביד איניש דמקרי ואמר, דש"מ דהיכא דעבד 
האי תובע מעשה דמוכח דארעא דהאי נתבע היא איבד את 
זכותו. אמר רבא ואם טען התובע ואמר לפירות הורדתיו 
באותה שעה נאמן. והני מילי בתוך שלש שנים אבל לאחר 
שלש שנים לא מהימן למימר לפירות הורדתיו, בין דדלא 
ליה צנא דפירי בין דלא דלי ליה צנא דפירי. אמר ליה רב 
אשי לרב כהנא אי לפירא אחתיה מאי הוה ליה למעבד 
ליה איבעי ליה למחויי דאי לא תימא הכי הני משכנאתא 
דסורא דכתיב בהי במשלם שניא אילין תיפוק ארעא דא 
בלא כסף הכי נמי דאי כביש ליה לשטר משכנתא ואמר 
לקוחה היא בידי הכי נמי דמהימן ולית ליה תקנתא למריה 
ארעא, מי תקינו רבנן מילתא  דאתי בה לידי פסידא אלא 
איבעי ליה למחויי הכא נמי איבעי ליה למחויי. ואי לא 
מחי איהו דאפסיד אנפשיה. מכלל דאי מחי בתוך שלש, 
אפילו לאחר שלש נמי ודלי ליה צנא דפירי יכיל למימר 
לפירות הורדתיו:#
#
#
סו. ושמעינן מינה דהני משכנתא דסורא היכא דאכלה 
לארעא תלת שני וכבשיה לשטר 
משכנתא ואמר לקוחה היא בידי, הכי נמי דמהימן, דאיבעי 
ליה למחויי, וכי לא מחי איהו דאפסיד אנפשיה. ודוקא 
היכא דלא ידיע דבמשכנתא קא נחית לה, אבל היכא דידיע 
דבמשכנתא קא נחית לה לא קימא ליה חזקה. ודוקא היכא 
דלא אכלה שני חזקה לבד משני משכנתא, אבל היכא 
דאכלה שני חזקה לבתר דשלמן להו שני משכנתיה קימא 
ליה חזקה, דאיבעי ליה למחויי. והא דמיא לההיא דתניא 
(לקמן מז,א) בן שחלק ואשה שנתגרשה הרי הן ככל אדם, 
והאי נמי כיון דשלמו שני משכנתיה הרי הוא ככל אדם 
וקימא ליה חזקה דמצי טעין חזרתי ולקחתיה ממנו:#
#
סז. ומדקתמהינן מי מתקני רבנן מילתא דאתי בה 
לידי פסידא ש"מ דפשיטא לן דלא 
תקינו רבנן מילתא דאתי בה איניש לידי פסידא, ונפקא 
מינה דכל תקנתא דמתקני צבורא מיבעי להו לדקדוקי בה 
שפיר, ואי לא איפשר ליה לאיניש למעבד בה מילתא 
דרמאותא (לאפסוקי) [לאפסודי] בה חבריה מתקני לה ואי 
לא לא מתקני לה:#
#
סח. אמר רב יהודה אמר רב הבא מחמת גוי הרי הוא 
כגוי מה גוי אין לו חזקה אלא בשטר אף 
ישראל הבא מחמת גוי אין לו חזקה אלא בשטר. ודוקא 
היכא דאיכא ראיה דהאי ארעא דהאי תובע הואי, דאי אית 
ליה להאי ישראל הבא מחמת גוי שטרא דזבנה גוי ממארא 
קמא קימא ליה חזקה לדיליה, וה"ה נמי בלא חזקה היכא 
דאית ליה ראיה דזבנה איהו מההוא גוי דזבנה מישראל 
קמא. ואי ליכא שטרא דזבנה גוי מישראל קמא, אע"ג 
דאכלה האי ישראל בתרא שני חזקה באפי מרה ולא מחי 
ביה, לא קימא ביה חזקה, דסתם גוי אנס הוא, וכיון דלא 
אתי האי מחזיק אלא מחמת גוי הויא לה כחזקה שאין עמה 
טענה. דכי אמרינן טוענין ליורש טוענין ללוקח בלוקח 
מישראל, דכיון דאלו טעין מוכר דהאי מערער זבניה נהלי 
ואכלתה שני חזקה מהימן טענינן ליה נמי ללוקח, אבל 
לוקח מגוי כיון דאלו טעין גוי גופיה לא מהימן אלא בשטר 
לוקח נמי לא מהימן אלא בשטר.#
 והני מילי היכא דאית ליה ראיה לתובע דדידיה היא, 
אבל היכא דלית ליה להאי תובע ראיה דהאי ארעא דידיה 
הואי, אע"ג דלית ליה להאי נתבע ראיה כלל לא מפקינן לה 
לארעא מיניה, דאמר ליה אנא מגוי פלניא זבינא לי, איתי 
ראיה דדידך היא ושקול. ואע"ג דבריא ושמא הוא, כיון 
דקימא ארעא בידא דנתבע לא מפקינן מיניה מספיקא, 
דומיא דמנה לי בידך והלה אומר איני יודע. דיקא נמי 
דקאמרינן אין לו חזקה אלא בשטר, דאלמא בטענה דצריכא 
בעלמא חזקה או שטרא עסיקינן.#
 והני מילי היכא דלא ידע האי לוקח דהאי ארעא דהאי 
תובע הוה, אבל היכא דידע דהאי ארעא דהאי תובע הות, 
אע"ג דאמר ליה גוי דזבנה מיניה מיחייב לאהדורה נהליה, 
דאמר ליה את לאו קא מודית דהאי ארעא דידי היא ואת 
לאו מינאי זבינתה, זיל לאו בעל דברים דידי את. ואע"ג 
דהוה קימא כמה שנים ברשותיה דגוי דזבנה נהליה ולא 
כלום הוא, דסתם גוי אנס הוא, וכיון דאיהו לא מהימן אלא 
בראיה, לוקח דזבין מיניה נמי לא מהימן אלא בראיה. 
והיינו דאמרינן אמר רבא ואי אמר האי ישראל בתרא 
[לו,א] לדילי אמר לי גוי דזבנה מינך מהימן. ומתמהינן 
עלה מי איכא מידי [דאילו] קאי גוי ואמר לא מהימן וכי 
אמר ישראל משמיה דגוי מהימן אלא אי אמר האי ישראל 
בתרא דאכלה שני חזקה קמאי דידי זבנה גוי מינך והדר 
זבנה נהלי מהימן מגו דאי בעי אמר אנא זבינתיה מינך 
ואכלתה שני חזקה. ואי קשיא לך ומאי שנא מההיא 
דאמרינן התם (לעיל ל,ב) והני מילי דאכלה שבע שנין 
דקדמה חזקה דהאי לשטרא דהאי אבל שית אין לך מחאה 
גדולה מזו, ואמאי לימא מגו דיכיל למימר מינך זבינתה 
ואכלתה שני חזקה כי אמר מהאיך קמא זבינתה תרתי שני 
מקמי זימניה דשטרך מהימן. שאני התם, דלגבי מערער 
דנקיט שטר זביניה בידיה חזקה שאין עמה טענה [היא], 
דהא לא טעין ליה מינך זבינתה ולא נמי מפלניא זבינתה 
דזבנה מינך, אבל הכא כיון דטעין קמאי דידי זבנה גוי מינך 
וזבנה נהלי, כמאן דאמר ליה אנא זבינתה מינך דמי וחזקה 
שיש עמה טענה היא:#
#
סט. ואמר ר"י האי מאן דנקיט מגלא ותובליא ואמר 
איזיל אגזריה לדיקלא דפלניא דזבניה נהלי 
מהימן. כלומר דאע"ג דאיכא סהדי דגזריה, ומאריה 
דדיקלא קא טעין דלא זבניה נהליה, האיך דגזרינן מהימן, 
ולא מיחייב לשלומי ליה ולא מידי, אלא משתבע היסת 
ומיפטר. והוא הדין במאן דאכיל פירי דארעא דחבריה 
וטעין לפירות ירדתי. וה"ה נמי למאן דעייל בפרהסיא 
לרשותא דחבריה ושקיל מהתם מידי שלא כדרך גנבה 
וגזלה וטעין ברשות נטלתי, אע"ג דשקיל באפי סהדי 
מהימן, דלא חציף איניש למשקל מידי דלאו דיליה. ולענין 
מאן דנקיט מגלא ותובליא דקא אמרינן דמהימן, דוקא 
היכא דלא ערער מאריה דדיקלא עילויה אלא לבתר 
דגזריה, דהוה ליה כשאר מטלטלי וממונא דנתבע בחזקתיה 
דנתבע קאי ואוקי ממונא בחזקת מריה, אבל היכא דאתא 
מארא דדיקלא וקא מערער עילויה מקמי דגזריה כקרקע 
דמי, וקי"ל קרקע בחזקת בעליה קיימת, ואנן סהדי דשלא 
מדעת בעלים גזריה ואין לך אנס גדול מזה, מידי דהוה 
אההוא גברא דחטף נסכא מחבריה כדברירנא לעיל (סי' 
נט):#
#
ע. ואמר רב יהודה האי מאן דאחזיק מגודא דערודי 
ולבר. כלומר מקיר העשוי לסייג סביבות 
השדה כדי שלא יכנס ערוד לתוכה לא הוי חזקה אפי' 
לההוא דוכתא, מצי אמר אמינא כל דזרע ערודי אכלי 
ליה. וכן כל כיוצא בזה:#
עא. ואמר רב יהודה אכלה ערלה הרי זו חזקה. והוא 
דאתהני טפי ממאי דאפיק בה, דאי לאו הכי 
הוה ליה כאפיק כורא ועייל כורא דלא הוי חזקה. תניא נמי 
הכי אכלה ערלה שביעית וכלאים הרי זו חזקה. וקימא 
לן בכולהו כגון שנהנה מן  העצים, אבל היכא דלא אתהני 
אלא מפירי לא הוי חזקה, דמצי מרה למימר כיון דאיסורא 
הוי לא הוה אכפת לי בגוייהו, ועוד דאמינא הלעיטהו 
לרשע וימות. וראיה להא מילתא מההיא דגרסינן בכתובות 
(פ,א) גבי המוציא הוצאות על נכסי אשתו הוציא הרבה 
ואכל קימעא מה שהוציא הוציא ומה שאכל אכל, עבד רב 
יהודה עובדא בחבילי זמורות, רב יהודה לטעמיה דאמר רב 
יהודה אכלה ערלה הרי זו חזקה תניא כותיה דרב יהודה 
אכלה ערלה שביעית וכלאים הרי זו חזקה, דשמעת מינה 
דלאו בדאתהני מפירי דאיסורא עסיקינן אלא מציבי דומיא 
דחבילי זמורות:#
#
#
עב. אמר רב יוסף אכלה שחת והיא תבואה שלא הביאה 
שליש לא הוי חזקה אמר רבא ואי צואר 
מחוזא הוא דמזבן ביה שחת ביוקר מחמת דשכיחי בני 
חילא וצריכי ליה לסוסים ולרכש, הוי חזקה. ש"מ דכל 
היכא דאכיל לה אנפא דנפישא הנאתה כהנאת פירות 
גמורין אע"ג דלא אכיל דרך הנאתה הויא חזקה, ואי לא 
נפישא הנאתה כולי האי לא הוי חזקה:#
#
עג. אמר רב נחמן תפתיחא לא הוי חזקה. היכי דמי 
תפתיחא, כגון מקום שנתבקע מאיליו ונפל שם 
זרע בשעת הקציר וצמח ואכלו, אין זו דרך אכילת בעלים 
ולא הוי חזקה. אפיק כורא ועייל כורא לא הוי חזקה. ש"מ 
אין חזקה אלא (בכונה):#
#
עד. דבי ריש גלותא לא מחזקי ולא מחזקינן בהו. לא 
מחזקי, דעבידי אינשי למשבקינהו למיחת 
ולמידר בבתיהן כמה שנים משום יקרא דריש גלותא ולא 
מחו בהו, וכיון דאורחיהו בהכי הוו להו כאומנין ואריסין 
ואפיטרופין דלית להו חזקה. וכן לא מחזקינן בהו, משום 
דעבידי אינהו למשבק אינשי למידר בבתיהן ולמיכל 
אדמתייהו דרך נדיבות, וכיון דאורחיהו בהכי לא מחזקינן 
עליהו, וכן כל כיוצא באלו:#
#
עה. והא דתנן והעבדים חזקתן שלש שנים מיום ליום, 
דייקינן עלה עבדים יש להן חזקה והאמר ריש 
לקיש הגודרות אין להן חזקה. אמר רבא אין להן חזקה 
לאלתר אבל יש להן חזקה לאחר שלש שנים. היכי דמי 
גודרות, כגון כל דבר שהולך יחידי ואין מסור לשומר. 
אין להן חזקה לאלתר, דלא דיינינן בהו בדינא דשאר 
מטלטלי דאית להו חזקה לאלתר והמוציא מחבירו עליו 
הראיה, אלא כיון דעבידי דאזלי בלא שומר אימור מיעל 
עיילי לרשותיה דהאי ותפסינהו וקא טעין בהו. ולא שייך 
הכא טעמא דרב יהודה דאמר לא חציף איניש למגזר דיקלא 
דלאו דיליה ולמיכל פירי דלאו דיליה, דבשלמא התם כיון 
דקא עייל לרשותיה דחבריה להדיא וקא שקיל מוכחא 
מילתא דברשות קא עביד, דאי לאו הכי הוה מיכסיף 
מאינשי ולא הוה עביד, אבל גבי גודרות דקאזלן מנפשיהו 
ועיילי לרשותא דאינשי ויכיל מארי רשותא למיתפס בהו 
ולא מיכסיף, דהא לא חזו ליה אינשי, ודאי חציף וחציף, 
ולא קימא ליה חזקה אלא לאחר שלש שנים כפירוקי 
דרבא.#
 אלא מיהו מסתברא דהני מילי דעבדים דאפשר למכתב 
עליהו שטרא ועבידי אינשי למכתב עליהו שטרא, אבל 
בהמות דלאו בני מכתב עליהו שטרא נינהו, דהא לא 
מיתחזקי בשמא אלא בטביעות עינא, ולא שייך בהו טעמא 
דמזדהר איניש בשטריה, לא מהניא בהו חזקת שלש 
שנים. דיקא נמי דלא איירי במתניתין כל עיקר אלא 
במקרקעי ובעבדים דדמו למקרקעי, אבל במטלטלי לא 
איירי כל עיקר, דש"מ דמטלטלי לא שייכא בהו חזקת שלש 
שנים, דאי גודרות נינהו לא מוקמינן להו בידא דמחזיק 
אלא בראיה, והוא הדין בדברים העשויין להשאיל 
ולהשכיר (נינהו קימא להו חזקה לאלתר).#
ברם צריך את למידע דכי אמרינן דגודרות אין להן 
חזקה, הני מילי היכא דידיעא מילתא דהאי עבדא או האי 
חמרא דהאי תובע הוא, אבל היכא דלא ידיעא מילתא 
דהאי עבדא או האי חמרא דהאי תובע הוא, אית להו 
חזקה. חדא, דכיון דלית ליה ראיה לחד מינייהו אוקי 
ממונא בחזקת מריה, ועוד מיגו דיכיל למימר מעולם לאו 
דידך היה כי אמר שלך היו ולקחתים ממך מהימן. ואפי' 
היכא [דאית] ליה ראיה לתובע דדידיה הוי נמי דוקא היכא 
דראה, אבל לא ראה, מגו דיכיל למימר לא היו דברים 
מעולם אי נמי החזרתים לך כי אמר שלך היו ולקחתים 
ממך מהימן.#
ושמעינן מהאי קושיא דגודרות דלא שנא גבי עבדים 
ול"ש גבי שאר גודרות, כל היכא דידיעא מילתא דהאי 
עבדא והאי חמרא דפלניא הוה מחמת דאיתחזק בעבדא 
דפלניא ובחמרא דפלניא והוה קאי בחזקתיה ולא נפיק 
ערער עילויה, ראיה היא לחיוביה לנתבע לאייתויי ראיה 
עילויה, כדברירנא גבי קרקע. והכי נמי מסתברא, דאי לא 
תימא הכי הא דאקשינן עבדים יש להן חזקה והאמר ריש 
לקיש הגודרות אין להן חזקה, דש"מ דהוה ס"ד דאפילו 
לאחר שלש שנים אין להן חזקה, ההוא דאתי לאפוקינהו 
מיהת במאי מפיק להו. אי בעידי קנייה וההוא מוכר 
דזבניהו נהליה, מנא ליה. וכי תימא במכירין בה שהיא 
בת שפחתו, ואימא גופא ממאי דדידיה הות. ואפילו תימא 
מגזל גזלה לאימיה ומשלם כשעת הגזלה, אימור דאמרינן 
הכי בפרה ורחל דכמטלטלי דמו, אבל עבדים דכמקרקעי 
דמו לענין גזלה כדאסקה רב בפ' הגוזל קמא (ב"ק צו,ב), כי 
היכי דהדרא ארעא והדרי פירי למריהו (הם) הכי נמי הדרא 
שפחה והדרי ולדות לנגזל, ואם כן כי אתי לאפוקה מהאי 
דקימא ברשותיה במאי מפיק לה. ותו שאר גודרות נמי 
במאי מפיק להו מנתבע. אלא על כרחיך בראיה כי האי 
גונא. וכי תימא תינח בעבדים דאית להו קלא דלפלניא 
נינהו, אלא גבי חמור וכיוצא בו, הא בהדיא אמרינן 
בפירקין (לקמן מד,ב) דלית להו קלא. הנ"מ גבי אפותיקי 
דלאו קנין גמור הוא אלא שעבודא בעלמא הוא, אבל גבי 
קניין גמור אית להו קלא כדאמרינן בהדיא בפסחים (ו,א) 
גבי בהמת ארנונא בהמה אית לה קלא:#
#
עו. אמר רבא קטן המוטל בעריסה כיון שאינו יכול 
להלך יש לו חזקה לאלתר פשיטא לא צריכא 
אע"ג דאית ליה אימא. דעילא ונפקא להתם. מהו דתימא 
ליחוש דילמא אימיה עיילתיה להתם. ואנשיתיה. קמ"ל 
דאימא לא מנשייא ברה:#
#
#
עז. הנהו עיזי דאכלן חושלא בנהרדעא אתא מריה 
חושלא ותפיס להו וקא טעין טובא אמר אבוה 
דשמואל יכול לטעון עד כדי דמיהן דמיגו דאי בעי אמר 
לקוחין הן בידי כי אמר דהכי והכי אכלי מהימן. ודוקא עד 
כדי דמיהן. (לא) והאמר ריש לקיש הגודרות אין להן חזקה 
שאני עיזי דמסירן לרועה והאיכא צפרא ופניא. דשבקי 
להו בלא שומר, בצפרא דאזלי מבית בעלים לבית הרועה, 
ובפניא דשביק להו שומר באורחא ואזלן מנפשייהו לבית 
בעלים. ופרקינן נהרדעא אתרא דשכיחי טייעי, ואמטול 
הכי אית להו חזקה. וש"מ דכל היכא דיכיל למטען אמאי 
דתפוס לקוח הוא בידי, כי אמר דהכי והכי אית לי גבי 
מאריה מהימן. אי ניחא ליה למאריה למיתב ליה מאי 
דטעין ושקיל דידיה מוטב, ואי לא דינא הוא דנקיט ליה 
לההוא מדעם דתפיס בחובו, ודוקא עד כדי דמיו.#
וכיון דמשום מגו הוא דמהימן ממילא שמעת דלא 
מחייב לאשתבועי אלא שבועת הסת, דהא אי טעין לקוח 
היא בידי משתבע הסת ומיפטר. ולא דמי לנשבעין 
ונוטלין, דאלו התם לאו משום מגו כי האי גונא הוא 
דמשתבע ושקיל, אלא לאפוקי מרשותא דחבריה קא אתי, 
ואלו הכא לאו לאפוקי מרשותא דחבריה קאתי, דהא אלו 
בעי מארי הני עיזי למשבקינהו גבי מארי חושלא לא הוה 
מחייבינן ליה למיתב ליה מידי מדיליה, ואשתכח דכי קא 
משתבע מארי חושלא לאו לאפוקי מרשותא דחבריה קא 
משתבע אלא לאפרועי ממאי דאיכא תותי ידיה קא 
משתבע, ומארי עיזי הוא דקאתי לסלוקיה בזוזי, הילכך 
משתבע היסת ומיפטר. ואי בעי מריהו לסלוקיה בזוזי 
מסליק ליה ואי לא נקיט מאי דנקיט. ודוקא בעיזי דמסירן 
לרועה ולא שבקי להו בלא שומר, אבל במידי דשבקי ליה 
למיזלי לחודיה, אפי' חדא שעתא לא מצי טעין לקוח הוא 
בידי, הלכך כי אמר דהכי והכי אית לי גבי מאריה נמי לא 
מהימן.#
 ושמעינן מהאי עובדא דאמרינן מגו אפילו מטענה 
דיכיל בעל דין לאכחושה בטענת בריא, ולא אמרינן שקורי 
קא משקר, והאי דלא טעין לה לאידך טענה אחריתי משום 
דידע ביה בעל דין דמשקר ואין אדם מעיז פניו בפני בעל 
דינו, דהא הכא דאי טעין לקוחין הן בידי ידע ביה מארי 
עיזי דמשקר וכי טעין דהכי והכי אכלי מחושלאי לא ידע 
ביה מארי עיזי אי משקר ואי לא, ואפילו הכי אמרינן מיגו 
מטענת לקוחין דידע בה מארי זוזי דשיקרא הוא לטענת 
אכילה דלא ידע בה דשיקרא היא:#
#
עח. והא דתנן רבי ישמעאל אומר שלשה חדשים 
בראשונה ושלשה חדשים באחרונה ושנים 
עשר חדש באמצע שמנה עשר חדש רבי עקיבא אומר חדש 
אחד בראשונה וחדש אחד באחרונה ושנים עשר חדש 
באמצע ארבעה עשר חדש, ודייקינן עלה לימא ניר איכא 
בינייהו דר' ישמעאל סבר ניר לא הוה חזקה ואמטול הכי 
בעי שלשה חדשים, ורבי עקיבא סבר ניר הוי חזקה, 
ואמטול הכי סגיא ליה בחדש אחד. ותסברא לר' עקיבא 
מאי איריא חדש [לו,ב] אפילו יום אחד נמי אלא דכולי 
עלמא ניר לא הוי חזקה ופירא רבא ופירא זוטא איכא 
בינייהו. דרבי ישמעאל סבר פירא רבא הוי חזקה, כגון 
קשואין ודלועין דלא גמרי בפחות משלשה חדשים, אבל 
פירא זוטא כגון ירקות וכיוצא בהן דגמרי בחד ירחא לא 
הוי חזקה. ורבי עקיבא סבר פירא זוטא נמי הוי חזקה, 
דאכילה חשיבא. ולית הלכתא כחד מינייהו, כדברירנא 
במתני' (לעיל כח,א סי' ב ד"ה ולית), מיהו שמעינן מינה דבין 
לר' ישמעאל בין לר' עקיבא ניר לא הוי חזקה, וכן 
הלכתא:#
#
עט. ת"ר ניר אינו חזקה ויש אומרים הר"ז חזקה מאן 
י"א רבי אחא היא דתנא נרה שנה וזרעה 
שתים נרה שתים וזרעה שנה אינה חזקה רבי אחא אומר 
הרי זו חזקה. וליתא לדר' אחא. א"ל רב ביבי לרב נחמן 
מ"ט דמאן דאמר ניר לא הוי חזקה מימר אמר כל שיבי 
(רברבא) [דכרבא] ליעלו בה. כלומר מי יתן ויחרשנה עד 
שיכלו בה כל הקיסמין של כלי החרישה. כללא דמילתא כל 
היכא דאית לה הנאה לארעא ולית ליה הנאה למחזיק לא 
הויא חזקה:#
#
פ. שלחו ליה בני פום נהרא לרב נחמן בר רב חסדא 
ילמדנו רבינו ניר הוי חזקה או לא הוי חזקה 
אמר מאי תיבעי להו והא רבי אחא וכל גדולי הדור אמרי 
ניר הרי זו חזקה אמר רב נחמן בר יצחק רבותא למחשב 
גברי והא רב ושמואל בבבל ורבי ישמעאל ורבי עקיבא 
בארץ ישראל אמרי ניר לא הוי חזקה רבי ישמעאל ורבי 
עקיבא מתני' היא. דכל חד מיניהו קא נקיט שיעורא זוטא 
דקיימא ביה חזקה, ואי ס"ד דניר הוי חזקה בחדא שתא 
ותרי יומי סגיא, יום אחד ניר בראשונה ויום א' ניר 
באחרונה ושנים עשר חדש באמצע, ולמה לי ארבעה עשר 
חדש לר' עקיבא ושמונה עשר חדש לרבי ישמעאל. רב 
ושמואל מאי היא דאמר רב יהודה אמר רב זו דברי ר' 
ישמעאל ורבי עקיבא אבל חכמים אומרים חזקתן שלש 
שנים מיום ליום. ובבית השלחין קאי, דאילו בבית 
הבעל אינה מיום ליום. וכיון דלא סגיא להו לרבנן בארבעה 
עשר חדש ולא בשמונה עשר חדש כל שכן דלא סגיא להו 
בניר, דהא אפילו לרבי ישמעאל ור' עקיבא לא סגיא להו. 
ועוד דהא בהדיא קתני ולרבנן שלש שנים מיום ליום 
בעינן, ואי ניר הוי חזקה בחדא שתא ותרי יומי סגיא. (רב) 
[שמואל] מאי היא דאמר רב יהודה אמר שמואל זו דברי 
רבי ישמעאל ורבי עקיבא אבל חכמים אומרים עד שיגדור 
שלש גדרות ויבצור שלש בצירות וימסוק שלש מסיקות. 
שמעינן מינה דרבנן לא סגיא להו בניר למהוי חזקה, וכן 
הלכה. חדא דהוה ליה רבי אחא יחיד לגבי רבים והלכה 
כרבים, ועוד דרב ושמואל נמי הכי סבירא להו. ועוד דרב 
נחמן בר יצחק נמי הכי סבירא ליה, וקיימא לן כוותיה 
בדיני. ועוד דסוגיין לקמן דניר לא הוי חזקה, דגרסינן 
לקמן (נז,א) והרי ניר דבנכסי הגר קנה בנכסי חבירו לא 
קנה, דשמעת מינה דניר לא הוי חזקה:#
#
פא. מאי בינייהו. כלומר מאי איכא בין רב ושמואל 
לטעמייהו דרבנן. אמר אביי דקל נערה איכא 
בינייהו. והוא דקל שמנער פירותיו ומשירן. לרב דסגיא 
ליה בשלש שנים ולא בעי גדירא ממש, האי נמי כיון 
דאכליה שלש שנים כדרך הוצאת פירותיו הוי חזקה. 
לשמואל דבעי שלש גדירות, הכא כיון דלא גדר לא הויא 
חזקה. פירוש אחר, דקל נערה איכא בינייהו, דקל בחור 
שמחליף כנער והוא מוציא פירות פעמים בשנה, כנערה זו 
שאפשר שתתעבר פעמים בשנה, ונמצא זה יכול לגדור 
שלש גדרות בשנה וחצי. לרב דבעי שלש שנים לא הוי 
חזקה, לשמואל דבעי שלש גדירות כיון דגדרה שלש 
גדירות קיימא ליה חזקה. וקיימא לן כוותיה דשמואל 
בדיני, ואליבא דהאי פירושא בתרא, דאי לפי' קמא אם 
כן דקל שמשיר פירותיו במאי קיימא ליה חזקה, הא אחזיק 
ביה דרך אכילתו. וכי תימא דגדיר להו מקמי דלינתור, 
כיון דאכתי לא גמר פירא כל שכן דלא קיימא חזקה, ולא 
משכחת לה דקל המשיר פירותיו דלא קיימא ליה חזקה 
אלא כשאין דרכו להשיר פירותיו תכף לגמר בישולן אלא 
לאחר זמן, דכיון דהוה ליה שהות לאחר בישולן לגדור ולא 
גדר, ואע"ג דאכיל להו מן הגדר (ו)לא קיימא ליה חזקה:#
#
#
פב. תנן א"ר ישמעאל בד"א בשדה הלבן אבל בשדה 
האילן אסף את תבואתו ומסק את זיתיו וכנס 
את קיציו הרי אלו שלש שנים. אמר אביי מדרבי ישמעאל 
נשמע לרבנן דתניא היו לו שלשים אילנות ממטע עשרה 
לבית סאה ואכל עשרה בשנה זו ועשרה בשנה זו ועשרה 
בשנה זו הרי זו חזקה. כלומר שאכל מהן עשרה בשנה 
ראשונה ועשרה מן העשרים הנשארים בשנה שנייה ועשרה 
הנשארים בשנה שלישית הרי זו חזקה. [לז,א] לאו מי 
אמר רבי ישמעאל חד פירא הוי חזקה לכולהו פירי הכא 
נמי הני הוו חזקה להני והני הוו חזקה להני. כלומר הכא 
נמי לרבנן דבעו שלש שנים לכל פירא ופירא, כיון דהני 
אילנות כולהו חד פירא נינהו, הני הוו חזקה להני והני הוו 
חזקה להני. דעד כאן לא פליגי רבנן עליה דרבי ישמעאל 
אלא בתלתא מיני פירות, כגון תבואה וזיתים וקיץ דלא 
הוי חד מינייהו חזקה לחבריה, אבל בחד מינא מודו ליה 
דכחד אילן חשיבי וכל חד מינייהו הוי חזקה לחבריה. ומאי 
שנא ממטע עשרה לבית סאה, דעשרה ינקי ליה לכוליה 
בית סאה ולא מפסקה יניקתן מהדדי והוו להו כשדה אחת 
למהוי הני חזקה להני והני חזקה להני, וכל שכן היכא 
דמקרבי טפי ממטע יתר מעשרה לבית סאה דמצטרפי, 
והוא שאין נטועין על פחות פחות מארבע אמות דאם כן 
הוו להו רצופין וכעקורין דמו. ונהי דאי אכלינהו שלש 
שנים הויא חזקה, מידי דהוה אמישרא דאספסתא כדאסקה 
רבא לקמן (לז,ב), אלא השתא דלא אכל אלא עשרה 
מינייהו בכל שנה לא הוו הני חזקה להני אלא היכא דהוו 
בני קיימא דמצטרפי למהוי בכלהו כשדה אחת. מיהו האי 
תנא לא אתא למעוטי [הא] אלא ממעט פחות מעשרה לבית 
סאה דכמפוזרין דמו דכל חד מיניהו באנפי נפשיה חשיב 
ולא הוו הני חזקה להני, דאפילו רבי ישמעאל לא קאמר 
אלא בשדה אחת אבל משדה אחת לחברתה לא קאמר.#
 ומדבעי האי תנא ממטע עשרה לבית סאה ש"מ 
בנטיעות קאי ובמפוזרות לכל בית סאה, דבבציר מהכין לא 
ינקי ליה לכוליה בית סאה ולא מצטרפי למהוי כשדה 
אחת. דתנן בשביעית פרק ראשון (מ"ו) עשר נטיעות 
מפוזרות לכל בית סאה חורשין כל בית סאה בשבילן עד 
ראש השנה, דמדלגבי שביעית לא מצטרפי למהוי כוליה 
בית סאה כשדה אחת אלא בהכין. אבל אילנות גדולים 
אפילו בשלשה נמי סגיא ליה לכוליה בית סאה, כדקתני 
התם (מ"ה) שלשה אילנות של שלשה בני אדם הרי אלו 
מצטרפין וחורשין כל בית סאה בשבילן. והיינו טעמא 
דגבי שביעית קרי להו נטיעות וגבי חזקה קרי להו אילנות, 
דגבי שביעית דלענין התר חריש שלפני שביעית קאי, ובין 
שהגיעו להוציא פירות בין שלא הגיעו להוציא פירות 
צריכין לחרוש להן, קרי להו נטיעות משום סירכא דממטע 
עשרה לבית סאה, לאפוקי אילנות גדולים דסגיא ליה 
בתלתא לבית סאה. הכא גבי חזקה דלא קיימא אלא 
באכילת פירות קרי להו אילנות, דסתמייהו כשהגיעו 
להוציא פירות משמע, לאפוקי נטיעות שלא הגיעו להוציא 
פירות דלא קיימא בהו חזקה אלא אגבי ארעא אי נמי אגב 
אחריני.#
 ואסיקנא והני מילי דלא אפיקו הנך שלשים אילנות 
בהדי הדדי, אלא בכל שתא ושתא לא אפיקו מינייהו אלא 
עשרה ואכלינהו, דומיא דתבואה וזיתים וקייץ לרבי 
ישמעאל, ומפרשי לה רבואתא כגון בנות שוח שאין 
פירותיהן נגמרין עד שלש שנים, אבל אפיקו בהדי הדדי 
ולא אכל מינייהו אלא עשרה בכל שתא ושתא, לא הויא 
חזקה, דאיבעי ליה למיכל כל מאי דאפיק מינייהו. והוא 
דבזוייה בזוייה. כלומר וכי לא אפיקו בהדי הדדי נמי, לא 
אמרן דהויא חזקה אלא דבזייה בזויי, שהעשרה שאכל 
בכל שנה ושנה היו מפוזרות בכל בית סאה מהשלש 
סאים, שנמצא אוכל מקצת כל בית סאה וסאה בכל שנה 
ושנה, כמי ששולל ובוזז, שאין נוטל ממקום אחד אלא 
מכאן ומכאן, וכיון דאכיל מקצת כל בית סאה וסאה כמאן 
דאכיל להו לכולהו דמי. אבל היכא דבכל שתא ושתא 
אפיקא חדא בית סאה ואכלה לא הויא חזקה, דכל בית סאה 
באנפי נפשה קיימא, ואשתכח דכל חדא מינייהו לא אכלה 
אלא חדא שתא ולא הויא חזקה. והיינו נמי דומיא דרבי 
ישמעאל, דאפילו ר' ישמעאל לא קאמר אלא בסתם שדה 
האילן שהאילנות מפוזרין על פני כולה.#
 ואיכא למימר דמדקתני אילנות ולא קתני נטיעות ש"מ 
דאפילו באילנות גדולים קאי, ואפילו הכי בעינן ממטע 
עשרה לבית סאה, לאפוקי פחות מעשרה לבית סאה דלא, 
דכי קתני שלשים אילנות ממטע עשרה לבית סאה לאו 
לאצטרופי להדדי למהוי כולהו כשדה אחת היא, אלא כי 
היכי דלהוו כולהו כחד אילן למהוי אכילה דהני חזקה 
להני, אבל אם היו נטועין פחות מעשרה לבית סאה, אע"ג 
דלגבי שביעית אפילו שלשה אילנות מפוזרין לתוך בית 
סאה נמי מצטרפין למהוי כשדה אילן, כדקתני בשביעית 
בפירקא קמא (מ"ה), וכדברירנא בפרק לא יחפור (לעיל כו,ב 
סי' קיד), הני מילי למהוי שדה אילן, אבל למהוי כולהו כחד 
אילנא למהוי הני חזקה להני לא מצטרפי אלא היכא 
דנוטעין ממטע עשרה לבית סאה, וכן הדעת נוטה:#
#
פג. זה החזיק באילנות וזה החזיק בקרקע אמר רב זביד 
זה קנה אילנות וזה קנה קרקע מתקיף לה רב 
פפא ואם אין לו לבעל האילנות בקרקע כלום לימא ליה 
עקור אילנך שקול וזיל אלא אמר רב פפא זה קנה אילנות 
וחצי קרקע וזה קנה חצי קרקע. הא שמעתא לא מיתוקמא 
אלא בחזקה שיש עמה טענה, דאי בחזקה שאין עמה 
טענה האי זה החזיק באילנות וזה החזיק בקרקע, זה לקח 
אילנות וזה לקח קרקע מיבעי ליה. וכי תימא דילמא 
במחזיק בנכסי הגר קאי, לא ס"ד, דבהדיא אמרינן לקמן 
(ע"ב) דבשני לקוחות קאי. אלא ודאי לא מיתוקמא אלא 
בבאין מחמת טענה, כגון שאכל זה את האילנות וזה זרע 
את הקרקע ואכל את התבואה, זה טוען אני לקחתי את 
האילנות וזה טוען אני לקחתי את הקרקע, או שזה טוען 
אני לקחתי את הכל וזה טוען אני לקחתי את הכל.#
 ורב זביד ורב פפא כי פליגי לאו בקרקע שאין צריך 
לאילנות פליגי, דאם כן בהא לימא רב פפא זה קנה אילנות 
וחצי קרקע, מאי אית ליה לבעל האילנות גבי קרקע שאין 
צריך לאילנות, והא לא אחזיק ביה ולא שייך נמי באילנות 
כי היכי דתהני ליה חזקה דאילנות, דהא אפילו היכא 
דזבנינהו לאילנות ניהליה בשטרא לא קני מארעא אלא 
שיעור מאי דחזי להו לאילנות, כדאסיקנא בפרק המוכר את 
(הבית) [הספינה] (לקמן פב,א) הרי זה קנה תחתיהן וביניהן 
וחוצה להן כמלא אורה וסלו, והוא הדין נמי גבי חזקה 
דחזקה במקום שטר קיימא. ואשתכח דלא מהניא חזקה 
דאילנות אלא לקרקע הראוי לאילנות, ושארא אי אחזיק 
ביה קני ליה ואי לא לא קני ליה, כדרבא דאמר (לעיל כט,ב) 
אכלה כולה חוץ מבית רובע קני כולה חוץ מבית רובע, 
ואע"ג דלא אחזיק ביה איניש אחרינא בההוא בית רובע, 
וכל שכן הכא דאחזיק איניש אחרינא בקרקע. ועוד דהא 
אסיקנא לקמן דטעמיה דרב פפא משום דשני לקוחות נינהו 
ומצי בעל האילנות למימר ליה לבעל הקרקע כי היכי 
דלדידך זבין בעין יפה לדידי נמי בעין יפה, ואי ס"ד דלית 
ליה לבעל הקרקע חולקא בקרקע הצריך לאילנות אם כן 
גבי בעל הקרקע מאי עין יפה איכא. ועוד מאי אהני ליה 
לבעל קרקע דאחזיק בקרקע שתחת האילנות.#
 אלא ודאי ש"מ דבקרקע שאין צריך לאילנות דכ"ע לא 
פליגי דההוא דאחזיק ביה דידיה הוי. כי פליגי בקרקע 
הצריך לאילנות, רב זביד סבר זה קנה אילנות וזה קנה 
קרקע, דאם איתא דאית ליה לבעל האילנות חולקא בקרקע 
לא הוה חזי ליה לאידך דאכיל ליה ושתיק, ורב פפא אמר 
זה קנה אילנות וחצי קרקע וזה קנה חצי קרקע, דכיון 
דתרווייהו לקוחות נינהו ולית ליה לחד מינייהו ראיה 
דקדימי זביני דידיה מדחבריה, דהא בהדי הדדי אחזוק, 
מצי בעל האילנות למימר ליה לבעל הקרקע כי היכי 
דלדילך זבין בעין יפה לדידי נמי זבין בעין יפה, וכיון 
דאלו לא אחזקת את בקרקע הוה שקילנא ליה אנא לכוליה 
קרקע הצריך לאילנות, השתא נמי דאחזקת בקרקע הוה 
ליה כתרי דאחזוק בחד קרקע בהדי הדדי, זה על ידי 
אילנות וזה על ידי דבר אחר, דזה קנה חצי קרקע וזה קנה 
חצי קרקע, שאם אין לו לבעל האילנות בקרקע כלום 
מטעמא דכי זבין ליה לבעל הקרקע בעין יפה זבין ליה ולא 
שייר ביה חולקא לאילנות, אפילו שעבודא נמי לא שייר 
להו וא"כ לימא ליה עקור אילנך שקול וזיל, והא ודאי ליכא 
למימר דאם כן שדה האילן במאי מקניא, אלא באכילת 
פירות האילנות שבה, הכא נמי לא שנא. והני מילי היכא  
דלא קדימא חזקה דהאי לחזקה דהאי, אבל היכא דקדימא 
חזקה דהאי לחזקה דהאי ותרווייהו קא אתו מחמת בעלים 
הראשונים, ההוא דקדים איהו זכי. ואי האי בתרא 
מכח קמא קא אתי, כגון דאמר ליה מינך זבינתה 
ואכלתיה שני חזקה, בתרא זכי ומשתבע שבועת היסת 
ומוקמינן ליה לקרקע דאחזיק ביה בידיה. וקי"ל כרב פפא 
דסלקא שמעתא כוותיה:#
#
#
פד. פשיטא מכר קרקע ושייר אילנות לפניו יש לו 
קרקע ואפילו לר' עקיבא דאמר מוכר 
בעין יפה מוכר הני מילי גבי בור ודות דלא מכחשי 
בארעא אבל אילנות [לז,ב] דמכחשי בארעא שיורי שייר 
דאי לא שייר אמר ליה עקור אילנך שקול וזיל. הא 
שמעתא לא מיתוקמא אלא בג' אילנות דאית להו קרקע 
תחתיהן וביניהן וחוצה להן כדבעינן למימר קמן (פב,א), והא 
קמ"ל דכי היכי דגבי לוקח אית להו קרקע לדברי הכל 
ואפילו לרבנן, גבי מוכר נמי אית להו קרקע לדברי הכל. 
דלא מיבעיא לרבנן דאמרי מוכר בעין רעה מוכר ומשייר 
מידי דצריך ליה לשיורי, דכי היכי דגבי בור ודות משייר 
דרך דצריך ליה, גבי אילנות נמי משייר קרקע דצריך ליה, 
אלא אפילו לר' עקיבא דאמר מוכר בעין יפה מוכר, ואפילו 
מידי דצריך להו לבור ולדות כגון דרך לא משייר, וכ"ש 
קרקע דלא צריך ליה, הני מילי דלא משייר קרקע גבי 
בור ודות דלא מכחשי בארעא ולא חייש דלימא ליה לוקח 
סליק בורך ואמטול הכי לא רמי אדעתיה לשיורי ליה קרקע 
לבד מגופיהו, אבל אילנות דמכחשי בארעא דינקי 
לחלוחיתא דארעא שיורי שייר להו קרקע, דמסיק אדעתיה 
דאי לא משייר אמר ליה לוקח עקור אילנך שקול וזיל, 
וכיון דרמי אדעתיה לשיורי קרקע קרקע הראוי להן הוא 
דמשייר. וכי תימא בור ודות נמי הא קא מכחשי בארעא 
משום מיא, כיון דכי שיירינהו לבור ולדות מסתמא בהדי 
כתלים דידהו הוא דשיירינהו, דבלאו כותל לא הוי בור, 
תו לא מטי ליה הזיקא חוץ לכותל הבור ולא חייש דלימא 
ליה סליק בורך.#
#
#
>גא.<#
 ואפילו גבי אילנות נמי דוקא קרקע, אבל דרך לית 
להו, מידי דהוה אבור ודות לר' עקיבא, ומידי דהוה אקונה 
שלשה אילנות לרבנן, דאע"ג דאית להו קרקע לית להו 
דרך מטעמא דבעין רעה מוכר, כדאיתא בהדיא בפרק 
המוכר את הספינה  (לקמן פב,ב), וכל היכא דגבי לוקח לרבנן 
לית ליה דרך מטעמא דבעין רעה מוכר, גבי מוכר לר' 
עקיבא לית ליה דרך מטעמא דבעין יפה מוכר. ואפילו 
קרקע נמי דוקא שלשה אבל שנים אין לו קרקע כר' 
עקיבא, כדבעינן לברורה בסוף פרק המוכר את הבית (לקמן 
עא,א וסי' פא). והשתא דאתית להכי, משכחת לה לשמעתין 
בין בסתמא, דומיא דבור ודות, בין במפרש. משכחת לה 
בסתמא, דזבין ליה קרקע שדה פלונית דמסתמא קרקע 
זבין אילנות לא זבין, ומשכחת לה במפרש, דזבין לה לשדה 
נהליה לבר משלשה אילנות, ואע"ג דלא סימינהו ניהליה, 
ולא חיישינן דילמא רצופין שייר או מפוזרין שייר ולית 
להו קרקע, דכיון דמסתמא שייר יד לוקח על התחתונה:#
#
#
פה. מכר אילנות ושייר קרקע לפניו פלוגתא דר' 
עקיבא ורבנן לרבי עקיבא דאמר מוכר בעין 
יפה מוכר אית ליה לבעל האילנות קרקע דחזי לאילנות, 
לרבנן דאמרי מוכר בעין רעה מוכר לית ליה לר' עקיבא 
דאמר מוכר בעין יפה מוכר אית ליה ואפילו לרב זביד 
דאמר אין לו הני מילי גבי שני לקוחות דאמר ליה כי 
היכי דלדידי לית לי באילנות בהדך לדידך נמי לית לך 
בקרקע בהדאי אבל הכא מוכר בעין יפה מוכר לרבנן 
דאמרי אין לו ואפילו לרב פפא דאמר יש לו הני מילי גבי 
שני לקוחות דאמר ליה כי היכי דלדידך בעין יפה לדידי 
נמי בעין יפה אבל הכא מוכר בעין רעה מוכר. וכבר 
איפסיקא הלכתא כר' עקיבא בפרק המוכר את הבית (לקמן 
סה,א). והא נמי לא מיתוקמא אלא בשלשה אילנות, אבל 
בשני אילנות אפי' ר' עקיבא מודה דלא קנה קרקע 
כדברירנא התם (לקמן עא,א סי' פא). דיקא נמי מדנקט מכר 
אילנות ושייר קרקע לפניו, דמשמע דמכר כל האילנות ולא 
שייר לפניו אלא קרקע. ומסתברא דאפילו בשלשה נמי 
דוקא היכא דשייר קרקע בפירוש, דלר' עקיבא דאמר בעין 
יפה מוכר כי שייר קרקע שאינו צריך לאילנות אבל קרקע 
הצריך לאילנות לא שייר, ורבנן סברי בעין רעה מוכר 
ואפילו קרקע הצריך לאילנות נמי שייר, אבל המוכר 
שלשה אילנות לחברו בתוך שדהו אפי' רבנן מודו דקנה 
קרקע כסתמא דמתני' דהמוכר את הספינה (לקמן פא,א) 
דתנן קנה שלשה קנה קרקע ודברי הכל היא. תדע דהא 
פליגי בה אמוראי התם (פב,ב), דאיכא מאן דמוקי לה התם 
כרבנן ודלא כרבי עקיבא ואיכא דמוקים לה אפילו כרבי 
עקיבא, דשמעת מינה דכולי עלמא מודו דההיא מתני' 
מודו בה רבנן. ומסתברא דאי ליכא אלא קרקע הצריך 
לאילנות, כיון דשייר בפירוש כי שיירי כוליה שיירי, ולית 
ליה ללוקח בגויה אלא שעבודא בעלמא למשבקינהו להנהו 
אילנות בגויה:#
#
#
>גא.<#
פו. וש"מ דכי פליגי רב זביד ורב פפא גבי זה החזיק 
באילנות וזה החזיק בקרקע (לעיל ע"א) בשני 
לקוחות פליגי, וטעמיה דרב פפא דאמר ליה כי היכי 
דלדידך זבין בעין יפה לדידי נמי זבין בעין יפה, הלכך זה 
קנה אילנות וחצי קרקע וזה קנה חצי קרקע. ודוקא בקרקע 
הצריך לאילנות, אבל שאין צריך לאילנות דכולי עלמא לא 
קני ליה אלא ההוא דאחזיק ביה. וכן הלכתא:#
#
פז. אמרי נהרדעי אכלן רצופין אינה חזקה. כלומר אם 
אכלן רצופין, כגון שאין בין זה לזה ארבע >י<>פ:תפח<>פ:תפכ<#
.כע>א.<>ש.<>ס<>פ:ר.<ידרמה#
.כע>א.<>ש.<>ס<בבא בתרא לז,ב - לח,א#
.כע>א.<>ש.<>ס<~>ס<#
.זע>א.<>ש.<>ס<>פ:ר.<ידרמה#
.זע>א.<>ש.<>ס<בבא בתרא לז,ב - לח,א#
.זע>א.<>ש.<>ס<~>ס<#
.דח#
אמות, אינה חזקה, דלמעקר קימי. מתקיף לה רבא אלא 
מעתה האי מישרא דאספסתא במאי קני לה. אלא אע"ג 
דלמעקר קימא, כיון דאכל לה דרך הנאתה הויא חזקה, הני 
נמי אע"ג דלמעקר קיימי כיון דאכיל להו דרך הנאתן הויא 
חזקה. אלא אמר רבא מכרן רצופין אין לו קרקע ללוקח, 
דאע"ג דכי שקלת להו לאמצעיים משתיירי ליה ללוקח 
שלשה אילנות ברחוק ארבע אמות בין כל א' מהן לחבירו, 
כיון דהשתא מיהת לאו בני קימא נינהו לאו כשדה אילן 
דמו וכולהו כעקורין דמו ולית להו קרקע. וקי"ל כותיה 
דרבא לגבי חזקה, דאע"ג דאכלן רצופין יש להן חזקה. 
ושמעינן מינה דכל היכא דאכיל לה לארעא דרך הנאתה 
לפום מאי דחזיא ליה השתא באנפא [ד]משתרשי ליה 
למחזיק הויא חזקה, ואע"פ שאין דרך רוב שדות בכך, והוא 
דלא מתפקר דומיא דמגודא דערודי ולבר [ו]מאי דדמי 
ליה:#
#
#
פח. והא דאמר רבא מכרן רצופין אין לו ללוקח קרקע, 
ואע"ג דכי חזית להו לאמצעיים כאלו אינן הוי 
רוחא בין שלשה חיצונים ארבע אמות, אסקה רב זירא 
כתנאי. ואית בה פלוגתא בנוסחי, איכא נוסחי דאית בהו 
הכי כרם שהוא נטוע על פחות מארבע אמות רבי שמעון 
אומר אינו כרם ומותר להביא זרע לשם, וחכמים אומרים 
כרם ורואים את האמצעיים כאלו אינן. ואסור להביא זרע 
לשם. ולהני נוסחי קם ליה רבא כר' שמעון, הילכך לית 
הלכתא כותיה, דקי"ל יחיד ורבים הלכה כרבים. מיהו ע"כ 
לא קאמרי רבנן הרי זה כרם אלא היכא דרואין את 
האמצעיים כאלו אינן ומשתיירי התם גפנים שיש בהן 
שיעור כרם ונוטעים כהלכתן כדקאמרי בהדיא ורואין את 
האמצעיים כאלו אינן, והוא הדין במוכר עשרה אילנות 
ואין ביניהן ארבע אמות פנוי דרואין את האמצעיים כאלו 
אינן, ואם יש בחיצונים שלשה אילנות שיש ביניהן ד"א יש 
לו קרקע ואם לאו אין לו קרקע. וההיא דפסק רבא הלכתא 
בפ' המוכר את הספינה (לקמן פג,א) הלכתא מארבע אמות 
ועד [שש] עשרה, דשמעת מינה דאי מיקרבי טפי לית להו 
קרקע, לא פליגא אדרבנן, דאלו רבא קמיירי התם כגון 
שאין שם שלשה אילנות שיהא ביניהן ארבע אמות, ואלו 
רבנן קא מיירו כגון שאין בין הגפן האמצעית לגפן הסמוכה 
לה ד"א אלא שיש בקצותן חמש גפנים שבין כל אחת ואחת 
מהן ד"א, שכשאתה רואה את האמצעיים כאלו אינן נמצאו 
החיצונים נטועין כהלכתן ונמצא בין כל גפן וגפן מהן פנוי 
ד"א, וקי"ל כרבנן. ואיכא נוסחי דאית בהו אפכא, כרם 
שהוא נטוע על פחות מד"א אינו כרם ר"ש אומר כרם 
ורואין את האמצעיים כאלו אינן, ולפום הני נוסחי קם לה 
רבא (כדבענן) [כרבנן]  דהלכתא כוותייהו. והדבר צריך 
הכרע:#
#
פט. אמרי נהרדעי האי מאן דזבין ליה דיקלא לחבריה 
קני ליה מבי שיפוליה ועד תהומא [לח,א] 
מתקיף לה רבא ולימא ליה כורכמא דרישקא זביני לך 
עקור כורכמא דרישקא וזיל אלא אמר רבא בבא מחמת 
טענה. כגון שאכלה שלש שנים וקא טעין דמזבין זבינתיה 
מיניה מבי שיפוליה ועד תהומא בפירוש, דטענתיה טענתא 
ולא מצי מוכר למימר ליה כורכמא דרישקא זבין לך. אמר 
ליה מר קשישא בריה דרב חסדא לרב אשי אי כורכמא 
דרישקא זבין ליה מאי הוה ליה למיעבד אמר ליה איבעי 
[ליה] למחויי דאי לא תימא הכי הני משכנתא דסורא 
דכתב בהו במשלם שניא אילין תפוק ארעא דא בלא כסף 
אי כביש ליה לשטר משכנתא ואמר לקוחה היא בידי הכי 
נמי דמהימן ולית ליה תקנתא מעיקרא, מי מתקני רבנן 
מילתא דאתי בה לידי פסידא אלא איבעי ליה למחויי הכא 
נמי איבעי ליה למחויי. ואי לא מחי איהו דאפסיד 
אנפשיה, ולא מצי אמר ליה כורכמא דרישקא זביני לך. 
ודוקא בחזקה שיש עמה טענה, אבל היכא דלא אתי בחזקה 
שיש עמה טענה, אלא שיש עדים שלקחו סתם והוא טוען 
שקנה מקומו, אין בדבריו כלום, דקרקע בחזקת בעליה 
קיימת, ומצי מוכר למימר ליה כורכמא דרישקא זביני לך 
עקור כורכמך דרישקא וזיל והמוציא מחבירו עליו הראיה. 
ודוקא לאחר מיתת הדקל, שאילן מת אין לו קרקע, אבל 
כל זמן שהוא קיים אין המוכר רשאי לעקרו, מידי דהוה 
אקונה שני אילנות בתוך של חבירו דאע"ג דאין להן קרקע 
אין המוכר רשאי לעקרן כל זמן שהן קיימין, כדבעינן 
לברורי בפרק המוכר את הספינה (לקמן פא,א סי' ז):#
#
צ. ושמעינן מינה דכל היכא דידיעא מילתא 
דבמשכנתא נחית לה לא קיימא ליה 
חזקה, דדייקינן טעמא דכביש ליה לשטר משכנתא, הא 
לאו הכי לא קימא ליה חזקה:#
#
צא. ושמעת מינה כללא דלא תקינו רבנן מילתא דאתי 
בה איניש לידי פסידא. למאי נפקא מינה, 
למאן דאורכיה לחבריה והדר בטלה לאורכתיה ואזל מארי 

