כלומר דמשמש קדמיה כעבדא, דשמשא מיקרי נמי 
שמעא. ודוקא היכא דלא מתחזק כעבדא לכ"ע.#
וחלופיה אבית המכס דתניא היה עובר על בית המכס 
ואמר בני הוא וחזר ואמר עבדי הוא נאמן עבדי הוא וחזר 
ואמר בני הוא אינו נאמן. מאי שנא רישא ומאי שנא 
סיפא, רישא דקתני אמר בני הוא וחזר ואמר עבדי הוא 
נאמן, דמעיקרא מוכחא מילתא דכי אמר בני הוא 
לאיפטורי ממכסא עילויה הוא דקאמר, ואמטול הכי כי הדר 
ואמר עבדי הוא, נאמן, סופא היכא דאמר בבית המכס 
עבדי הוא וחזר ואמר בני הוא אינו נאמן, דמעיקרא ודאי 
דוקא קאמר, דאם איתא דבנו הוא לא הוה אמר בבי מיכסא 
עבדי הוא לחיוביה נפשיה מיכסא עילויה, הילכך כי הדר 
ואמר בני הוא לא מהימן, דכיון שהגיד שוב אינו חוזר 
ומגיד.#
מתיבי היה משמשו כבן ואמר בני הוא וחזר ואמר 
עבדי הוא אינו נאמן. היה משמשו כעבד ואמר עבדי הוא 
וחזר ואמר בני הוא אינו נאמן. ולא אמרינן מעיקרא כי 
אמר עבדי הוא לאו דוקא קאמר אלא (דמשמע) [דמשמש] 
ליה כעבדא קאמר, וקשיא לר' יוחנן. א"ר נחמן בר יצחק 
התם דקרו ליה עבדא מצר מאה. כלומר סופא דקתני היה 
משמשו כעבד ובא ואמר עבדי הוא וחזר ואמר בני הוא 
נאמן.#
והיכא דהיה עובר על בית המכס נמי ואמר בני הוא וחזר 
ואמר עבדי הוא דקאמרי' דמהימן, דוקא היכא דלא 
איתחזקא אימיה בבת ישראל, אבל היכא דמתחזקא אימיה 
בבת ישראל, לא מהימן למימר ליה עבדי הוא כלל. דכי 
המניה רחמנא אבניה, כגון דאמר בני זה ממזר, דאיכא 
למימר דאיהו אולדיה מחייבי כריתות, א"נ דידיע דבר 
איתתיה הוא וקאמר עילויה דלאו בריה דידיה הוא, דהוה 
ליה ממזר ממילא, אבל אעלמא לא הימניה רחמנא. והאי 
בן כיון דאיתחזק אימיה כבת ישראל לאו כל כמיניה דהאי 
לאחזוקה לאימיה בשפחה. מאי אמרת דילמא אבוה עבד 
הוה, לא מיבעיא איהו דלא מהימן לחודיה עילויה, אלא 
אפילו איכא סהדי בהכי הא קימא לן דגוי ועבד הבא על בת 
ישראל הולד כשר, בין בפנויה בין באשת איש. הילכך כל 
היכא דמוחזק האי ברא בכשרות, כגון דאית ליה חזקה 
דאימיה ואמר עליה האי גברא דעבדי הוה, לא מיבעיא דלא 
מהימן אלא שמותי נמי משמתינן ליה, דקימא לן הקורא 
לחבירו עבד יהא בנידוי, וכי קאמרינן הכא גבי בית המכס 
אמר בני הוא וחזר ואמר עבדי הוא נאמן היכא דלית ליה 
חזקה כלל:#
#
קטו. שלח ליה רבי אבא לרב יוסף בר חמא עבדי גנבת 
והוא אומר לא גנבתי מה טיבו אצלך אתה 
מכרתו לי [קכח,א] אתה נתתו לי במתנה רצונך השבע 
וטול נשבע ונוטל ואינו יכול לחזור בו. מדקתני נשבע 
ונוטל ואינו יכול לחזור בו, מכלל דמעיקרא לית ליה 
לתובע למשקל בשבועה. והאי דינא לא משכחת ליה אלא 
היכא דלית ליה לתובע ראיה דדיליה הוה, אי נמי אית ליה 
ואשתמש ביה נתבע שני חזקה. דכי אמרינן (לעיל לו,א) 
הגודרות אין להם חזקה, לאלתר, אבל יש להם חזקה לאחר 
שלש שנים. הילכך טעמא דאמר ליה הנתבע לתובע רצונך 
השבע וטול, הא לאו הכי משתבע היסת דמזבן זבניה מיניה 
ומיפטר. #
ודייקינן מאי קמ"ל תנינא נאמן עלי אבא נאמן עלי 
אביך נאמנין עלי שלשה רועי בקר רבי מאיר אומר יכול 
לחזור בו וחכמים אומרים אינו יכול לחזור בו. ומפרקינן 
הא קמ"ל דבאתן לך מחלוקת והלכה כדברי חכמים. דהא 
הכא השבע וטול קאמר ליה, וקאמר דאינו יכול לחזור בו. 
ודוקא לאחר גמר דין, אבל קודם גמר דין דכולי עלמא יכול 
לחזור בו, כדאסיקנא בפרק דיני ממונות בתרא (סנהדרין 
כד,ב). וגמר דין דהכא מסתברא דלא הוי אלא לבתר 
דאשתבע תובע ואמרי ליה בי דינא לנתבע צא תן לו, אי 
נמי חייב אתה ליתן לו מיגמר דין הוי, כדתנן (סנהדרין 
כט,א) גמרו את הדבר היו מכניסין אותן, גדול שבדיינין 
אומר איש פלוני אתה זכאי ואיש פלוני אתה חייב, אבל 
מקמי הכין לא הוי גמר דין. ואע"ג דאמרי ליה מקמיה 
שבועה תן לו לאחר שישבע לך אי נמי חייב אתה ליתן לו 
לכשיתבע לך, לא הוי גמר דין. דאם כן מה הפרש בין 
תחלת הדין לגמר דין, אפילו בתחילת דין נמי מצו בי דינא 
למימר ליה לבעל דין אייתי ראיה ושקול אי נמי אייתי 
ראיה ואיפטר. אלא ודאי לא מיקרי גמר דין אלא גמר דין 
שאינו תלוי בתנאי. תדע דהא דומיא דנאמן עלי אבא 
קתני, מה התם לא הוי גמר דין עד דאיתי אבא ואביך 
ומסהדי ואמרי ליה בי דינא חייב אתה ליתן ליה, הכא נמי 
לא הוי גמר דין עד דמשתבע תובע ואמרי ליה בי דינא 
לנתבע חייב אתה ליתן לו. והא דקתני נשבע ונוטל, הא 
קמ"ל דכל כמה דלא הדר ביה נתבע מזדקיקינן לתובע 
לאשבועי ואי אשתבע. כל כמה דלא הדר ביה נתבע אמרי' 
ליה צא תן לו ותו לא יכיל למהדר ביה. מיהו אי הדר ביה 
מקמי שבועה, אי נמי בין שבועה לגמר דין דצא תן לו או 
דחייב אתה ליתן לו, מצי הדר, וכי קתני ואינו יכול לחזור 
בו לבתר דנשבע ונזדכה בבית דין ליטול קתני. והוא הדין 
לדינא דדור לי בחיי ראשיך לא הוי גמר דין אלא בתר 
דנדר ואמרי ליה בי דינא צא תן לו או חייב אתה ליתן לו. 
והוא הדין במחול לך עד דאמרי ליה פטור אתה. וקי"ל 
כרבי אבא, דהא איפסיקא הילכתא בהדיא לקמן כותיה:#
#
קטז. והאי דשלח ליה רבי אבא לרב יוסף בר חמא  
הלכה גובין מן העבדים, בבעל חוב שבא 
ליפרע מנכסי יתומים קאי, דקסבר עבדא כמקרקעי דמי, 
ורב נחמן אמר אין גובין דקסבר עבדא כמטלטלי דמי, 
ומטלטלי לבעל חוב לא משתעבדי. ואסיקנא לקמן דהא 
דר' אבא אין גובין מן העבדים מתנינן לה, וכן אמר רב 
נחמן אין גובין, דלגבי בעל חוב כמטלטלי דמי כדבעינן 
לברורי לקמן. וכבר תקינו רבנן בתראי דמתיבתא לאגבויי 
ממטלטלי דיתמי בין לבעל חוב בין לכתובה:#
#
קיז. שלח ליה רבי אבא לרב יוסף בר חמא הלכה 
שלישי בשני כשר לעדות רבא אמר אף 
בראשון מר בר רב [אשי] אכשר באבא דאבא ולית הלכתא 
כותיה. נקוט הדין כללא בידך, דכל שני קרובין שאין 
ביניהם הפסק בקורבתן, כגון אב ובנו ואח ואחיו, הן הן 
ראשון בראשון, כלומר קרוב ראשון. וכל שיש ביניהן 
הפסק, אם היה אחד בלבד מפסיק ביניהן, כגון האב לאחי 
אביו או לאבי אביו, הבן נקרא קרוב שני לאבי אביו ולאחי 
אביו מחמת אבי הבן שמפסיק בינתים בינו ובין אבי אביו 
ובין אחי אביו. ואבי האב ואחי האב נקרא לזה ראשון, לפי 
שמהם התחלנו למנות ראשון ושני ושלישי. וכיון שהבן 
לאחי אביו שני בראשון, נמצאו בני האחין זה לזה שני 
בשני, שזה שני לאביו של זה וזה שני לאביו של זה. ובן 
בנו של זה לבנו של זה, כגון חנוך בן בנו של יעקב לאליפז 
בן עשו שלישי בשני, לפי שעשיו ויעקב ראשון בראשון 
הן, ואליפז וראובן בניהם שני בשני, ונמצא חנוך בן ראובן 
לאליפז שלישי בשני. #
והיינו דשלח רבי אבא שלישי בשני כשר. רבא אמר אף 
בראשון כשר. כגון הבן לאחי אבי אביו ולאבי אבי אביו, 
דכיון דאב ובנו ואח ואחיו ראשון בראשון הוא כגון עשו 
ויעקב ואברהם ויצחק, נמצא ראובן לאברהם אבי אבי אביו 
שלישי בראשון, שהרי יצחק הוא קרוב ראשון לאברהם 
ויעקב קרוב שני וראובן קרוב שלישי. וכן ראובן 
לישמעאל, שהרי יצחק קרוב ראשון לישמעאל אחיו ויעקב 
שני וראובן שלישי. אמימר בר רב אשי אכשר באבא 
דאבא, דקסבר מר בר רב אשי דאב ובנו כיון דשני דורות 
נינהו שני בראשון, והוה ליה ברא לאבא דאבוה שלישי 
בראשון. #
ואסיקנא לית הלכתא כמר בר רב אשי. אלא אב ובנו 
כיון שאין אחר מפסיק ביניהם ראשון בראשון נינהו, והוה 
ליה ברא לאבא דאבא שני בראשון ופסול. ושמעינן מינה 
דשלישי בראשון כשר כדרבא, דאי לא תימא הכי 
לישמועינן דלית הלכתא כוותיה  דרבא דאמר שלישי 
בראשון כשר ואנא ידענא דלית הלכתא כמר בר רב אשי 
דמכשר באבא דאבא. דהשתא היכא דודאי שלישי בראשון 
הוא פסול אבא דאבא דאיכא למימר שני בראשון הוא לא 
כל שכן. אלא מדאשמעינן לית הלכתא כמר בר רב אשי 
דמכשיר באבא דאבא, מכלל דאי הוי שלישי בראשון כשר 
כדרבא:#
קיח. שלח ליה רבי אבא לרב יוסף היה יודע לו בעדות 
קרקע עד שלא נסתמא ונסתמא פסול. ולא 
מיבעיא קאמר, לא מיבעיא במטלטלי דלא מצי מכוין, אלא 
אפילו בעדות קרקע דמצי מכוין מצרנהא, פסול. וסומא 
דפסול לעדות נפקא לן מדכתיב (ויקרא ה,א) והוא עד או ראה 
או ידע. ואפילו בעדות המתקיימת ידיעה בלא ראיה, 
כלומר כל היכא דקרינא ביה או ראה קרינא ביה או ידע, 
וכל היכא דלא קרינא ביה או ראה לא קרינא ביה או ידע. 
ואע"ג דהאי או ראה או ידע בשעת ראיה וידיעה קא מיירי 
ולא בשעת הגדה בב"ד, דאמר קרא אם לא יגיד ונשא 
עונו, מקיש שעת הגדה לראיה וידיעה, מה ראיה וידיעה 
בכשרות אף הגדה בכשרות. ושמואל אמר כשר אפשר 
דמכוין מצרנהא, דלא מקיש (אגדה) [הגדה] לראיה, אבל 
גלימא לא. דבעינא והוא עד או ראה או ידע וליכא, דהא 
לא מצי מכוין. ורב ששת אמר אפשר דמכוין מדת ארכו 
ומדת רחבו אבל נסכא לא ורב פפא אמר אפשר דמכוין 
מדת משקלותיו.#
מיתיבי היה יודע לו בעדות עד שלא נעשה חתנו 
ונעשה חתנו פקח ונתחרש פיתח ונסתמא שפוי (ונשתפא) 
[ונשתטה] פסול אבל היה [יודע] לו בעדות עד שלא נעשה 
חתנו ונעשה חתנו ומתה בתו פתח ונסתמא וחזר ונסתמא 
וחזר ונתפתח פקח ונתחרש וחזר ונתפקח שפוי ונשתטה 
וחזר ונשתפה כשר זה הכלל כל שתחילתו וסופו בכשרות 
כשר וכל שתחילתו וסופו בפסלות פסול. כלומר וכל 
שתחילתו או סופו בפסלות פסול, אלמא ידיעה והגדה 
כהדדי נינהו, ותרויהו בכשרות בעינן. [קכח,ב] תיובתא 
דכולהו תיובתא. וש"מ דהלכתא כדשלח ליה ר' אבא לרב 
יוסף בר חמא:#
#
קיט. שלח ליה רבי אבא לרב יוסף בר חמא האומר על 
תינוק בין הבנים בכור הוא נאמן כרבי 
יהודה. ואע"פ שמוחזקין בו שאינו בכור. ואמטול הכי נקט 
תינוק בין הבנים ולא נקט בן בין הבנים, דאף על גב דאמר 
על תינוק בין הבנים במקום שיש בן גדול ממנו נאמן. ור' 
יוחנן אמר אינו נאמן כרבנן. וקימא לן כדשלח ליה רבי 
אבא לרב יוסף בר חמא, דהא איפסיקא הלכתא לקמן 
כוותיה לאפוקי מדרבי יוחנן:#
#
קכ. שלח ליה רבי אבא לרב יוסף בר חמא האומר 
תיטול אשתו כאחד מן הבנים [נוטלת כאחד 
מן הבנים] אמר רבא ובנכסים של עכשיו ובבנים הבאים 
לאחר מכאן. כלומר כי אמרי' נוטלת כאחד מן הבנים דוקא 
בנכסים של עכשיו, אבל נכסים שקנה לאחר מכאן לא קנה, 
דכיון דאינה ראויה ליורשו הויא לה מתנה ואין אדם מקנה 
לחבירו דבר שלא בא לעולם. ודוקא נמי אחד מן הבנים, 
ואפילו בבנים הבאים לאחר מכאן, אפילו נולדו לאחר 
מיתתו, שאף הן ממעטין בחלקה. והוא הדין דאי מיית חד 
מהני דקיימי השתא בחיי אביו נתרבה חלקה. כללו של 
דבר, אין הלשון מוכיח אלא שתיטול בחלק המגיע לאחד 
מן הבנים העתידין ליורשו, בין שהיו מועטין ונתרבו בין 
שהיו מרובין ונתמעטו.#
ומסתברא דאי אמר תטול כאחד מן בני אלו, ונולדו לו 
בנים לאחר מכאן, אין ממעטין בחלקה. וכי תימא כיון דלא 
אקני לה אלא כשיעור מאי דמטי לחד מהני דשכיחי השתא 
ואהנו הנך דאתו לאחר מכאן למעוטי בחולקא דידה דהא 
לית לה למשקל טפי מחד מהני, לא ס"ד, דא"כ גבי בכור 
דקי"ל דבן שנולד לאחר מיתת אביו אינו ממעט מחלק 
בכורה, מאי טעמא וילדו לו אמר רחמנא וכי כתיב פי שנים 
דמשמע פי שנים באחד כאחד מן הנולדין בחיי האב 
כתיבי, ואמאי, כיון דההוא דאיתיליד לאחר מיתת האב על 
כרחיך ממעט בחולקא דכולהו פשוטין הנולדין בחיי האב, 
ובכור לא שקיל פי שנים אלא פי שנים באחד מן הנולדין, 
ממילא ממעיט נמי בחולקא דבכור. אלא מאי אית לך 
למימר, כיון דמעיט רחמנא וילדו לו אהני למעוטי בן 
הנולד לאחר מיתת האב דאינו ממעט בחלק בכורה, ה"נ 
כיון דאמר כאחד מבני לא אהני לאפוקי בנים הבאים לאחר 
מכאן דלא למעוטי בחולקא.#
#
ומנא תימרה דדייקינן לישנא דנותן בכה"ג כי היכי  
דדייקינן לישנא דקרא, דההוא דאמר לה לדביתיהו נכסי 
לך ולבניך (לקמן קמג,א) ואמר רב יוסף קנאי פלגא, וא"ר 
יוסף מנא אמינא לה דתניא רבי אומר והיתה לאהרן ולבניו 
מחצה לאהרן ומחצה לבניו. תדע נמי דהא קי"ל כר' עקיבא 
דדייק לישנא יתירא (לעיל סד,א). והכא מדהוה ליה למימר 
כאחד מבני ותו לא, ואיכפל למימר כאחד מבני אלו, 
לט(ו)פויי מילתא קאתי, ובחלק הראוי לאחד מאלו בזמן 
שאין שם יורש אלא הן קאמר, דלא לימעטו בנים הבאים 
לאחר מכאן בחלקן.#
#
והא דאמרי' הכא בבנים הבאים לאחר מכאן לא דמי 
לההוא דא"ל לדביתהו נכסי לבני דיהוון ליכי מינאי, הדר 
א"ל לבריה קשישא זיל קני כחד מיניהו, דאסיקנא בפ' מי 
שמת (לקמן קמב,ב) דה"ל קני כחמור ולא קני, דאלו התם קא 
מקני להו מאי דלא מטי להו בירושה וכיון דליתינהו לא 
קנו, וכי היכי דאינהו לא קנו איהו נמי לא קני, אבל הכא 
לא קא מקני להו לבנים הבאים לאחר מכאן ולא מידי אלא 
ירושה ממילא קאתיא להו, וסיומי הוא דסיימיה לחולקא 
דקא מקני לה לאיתתיה דהוי כשיעור מאי דמטי לאחד 
מבניו בירושה ואמטול הכי קניא. וקי"ל כרבי אבא, לא 
שנא בבריא ולא שנא בשכיב מרע. מיהו בשכיב מרע כיון 
דאמר תיטול, באמירה בעלמא קניא, דדברי שכיב מרע 
ככתובין וכמסורין דמו. אבל בבריא לא קניא עד דקנו 
מיניה. וכי קנו מיניה מיהת קניא, דלאו קנין דברים בעלמא 
הוא, דהא ממונא חייב נפשיה כדברירנא בריש פרק 
השותפין (לעיל ג,א סי' כה):#
קכא. שלח ליה ר' אבא לרב יוסף בר חמא המוציא 
שטר חוב על חבירו מלוה אומר לא 
נפרעתי כלום ולוה אומר אומר פרעתי מחצה והעדים 
מעידין שפרעו כלו נשבע וגובה מחצה מנכסים בני 
חורין. כלומר הרי הלוה נשבע שבועת התורה, לפי שהודה 
במקצת, ומלוה גובה מחצה מנכסים בני חורין, אבל 
מנכסים משועבדין לא, מ"ט דאמרי' לקוחות אנן אעדים 
סמכינן. דמסהדי דפרע כוליה, והודאת לוה לא מהניא 
במקום שחב לאחרים. ואפילו לר' עקיבא דאמר (וכל) 
[דכל] היכא דאיכא מאן דמסייע ליה לנתבע למכפר בכוליה 
וקא מודי במקצת משיב אבידה הוי ופטור משבועה, ה"מ 
היכא דליכא שטרא דמרע ליה אבל הכא דאיכא שטרא 
עילויה אירתותי מירתת למטען פרעתי כולו, דאי טעין 
הכי אמרי' ליה שטריך בידיה דמלוה מאי בעי. הילכך כי 
מודי במקצת על כרחיה מודי ולאו משיב אבידה הוא. #
מתקיף לה מר בר אשי אדרבה אפי' לרשב"א דאמר 
מודי במקצת טענה הוי הני מילי היכא דאילו כפר בכוליה 
ליכא עדים דמסייעי ליה אבל היכא דאיכא עדים דמסייעי 
ליה ודאי משיב אבידה הוי. וקי"ל כדשלח ליה ר' אבא 
לרב יוסף בר חמא, דהא איפסיקא הילכתא בהדיא לקמן 
כותיה, ולאפוקיה מאתקפתיה דמר בר רב אשי.#
ואי קשיא לך להא דאמרי' נשבע הלוה שפרע מחצה 
וגובה ה[מ]לוה מחצה, אמאי נשבע, הא איכא עדים דקא 
פטרי ליה. בשלמא לענין גובה מחצה לא קשיא לן, דאע"ג 
דאיכא סהדי דפרע כוליה, כיון דלוה מודי דלא פרע אלא 
פלגא, אהודאת לוה סמכינן, דקי"ל דפיו אינו בהכחשה 
והזמה (ב"מ ג,ב). אלא לגבי ההוא פלגא דקא טעין פרעתי, 
דלא קא מכחיש להו לסהדי, תהני ליה סהדותא דסהדי 
למפטריה משבועה. וכי תימא כיון דאסהידו סהדי דפרעיה 
כוליה ולוה קא מודי דלא פרע אלא מחצה, הא אודי דסהדי 
שקרי נינהו וממילא איפסילו להו לגביה לגמרי אפילו 
לההוא פלגא דמסייעי ליה, דלדבריו רשעים נינהו והתורה 
אמרה אל תשת רשע עד, א"כ לגבי מלוה לגבו ליה 
בשבועה, דהא סהדותא דהני סהדי לגבי האי מלוה ולוה 
כמאן דליתא דמיא.#
שתי תשובות בדבר, חדא דכיון דכי ליכא סהדי כלל 
וקא טעין לוה פרעתי לא גאבי מלוה אלא בשבועה מדרב 
פפא, השתא דאיכא סהדי דפרע כוליה לא מסרינן ליה 
שבועה כלל, דאע"ג דסהדותא דהני סהדי לגבי האי לוה 
כמאן דליתה דמיא, דהא אודי דפסולין נינהו, סהדי גופיהו 
בין לבי דינא בין לכולי עלמא כשרין נינהו, ואם כן היכי 
משבעי בי דינא שבועה דאיכא סהדי כשרי דבשקרא קא 
משתבע, וכיון דהאי שטרא לא מהני ליה למלוה למגבא 
ביה בלא שבועה, ואיהו לא מצי משתבע, הויא לה כתביעה  
על פה, ואמטול הכי משתבע עילויה כדין כל מודה 
במקצת.#
#
ועוד, דאף על גב דסהדותא דהני סהדי לא מהניא 
למפטריה ללוה כלל לא מממון ולא משבועה כדברירנא, 
אהניא ליה לבטוליה לשטרא משום מיגו, דמיגו דיכיל 
למימר פרעתי כולו דהא איכא עדים דמסייעי ליה ולא הוה 
מהני ליה שטרא למלוה ולא מידי, כי אמר נמי פרעתי 
מחצה נמי מהימן, ולא מהני ליה האי שטרא למלוה ולא  
מידי.#
ונהי דאהני ליה מיגו למפטריה מממון, אבל משבועה לא 
מהני, (ולא) [דלא] אמרינן מיגו לאפטוריה משבועה0, 
דא"כ מודה במקצת דאמר רחמנא ישבע היכי משכחת לה, 
לימא מגו דיכיל למימר אין לך בידי כלום פטור כי מודי 
במקצת נמי פטור. וכי תימא שאני התם דאין אדם מעיז 
פניו בפני בעל חובו ובעל כרחיה מודי, אבל הכא דאיכא 
עדים דמסייעי ליה מעיז ואיכא מיגו, ה"נ כיון דאיכא 
שטרא דמסייע ליה למלוה, דאמרינן ליה שטרך בידיה מאי 
בעי, על כרחיה מודי בפרוטה ודינא הוא דלא נהני האי 
מיגו למפטריה משבועה. ועוד דעל כרחיך אפי' היכא 
דאיכא מיגו לא מהני מגו לאפטורי משבועה דא"כ שבועת 
עד אחד היכי משכחת לה, לימא מיגו דיכיל למימר פרעתי 
ומיפטר לגמרי, דהא אפילו אסהידו ביה תרי דלוה 
מדאוריתא מהימן לומר פרעתי בלא שבועה, כי טעין לא 
לויתי נמי ליפטריה משבועה.#
אלא לאו שמע מינה לא אמרינן מיגו לאיפטוריה 
משבועה. ואע"ג דמשכחת לה בקובע זמן לחברו ולא עבר 
זמנו, דאי הוו תרי סהדי וטעין פרעתי לא מהימן, א"נ בעד 
אחד בשטר, א"נ דאסהיד ביה דאמר ליה אל תפרעני אלא 
בפני פלוני ופלוני במקום ששנים מחייבים אותו, על כרחיך 
סוגיין בעלמא לאו הכין הוא, אלא כל מקום ששנים 
מחייבין אותו ממון אחד מחייבו שבועה, ואע"ג דאיכא 
למימר מיגו. דאי לא תימא הכין, גבי נסכא דר' אבא וגבי 
חד סהדא ותרתי שנין ולפירי (לעיל לג,ב לד,א), דקאמרינן 
דהוה ליה מחוייב שבועה ואינו יכול לישבע, ואי אמרת 
מיגו הא לא מחוייב שבועה הוא, דאי נמי הוה טעין לא 
אכלתי ולא חטפתי לא הוה מיחייב שבועה, מיגו דאי בעי 
טעין פרעתי א"נ לפירות ירדתי. אלא לאו, ש"מ דלא 
אמרי' מיגו לאיפטורי משבועה.#
ומסתברא כהדין טעמא בתרא דכתבינן דכי איבטיל 
האי שטרא משום מיגו הוא דאיבטיל ליה, דאי מטעמא 
דשבועה דרב פפא, הא קי"ל דהתם זיל שלים אמרינן ליה 
ולא מחייבינן ליה לתובע שבועה אלא היכא דטעין נתבע 
לישתבע לי, וא"כ אמאי פסיק הכא ואמר נשבע וגובה 
מחצה. אלא על כרחיך טעמא דמילתא משום מיגו הוא. 
ונפק"מ נמי דאפילו היכא דהימניה עילויה נמי אמרי' מיגו, 
דהא קי"ל דאי נמי הימניה עילויה כי אתו סהדי דפרעיה 
מהמניה, דנהי דהימניה טפי מנפשיה טפי מסהדי לא 
הימניה. אבל ודאי היכא דהימניה כבי תרי (בין) [כיון] 
דקימא לן דאע"ג דמייתי סהדי דפרעיה לא מהימני 
לאכחושי למלוה דקא טעין לא נפרעתי איעקר ליה מיגו 
מהאי דינא לגמרי, דהא א"נ הוה טעין פרעתי כולו לא הוה 
מהימן ולא הוו מהני ליה הני סהדי לאתכחושי למלוה, 
הילכך השתא נמי דטעין פרעתי מחצה לא מהימן וגבי ליה 
מלוה כוליה ממונא דשטרא בלא שבועה.#
וש"מ דכי אמרינן אין נשבעין על כפירת שעבוד 
קרקעות היכא דודאי איכא שטרא דמגבו ביה בי דינא, אבל 
היכא דליכא שטרא, אע"ג דמודי נתבע דהוה איכא שטרא 
במקצת מאי דתבע ליה תובע אי נמי בכוליה וקא טעין קא 
פרעתי מחצה, כיון דהשתא מיהת ליכא שטרא בידיה 
וליכא סהדי דמסהדי ליה בההוא קנין, לאו כפירת שעבוד 
קרקעות היא אלא כפירת תביעה דעל פה ומשתבע עילוה. 
דהא הכא דקא תבע ליה מלוה ללוה בממונא דהאי שטרא 
וקא מודי ליה ללוה דאשתייר ליה גביה מהאי ממונא דהאי 
שטרא פלגא, דהויא לה הודאה וכפירה תרויהו בהאי 
שטרא, ואפילו הכי כיון דהאי שטרא נקיט בידיה לאו 
שטרא דמחייבין ביה בי דינא הוא דהא אסהידו סהדי עלויה 
דפריעה הוא, איחייב ליה שבועה אההוא פלגא דכפר, וכל 
שכן היכא דלא אודי לזה דהוה איכא עליה שטרא ולא קנין 
כלל:#
#
קכב. דרש מר זוטרא משמיה דרב שימי בר אשי 
הלכתא ככל הני שמעתתא כדשלח ליה 
רבי אבא לרב יוסף בר חמא אמר ליה רב הונא למר 
זוטרא הא דרב נחמן דאמר אין גובין מן העבדים מאי 
אמר ליה אנן להא דשלח רבי אבא לרב יוסף בר חמא 
גובין מן העבדים אין גובין מתנינן לה וכן אמר רב נחמן 
אין גובין. ולאו למימרא דעבדא כמטלטלא דמי לכל מילי, 
דהא גבי גזל ואונאה ושבועה דחשבינן ליה כקרקע ורחמנא 
אקשיא לקרקע. אלא כל היכא דמיעט רחמנא קרקע דינא 
הוא למעוטי עבדים, דהא איתקש לקרקע, וגבי בעל חוב 
היינו טעמא דלא גבי מיניהו משום דלא סמכא דעתיה 
דבעל חוב עילויהו, דהא מצי לוה לאברוחינהו מיניה כי 
היכי דמברח להו לשאר מטלטלי דידיה. דשאני דינא דבעל 
חוב משאר מילי, דהא גבי ענבים העומדות ליבצר דסבירא 
להו לרבנן דלאו כבצורות דמיאן אלא הרי הן כקרקע לענין 
שבועה, ואלו גבי בעל חוב קימא לן דכמטלטלי דמו, 
דקאמרינן בכתובות בפ' נערה  שנתפתתה (נא,א) סוף סוף כל 
העומד ליגדר כגדור דמי, מאי טעמא, על כרחיך משום 
דלא סמכא דעתיה דבעל חוב עילויה דהא מצי לוה 
למשקלינהו לנפשיה, הילכך אע"ג דלא שקלינהו כמאן 
דשקלינהו דמי. והוא הדין נמי לגבי עבדים דלא חשבינן 
להו כמטלטלי אלא לגבי בעל חוב. וכן הלכה:#
#
קכג. ודייקינן ואלא הילכתא דקאמר מר זוטרא 
לאפוקי ממאן [קכט,א] אי לאפוקי 
מדרבא דאמר אף בראשון לא מצית למימר הכי, דרבא לא 
אתא לאפלוגי אדרבי אבא אלא מוסיף על דברי רבי אבא 
הוא. דרבי אבא קאמר שלישי בשני כשר וקאמר רבא אף 
בראשון ולא פליגי אהדדי. וליכא למימר דרבי אבא ס"ל 
דשלישי בראשון פסול, דאיכא למימר דכי אתא רבי אבא 
למעוטי לאו למעוטי שלישי בראשון, אלא למעוטי שני 
בשני הוא דאתא, וכל היכא דיכלת לאוקמי מיעוטא 
במילתא דלית בה פלוגתא לית לך לאוקמא במילתא דלהוי 
בה פלוגתא.#
ואי לאפוקי מדמר בר רב אשי דאכשר באבא דאבא, לא 
צריך, דהא אמרינן לעיל בהדיא דלית הילכתא כמר בר רב 
אשי. ואי לאפוקי מדשמואל ורב ששת ורב פפא דמכשרי 
בפיתח ונסתמא היכא דיכיל לכווני סהדותיה, הא איתותב 
ולא צריך לאפוקי מדידהו.#
א"ל לאפוקי מדר' יוחנן דאמר האומר על תינוק בין 
הבנים בכור הוא אינו נאמן כרבנן, קמ"ל כדשלח ר' אבא 
דנאמן כר' יהודה, (ו)לאפוקיה נמי מאתקפתא דמר בר רב 
אשי גבי משיב אבדה, קמ"ל דהילכתא כדשלח ר' אבא 
דנשבע וגובה מחצה מנכסים בני חורין.#
מיהא שמעינן דאיתא לדרבא דאמר שלישי בראשון 
כשר. ואיתה לדר' יהודה דאמר היו מוחזקין בו שהוא בכור 
ואמר אביו על אחד שהוא בכור נאמן. ואיתה לדר' אבא 
בכלהי הני שמעתתא, דהאי דאסיקנא דכי אצטריך הילכתא 
לאפוקי מדר' יוחנן ומדמר בר רב אשי, לאו למימר 
דבשארא לית הלכתא כותיה, דהא בהדיא אמרינן דבהנך 
נמי הילכתא כותיה, דהא שמואל ורב ששת ורב פפא 
דפליגי עליה הא איתותב, אלא על כרחיך הכי קאמר, דכי 
אצטריך למפסק הילכתא כוותיה בהני תרתי בלחוד הוא 
דאצטריך, דאלו בהנך כולהו לא צריך דהא ודאי פשיטא 
לן דהלכתא כותיה:#
#
קכד. הרי אמרו כתב בין בתחלה בין באמצע בין בסוף 
משום מתנה דבריו קיימין היכי דמי מתנה 
בתחלה היכי דמי באמצע היכי דמי בסוף. כי אתא רב 
דימי אמר רבי יוחנן תנתן שדה פלנית לפלוני ויירשנה זו 
היא מתנה בתחילה יירשנה ותנתן לו זו היא מתנה בסוף 
יירשנה ותנתן לו וירשה זו היא מתנה באמצע. ודוקא 
באדם אחד ושדה אחת אבל באדם אחד ושתי שדות זו 
במתנה וזו בירושה, שדה אחת ושני בני אדם, לזה מתנה 
ולזה בירושה לא. אלא ההיא ארעא דכתב בה לשון מתנה 
הוא דמקניא לההוא גברא בלחוד, דכתבה נהליה בלשון 
מתנה, ולא מהני לשון מתנה דהאי שדה להאי שדה, ואע"ג 
דתרויהו לאדם אחד. ורבי אלעזר (ד)אמר אפילו אדם אחד 
ושתי שדות שדה אחת ושני בני אדם. היכי דמי אדם אחד 
ושתי שדות, יירש פלוני שדה פלונית ותנתן לו שדה 
פלונית, אי נמי איפכא. והיכי דמי שדה אחת ושני בני 
אדם, כגון דאמר תנתן שדה פלונית לפלוני ויירשנה פלוני 
עמו. דקסבר ר' אליעזר כיון דאקנייה להאי שדה אחת 
לבתרי בהדי הדדי, כחדא הקנאה דמיא, וכיון דשייך לשון 
מתנה בהאי שדה גופה לחד מיניהו, כמאן דשייך 
בתרווייהו דמי, וכיון דיהבינהו להני שתי שדות בחד 
שטרא לאדם אחד כחדא הקנאה דמייא. וכיון דשייך לשון 
מתנה גבי האי מקבל מתנה בחדא מיניהי, כמאן דשייך 
בתרויהו דמי.#
כי אתא רבין אמר תנתן שדה פלונית לפלוני ויירש 
פלוני שדה פלונית ר' יוחנן אמר קנה ורבי אלעזר אמר לא 
קנה. וריש לקיש אמר לעולם לא קנה בשתי שדות ושני 
בני אדם, היכא דכתב לשון מתנה באמצע, עד שיאמר 
פלוני ופלוני ירשו שדה פלונית ופלונית שנתתים להם 
במתנה ויירשום. דהוה ליה לכל חד מיניהו לשון מתנה 
באמצע בין באדם בין בשדה הקנויה לו.#
ומסתברא דהאי לישנא דאשמועינן ריש לקיש גבי 
שתי שדות ושני בני אדם, לאו כי האי גוונא אצטריך 
לאשמועינן, דהאי לאו שתי שדות ושני בני אדם הוא, אלא 
כאדם אחד ושדה אחת דמי, דהא כל חד מיניהו אית ליה 
חלוקא בכל שדה ושדה מניהי. אלא כי אצטריך 
לאשמועינן היכא דאקני שדה פלונית לזה ושדה פלונית 
לזה, ולית ליה לחד מיניהו חולקא בדחבריה, כגון דאמר 
יירש פלוני שדה פלונית ויירש פלוני שדה פלונית שנתתים 
להם במתנה ויירשום. וגמרא הוא דלא קפיד בלישנא אלא 
לפרושי לן היכי דמי לשון מתנה באמצע, דבעיא למהוי  
כלישנא דכייל להו לכולהו שדות ולמקבלי מתנות בלשון 
מתנה. והוא הדין היכא דאמר יירש פלוני שדה פלונית 
ויירש פלוני שדה פלונית שנתתים להם במתנה דקני, 
והיינו מתנה בסוף, אי נמי היכא דאמר תנתן שדה פלונית 
לפלוני ותנתן שדה פלונית לפלוני ויירשום דקנו, דהיינו 
מתנה בתחלה. והאי דאיכפל ריש לקיש לפרושי לך מתנה 
באמצע ולא פריש מתנה בתחלה ולא מתנה בסוף, משום 
דכולהו בכלל לישנא דמתנה באמצע נינהו, דכי דלית 
לישנא קמא דירושה הוה ליה מתנה בתחלה וירושה בסוף, 
ואי דלית לישנא בתרא דירושה הוה ליה לשון ירושה 
בתחלה ומתנה בסוף. #
והאי סברא דריש לקיש סליק כלישנא קמא דרבי יוחנן 
דמוקים לה למתני' באדם אחד ושדה אחת, דשייך לשון 
מתנה בין באדם בין בשדה הקנויה לו. והוא הדין בעשר 
שדות ועשרה בני אדם היכא דשייך לשון מתנה בכל חד 
מיניהו כשדה הקנויה לאחד מהם, דאידי ואידי חד טעמא 
הוא ומה לי חד מה לי מאה. וקיימא לן כריש לקיש 
כדבעינן למימר קמן.#
בפלוגאתא אמר רב המנונא לא שאנו אלא באדם אחד 
ושדה אחת אבל אדם אחד ושתי שדות זו במתנה וזה 
בירושה שדה אחת ושני בני אדם, לזה במתנה ולזה 
בירושה, לא. ורב נחמן אמר אפילו אדם אחד ושתי שדות 
שדה אחת ושני בני אדם אבל שתי שדות ושני בני אדם, 
זו לזה במתנה והשנית לשני בירושה, לא. כלומר לא קני 
אלא בעל מתנה. ורב ששת אמר אפילו שתי שדות ושני 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קכט,א - קכט,ב#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קכט,א - קכט,ב#
.זע>א.<>ש.<>ס0<~>ס<#
.דח#
בני אדם קנה, כלומר אפי' ההוא דאקני ליה בלשון ירושה 
קנה כדבעינן לברורי לקמן.#
ואותבינן להו לכולהו (להלן ע"ב) וסלקא להו בתיובתא, 
דאפי' בשתי שדות ושני בני אדם, כגון שכתב האחת לאחד 
מהן במתנה והשנית לשני בירושה, קנו שניהם. ודוקא 
דאקני ליה לבעל ירושה בתוך כדי דבור דבעל מתנה, אבל 
לאחר כדי דבור, כגון דאפסיק בין לשון מתנה ולשון 
ירושה בכדי דבור, לא שנא אמר לחד מיניהו לשון מתנה 
ושתיק כדי דבור והדר אמר לאידך לשון ירושה, אי נמי 
איפכא, ולא שנא לא שתיק ואפסיק ביניהו בענינא אחרינא 
דאית ביה כדי דבור, לא שנא בשתי שדות ושני בני אדם 
כדאמרן, ולא שנא באדם אחד ושתי שדות שדה אחת ושני 
בני אדם, ההוא דשייך ביה לשון מתנה קני ליה לההיא 
שדה דשייך בה לדידיה לשון מתנה, ואידך דלא שייך ביה 
לשון מתנה לא קני מידי. ואפילו שייך ביה לשון מתנה 
בהאי שדה ולא שייך באידך, לא קני אלא ההיא שדה 
דשייך בה לדידיה לשון מתנה עד דמעריב להו לכולהו 
בלשון מתנה, בין באדם בין בשדה הקנויה לו, כי טעמיה 
דריש לקיש, בין שערבן (באמצע) [בתחילה] בין שערבן 
בסוף בין שערבן באמצע, כדקתני בהדיא כתב בין בתחלה 
בין באמצע בין בסוף משום מתנה דבריו קיימין. #
אבל היכא דשייך לשון מתנה בחד מינייהו ולא שייך 
באידך אפילו בשדה אחת, אי נמי שייך בחד מיניהו בשדה 
אחת ולא שייך בשדה השניה הקנויה לו, לא קני אלא ההוא 
דשייך ביה לשון מתנה. ואפי' ההוא דשייך בה לשון מתנה 
נמי לא קני אלא ההיא שדה דשייך ביה לשון מתנה. תדע 
דהא טעמיה דריש לקיש דבעינן לשון מתנה בכל אדם מהן 
וכל שדה מהן, ואי סלקא דעתא לגבי שדה אחת ושני בני 
אדם לא בעי ריש לקיש לשון מתנה בכל חד מיניהו, הכא 
גבי שתי שדות ושני בני אדם (לימא) [למה] לי לשון מתנה 
בכל חדא מיניהי למימר שנתתיה להם. אלא משום דקסבר 
דאפילו באדם אחד ושתי שדות שדה אחת ושני בני אדם 
היכא דאפסיק בין לשון מתנה ללשון ירושה בכדי דבור לא 
מקני ההוא דלשון ירושה אלא היכא דכתב ביה בגופיה 
לשון מתנה לההוא דיהביה ניהליה. וראיה נמי מדאותבינן 
להו לכולהו אמוראי דאמרי דשתי שדות ושני בני אדם לא 
קנה ולא אוקימנא לאחר כדי דבור כדאוקימנא לדריש לקיש 
כדבעינן לברורי לקמן. וכמה כדי דבור, כדי שאלת שלום 
התלמיד לרב שלום עליך רבי:#
#
#
קכה. אמר רב ששת מנא אמינא לה דתניא האומר תנו 
שקל לבני בשבת וראויין לתת להם סלע 
נותנין להם סלע ואם אמר אל תתנו להם אלא שקל אין 
נותנין להם אלא שקל ואם אמר אם מתו [קכט,ב] יירשו 
אחרים תחתיהם בין שאמר תנו להם שקל בין שאמר אל 
תתנו להם אלא שקל אין נותנין להם אלא שקל. ואסיקנא 
בפרק מציאת האשה (כתובות סט,ב) הילכתא דהיכא דלא 
אמר אם מתו יירשו אחרים תחתיהם, בין שאמר תנו להם 
שקל בין שאמר אל תתנו להם אלא שקל נותנין להם כל 
צרכן.#
קתני מיהת סופא אם אמר אם מתו יירשו אחרים  
תחתיהם, בין שאמר תנו בין שאמר אל תתנו אין נותנין 
להם אלא שקל, והא הכא דכשתי שדות ושני בני אדם 
דמי, דמאי דאקני להו לקמאי לא אקני להו לבתראי, ולזה 
במתנה ולזה בירושה, וקתני דקנו תרויהו. הוא מותיב לה 
והוא מפרק לה בראוי ליורשו ורבי יוחנן בן ברוקה היא. 
כלומר כשהאחרים ראויין ליורשו, כגון שאר בניו. והכי 
קתני, האומר תנו שקל לבני פלוני ופלוני בשבת, ואם מתו 
יירשו בני האחרים תחתיהם, דהוה ליה בן בין הבנים 
דמהני ביה לשון ירושה כרבי יוחנן בן ברוקה. אבל היכא 
דאין ראויין ליורשו לא קני עד דכתיב בהו לשון מתנה 
בדידהו. והני מילי לטעמא למאן דאמר דבשתי שדות ושני 
בני אדם אע"ג דלא איפסיק בין לשון מתנה ללשון ירושה 
בכדי דבור לא קנה, וכבר אותבינן עליהו לקמן וסלקא להו 
בתיובתא. הילכך אפי' היכא דהני אחרים אין ראויין 
ליורשו, כיון דתוך כדי דבור הוא קנו. וכל שכן היכא 
דראויין ליורשו דאפילו אקנו להו בלשון ירושה לאחר כדי 
דבור מלשון מתנה דקמאי קנו לדברי הכל:#
#
קכו. ושמעינן מינה דהאומר תנו שקל לבני בשבת 
ואם מתו יירשו אחרים תחתיהם, אע"פ 
שראויין לתת להם סלע אין נותנין להם אלא שקל. ואי 
קשיא לך, וכיון דראשון ראוי ליורשו הא קימא לן דירושה 
אין לה הפסק. וכי תימא שאני הכא דלא אקני להו לקמאי 
בלשון ירושה ולא בלישנא דמשמע נמי לשון ירושה, אלא 
בלשון מתנה בהדיא הוא דאקני (הוא) להו, כדדייקינן מינה 
לעיל, וכל היכא דלא אקני ליה לראשון בלשון מתנה 
בפירוש לא שייך למימר ביה דירושה אין לה הפסק, 
כדבעינן לברורי קמן. ועוד דאפי' היכא דאקני להו לקמאי 
נמי בלשון ירושה, כגון דאמר יירשו בני מנכסיי שקל בכל 
שבת ואם מתו יירשו אחרים תחתיהם, לא אמרינן בכי הא 
דירושה אין לה הפסק, דכיון דלא אקני להו לקמאי מנכסיה 
אלא שקל בשבת ושארא להנך אחרים הוא דאקנייה לבתר 
מיתת קמאי, הוה ליה כמאן דאמר איש פלוני בני יירשני 
לבדו משאר אחיו שדבריו קיימין, דהא אוקימנא להא 
דקתני יירשו אחרים תחתיהן בראויין ליורשו ורבי יוחנן 
בן ברוקא היא. ולרב ששת דמוקים לה אליבא דנפשיה 
בשאין ראויין ליורשו ובתוך כדי דבור דמתנה הוה ליה 
כמאן דיהיב להו לכלהו נכסיה לאחרים במתנה מעכשיו 
ולאחר מיתת בניו. #
 ולא דמי לנכסי לך ואחריך לפלוני וראשון ראוי 
ליורשו דקימא לן דאין לשני במקום ראשון כלום שאין 
לשון מתנה אלא לשון ירושה וירושה אין לה הפסק, דאילו 
התם כיון דאמר ליה לראשון נכסי לך כל נכסי משמע, 
וקננהו לנכסי בירושה דאורייתא דאין לה הפסק, וכי הדר 
ואמר ואחריך לפלוני הוה ליה מתנה על הכתוב שבתורה. 
אבל הכא לא יהבינהו לכולהו נכסי לקמאי כי היכי דלהוי 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קכט,ב#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קכט,ב#
.זע>א.<>ש.<>ס0<~>ס<#
.דח#
כנכסי לך ולהוי אם מתו יירשו אחרים תחתיהם דאחריך 
לפלוני, אלא שקל בלבד הוא דיהיב להו לקמאי בשבת, 
הילכך מאי דמטי (לאו) [להו] לחשבון שקל בשבת הוא ניהו 
דיהיב להו, ושארא כיון דמיתו ולא זכו ביה איגלאי מילתא 
למפרע דלא אקנייה מעיקרא נהליהו, לא בלשון מתנה ולא 
בלשון ירושה, אלא להני יורשין אחריני הוא דאקנייה 
מהיום ולאחר מיתת קמאי, דקנו ליה כרבי יוחנן בן ברוקה 
דאמר אם אמר על מי שראוי ליורשו דבריו קיימין. #
והוא הדין נמי היכא דהני בתראי אין ראוין ליורשו, 
כיון דלא אקני להו לקמאי אלא מאי דמטי להו לחשבון 
שקל בשבת איגלאי מילתא למפרע דמעיקרא אקנייה 
לשארא להני בתראי בלשון מתנה, דכיון דבתוך כדי דבור 
דלשון מתנה הוא כלשון מתנה דאמי, ותנן (לקמן קלג,ב) 
הכותב כל נכסיו לאחרים והניח את בניו מה שעשה עשוי. 
הא ניחא למאן דאמר כל האומר אחריך כאומר מעכשיו 
דמי, אלא [ל]מאי דקימא לן דהאומר אחריך לאו כאומר 
מעכשיו דמי, אשתכח דלא אקני להו לבתראי לא גופא ולא 
פירא אלא לבתר מיתת קמא, וכבר חיילא ירושה 
דאורייתא ממילא אהני נכסי קמאי משעת מיתת האב 
וירושה אין לה הפסק. דהשתא היכא דאמר לחד יורש בין 
היורשין נכסי לך ואחריך לפלוני דאקני ליה לקמאי טפי 
ממאי דהוה חזי ליה בירושה דאורייתא, אע"ג דלא אקני 
ליה לההוא טופיאנא אלא מכח האי הקנאה דידיה, כי אמר 
אחריך לפלוני לאו כל כמיניה, דהוה ליה כמאן דקנייה 
לההוא טופיאנא בירושה דאורייתא וירושה אין לה הפסק, 
היכא דשבקה למילתא סתמא ולא אקני ליה לחד מיניהו 
תכף למיתתו ולא מידי דממילא חיילא ירושה דאורייתא 
אממוניה מסתמא וקני כל חד מינייהו מיניה מאי דחזי ליה 
לא כל שכן דלא מצי לאפסוקיה לההוא חולקא דזאכי ביה 
קמאי מכח ירושה לאקנוייה לאחרינא לבתר דזכי ביה 
קמאי.#
וכי תימא דילמא שאני הכא גבי תנו שקל לבני בשבת 
דלשון מתנה הוא כדדייקינן מינה לעיל, וכי אמרינן שאין 
לשון מתנה אלא לשון ירושה וירושה אין לה הפסק גבי 
נכסי לך ואחריך לפלוני דמשמע לשון מתנה ומשמע נמי 
לשון ירושה, וכיון דלגבי מי שראוי ליורשו קאמר ליה  
קאמרינן שאין לשון מתנה אלא לשון ירושה וירושה אין לה 
הפסק. אבל היכא דאקני ליה בהדיא לקמן בלשון מתנה לא 
אמרינן שאין לשון מתנה אלא לשון ירושה. אלא כי קני 
קמא ההוא טופיאנא דאקני ליה מכח מתנה הוא דאקני ליה 
דמתנה יש לה הפסק כדבעינן לברורי לקמן. הא תינח היכא 
דאקני ליה בלשון מתנה טפי ממאי דהוה חזי ליה מכח 
ירושה דלגבי ההוא טופיאנא מיהת כיון דלא קני ליה אלא 
מכח מתנה מצי מפסיק ליה. אלא הכא מדקתני והן ראויים 
לתת להם סלע בדחזי להו טפי עסקינן, ואע"ג דאמר תנו 
שקל לבני בשבת כיון דלא אקנייה לממונא לאחריני משעת 
מיתתו ממילא חיילא עליה ירושה דאורייתא ואפי' הכי כי 
אמר אם מתו יירשו אחרים תחתיהם דבריו קיימין, אלמא 
לא אמרינן כבר זכו ביה קמאי בחולקיהון מכח ירושה 
דאורייתא וירושה אין לה הפסק. אלא מסתברא דשאני 
הכא דכיון דלא אמר יירשו אחרים אחריהם אלא יירשו 
אחרים תחתיהם קאמר, כמאן דאמר מעכשיו דמי, 
דתחתיהן חלופיהן או במקומן משמע, כמאן דאמר אם מתו 
הראשונים לא יהו הם יורשים את נכסי אלא אלו האחרים 
יירשו במקומן. דכיון דאוקמינהו לבתראי בדוכתא דקמאי 
לירושה משעת מיתתו משמע ולא לאפסוקי ירושה הוא, 
אלא הוה ליה כמאן דאמר איש פלוני בני יירש כל נכסי 
לבד ממאי דמטי להו לאחוהי לחשבון שקל בשבת, 
דאשתכח דכי מקני להו לכלהו מעכשיו קא מקני להו 
והתורה נתנה רשות לאב להנחיל לכל מי שירצה. והאי 
דקאמר אם מתו תנאה הוי. ולא דמי לאם מתי דגיטין 
(עב,א) דקי"ל התם דכי לא אמר מהיום לאחר מיתה משמע, 
דשאני הכא דכיון דאמר תחתיהם כמהיום משמע, דמכדי 
קמאי מאימת חזו למירת, משעת מיתת אביהן, כיון דאמר 
יירשו אחרים תחתיהם אוקמינהו לבתראי בדוכתיהו 
דקמאי, ומההיא שעתא דהוו חזו קמאי למירת קא מקני 
להו לבתראי, ואמטול הכי קנו.#
הילכך לא שנא אמר תנו שקל לפלוני בני בשבת ואם 
מת יירשו אחרים תחתיו, ולא שנא אמר יירש פלוני בנו 
מנכסיו שקל בשבת ואם מת יירשו אחרים תחתיו, ולא 
שנא אמר כל נכסי לפלוני בני ואם מת יירשו אחרים 
תחתיו, הוה ליה כמאן דאמר אם מת פלוני בני יירשו אחיו 
מהיום כל נכסי. והוא הדין היכא דלא אקני ליה לקמא ולא 
מידי, אלא קאמר אם מת פלוני בנו יירש אחיו תחתיו, דכי 
מיית קמא קני להו בתרא לכלהו נכסי מעכשיו, ואם ירד 
הראשון ומכר הגוף ואכל השני מוציא מיד הלקוחות, דהא 
כמאן דאמר ליה לשני מעכשיו דיינינן ליה, דאי לאו הכי 
לא קני ולא מידי.#
ודוקא היכא דלא אקני ליה לקמא דבר קצוב הוא דלא 
אקני זכותא אלא בפירי, דאי אמר יירש פלוני כל נכסי ואם 
מת יירש פלוני תחתיו, כיון דכל נכסיה הוא דאקני ליה 
לקמא וכל נכסיה הוא דאקני ליה לבתרא מעכשיו, דהא 
תחתיו כמעכשיו משמע, על כרחיך גופא קא מקני ליה 
לבתרא ופירא לקמא עד שעת מיתתו, דהוה ליה כמאן 
דאמר יירש פלוני כל נכסי ואם מת יירשני פלוני מעכשיו 
ולאחר מיתת הראשון. ואי לא אקני ליה לקמא מידי 
בפירוש אלא קאמר לאחר מיתת ראובן בנו יירש שמעון 
אחיו תחתיו, ולית ליה ליעקב הנותן בר לבד מראובן 
ושמעון, קנה ליה שמעון גופא מהיום ופירא לאחר מיתת 
ראובן אחוה. ופירי דמשעת מיתת יעקב ועד מיתת ראובן, 
כיון דלא אקנינהו לחד מיניהו דאע"ג דאמר ליה לשני 
לישנא דמשמע מהיום, כיון דאמר ליה לאחר מיתת ראובן 
הוה ליה כמהיום ולאחר מיתה דלא קני פירא אלא לאחר 
מיתה, ולקמא נמי הא לא אקני מידי, הילכך דינא הוא 
דקנו להו ראובן מכח ירושה דאורייתא בשוה.#
אבל היכא דאקני ליה לקמא דבר קצוב, כגון האומר 
תנו שקל לבני בשבת, כיון דאקני להו שקל בשבת מוכחא 
מילתא דמגופא הוא דאקני להו, דאי לא הוי בהו ההוא 
.דח#
שקל בשבת מנא שקלי ליה. אלא על כרחיך מדפסיק להו 
שקל בשבת מכל מקום שמע מינה מגופא קאמר. והכי נמי 
מסתברא, דאי מפירא בלחוד, הא קימא לן אין אדם מקנה 
לחברו דבר שלא בא לעולם, ואפילו בשכיב מרע, דמילתא 
דליתא בבריא ליתא בשכיב מרע, (לא) [אלא] על כרחיך 
מגופא קאמר. ואי כלי גופא ואיכא פירא דאתא מחמתיה, 
שקלי מפירא שקל בשבת, כיון דאקני להו גופא למשקל 
מיניה שקל בשבת כל שכן פירא דאתא מחמתיה. ומאי 
דפירש מגופא ומפירא טפי על חושבנא דשקל בשבת עד 
דמיתי להו קמאי, הוא נינהו דאקני להו לבתראי מעכשיו.#
ודוקא היכא דאמר ליה לבתרא לישנא דמשמע 
כמעכשיו כדברירנא, אבל היכא דלא אמר ליה לבתרא  
לישנא דמשמע מעכשיו, לא שנא אקני ליה לקמא דבר 
קצוב כגון האומר תנו שקל לפלוני בשבת ואחריו יירש 
פלוני כל נכסי, ולא שנא אמר נכסי לך ואחריך לפלוני, ולא 
שנא שבקה למילתיה דקמא סתמא וקאמר יירש פלוני כל 
נכסי לאחר מיתת פלוני אחיו, כיון דקימא לן דכל האומר 
אחריך לאו כאומר מעכשיו דמי, אשתכח דלא איכון 
לאקנויי ליה לבתרא לא גופא ולא פירא אלא לבתר מיתת 
קמא, וכבר זכה ליה קמא במאי דחזא ליה למזכא מכח 
ירושה או מכח צואת שכיב מרע בלשון ירושה למי שראוי 
ליורשו דהויא כירושה, ולית ליה לבתרא זכותא בגויה 
דירושה אין לה הפסק. #
הילכך גבי נכסי לך ואחריך לפלוני וראשון ראוי 
ליורשו, בין שהשני ראוי ליורשו בין שאין ראוי ליורשו, 
אין לשני במקום ראשון כלום, שאין לשון מתנה אלא לשון 
ירושה וירושה אין לה הפסק. ואם מת ראשון ינתנו 
ליורשיו. והוא הדין היכא דאמר נכסי לפלוני לאחר מיתת 
פלוני, וראשון דלא אתני ליה מיד ראוי לבדו ליורשו, 
ושני אין ראוי ליורשו, אין לשני במקום ראשון כלום, דלא 
אקני ליה לשני מידי אלא לאחר מיתת ראשון, ומשעת 
מיתת הנותן חיילא לה ירושה דאוריתא לראשון אהני נכסי 
וירושה אין לה הפסק. ואי תרויהו ראויין ליורשו ולית ליה 
יורש אחרינא ואמר ליה לחד מיניהו נכסי לך לאחר מיתת 
אחיך, כמאן דלא אקני ליה לבתרא מידי דמי וירתי תרויהו 
כהדדי. ואי אקני ליה לקמא דבר קצוב כגון דאמר יירש 
פלוני מנכסי כך וכך טפי ממאי דהוה חזי ליה למירת 
מסתמא, ואחריו יירש פלוני מאי דאקני לקמא בפירוש, 
כיון דראוי ליורשו זכי ביה זכיה גמורה כירושה דאין לה 
הפסק דרבי יוחנן בן ברוקה, ושארא דשבקיה סתמא חילא 
עליה ירושה דאורייתא לתרויהו בשוה. ואם מת ראשון 
לית ליה לשני במקום יורשי ראשון אלא כשיעור מאי דהוה 
ליה בחיי ראשון, דכבר זכה ליה ראשון בין במאי דאקני 
ליה מורישו בלשון ירושה בין בפלגא דשארא דזאכי ביה 
ממילא מכח ירושה זכייה גמורה כירושה דאורייתא 
וירושה אין לה הפסק. #
ודוקא היכא דאקני ליה לקמא בלשון ירושה אי נמי 
בלישנא סתמא דמשמע נמי לשון ירושה. אבל היכא דאקני 
ליה לקמא בלשון מתנה בהדיא כגון דאמר נכסי לך במתנה 
ואחריך לפלוני, אי נמי ינתנו נכסי לפלוני ואחריו לפלוני, 
אע"ג דראשון ראוי ליורשו לא קני להו בירושה אלא 
במתנה, דאם מת ראשון קנה שני, דהא לא קננהו ראשון 
בירושה כי היכי דלימא ירושה אין לה הפסק אלא במתנה 
הוא דקננהו ומצי נותן לאפסוקיה. תדע מדקאמר ר' יוחנן 
בן ברוקה שאין לשון מתנה אלא לשון ירושה, דש"מ דאי 
אמר בלשון מתנה בהדיא כי קאמר אחריו לפלוני דבריו 
קיימין. #
אלא מיהו דוקא לגבי ההוא טופייאנא דלא זכא ביה 
ראשון אלא מכח האי מתנתא, אבל לגבי מאי דהוה חזי ליה 
לראשון למזכא ביה מסתמא מכח ירושה זכא ביה מכח 
ירושה משעת מיתת מורישו וירושה אין לה הפסק. ואע"ג 
דאקנייה נהליה בלשון מתנה, דמתנה דיהבי ליה לאיניש לא 
מפקעא ירושה דידיה, דלא פקעה ירושת היורש אלא 
במתנה דיהבי ליה לחולקיה לאחריני, (אלא) [אבל] במתנה 
דיהבי ליה לדיליה לא פקעה. הילכך חזינן אי שני נמי ראוי 
ליורשו ואקני ליה כל נכסיו לראשון בלשון מתנה ואחריו 
לשני, פלגא דחזי ליה לראשון מכח ירושה קנייה מכח 
ירושה ולית ליה הפסק, ופלגא תנינא דלא קני ליה אלא מכח 
האי מתנתא קני ליה כל ימי חייו, ואי מיית אית ליה הפסק 
וקני ליה שני לאחר מיתת ראשון, אלא שאין לשני בו אלא 
מה ששייר ראשון כר"ש. ואם אין שני ראוי ליורשו, כיון 
דמסתמא הוו חזו הני נכסי כלהו לראשון מכח ירושה, 
השתא נמי זכי בהו מכח ירושה, וירושה אין לה הפסק, 
ואין לשני במקום יורשי ראשון כלום. ואי אית ליה לנותן 
יורש אחרינא, הדר הוה ליה דינא כמאן דשני ראוי 
ליורשו, דהא מסתמא לא הוה חזי ליה לראשון מכח האי 
ירושה טפי מפלגא, דהא איכא אחרינא בהדי דחזי 
לירושה, ואידך פלגא אחרינא לא זכי ביה אלא מכח מתנה. 
וכיון דאמר אחריך לפלוני אע"ג דאין שני ראוי ליורשו 
לגבי פלגא דמתנה הוא דבריו קיימין, וכי מייתא ראשון 
שקלי יורשין דידיה פלגא ואחריך פלגא, אלא שאין לשני 
אלא מה ששייר ראשון כדברירנא. #
וה"ה היכא דשבק נותן כמה יורשין, כל מאי דהוה חזי 
ליה להאי מקבל מתנה מסתמא מכח ירושה זכי ביה מכח 
ירושה ולית לה הפסק, ושארא לא זכי אלא מכח האי 
מתנתא ואית לה הפסק, דאי מית ראשון קני ליה שני, אלא 
שאין לשני בו אלא מה ששייר ראשון. ושאר יורשין לית 
להו ולא מידי, דאתאי מתנתא דראשון אפקעתא לירושה 
דידהו משעת מיתת נותן, ולאחר מיתת ראשון הא זכי בהו 
אחריך מחמת צואת נותן, הילכך לית להו לשאר יורשין 
ולא מידי. ואי לא אקני ליה לראשון אלא מקצת נכסיו 
במתנה, כל מאי דאקני ליה לראשון קני ליה מכח מתנה, 
ושארא חילא עילויה ירושה דאוריתא לכלהו יורשין בהדי 
האי מקבל מתנה קמא. חזינן מאי דמטא ליה להדין קמא 
בין מכח ירושה בין מכח מתנה כמה הוי, ומאי דהוה חזי 
ליה מסתמא מכח ירושה בלא האי מתנתא כמה הוי, ומאי 
דאיכא ביני ביני הוא ניהו שיעורא דלא זכא ביה אלא מכח 
מתנה, ודינא הוא דזאכי ביה אחריך, אלא שאין לשני בו 
.דח#
אלא מה ששייר ראשון כרשב"ג. והכי נמי מסתברא, דאי 
ס"ד כל היכא דראוי ליורשו אע"ג דאקני בלשון מתנה  
בהדיא כלשון ירושה דמי וכלשון ירושה דינינן ליה, אם כן 
מתניתין דקתני המחלק נכסיו לבניו על פיו ריבה לאחד 
ומיעט לאחד והשוה להם את הבכור דבריו קיימין אם אמר 
משום ירושה לא אמר כלום, רישא דקתני דבריו קיימין אם 
אמר משום ירושה לא אמר כלום היכי משכחת לה, אי 
דאמר בלשון ירושה הא קתני לא אמר כלום, אי בלשון 
מתנה הא אמרת כל שראוי ליורשו אע"ג דאמר בלשון 
מתנה נמי כמאן דאמר בלשון ירושה דמי. ותו סופא דקתני 
כתב בין בתחלה בין באמצע בין בסוף משום מתנה דבריו 
קיימין, אמאי דבריו קימין, הא אמרת לגבי מי שראוי 
ליורשו לשון מתנה נמי כלשון ירושה דמי. אלא לאו ש"מ 
דכי אמרינן שאין לשון מתנה אלא לשון ירושה בלישנא 
דמשמע הכי ומשמע הכי, כגון נכסי לך ומאי דדמי ליה, 
דאי הוי ראוי ליורשו משמע לשון ירושה, ולגבי אחר 
משמע לשון מתנה. כי ההוא דהוה קא שכיב אמרו ליה 
נכסיה למאן דילמא לפלניא אמר ואלא למאן (לקמן קלג,א), 
ואסיקנא אם ראוי ליורשו נוטלן משום ירושה ואם לאו 
נוטלן משום מתנה, ופרישנא אם ראוי ליורשו נוטלן משום 
ירושה, נפק"מ לכדשלח רב אחא בר רב עויא לדברי ר"י 
בן ברוקה גבי נכסי לך ואחריך לפלוני דאי הוי ראשון ראוי 
ליורשו הוה ליה נכסי לך לגביה לשון ירושה וירושה אין 
לה הפסק:#
#
קכז. א"ר אשי תא שמע נכסי לך ואחריך יירש פלוני 
ואחריו יירש פלוני מת ראשון קנה שני מת 
שני קנה שלישי ואם מת שני בחיי ראשון (ראשון) יחזרו 
נכסים ליורשי ראשון והא הכא דכשתי שדות ושני בני 
אדם דמי. והכא מאי בשתי שדות ושני בני אדם איכא, 
אילימא משום דקימא לן אין לשני אלא מה ששיר ראשון, 
ואשתכח דמאי דאקני ליה לראשון לא אקני ליה לשני, 
אדרבא כיון דאין לשני אלא מה ששייר לראשון, דאלמא 
אי הוה מזבין ראשון כוליה זביניה זביני ואי הוה משייר 
כוליה הוה קני ליה אחריך לכוליה בתר מיתת ראשון, 
אשתכח דהקנאה דתרויהו שיכא בכולהו נכסיה. אלא כי 
אמרינן משום דבעידנא דקני להו האי לא קני להו האי, 
ובעידנא דקני להו האי לא קני להו האי, כשתי שדות 
דמיאן, דהא לא שייך חד מיניהו בהקנאה דחבריה. וקאמר 
ליה לראשון לשון מתנה, דנכסי לך, לגבי מי שאין ראוי 
ליורשו לשון מתנה הוא, ולשני בלשון ירושה, וקתני 
דקני שני.#
וכי תימא הכא נמי כשהיה השני ראוי ליורשו ור' יוחנן 
בן ברוקה היא אי הכי מת שני קנה שלישי, אמאי קנה 
שלישי, הא שלח רב אחא בריה דרב עויא לדברי רבי 
יוחנן בן ברוקה נכסי לך ואחריך לפלוני וראשון ראוי 
ליורשו אין לשני במקום ראשון כלום שאין לשון מתנה 
אלא לשון ירושה וירושה אין לה הפסק. אלא לאו כשאינו 
השני ראוי ליורשו וקתני דקנה, תיובתא דכלהו הני 
אמוראי דס"ל דבשתי שדות ושני בני אדם לא קנה עד 
דאמר לשון מתנה בכל חדא מיניהי, תיובתא. וש"מ 
דבשתי שדות ושני בני אדם, לזה במתנה ולזה בירושה 
דקימא לן דקני, לא תימא עד אמר ליה לבעל מתנה לשון 
מתנה ממש, אלא כיון דאמר ליה נכסי לך ואינו ראוי 
ליורשו לשון מתנה משמע, וכי א"ל לחבריה בלשון ירושה 
נמי קני:#
#
קכח. ושמעינן נמי דשכיב מרע שאמר נכסי לך 
ואחריך לפלוני ואחריו לפלוני, מת 
ראשון קנה שני מת שני קנה שלישי. ואם מת שני בחיי 
ראשון יחזרו נכסים ליורשי ראשון, דהא לא אקני ליה 
לשני מידי, לא גוף ולא פירות, אלא לאחר מיתת ראשון. 
מדקאמר ליה לראשון ואחריך יירש פלוני וקי"ל דאחריך 
לאו כאומר מעכשיו דמי וכי מיית ראשון (לא) הא ליתה 
לשני דליקני. ויורשי ב' נמי לית להו ולא מידי. דאפילו מת 
ראשון בחיי שני לא אקני ליה לשני מידי אלא כל כמא 
דאיתיה בחיי, אבל לאחר מיתתו לא, דהא קאמר ליה 
ואחריו יירש פלוני, וכיון דמית שני לית להו ליורשין 
דידיה ולא מידי. ושלישי נמי לית ליה ולא מידי, דהא לא 
אקני ליה מידי אלא לבתר דזכי בהו שני ומאית, מדקאמר 
ליה לראשון ואחריך יירש פלוני דהיינו שני, והדר קאמר 
ואחריך יירש פלוני, דמשמע דלא אקני ליה לשלישי מידי 
אלא לבתר דירית להו שני לנכסים ומיית, וכיון דלא ירית 
שני ולא מידי שלישי נמי לא ירית ולא מידי. #
הילכך יחזרו נכסים ליורשי ראשון, דהא לא אפסקה 
נותן למתנתא דראשון אלא על מנת דירתי להו שני גופיה 
לנכסים בתריה דראשון ואי לא בחזקת ראשון קימי. וכי 
אמרי' מת ראשון קנה ב' מת ב' קנה שלישי, הני מילי 
כשאין ראשון ולא השני ראויין ליורשו. אבל אם היה 
ראשון ראוי ליורשו בין שהיה השני ראוי ליורשו בין שאין 
ראוי ליורשו אין לשני במקום ראשון כלום, שאין לשון 
מתנה אלא לשון ירושה וירושה אין לה הפסק. והוא הדין 
אם אין הראשון ראוי ליורשו והיה השני ראוי ליורשו, בין 
שהיה השלישי ראוי ליורשו בין שלא היה ראוי ליורשו 
אין לג' במקום ב' כלום שאין לשון מתנה אלא לשון ירושה  
וירושה אין לה הפסק:#
#
קכט. לימא תהוי נמי תיובתיה דריש לקיש. ומתמהינן 
אדוקיין ותסברה והא אמר רבא הילכתא 
כריש לקיש בהני תלת והא חדא מיניהו, אלא ל"ק כאן 
בתוך כדי דיבור כאן לאחר כדי דיבור. מיהא שמעינן דכל 
היכא דאקני ליה לראשון בלשון ירושה, ואקני ליה לאידך 
בתוך כדי דבור בלשון מתנה, א"נ אפיך מיפך, ואפילו 
בשתי שדות ושני בני אדם, קנו תרויהו. דלא מיבעיא היכא 
דאקדים מתנה לירושה, כיון דאמר תנתן שדה פלנית 
לפלוני ויירש פלוני שדה פלנית, דכיון דבתוך כדי דיבור 
קאמר ליה לבתרא הוה ליה כמאן דעירבה להקנאה דשני 
בהדי דראשון ואמר תנתן אתרויהו, אלא אפילו אמר לשון 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קכט,ב - קל,א#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קכט,ב - קל,א#
.זע>א.<>ש.<>ס0<~>ס<#
.דח#
ירושה מעיקרא והדר אקני ליה לשני בלשון מתנה בתכ"ד, 
קנו תרויהו, דהוה ליה כמאן דאמר נמי לשון מתנה גבי 
ראשון, דהכי קאמר, יירש ותנתן לפלוני שדה פלנית ושדה 
פלנית לפלוני דמשמע דתרויהו בחדא הקנאה קא מקני 
להו, וכי היכי דהאי במתנה האי נמי במתנה. #
וכי תימא כלך לדרך זו ולימא תוך כדי דיבור כדיבור 
דמי, וכי היכי דהאי בירושה האי נמי בירושה ולא ליקני 
חד מיניהו, הא לא קשיא, דאפילו תימא הוה ליה כמ"ד נמי 
לשון ירושה גבי תרויהו על כרחיך כיון דאמר לשון מתנה 
וירושה לזה ולשון מתנה וירושה לזה דקנו תרויהו. מידי 
דהוה אאדם אחד ושדה אחת דלדברי הכל אם כתב לשון 
מתנה בתחלה וירושה בסוף ומתנה באמצע דקני, דכל 
לגבי עיקר הקנאה בתר לישנא דאלים טפי אזלינן ואידך 
כמאן דליתיה דמי. ואע"ג דלשון ירושה לגבי מי שאינו 
ראוי ליורשו לא מהני, נהי דאהנויי לא אהני וחשבינן ליה 
כמאן דליתיה, אבל לאורועי שאר לישני דמתנה לא מצי 
מרע.#
והיכא דלזה בירושה ולזה במתנה דקאמרינן דקנו 
תרויהו, לא תימא הני מילי היכא דלא הוי לשון מתנה 
דהאי וגופא דהקנאה דאידך מרוחקין זה מזה בכדי דבור 
כלל, אבל היכא דהוו מרוחקין זה מזה בכדי דבור אפי' 
דבור דשייך בהקנאה דחד מיניהו מפסיק ולא קני אלא 
האיך דשייך ביה לשון מתנה בלחוד, אלא כל היכא דלא 
מרחקי מהדדי מחמת ענינא אחרינא דלא שייך בההיא 
הקנאה ולא נמי מחמת דשתיק ביני ביני כדי דבור, לא הוי 
הפסק וכתוך כדי דבור דמי. דהא גבי נכסי לך ואחריך יירש 
פלוני ואחריו יירש פלוני, דדיקינן מינה דאפי' בשתי שדות 
ושני בני אדם לזה במתנה ולזה בירושה קאנו, אע"ג 
דמרחקא הקנאה דשלישי מלשון מתנה דראשון ביתר מכדי 
דבור, דהא ואחריך יירש פלוני ואחריו יירש פלוני אית 
בהו יתר מכדי דבור, וקאמרינן דכי מת שני קנה שלישי. 
מאי טעמא, דכיון דחשבינן ליה לשני כמאן דכתיב ביה 
לשון מתנה בגופיה משום דסמיך לראשון בתוך כדי דבור, 
שלישי נמי חשבינן ליה כמאן דכתיב ביה לשון מתנה משום 
דסמיך לשני. וכל שכן היכא דאמר גבי הקנאה דקמא גופיה 
מילתא דשייכא בענין הקנאה דידיה דלא מפסקא בין לשון 
מתנה דידיה להקנאה דשני, דהשתא שני כהקנאה אחריתי 
באנפי נפשה היא ולא שיכא בהקנאה דראשון ולא בשלישי 
לא מפסקא בין ראשון לשלישי, הקנאה דשיכא בראשון 
גופיה לא כל שכן. #
הילכך ההיא דאמר רבין תנתן שדה פלנית לפלוני ויירש 
פלוני שדה פלנית רבי יוחנן אמר קנה היכא דלא אפסיק 
בין קמא לבתרא בכדי דיבור הילכתא היא, וכי קאמר ריש 
לקיש לא קנה לעולם עד שיאמר כו' היכא דאפסיק בין 
לשון מתנה ללשון ירושה או בין ירושה ללשון מתנה בכדי 
דבור קאמר, דהיכא דאיפסיק בין לשון ירושה ללשון מתנה 
בכדי דבור לא קנה עד שיאמר פלוני ופלוני ירשו שדה 
פלנית ופלנית, דאע"ג דשתיק כדי דבור והדר אמר 
שנתתים להם במתנה כיון דכי אמר לשון מתנה אכולהו 
קאמר קנו, אבל היכא דלא ערבינהו בהדי הדדי אלא למר 
אקני בלשון ירושה ולהאיך בלשון מתנה ושהה בין מר למר 
כדי דבור לא קני, ואפי' באדם אחד ובשתי שדות שדה 
אחת ושני בני אדם, עד דאמר לשון מתנה באדם עצמו 
ובאותה שדה הקנויה לו. #
והכי נמי מסתברא, דאלת"ה מאי שנא דאוקימנא לדריש 
לקיש לאחר כדי דבור כי היכי דלא תהוי תיובתיה, ומאי 
שנא דלא אוקימנא לדר' אלעזר ולדרב המנונא ור"נ לאחר 
כדי דבור. אלא משום דכולהו הנך אמוראי דסלקא להו 
בתיובתא איירו באדם אחד ושתי שדות שדה אחת ושני 
בני אדם דקנה ואיירו בשתי שדות ושני בני אדם דלא קנה, 
הילכך לא מיתוקם ממריהו לאחר כדי דיבור כלל דא"כ 
באדם אחד ושתי שדות שדה אחת ושני בני אדם אמאי 
קנה, אלא לאו בתוך כדי דיבור, וממילא ש"מ דלאחר כדי 
דיבור אפי' באדם אחד ושתי שדות שדה אחת ושני בני 
אדם לא קנה אלא היכא דאמר לשון מתנה בכל חדא 
מיניהו. וכן הילכתא:#
#
קל. ואסיקנא והילכתא כל תוך כדי דבור כדיבור דמי 
לבד מע"ז [קל,א] וקידושין. כלומר כל 
האומר דבר או שעושה מעשה בתוך כדי דיבור  מדיבור 
אחר או ממעשה אחר, בין ששניהם שלו בין שהאחד שלו 
והשני של אחר, בין שהראשון שלו והאחרון של אחרים 
בין שהראשון של אחרים והאחרון שלו, אם היה האחרון 
בתוך כדי דיבור לראשון כתחלת דבור דמי ורואין את 
האחרון כאלו נאמר או נעשה עם הראשון בבת אחת או 
תכף לראשון בלא שהייה ובלא הפסק. נפקא מינה לכמה 
מילי, בין לענין איסורא בין לענין ממונא, ומיניהו לענין 
חזרה, כגון האומר הרי זו תמורת עולה ונמלך בתכ"ד ואמר 
תמורת שלמים הרי זו תמורת שלמים. וכן לענין הקנאה 
דיכיל למהדר ביה בתכ"ד. חוץ מע"ז וקידושין. ע"ז מאי, 
היא משכחת לה בין במתפיס דבר בע"ז, דאע"ג דהדר 
ביה בתכ"ד ולא כלום הוא ואסור בהנאה. אי נמי בעובד 
ע"ז בין על ידי מעשה בין ע"י דבור דקבליה עליה באלוה, 
אע"ג דהדר ביה בתוך כדי דבור לא מיפטר. קידושין מאי 
היא, דהיכא דקדיש איתתא מדעתה לא מצי חד מיניהו 
למיהדר ביה ולאוקומינהו למעות מתנה ואפי' בתוך כדי 
דבור. וה"ה גבי מגדף ומגרש, דהכי אסיקנא בפירקא בתרא 
דנדרים (פז,א) חוץ ממגדף ועובד ע"ז ומקדש ומגרש, 
ואשמועינן הכא ע"ז וה"ה למגדף דתרויהו פושט ידו בעיקר 
נינהו, ואשמועינן קידושין והוא הדין לגירושין, דתרויהו 
איסור אשת איש נינהו:#
ז. האומר איש פלוני יירשני במקום שיש בת בתי 
תירשני במקום שיש בן לא אמר כלום שהתנה 
על הכתוב שבתורה ר' יוחנן בן ברוקה אומר אם אמר על 
מי שראוי לו ליורשו דבריו קימין ועל מי שאינו ראוי 
ליורשו אין דבריו קימין. ומסקנא דגמרא לא נחלקו ר"י בן 
ברוקה וחכמים על אחר במקום בת ועל בת במקום בן שלא 
אמר כלום, ועל מה נחלקו על בן בין הבנים ועל בת בין 
הבנות, שר"י בן ברוקה אומר יירש וחכ"א לא יירש. וקי"ל 
כר"י בן ברוקה כדבעינן למימר קמן. ודוקא היכא דליכא 
בכור, אי נמי איכא בכור ולא מיעט לבכור ולא מידי. אבל 
היכא דאיכא בכור וריבה לפשוט ומיעט לבכור, לאו כל 
כמיניה, דכתיב לא יוכל לבכר. ודוקא היכא דלא אמר 
לשון מתנה, אבל אמר לשון מתנה, בין בתחלה בין באמצע 
בין בסוף, דבריו קיימין כדאמרי' לעיל ואפי' על אחר 
במקום בכור:#
#
קלא. והא דתנן איש פלוני יירשני במקום שיש בת 
בתי תירשני במקום שיש בן לא אמר כלום 
שהתנה על הכתוב שבתורה, דיקינן עלה טעמא דאחר 
במקום בת ובת במקום בן הא בן בין הבנים ובת בין הבנות 
דבריו קימים. דאי לא תימא הכי, אדאשמועינן אחר 
במקום בת ובת במקום בן לא אמר כלום לישמעינן בן בין 
הבנים ובת בין הבנות דלא אמר כלום וכ"ש אחר במקום בת 
ובת במקום בן. אלא מדלא איירי אלא באחר במקום בת 
ובת במקום בן, שמע מינה דבן בין הבנים ובת בין הבנות 
מודי דדבריו קימין, אימא סופא ר"י בן ברוקה אומר אם 
אמר על מי שראוי לירשו דבריו קימין היינו ת"ק. וכי 
תימא ר"י בן ברוקה אפי' אחר במקום בת ובת במקום בן 
קאמר. דבריו קימין, כגון אח או אב במקום בת, דכיון 
דאלו לא הויא ליה האי בת הוה ליה האי אח והאי אב ראוי 
ליורשו, ואלו לא הוה ליה בן הויא לה האי בת ראוי 
ליורשו, דבריו קימין. והתניא ר' ישמעאל בנו של ר"י בן 
ברוקה אומר לא נחלק[ו] אבא וחכמים על אחר במקום בת 
ועל בת במקום בן שלא אמר כלום על מה נחלקו על בן 
בין הבנים ועל בת בין הבנות שאבא אומר יירש וחכ"א לא 
יירש. איבעית אימא מדקאמר רבי ישמעאל לא נחלקו על 
אחר במקום בת ובת במקום בן, מכלל דת"ק סבר נחלקו. 
כלומר דאיכא ת"ק דסבר באחר במקום בת ובת במקום בן 
נחלקו, דרבנן סברי לא אמר כלום ור"י ב"ב סבר דבריו 
קיימין, אבל בבן בין הבנים ובת בין הבנות ד"ה דבריו 
קיימין. ותנא דמתני' דקתני האומר איש פלוני יירשני 
במקום שיש בת בתי תירשני במקום שיש בן לא אמר 
כלום, ותאני עלה ר"י ב"ב אומר אם אמר על מי שראוי 
ליורשו דבריו קימין, סבר לה כת"ק דפליג עליו דר' 
ישמעאל דאמר באחר במקום בת ובת במקום בן פליגי 
כדפרישנא.#
ואי בעי תימא, דרבי ישמעאל דאתא לפרושי פלוגתא 
דרבנן ור"י ב"ב ליכא תנא דפליג עליה בהכין, ודקא קשיא 
לן כיון דכי א"ר יוחנן בן ברוקה דבריו קימין בבן בין הבנים 
ובת בין הבנות בלחוד קאמר היינו ת"ק, דהא ת"ק נמי כי 
קתני לא אמר כלום באחר במקום בת ובת במקום בן קאמר 
אבל בבן בין הבנים ובת בין הבנות דבריו קימין 
כדברירנא, כולה רבי יוחנן ב"ב היא וחסורי מיחסרא והכי 
קתני האומר איש פלוני יירשני במקום שיש בת בתי 
תירשני במקום שיש בן לא אמר כלום שהתנה על הכתוב 
שבתורה בד"א באחר במקום בת ובת במקום בן אבל בבן 
בין הבנים ובת בין הבנות דבריו קימין דברי ר"י ב"ב שר"י 
ב"ב אומר אם אמר על מי שראוי לו ליורשו דבריו קימין 
ועל מי שאין ראוי לו ליורשו אין  דבריו קימין. מכלל 
דרבנן פליגי עליה וסבירא להו דאפילו בבן הבנים ובת בין 
הבנות לא אמר כלום.#
וקי"ל כי האי פירוקא בתרא, דסוגיין בכוליה תלמודין 
כלישנא בתרא. הילכך היכא דאמר על אחר במקום בת ובת 
במקום בן, דכולי עלמא אי אמר משום ירושה לא אמר 
כלום לא שנא אמר יירש כל נכסי ולא שנא אמר יירש כך 
וכך, כיון דאינו ראוי ליורשו כלל לא אמר כלום. כי פליגי 
בבן בין הבנים ובת בין הבנות, דרבנן סברי לא אמר כלום, 
ור"י ב"ב סבר כיון דראוי ליורשו מקצת כי אמר יירש כל 
נכסיי דבריו קימין. ואין צריך לומר היכא דאמר יירש 
יותר מן הראוי לו בחלקו.#
א"ר יהודה אמר שמואל הלכה כר"י ב"ב וכן אמר 
רב הלכה כר"י ב"ב (וכן) אמר רבה (הלכה) מאי 
טעמיה דר' יוחנן ב"ב אמר קרא והיה ביום הנחילו את 
בניו התורה נתנה רשות לאב להנחיל לכל מי שירצה. 
דאלת"ה מאי ביום הנחילו את בניו, אטו ירושה דאוריתא 
בדידיה תליא, כי לא מורית להו נמי לא סגיא דלא ירתי 
ואלא מאן (בו) לירות, אלא כי קא מיירי היכא דאתי 
לרבויי לחד ולמעוטי לחד, אי נמי למימר איש פלוני בני 
יירשני מכלל בני, ואמר קרא ביום הנחילו את בניו, אלמא 
אית ליה רשותא לאב למעבד הכי.#
א"ל אביי האי מלא יוכל לבכר נפקא. כלומר אי ס"ד 
והיה ביום הנחילו את בניו לאשמועינן דהתורה נתנה רשות 
לאב להנחיל לכל מי שירצה בלחוד הוא דאתא, למה לי 
הא, מלא יוכל לבכר נפקא, מדלא קפיד קרא אלא גבי חלק 
בכורה דלא יוכל לבכר את בן אהובה שאינו בכור על פני 
בן השנואה הבכור, מכלל דגבי חלק פשוט הדין עמו. והיה 
ביום הנחילו את בניו (לימא) [למה] לי. ופרקינן ההוא לא 
יוכל לבכר מיבעי ליה לכדתניא כו', כלומר אי מלא יוכל 
לבכר הוה אמינא ההוא לאו למידק מיניה דינא דפשוט 
אצטריך ליה, אלא לגופיה אצטריך, לאשמועינן דלא יוכל 
לבכר דלא יליף ק"ו מפשוט. ואי לאו והיה ביום הנחילו את 
בניו הוה אמינא כי אשמועינן רחמנא גבי בכור דלא יוכל 
לבכר לאו למעוטי פשוט אלא למילף מיניה פשוט מק"ו. 
כדתניא אבא חנן משום ר' אליעזר [קל,ב] מה ת"ל לא 
יוכל לבכר לפי שנאמר והיה ביום הנחילו. כלומר שהייתי 
יכול לדון בכור מפשוט מק"ו שיוכל לבכר מי שירצה, 
והלא דין הוא ומה פשוט שיפה כוחו שנוטל בראוי 
כבמוחזק התורה נתנה רשות לאב להנחיל לכל מי 
שירצה. דכתיב והיה ביום הנחילו את בניו, בכור שהורע 
כחו שאינו נוטל בראוי כבמוחזק לא כל שכן ת"ל לא יוכל 
לבכר. ומה ת"ל והיה ביום הנחילו את בניו. כלומר השתא 
דכתיב לא יוכל לבכר, חלק בכור הוא דלא יוכל להנחיל 
לכל מי שירצה, הא חלק פשוט הרשות בידו, מה תלמוד 
לומר והיה ביום הנחילו את בניו. שיכול, כלומר אי 
מדוקיא דלא יוכל לבכר הוה אמינא ליתי פשוט בקל וחומר 
מבכור, והלא דין הוא ומה בכור שהורע כחו שאינו נוטל 
בראוי כבמוחזק לא כל שכן ת"ל והיה ביום הנחילו את 
בניו התורה נתנה רשות לאב להנחיל לכל מי שירצה. 
ורבנן מיבעי להו לרבויי נחלה אצל הבנים, לומר לך שאין 
הבכור נוטל אלא פי שנים כאחד, אבל להעביר ירושה מן 
הראוי לה למי שאינו ראוי לה, לא שנא למי שראוי 
ליורשו ולא שנא למי שאינו ראוי ליורשו לית להו אלא 
מדרבנן. והוא דאמר בלשון מתנה, דאי בלשון ירושה, 
מתנה על הכתוב שבתורה הוא, שאין זו ירושה האמורה 
בתורה, ועוד דכיון דמפקינן ליה לקרא דביום הנחילו את 
בניו לדרשא אחרינא על כרחיך יליף פשוט מבכור בק"ו. #
ושמעינן מינה דאפילו לרבי יוחנן בן ברוקה דסבירא 
ליה דהתורה נתנה רשות לאב להנחיל לכל מי שירצה, 
דוקא גבי פשוט, אבל גבי בכור לאו כל כמיניה לאפקועי 
מיניה חלק בכורה בתורת ירושה, דכתיב לא יוכל לבכר. 
ומנא תימרא דהא מתניתא אליבא דרבי יוחנן בן ברוקה 
היא, מדקא מפליג בין בכור לפשוט, דאי אליבא דרבנן 
דפליגי עליה דרבי יוחנן בן ברוקה, מאי אירייא חלק 
בכור, אפילו חלק פשוט נמי לאו כל כמיניה. אלא לאו רבי 
יוחנן בן ברוקה, וחלק פשוט הוא דהתורה נתנה רשות לאב 
להנחיל לכל מי שירצה, אבל חלק בכורה לא עד דאמר 
בלשון מתנה. ואפילו ריבה לאחד ומיעט לאחד והשוה להם 
את הבכור, לא אמרינן גבי בכור הוא דלא אמר כלום וגבי 
פשוט דבריו קיימין, ומקמצינן ליה לבכור מכולהו פשוטים 
כשיעור מאי דחזי ליה בחלק בכורה, והנך כולהו זכי כל חד 
מיניהו במאי דמשתייר ליה ממטו מנתיה לפום מאי דזכי 
ליה אבוה, אלא כיון דהשוה להם את הבכור אשתכח 
דההוא ממונא דמיעט ליה לבכור איכא מיניה פורתא במאי 
דזכי ליה לחד מיניהו וגבי כל חד מיניהו נמי קרינא ביה לא 
יוכל לבכר, ומגו דבטלה ההיא ירושה דזכי ליה לכל חד 
מיניהו גבי בכור, בטלה נמי גבי הדדי, דכתיב והיה  ביום 
הנחילו את בניו לא יוכל לבכר, כל היכא דקרינא ביה לא 
יוכל לבכר קרינא ביה גבי פשוט ביום הנחילו את בניו, וכל 
היכא דלא קרינא ביה לא יוכל לבכר כגון שהשוה להם את 
הבכור, גבי פשוט נמי לא קרינא ביה ביום הנחילו את 
בניו. והיינו דתנן ריבה לאחד ומיעט לאחד והשוה להם את 
הבכור דבריו קיימין ואם אמר משום ירושה לא אמר 
כלום. וכבר ברירנא במתני' דהאי לא אמר כלום אכולהו 
קאי ואפי' אפשוטין. וכבר ברירנא נמי דבין לפירוקא קמא 
בין לפירוקא בתרא ההיא מתני' מודי בה רבי יוחנן בן 
ברוקה.#
א"ר זריקא א"ר אמי א"ר חנינא א"ר הלכה כר' יוחנן 
בן ברוקא אמר ליה רבי אבא (הודה) [הורה] איתמר במאי 
קמפלגי מר סבר הלכה עדיפא ומר סבר מעשה רב:#
#
קלב. תנו רבנן אין למדין הלכה לא מפי תלמוד ולא 
מפי משנה ולא מפי מעשה עד שיאמרו לו 
הלכה למעשה. שאלו ואמרו לו הלכה למעשה ילך ויעשה 
מעשה ובלבד שלא ידמה. מאי ולא מפי מעשה, שאם 
היתה קבלה בידם שנעשה מעשה כך אין סומכין עליה שמא 
הוראת שעה היתה, עד שיאמרו לו הלכה למעשה. ודוקא 
בתלמוד דידהו דהוה גרסי ליה על פה, אבל תלמוד דידן כי 
איכתיב הלכה למעשה איכתיב, ואפילו מסוגיא דשמעתא 
נמי ילפינן הלכה למעשה. ועוד, בשלמא בימי חכמי הוראה 
איפשר למיזל ולמיבעא מיניהו הלכה, אלא השתא אי לא 
סמכינן אסוגיא דגמרא אמאן נסמוך. #
#
וגרסינן בתחלת פאה בגמרא דבני מערבא (פ"ב ה"ד 
עיי"ש) רבי זעירא בשם רבי שמואל אמר אין למדין לא 
מהלכות ולא מאגדות ולא מתוספות ולא מן התלמוד, 
כלומר דברי אמוראין שנכתבו בתלמוד, שלא נכתבו אלא 
ללמוד מהן הלכה למעשה. וכדמעיינת בגמרא דילן בכולהו 
עובדי דעביד רבנן מעשה ומייתו ליה ראיה משמעתא 
גרידתא אע"ג דלא איתמר בה הלכה למעשה. וגרסינן נמי 
בפרק אחד דיני ממונות (סנהדרין לג,א) טעה בדבר משנה 
חוזר בשיקול הדעת אינו חוזר, אלמא ילפינן הלכה מפי 
משנה ועבדינן בה מעשה. קשיאן אהדדי, אלא לאו שמע 
מינה דכל מתניתא דלא אידחיא בגמרא בהדיא, כי אכתיבא 
להלכה למעשה איכתיבא. ואפילו מסוגיא דגמרא נמי 
ילפינן, דאמרינן התם היכי דמי שיקול הדעת, כגון תרי 
תנאי או תרי אמוראי דפליגי אליבא דהדדי וסוגיין בעלמא 
כחד מינייהו ואזל איהו ועבד כאידך, היינו טעה בשיקול 
הדעת. טעמא דטעה ועבד כאידך, הא לכתחלה כהאי 
דסוגיין בעלמא כותיה עבדינן. ואע"ג דסוגייא דשמעתא 
לא שייך למימר ביה הלכה למעשה כלל סמכינן עליה, דכי 
איכתיב למילף מיניה הלכה למעשה איכתיב.#
#

