שנא הכי כל לגבי ערבא דגוי לא מזדקיקינן להו ליתמי עד 
דגדלי.#
וכי תימא היכי תיסוק אדעתין דהאי לוה אתפשיה צררי 
לערב מעיקרא מקמי דקביל אנפשיה ערבותא לגוי, ואי הוו 
ליה ללוה צררי לאתפושיה לערב (לימא) [למה] ליה למיזף 
מגוי. וכי תימא דילמא בערב דלאחר מתן מעות עסיקינן, 
כגון חנוק וכיוצא בו, אדאתפשיה צררי לערב ליפרעיה 
לגוי זוזי מיניה וליזיל. לא תיקשי לך, דהני צררי לאו 
צררי דזוזי נינהו, אלא כגון דהבא וכספא פריכא א"נ כלי 
כסף וכלי זהב ושמלות צרורין וחתומין, דלא ניחא ליה 
ללוה לזבונינהו ולאפוקינהו מנפשיה, אלא ניחא ליה למיזף 
זוזי עד דמתרמו ליה זוזי ופרע. ואי הוה מהימן ליה לגוי 
אהני צררי הוה מנח להו גבי גוי עלויה זוזיה בתורת 
משכון ולא הוה צריך לערבותיה דהאי ערב, אלא כיון דלא 
מהימן ליה עלויהו דחייש דילמא מפקע להו מיניה ניחא 
ליה לעיוליה להאי ישראל חבריה בערבותא ולאתפוסיה 
הני צררי לערב בתורת משכון עד דפרע ליה זוזיה לגוי, 
ומיפטר ישראל מההיא ערבותא ומהדר ליה צררי ללוה. 
והכא חיישינן דילמא מעיקרא אתפשיה הלוה צררי לערב 
בתורת משכון עד דמפיק ליה מההיא ערבותא דגוי וכיון 
דלא אתרמו ליה זוזיה למפרעיה לגוי ומית מקמי דליפקיה 
לערב מההיא ערבותא אשתיירו להו הנהו צררי גבי ערב, 
ואמטול הכי לא מחייבי יתמי למפרעיה לערב מהנהו זוזי 
דפרעיה הערב לגוי ולא מידי עד דגדלי, דקטן במילי 
דאבוה לא ידע, ואיפשר דלכי גדלי בדקי בתר מילי 
דאבוהון ומשכחי עדים או ראיה דפרעיה אבוהן או אתפסיה 
צררי. ולכי גדלי ולא משכחי עדים ולא ראיה ודאי 
מיחייבי למפרעיה לערב מאי דמתברר דפרעיה מההיא 
ערבותא כדברירנא לעיל.#
ושמעינן מיהא דכי חייש רב הונא בריה דרב יהושע 
בקמיתא לצררי, לאו לצררי דאתפסיה לוה למלוה הוא 
דחייש, אלא לצרארי דאתפסיה לערב הוא דחייש, דאי 
לצררי דאתפשיה לוה למלוה, א"כ לרב מרדכי דס"ד 
לפלוגי בין מלוה גוי למלוה ישראל, מאי שנא ישראל 
דמתפיס ליה צררי ומ"ש לגוי דלא מתפיס צררי משום 
דגוי בתר ערבא אזיל, אי משום דחייש דילמא מתפיס ליה 
צררי והדר תו ותבע ליה לערב, גבי ישראל נמי חייש 
דילמא הדר ותבע להו ליתמי. וכי תימא דילמא שאני גוי 
דכתיב (תהלים קמד,ח) אשר פיהם דיבר שוא, אי הכי אדנקיט 
טעמא משום דבתר ערבא אזיל לימא משום דכתיב אשר 
פיהם דבר שוא והדר ותבע ליה לדיליה או ליתמי דידיה. 
וכי תימא דיניהו דגויים הכי הוה למיזל בתר ערבא ולית 
ליה למלוה גבי הלוה ולא מידי, וכיון דלית ליה לגוי גבי 
לוה ולא מידי לא מתפיס ליה לגוי צררי. שתי תשובות 
בדבר, חדא דנאי דלא חייש דילמא תבע ליה גוי לדיליה 
ולא ליורשיו, סוף סוף כי אזיל גוי וגאבי מערב, ערב גופיה 
מי לא הדר ומיפרע מיניה דידיה, ואכתי ליחוש דילמא 
מתפיס ליה לגוי צררי. ועוד ליחוש דילמא מתפיס ליה 
לערב צררי, דהא דיניה דערב בהדי לוה הוא. ולרב אשי 
נמי דאסיק בה דחיישינן לצררי קשיא אמאי אצטריך 
למימר משום דחיישינן דילמא מעיקרא אתפשיה צררי וקא 
נקיט לה טעמא דאי לאו הכי לא הוה מקביל ליה ערבותא 
אנפשיה, הא לא שייך האי טעמא גבי מלוה כלל. ועוד, אי 
האי התפסה לגוי הואי דהיינו מלוה מ"ש מעיקרא. אלא 
משום דעיקר האי חששא דעובדא קמא מחמת דקדם ערב 
ופרעיה למלוה מקמי דלתבעינהו המלוה ליתמי היא, 
דמוכחא מילתא דאתפושי אתפשיה הלוה צררי לערב 
כדברירנא לעיל:#
#
קלו. ואגב ארחין שמעינן מהני תרי עובדי דהמלוה את   
חבירו ע"י עדים ותבעיה לערב תחילה שלא 
כדין, אפי' קדים ערב ופרעיה למלוה מקמי דלודעיה ללוה, 
כל היכא דלא מצי לוה לברורי דהוה ליה אנפא ללוה 
לדחויי למלוה מחמת דפרעיה או מחמת דמחיל לה להלואה 
גביה, אע"ג דהוה יכיל ערב לדחוייה למלוה לגבי לוה או 
לגבי יתמי דידיה ולא דחייה, מיחייב הלוה למפרעיה 
לערב, לא יהא כח הלוה עצמו חמור מכח היתומים. ואי 
לאחר מיתת הלוה פרעיה, מחייבי יתמי דלוה למפרעיה. 
ואפי' קטנים. מיהו לא משכחת לה גבי קטנים אלא היכא 
דאתברר דלא אתפשיה הלוה צררי לערב, כגון דשמתוה 
ללוה מחמת האי הלואה ומית בשמתיה, וה"ה לשאר הנך 
אנפי דברירנא בכללא דלעיל. ושמעינן נמי דהא דאמור 
רבנן המלוה את חבירו ע"י ערב לא יתבע ערב תחילה, לא 
תימא הני מילי היכא דאיתיה ללוה עצמו, אלא אפי' היכא 
דמית וידיע דשבק נכסי, לא יתבע ערב תחילה, דאי סלקא 
דעתא יתבע ערב תחילה, היכי ס"ד דאבימי מהגרוניא 
לפלוגי בין ערב דישראל לערב דגוי, אלא משום דדיניה 
דגוי בתר ערבא אזיל ואלו ישראל לא יתבע ערב תחילה. 
ודוקא היכא דידיע דשבק לוה נכסי, דאל"ה כיון דלית ליה 
מידי גבי יתמי עיקר שעבודיה גבי ערב הוא כדברירנא 
לעיל:#
#
קלז. משה בר עצארי ערבא דכתובתה דכלתיה הוה רב 
הונא בריה צורבא מרבנן הוה ודחיקא ליה 
מילתא אמר אביי ליכא דליזיל וליסביה עצה לרב הונא 
דליגרשה לדביתהו ותיזיל ותגבה כתובתה מאבוה והדר 
להדורא א"ל רבא והא ידירנה הנאה קתני א"ל אטו כל 
מאן דמגרש בבי דינא מגרש ומי אמר אביי הכי והא אמר 
אביי איזהו רשע ערום זה המשיא עצה למכור בנכסים 
כרשב"ג. כדפרשינן בפ' מי שמת (לעיל קלז,א). ופרקינן בנו 
שאני וצורבא מרבנן שאני והא ערב דכתובה הוא וערב 
דכתובה לא משתעביד. ואסיקנא כל לגבי בריה שעבודי 
משעביד נפשיה. מיהא שמעינן דהלכתא כרשב"ג דאמר 
הערב לאשה בכתובתה ונמצא בעלה מגרשה ידירנה הנאה, 
מדמקשי ליה רבא לאביי ידירנה הנאה קתני. ואפי' גבי 
ערב לכתובתה דכלתיה, אע"ג דהוי בנו צורבא מרבנן 
ודחיקא ליה מילתא ולא קא יהיב ליה אבוה כדמבעי ליה, 
כי ידעי בה בי דינא דבאעי לגרושי ואתי מעשה לידיהו 
מיחייבי לאהדוריה, דלא לימרו קא מחנפי רבנן אהדדי. 
דומיא דהאי מעשה (ואע"ג) [דאע"ג] דבנו הוה וצורבא 
מרבנן הוה קא מקשי ליה רבא לאביי והא ידירנה הנאה 
קתני. ושמעינן נמי דבשעת גירושין הוא דמדרינן לה, 
מדמהדר ליה אביי אטו כל דמגריש בבי דינא מגריש. 
ומסתברא דאי לא ידעינן בהו בשעת גירושין לא מדרינן 
ליה בתר הכי מקמי דליסבה, דבשלמא בשעת גירושין 
מהני לאהדוריה דילמא מימנע ולא מגריש ולא פסיד ערב 
ולא מידי, אלא לאחר גירושין מאי נפקא מינה, בין הכי 
ובין הכי הא פסיד ערב:#
#
קלח. וש"מ דהיכא דהוה ערב ערבא דכלתיה אדם 
עשיר והוי בריה צורבא מרבנן ודחיקא ליה 
מילתא ולא יהיב ליה אבוה כדבעי ליה, שרי לאסובי עצה 
דליגרשה לדביתהו ותיזיל תיגבי כתובתה מאבוה והדר 
להדרה ואין כאן משום רשע ערום. והיינו דמסקינן בה בנו 
שאני וצורבא מרבנן שאני. וש"מ דאפי' גבי בנו ולאו 
צורבא מרבנן, א"נ צורבא מרבנן ולאו בנו מאן דמסיב ליה 
עצה כי האי גונא רשע מיקרי. וכן כל כיוצא בזה. ושמעינן 
נמי מינה דאע"ג דערב דכתובה דברי הכל לא משתעבד, 
לגבי בנו משתעבד, דכל לגבי בריה שעבודי משעביד 
נפשיה כדמסקינן:#
#
קלט. דאיתמר ערב דכתובה דברי הכל לא 
משתעבד. דמצוה הוא דעבד ולאו 
מידי חסרה לאשה. קבלן דבעל חוב דברי הכל משתעבד 
דממונא חסריה. קבלן דכתובה וערב דב"ח פליגי איכא 
מ"ד אי אית ליה נכסי ללוה בשעת ערבות או בשעת 
קבלנות משתעבד ואי לא לא משתעבד. ולאו למימרא דכי 
אית ליה נכסי ללוה סמכא דעתיה דערב דלא מצטריך 
איהו למפרעיה למלוה וגמר ומשעביד נפשיה, דאדרבא 
איפכא מסתברא דכל היכא דסמכא דעתיה דלא מיחייב לא 
גמר ומקני כדאמרי' בסנהדרין (כה,א) גבי משחק בקוביא, 
אלא היינו טעמא דכי אית ליה נכסים ללוה או לבעל בשעת 
הלואה או בשעת נישואין, בההוא הנאה דנפיק עליה קלא 
דאיניש מהימנא הוא, דהא אע"ג דאית להו נכסים ללוה 
ולבעל לא קא מהימני להו לדידהו אלא לערב, גמר 
ומשעביד נפשיה. והא דמיא לההיא דאמרי' בסוף פירקין 
(לקמן קעו,ב) ערב דבית דין הוא דלא בעי קנין דבההיא הנאה 
קא מהימני ליה גמר ומשעביד נפשיה. ואי לית ליה נכסי 
ללוה בעידן הלואה לא משתעבד, דלאו משום הימנותיה קא 
מהימני ליה טפי, אלא משום דלית ליה נכסי ללוה ולא 
לבעל, ולית ליה הנאה דהימנותא לערב כי היכי דלגמר 
ולשעביד נפשיה, ובערבותא גרידתא לא משתעבד אלא 
בקבלנותא, וגבי כתובה אפי' בקבלנות נמי לא, דמצוה הוא 
דעבד ולא מידי חסריה, והאי קבלן כי קביל עליה האי 
שעבודא למצוה בעלמא הוא דאיכוון כי היכי דלא תמנע 
מלאינסובי ולא גמר לשעבודי נפשיה. ואע"ג דלית הלכתא 
הכין אצטריכינן לברורי לטעמא דמאן דמפליג בין אית ליה 
נכסים ללוה להיכא דאין נכסים ללוה, כי היכי דלא ליתוקם  
טעמיה באנפא אחרינא ואתו למגמר מיניה דלא כהלכתא. 
#
ואיכא מ"ד בין אית ליה בין לית ליה משתעבד. והלכתא 
בכולהי בין בקבלן דכתובה בין לערב בעל חוב, וא"צ לומר 
בקבלן בעל חוב, בין אית ליה נכסים ללוה בשעת ערבות 
וקבלנות ואשתדוף בתר הכי, בין לית ליה משתעביד בר 
מערב דכתובה דאע"ג דאית ליה נכסים ללוה לא 
משתעבד, מאי טעמא מצוה הוא דעביד ולא מידי חסרה 
לאשה, ואדרבא זכותא היא לה לאינסובי אפי' שלא ע"י 
ערב, דיתר ממה שהאיש רוצה לישא אשה רוצה להנשא, 
והאי איתתא היא דהות מסרבא דלא לאינסובי אלא ע"י 
ערב והאי ערב כי אכון לאו לשעבודי נפשיה איכוון אלא 
למעבד מצוה הוא דאיכון דלא תמנע מלאנסובי, וכיון דלא 
גמר ושעביד נפשיה לא משתעבד ואע"ג דקנו מיניה. 
ומתניתין דקתני הערב לאשה בכתובתה ונמצא בעלה 
מגרשה כו', בקבלן קאי, א"נ לכתובת כלתיה, דכל לגביה 
בריה שעבודי משעביד נפשיה כדמפרש בגמרא בהדיא 
במעשה דמשה בר עצארי:#
#
קמ. א"ר הונא שכיב מרע שהקדיש כל נכסיו, וחזר 
ואמר מנה לפלוני בידי נאמן לגבותו מן 
ההקדש בלא שבועה, חזקה אין אדם עושה קינוניא על 
ההקדש. כדבענן למימר קמן. ולא תימא דוקא היכא דאמר 
הכי בשעת הקדש א"נ בתוך כדי דיבור, אבל היכא 
דאמר לאחר כדי דבור לא מהימן לאפסודיה להקדש, אלא 
אפי' אמר הכי לאחר כדי דבור מהימן. דאי בתוך כדי דבור 
א"נ בשעת הקדש, מאי אירייא דאין אדם עושה קנונייא על 
הקדש ומה ענין קנוניא בכאן, מכדי האי גברא עד השתא 
כולהו נכסיה דידיה נינהו ואי בעי מקדיש ואי בעי לא 
מקדיש, וא"כ כי אמר מנה לפלוני בידי הו"ל כמ"ד חוץ 
ממנה שאני חייב לפלוני ומה ענין קנוניא בכאן. ועוד מאי 
איריא הקדש דקאמרי' טעמא דאין אדם עושה קנוניא על 
הקדש, אפי' הדיוט כה"ג נמי מהימן. אלא על כרחיך כי   
אצטריך לאשמועינן גבי הקדש כגון דאמר אחר כדי דבור 
דאע"ג דגבי הדיוט כה"ג לא מהימן דחיישינן לקנוניא, גבי 
הקדש מיהת מהימן, דאין אדם עושה קינוניא על הקדש. #
#
תדע נמי דגרסי' בפרק שבועת הדינין (שבועות מב,ב) גבי 
להקדש ליפרע מנכסי הקדש מאי קמ"ל תנינא מנכסים 
משועבדים לא יפרע אלא בשבועה מה לי משעבדי להדיוט 
מה לי משעבדי לשמים, אי מהתם הוה אמינא הני מילי 
הדיוט הוא דאדם עושה קנוניא על הדיוט אבל הקדש אימא 
אין אדם עושה קנוניא על הקדש ולגבי בלא שבועה, קמ"ל 
דגבי הקדש נמי חיישינן לקנוניא. ומתמהינן ואדם עושה 
קינוניא על הקדש והאמר רב הונא שכיב מרע שהקדיש כל 
נכסיו ואמר מנה לפלוני בידי נאמן חזקה אין אדם עושה 
קנוניא על הקדש. ופריק הני מילי שכיב מרע ואין אדם 
חוטא ולא לו, אבל בריא חיישינן. והא התם גבי שבועה 
דכי חיישינן לקינוניא דבשעת גביה הוא דחיישינן, וההיא 
שעתא לאחר שעת הקדש היא, ובבריא הוא דחיישינן 
לקנוניא, אבל בשכיב מרע לא חיישינן כדרב הונא כדבענן 
למימר קמן.#
מתקיף לה ר"נ בר יצחק וכי אדם עושה קינוניא על 
בניו דרב ושמואל דאמרי תרויהו שכיב מרע שאמר מנה 
לפלוני בידי ומת אמר תנו נותנין לא אמר תנו אין נותנין 
אלמא אע"ג דאין אדם עושה קינוניא על בניו כיון דלא 
אמר תנו אמרינן אדם עשוי שלא להשביע את בניו. ולאו 
להודאה גמורה איכון אלא שלא להחזיק בשבעים ועשירים 
בעיני בני אדם מפני הגזלנין והחמסנין, [קעה,א] הכא 
נמי גבי הקדש נהי נמי דאין אדם עושה קנוניא על הקדש 
כיון דלא אמר תנו נימא אדם עשוי שלא להשביע את 
עצמו ולאו להודאה גמורה איכון. דהשתא גבי דרב 
ושמואל דכי קאמר מנה לפלוני בידי אכתי כוליה ממונא 
דידיה הוא חיישינן דילמא לאו להודאה גמורה איכון, הכא 
גבי דרב הונא דכי קאמר מנה לפלוני בידי ממונא דהקדש 
הוא לא כל שכן, דקא ס"ד דתרויהי בדלא נקיט שטרא 
בידיה עסיקינן. #
וכי תימא מי דמי, בשלמא התם כיון דממונא לבניו הוא 
דקא שביק ליה, אדם עשוי שלא להשביע את בניו, אלא 
הכא גבי הקדש כיון דכוליה ממוניה הוא דאקדיש, מאי 
נפקא ליה מיניה שלא להשביע את עצמו, אי אית ליה 
פורתא דהקדש הוי, אי אית ליה טובא דהקדש הוי. #
וכי תימא לא קשיא דאפ"ה ניחא ליה שלא להשביע את 
עצמו, דכיון דאמר שמואל הקדש שוה מנה שחללו על 
שדה שוה פרוטה מחול חישינן דילמא אכתי דעתיה עלויה 
למחליה אפחות משוויו א"נ איכא למימר דדעתיה עילויה 
דאי קאי ממרעיה הדר ביה. דכיון דאיבעיא לן בפרק מי 
שמת (לעיל קמח,ב) ולא איפשיט על כרחיך מספיקא מצי 
הדר ביה דאוקי ממונא בחזקת מריה קמא כדברירנא התם. 
ואשתכח לכל חד מהני טעמי דניחא ליה שלא להשביע את 
בניו. #
לא ס"ד, דמכדי לא שנא כותב כל נכסיו דפשיטא לן ולא 
שנא קדיש כל נכסיו דמיבעיא לן כי משוינן ליה מסתמא 
כמצוה מחמת מיתה דאם עמד חוזר משום דלא שייר מידי 
לנפשיה הוא, דאי הוה מסיק אדעתיה דחייש שיורי הוה 
משייר מידי לנפשיה, וכיון דלא מסיק אדעתיה דחיי אפי' 
לשיורי מידי לנפשיה לאיתזוני מיניה כ"ש דלא מסיק 
אדעתיה שלא להשביע את עצמו דלכי קאי לא להוי בחזקת 
עשיר ולא נמי לאחולי להקדש. אלא מסתברא דהאי שלא 
להשביע את עצמו דקאמרי' הכא כמה דמאריך במרעיה 
הוא, דאע"ג דלא מסיק אדעתיה דחיי חייש דילמא מוריך 
במרעיה וכמה דמוריך במרעיה ניחא ליה שלא להשביע את 
עצמו מפני הגזלנין. וא"כ כי אמר מנה לפלוני בידי נמי 
ליחוש דילמא שלא להשביע את עצמו קאמר ואמאי 
מהימן.#
ופרקינן כי קאמר רב הונא, דאע"ג דלא אמר תנו 
נותנין, היכא דנקיט ההוא פלוני שטרא בידיה ומוכחא 
מילתא דלאו להשביע את עצמו איכון אלא לקושטא הוא 
דאיכון, ודרב ושמואל דלא נקיט שטרא בידיה, דכמה דלא 
אמר תנו איכא למיחש דילמא שלא להשביע את בניו הוא 
דאיכון. וכי תימא במאי אוקימתא לדרב הונא בדנקיט 
שטרא בידיה, אי הכי מאי אהני ליה למימר מנה לפלוני 
בידי. נפקא מינה למיתב ליה בלא שבועה, דאי לאו הכי 
בעי שבועה, דתנן בפ' שבועת הדיינין (לח,ב) אבל נשבעין 
לקטן ולהקדש, ואמר שמואל להקדש ליפרע מנכסי הקדש. 
ומדלא שאני לן להאי פירוקא דרב הונא לדרב ושמואל אלא 
דרב הונא בדנקיט שטרא בידיה ודרב ושמואל בדלא נקיט 
שטרא בידיה, וש"מ דגבי הקדש נמי היכא דלא נקיט 
שטרא בידיה כי הדר ואמר מנה לפלוני בידי אמר תנו 
נותנין לא אמר תנו אין נותנין דומיא דרב ושמואל. תדע 
מדרמינן לה אהדדי ופרקינן כי קאמר רב הונא היכא דנקיט 
שטרא בידיה, דש"מ דהיכא דלא נקיט שטרא בידיה אפי' 
גבי שכיב מרע שהקדיש כל נכסיו כשמעתיהו דרב ושמואל 
דינינן ליה ואע"ג דמסקנא דהא שמעתא לאו הכין, 
מחוורתא דדינא אליבא דהלכתא הכי סליק כדבענן   לברורי 
לקמן. #
וכי תימא מי דאמי, גבי דרב ושמואל דקאמר בשעתא 
דכולהו נכסי דידיה נינהו, גבי דרב הונא דלבתר דהקדיש 
כל נכסיו קאמר, כיון דלאפסודיה להקדש קאתי אע"ג 
דאמר תנו נמי כי לא נקיט מלוה שטרא בידיה לא 
להימניה. אמרינן גבי מקדיש נמי כיון דאכתי אית ליה 
זכותא בגויה מטעמא דחילול או מטעמא דחזרה, כמ"ד 
בשעתא דהוו כולהו נכסי דידיה דמי, דאי משום דאדם 
עשוי שלא להשביע את עצמו כיון דאמר תנו ליכא 
למיחש, ואי משום דחיישינן לקינוניא כי היכי דאין אדם 
עושה קינוניא על בניו כך אין אדם עושה קנוניא על 
הקדש. #
וכי תימא וכיון דברשותיה קימי בין למהדר ביה בין 
לאחוליה אשוה פרוטה, מאי איריא משום חזקה דאין אדם 
עושה קנוניא על הקדש, תפוק לי משום מגו דיכיל למיהדר 
ביה או לאחוליה אשוה פרוטה. ועוד מאי איריא גבי הקדש 
דאיכא חזקה, אפי' גבי הדיוט דליכא חזקה נמי להימניה 
משום מגו. ונפקא מינה לשכיב מרע שכתב כל נכסיו לאחר 
וחזר ואמר מנה לפלוני בידי דלהימניה מגו דיכיל למהדר 
ביה. מידי דהוה אההיא דגרסינן בפ' דיני ממונות בתרא 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קעה,א#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קעה,א#
.זע>א.<>ש.<>ס0<~>ס<#
.דח#
(סנהדרין ל,א) הרי שבא ואמר אני ראיתי את אביכם 
שהטמין מעות ואמר של פלוני הם כל שאילו יכול ליטלן 
דבריו קימין, ואלו הכא לא מהימן ליה רב הונא אלא גבי 
הקדש דאיכא חזקה אבל גבי הדיוט דליכא חזקה אע"ג 
דבידו ליתנו למנה לאותו פלוני דנתינתו זו היא חזרתו לא 
מהימן ליה דחייש לקינוניא. ועוד גבי הקדש גופיה מאי 
אירייא שכיב מרע, אפי' בריא נמי להימניה מטעמא 
דחילול, ואלו רב הונא לא קאמר נאמן אלא בשכיב מרע 
דאין אדם חוטא ולא לו אבל בבריא לא דחייש לקינוניא 
כדאיתא בהדיא בהך סוגיא דפ' שבועת הדינין. #
היינו טעמא דלא מהימנינן ליה הכא משום מגו, משום 
דריע האי מגו מכל מגו דעלמא, דכיון דקי"ל סתמיה 
דשכיב מרע מידק דאיק והדר יהיב, מדה"ל למימר 
בתפקידתיה קמייתא דהיינו שעת הקדש או שעת הקנאה 
דאקנינהו למקבל מנה לפלוני בידי ולא אמר אלא לאחר 
זמן איכא למיחש לקינוניא. הילכך גבי ש"מ שהקדיש כל 
נכסיו דאיכא חזקה דאין אדם חוטא לעשות קנוניא על 
הקדש לאחרים ולא לו מהימן, אבל היכא דליכא חזקה כגון 
הכותב להדיוט ואפי' בש"מ אי נמי בבריא ואפי' הקדיש לא 
מהימן דחיישינן לקנוניא. ולאו דפליג בההוא מנה בהדי 
ההוא פלוני, דכל היכא דאית ליה זכותא בגויה בחזרה או 
על ידי חלול לא עביד קנוניא אנפשיה למפלג בהדי אחר, 
אלא כגון דמתהני ליה מיניה במידי אחרינא דצריך ליה 
טפי אי בבריא לדידיה ואי בש"מ לבניו. #
וכי תימא ומאי שנא מהמפקיד אצל חבירו בשטר וא"ל 
החזרתים לך, ואע"ג דריע מגו דיליה דמצי א"ל שטרך 
בידי מאי בעי אמרינן מגו דמגו דאי בעי אמר ליה נאנסו 
מהימן כי אמר החזרתים לך נמי מהימן כדאיתא בפרק 
המוכר את הבית (לעיל ע,א). לא דמיא ריעותא דהכא להך 
ריעותא דהתם, דאלו התם כיון דזימנין דמהימן ליה איניש 
לחבריה למפרעיה זוזי אדעתא דמיזל ומייתי ליה שטריה 
מגו ביתיה לאחר שעה או אדעתא דכתיב ליה תברא 
ומשקר ביה לא ריע מגו דיליה כולי האי, ואמטול הכי 
אמרי' מגו, אבל הכא דכיון דקי"ל דסתמיה דשכיב מרע 
מידק דאיק והדר יהיב ומימר הוה אמר ומדלא אמר שמע 
מינה לא הוה מיחייב ההיא שעתא מידי לההוא פלוני והאי 
דאמר בתר הכי לקינוניא קא מיכוין. הא לא דמיא אלא 
לההיא דאמרי' התם (לעיל שם ע"ב) גבי פלוגתא דשטר כיס 
היוצא על היתומים מר סבר אם איתה דפרעיה מימר הוה 
אמר ואידך אימור מלאך המות הוא דאנסיה, דשמע מינה 
לכולי עלמא דכל היכא דברירא מילתא דהוה יכיל למימר 
ולא אמר חיישינן. ואף הא נמי דכותה. ואמטול הכי לא 
מהימנינן ליה ולא גבי ש"מ שהקדיש כל נכסיו וכיוצא בו 
כגון שהקדיש, מחמת מיתה ואפי' מקצת ואע"ג דלא שייר 
שיעור לאשתלומי מיניה מנה דאודי לפלוני, דחד טעמא 
נינהו.#
והדרינן לפרושי שמעתין. דאמרינן מכלל דרב ושמואל 
בדלא נקיט שטרא בידיה. כלומר במאי אוקימתא לדרב 
הונא, בדנקיט המלוה שטרא בידיה, מכלל דרב ושמואל 
דאמרי אי אמר תנו נותנין לא אמר תנו אין נותנין בדלא 
נקיט המלוה שטרא בידיה, ואי דלא נקיט שטרא בידיה כי 
אמר תנו אליבא דרב ושמואל אמאי נותנין. והא רב 
ושמואל דאמרי תרויהו מלוה על פה אינה גובה לא מן 
היורשין ולא מן הלקוחות. וכי תימא שאני הכא דהאמר 
תנו ולא יהא אלא דיהיב ליה מתנה מדידיה, דילמא שאני 
מתנה דלאקנויי ליה מדידיה קא מיכוון ולצוואת שכיב מרע 
קא נחית, אבל הכא דמחמת מנה דאית ליה גביה קאמר 
תנו לאו כמתנת ש"מ דמיא אלא כהודאה גרידתא דמיא, 
והודאת שכיב מרע לאו כמתנתו דמיא כדמיברר ממעשה 
דאיסור ורב מארי בריה, ואע"ג   דאמר תנו נמי הויא לה 
כשאר מלוה על פה דלטעמיהו דרב ושמואל אינה גובה מן 
היורשין. וכי תימא הא קי"ל מצוה לקיים דברי המת, ומה 
לי אמר מחמת מתנה ומה לי מחמת הלואה דאית ליה 
גביה. ועוד קל וחומר הוא, ומה מתנה דאי בעי יהיב אי 
בעי לא יהיב מצוה לקיים את דבריו, היכא דפקיד לפרוע 
חובתו דלא להוי לוה רשע ולא ישלם לא כל שכן. מסתברא 
דרב ושמואל לית להו מצוה לקיים דברי המת, דהא 
פלוגתא דתנאי היא בפרק מציאת האשה (כתובות ע,א) ובסוף 
גמרא דהמביא גט קמא (גיטין יד,ב), ואיפשר דרב ושמואל 
ס"ל כמאן דלית ליה מצוה לקיים דברי המת. תדע דהא 
משכחינן ליה לשמואל בהדיא דלית ליה מצוה לקיים דברי 
המת מדפסיק הלכתא בפרק מציאת האשה (כתובות שם) גבי 
המשליש מעות לבתו כר' יוסי דאמר גבי גדולה מן 
האירוסין הרשות בידה ולא אמרינן מצוה לקיים דברי 
המת, ואיפשר דרב נמי הכין סבירא ליה. ואפי' תימא דרב 
לית ליה האי סברא, לשמואל מיהת קשיא.#
ואסיקנא אלא א"ר נחמן אידי ואידי דרב הונא ודרב 
דשמואל דנקיט מלוה שטרא בידיה ולא קשיא הא דמקוים 
והא דלא מקוים אמר תנו קיימיה לשטריה לא אמר תנו לא 
קיימיה לשטריה. כלומר, הא דרב הונא דאמר נאמן ואע"ג 
דלא אמר תנו דנקיט מלוה שטר מקוים בידיה, דכיון 
דבלאו הכי נמי גבי, וכי אצטריך להודאת לוה למפטריה 
למלוה משבועת הבא ליפרע מנכסי הקדש בלחוד הוא 
דאצטריך, נאמן, דאי משום שלא להשביע את עצמו כיון 
דנקיט מלוה שטר מקוים בידיה לא צריך. ואי משום 
קינוניא, אין אדם עושה קינוניא על הקדש כדברירנא 
לעיל. והא דרב ושמואל בדקא נקיט שטר שאינו מקוים 
בידיה. ואמטול הכי אם אמר תנו נותנין, דכיון דאמר הלוה 
תנו קימיה לשטריה, ולאו להשביע את עצמו קא מיכוון, 
ולקינוניא לא שייך למיחש דאין אדם עושה קינוניא על 
בניו. ואם לא אמר תנו, אע"ג דאמר מנה לפלוני בידי לא 
קימיה לשטריה, מאי טעמא, דכיון דכי לא נקיט שטרא 
אמרי' אדם עשוי שלא להשביע את בניו ולאו להודאה 
גמורה קא מיכוון, השתא נמי דנקיט שטרא כיון דלא 
מיקיים כמאן דליתיה דאמי, והאי דאמר מנה לפלוני בידי 
שלא להשביע את בניו קא מיכון ולאו לקיומיה לשטריה. 
ולא דמי לדרב הונא, דהתם כיון דעיקר ממונא בשטרא 
דנקיט בידיה הוא דזאכי ביה, וכי אהנייא ליה הודאת לוה 
.דח#
למפטריה משבועה בלחוד הוא דאצטריך, מהימן למפטריה 
משבועה, אבל הכא דעיקר ממונא בהודאת לוה בלחוד הוא 
דקא זכי ביה, אם אמר תנו דליכא למימר שלא להשביע את 
בניו קא מיכוון נותנין, ואי לא אין נותנין, דאדם עשוי שלא 
להשביע את בניו.#
ודוקא היכא דלא אמר לה קמי סהדי בתורת הודאה אלא 
כעין שיחה בעלמא, אבל היכא דאמר לה בתורת הודאה 
קמי סהדי, אע"ג דלא אמר תנו ולא אמר נמי אתם עדי 
הודאתו הודאה, דאין אדם משטה בשעת מיתה, כדקא 
פשיט רבא לקמן. הילכך לרב ושמואל [אי] נקיט שטרא 
בידיה אע"ג דאינו מקויים אהניא ליה הודאתו לקיומיה 
לשטריה ולמגבא מן היורשין, ואי לא נקיט שטרא בידיה 
הויא לה כמלוה ע"פ, ואע"ג דאמר תנו נמי אין נותנין, 
דלית להו מצוה לקיים דברי המת.#
ולית הלכתא בהא כוותיהו, חדא דקי"ל דמלוה על פה 
היכא דאתברר דלא פרע גובה מן היורשין ואפי' מיתומים 
קטנים, כדרב הונא בריה דרב יהושע. ועוד דקי"ל מצוה 
לקיים דברי המת כדאסיקנא בהדיא בסוף פרק מציאת 
האשה (כתובות שם). מיהו הא דרב ושמואל דאמרי תרויהו 
שכיב מרע שאמר מנה לפלוני בידי אמר תנו נותנין לא 
אמר תנו אין נותנין הילכתא היא, מיהו לא צריך לאוקומה 
כגון דנקיט שטרא בידיה, דכי אצטריך לאוקומה הכי 
לטעמייהו דרב ושמואל הוא דאצטריך דסבירא להו דמלוה 
על פה אינה גובה מן היורשין ולית להו נמי מצוה לקיים 
דברי המת, אבל אליבא דהילכתא אע"ג דלא נקיט שטרא 
בידיה נמי, אי אמר בתורת הודאת קמי סהדי, לא שנא 
אמר תנו ולא שנא לא אמר תנו ולא שנא אמר אתם עדי 
ולא שנא לא אמר אתם עדי, כיון דאמר מנה לפלוני בידי 
בתורת הודאה העדים כותבין ונותנין וגאבי ליה מן 
היורשין כדרב הונא בריה דרב יהושע דוקא במצוה מחמת 
מיתה דלא בעי אתם עדי. ואי לא אמר בתורת הודאה קמי 
סהדי אלא כעין שיחה בעלמא, ולא אמר נמי דרך השטה 
ושחוק אלא בדעת נכונה, אי אמר תנו נותנין דמצוה לקיים 
דברי המת, ואי לא אמר תנו אין נותנין דאדם עשוי שלא 
להשביע את בניו ולאו להודאה גמורה איכוון.#
והני מילי בשלא הקדיש את נכסיו. אבל שכיב מרע 
שהקדיש את נכסיו ואמר מנה לפלוני בידי, אי בתוך כדי 
דבור מדבור דהקדש קאמר, כמאן דאמר חוץ דמי ונאמן. 
ואי לאחר כדי דבור מדבור דהקדש קאמר, איכא לפלוגי. 
דאי נקיט ההוא פלוני שטר מקוים בידיה, כי אמר   מנה 
לפלוני בידי אע"ג דלא אמר תנו נאמן למגבא מהקדש שלא 
בשבועה, דאי לשלא להשביע את עצמו כיון דנקיט שטר 
מקוים בידיה ליכא למיחש, ואי לקנוניא, חזקה דאין אדם 
עושה קנוניא על הקדש כדברירנא. ואי לא נקיט ההוא 
פלניא שטר מקויים בידיה, לא שנא אמר הכי בשעת הקדש 
אי נמי בתוך כדי דבור ולא שנא לאחר כדי דבור דהקדש, 
אי אמר תנו נותנין, דלא מבעיא בתוך כדי דבור דאכתי 
נכסי דידיה נינהו, אלא אפילו לאחר כדי דיבור כיון 
דמקדיש כל נכסיו הוא ויכיל למהדר ביה דבריו קיימין, 
ואי לא אמר תנו אע"ג דאמר מנה לפלוני בידי אין נותנין 
דאדם עשוי שלא להשביע את עצמו, וכיון דמהאי חששא 
הוא אפי' בתוך כדי דבור נמי. [ו]הני מילי היכא דלא אמרה 
בדרך הודאה ולא נמי דרך השטה אלא כעין שיחה בעלמא 
בדעת נכונה, אבל אמרה בתורת הודאה אע"ג דלא אמר 
אתם עדי ולא אמר תנו ולא נקיט שטרא בידיה, אפילו 
לאחר כדי דבור דהקדש נמי נאמן, מידי דהוה אשכיב מרע 
דעלמא דלאו מקדיש דקימא לן דלא צריך למימר אתם עדי 
דאין אדם משטה בשעת מיתה ולא חיישינן לשלא להשביע 
את בניו, והוא הדין הכא דלא חיישינן דשלא להשביע את 
עצמו דהא אמרה בדרך הודאה, ולא לקנוניא דהא אין אדם 
עושה קנוניא על הקדש.#
והני מילי במקדיש כל נכסיו דסתמיה מצוה מחמת מיתה 
הוא, והוא הדין במצוה מחמת מיתה ואע"ג דשייר, אבל 
סתם מתנת שכיב מרע היכא דשייר, כבריא דמי ולא 
מהימן, דהא בהדיא אסיקנא בפרק שבועת הדיינין (שבועות 
מב,ב) דכי אמר רב הונא חזקה אין אדם עושה קנוניא על 
הקדש הני מילי בשכיב מרע דאין אדם חוטא ולא לו, אבל 
בריא חיישינן. ומתנת שכיב מרע במקצת כמתנת בריא 
דמיא, דאכתי סבר דחיי וכי קעביד קנוניא על הקדש 
לנפשיה קא עביד. ואמטול הכי אפילו נקיט מלוה שטר 
מקוים וקאמר לוה תנו לא מהימן אלא היכא דאמר בתוך 
כדי דבור, והוא דאמר תנו, אבל לאחר כדי דבור לא 
מהימן ולא גאבי מהקדש אלא בשבועה וכל שכן היכא דלא 
נקיט שטר מקוים דלא גאבי כלל.#
והני מילי במקדיש, אבל בנותן להדיוט, לא שנא בריא 
ולא שנא שכיב מרע, לא שנא בכל נכסיו ולא שנא 
במקצת, כל היכא דאמר בתוך כדי דבור דההוא אנפא 
דאקני ביה, והוא הדין היכא דלא אקני אלא בקנין, כל זמן 
שעוסקין באותו ענין מהימן, (דנאמן) [דכמאן] דאמר חוץ 
דמי ולא בעי תנו. והוא דאמר ליה באנפא דהוי הודאה, 
בבריא כי דיניה ובשכיב מרע כי דיניה. ואי אמר לבתר 
כדי דבור דההוא אנפא דאקני ביה ובהקנאה לבתר דסליקו 
מענינא לענינא, לא מבעיא לבריא וכיוצא בה דאפילו היכא 
דנקיט שטר מקויים בידיה לא מהימן לאגבוייה בלא 
שבועה, וכל שכן היכא דלא נקיט שטר מקויים בידיה דלא 
מהימן לאגבוייה כלל, דכיון דלא יכיל למהדר ביה מקמא 
לאו כל כמיניה למימר מנה לפלוני בידי, אלא אפי' בשכיב 
מרע שכתב כל נכסיו וכיוצא בו דיכיל למהדר ביה אפי' 
היכא דנקיט שטר מקוים בידיה לאו מהימן לאגבוייה בלא 
שבועה. וכל שכן היכא דלא נקיט שטר מקויים בידיה דלא 
מהימן לאגבייה כלל, דמדהוה ליה למימר מעיקרא ולא 
אמר חיישינן לקנוניא, תדע דהא אוקימנא לדרב הונא הוא 
בדנקיט שטר מקויים בידיה, וטעמא דהקדש דאין אדם 
עושה קנוניא על הקדש, הא נתן להדיוט דאדם עושה 
קנוניא על הדיוט לא מהימן כדברירנא לעיל:#
קמא. אמר רבא שכיב מרע שאמר מנה לפלוני בידי 
ואמרו יתומים פרענא [נאמנין תנו מנה 
לפלוני ואמרו יתומים פרענא] אין נאמנין. ומתמהינן עלה 
.דח#
כלפי ליא אמר תנו כיון דפסקה אבוהון למלתיה איכא 
למימר דפרעיה, הילכך כי אמרי פרענו נאמנין, ואי לא 
אמר תנו אלא מנה לפלוני בידי כיון דלא פסקה אבוהון 
למילתיה איכא למימר דלא פרעי, וכי אמרי פרענא 
נאמנין. והלכתא כי האי קושיא. ודוקא דמסר מילי קמי 
סהדי בתורת הודאה, ואע"ג דלא אמר אתם עדי, אבל לא 
מסר מילי קמי סהדי בתורת הודאה, לא שנא אמרי פרענו 
ולא שנא לא אמרי פרענו, אמר תנו נותנין לא אמר תנו 
אין נותנין, דאדם עשוי שלא להשביע את בניו כדאמרי' 
לעיל:#
#
קמב. ואסיקנא אלא אי אתמר הכי אתמר אמר רבא 
שכיב מרע שאמר מנה לפלוני בידי 
ואמרו יתומים חזר ואמר לנו אבא פרעתי נאמנין. והוא 
דאמרי אמר לנו אבא פרעתי אחר הודאתי כדבעינן לברורי 
בשמעתין. אמר תנו מנה לפלוני שיש לו בידי ואמרו 
יתומים חזר ואמר לנו אבא פרעתי אין נאמנין אם איתא 
דפרעיה לא הוה אמר מעיקרא תנו. כלומר אם איתא 
דפרעיה בתר הודאתו, אלמא לאו עליהו קא סמיך 
למפרעי, אלא דעתיה הוה מעיקרא למפרעיה מחיים, לא 
הוה אמר לדידהו מעיקרא תנו. אלא מדאמר להו תנו ש"מ   
מעיקרא עליהו קא סמיך למפרעי, והני דקאמרי חזר ואמר 
תנו לנו אבא פרעתי אחר הודאה אינהו הוא דקא משקרי. 
ודוקא דאמרי חזר ואמר לנו פרעתי אחר הודאה, אבל 
אמרי חזר ואמר לנו פרעתי קודם הודאתי והודאה בטעות 
הואי, אע"ג דלא אמר תנו נמי לא מהימני, דאיהו גופיה לא 
מהימן למיהדר ביה, ולא אמרי' מגו דאי בעי אמר פרעתי 
בתר הכי מהימן כי אמר הודאה בטעות הואי מהימן, דכיון 
דאודי אודי, דקי"ל הודאת בעל דין כמאה עדים ומה לי 
לשקר במקום עדים לא אמרינן, ואע"ג דשכיב מרע הוא לא 
יכיל למהדר ביה מהודאתו, כדאיתא בהדיא בפ' מי שמת 
(לעיל קמט,א) גבי מעשה דאיסור.#
ומסתברא דהני מילי דאיכא סהדי דשמעוה לאבוהון 
דקאמר מנה לפלוני בידי, וליכא סהדי דחזר ואמר פרעתי 
אלא אינהו הוא דקאמרי חזר ואמר לנו אבא פרעתי, אבל 
היכא דליכא סהדי לא בקמיתא ולא בבתריתא אלא יתמי 
הוא דקאמרי אמר לנו אבא תנו מנה לפלוני שיש לו בידי 
וחזר ואמר לנו פרעתי, נאמנין, מגו דאי בעי אמרי לא אמר 
לן ולא מידי. ולא מבעיא היכא דאמרי אמר לנו חזרתי 
ופרעתי דנאמנין כדאמרן טעמא, אלא אפילו אמרי חזר 
ואמר לנו עיינית בחושבנאי ולא פש ליה גבאי ולא מידי 
מהימן, ומהימני אינהו עילויה. ואי משום מה לי לשקר 
במקום עדים, כיון דלא אודי קמי סהדי מעיקרא לאו מה לי 
לשקר במקום עדים הוא, דאימור מעיקרא לא דייק שפיר 
והדר רמא אנפשיה ואידכר. וכי אמרינן סתמיה דשכיב 
מרע מידק דייק והדר יהיב באנפי סהדי אבל בלא סהדי לא 
אמרינן. #
ואי איכא סהדי דשמעוה דאמר מנה לפלוני בידי וחזר 
ואמר לפניהם פרעתי, מסתברא דאי הוה בין שעת הודאה 
קמיתא למימרא בתרא דאמר קמייהו פרעתי שהות כשיעור 
דהוה יכיל למפרעיה ולא הוו ידעי ביה הנהו סהדי, לא 
מבעיא היכא דאמר חזרתי ופרעתיו דמהימן דמלוה ע"פ 
היא, ואפילו המלוה את חבירו בעדים אינו צריך לפרעו 
בעדים וכל שכן בהודאה גרידתא, אלא אפילו אמר פרעתי 
סתמא וליכא לברורי אי חזרתי ופרעתי קאמר ואי עיינת 
בחושבנאי ולא פש ליה גבאי ולא מידי קאמר וההיא הודאה 
דאודויי הודאה בטעות הואי, מהימן, דאימור חזרתי 
ופרעתיו אחר הודאה קאמר, דמספיקא אוקי ממונא בחזקת 
מריה. ואי אתברר דכי אמר פרעתי מעיקרא קאמר מחמת 
דעיינית בחושבנאי ולא פש ליה גבאי מקמי הודאה ולא 
מידי והודאה בטעות הואי, לא מהימן, דמה לי לשקר 
במקום עדים הוא. וכל שכן היכא דלא הוה בין הודאה 
קמיתא למימרא בתרא שהות כשיעור דהוה אפשר ליה 
למפרעיה בלא דעתא דסהדי קמאי, מיהו איכא סהדי 
אחריני דהוו בהדי מלוה או בהדי לוה כל ההוא זימנא דהוה 
בינתים ומסהדי דלא יהיב ליה מידי דליתיה למגו כלל, 
הילכך אפי' היכא דליתניהו לסהדי קמן לא בקמיתא ולא 
בבתרייתא אלא יתמי הוא דמודו דאודי אבוהון בקמיתא 
קמי סהדי ובתר הכי אמר קמיהו לאחר כדי דבור או קמי 
סהדי אחריני עיינתי בחושבתנאי ולא פש ליה גבאי ולא 
מידי, כיון דכי איתנהו לסהדי לא מהימן דמה לי לשקר 
במקום עדים הוא, כי אמרי לה אינהו משמיה כל שכן דלא 
מהימן. אבל ודאי היכא דאמרי אנן ידעינן דהכי הוה 
חושבנא ומעיקרא הודאה בטעות הואי מהימני משום מגו 
דאי בעו אמרי דמעיקרא לא אודי ולא מידי, דלגביהו מיהת 
כיון דליכא סהדי אהודאה דאבוהון לאו מה לי לשקר 
במקום עדים הוא:#
#
קמג. בעי רבא שכיב מרע שהודה מהו. קא מיבעיא 
ליה כגון דמסר מילי קמי סהדי בתורת 
הודאה. צריך לומר אתם עדי או אין צריך לומר אתם עדי 
צריך לומר כתובו או אצ"ל כתובו אדם משטה בשעת 
מיתה או אין אדם משטה בשעת מיתה. וסדר הדין בעיא 
הכי פירושיה, צריך לומר אתם עדי ואי לא אמר אתם עדי 
מצי אמר ליה משטה היה בך, דאדם משטה אפי' בשעת 
מיתה, או אין צריך לומר אתם עדי דאין אדם משטה 
בשעת מיתה. ותו קא מבעיא ליה, אם תמצא לומר אין 
צריך לומר אתם עדי והודאה היא, צריך לומר כתובו או 
אין צריך לומר כתובו ואזלי סהדי וכתבי שטרא דאודי 
קמיהו ויהבי ליה למלוה והויא ליה למלוה בשטר לכל 
מילי. בתר דבעיא הדר פשטה אין אדם משטה בשעת 
מיתה ודברי שכיב מרע ככתובין וכמסורין דמו. וממילא 
איפשיטן להי הני תרתי בעיי, דכיון דאין אדם משטה 
בשעת מיתה ממילא שמעת דלא צריך למימר אתם עדי, 
וכיון דדברי שכיב מרע ככתובין וכמסורין דאמו ממילא 
שמעת דאין צריך לומר כתובו. ודוקא דמסר מילי קמי 
סהדי בתורת הודאה, דאי לאו הכי אמרי' אדם עשוי שלא 
להשביע את בניו כדאמרי' לעיל:#
#
כ. המלוה את חבירו בשטר גובה מנכסים משועבדים 
ע"י עדים גובה מנכסים בני חורין [קעה,ב] 
הוציא עליו כתב ידו שהוא חייב לו גובה   מנכסים בני 
חורין. טעמא דהא מתני' משום דשטר אית לה קלא 
ולקוחות הוא דאפסוד אנפשייהו דזבני נכסי דמשתעבדי 
ליה לבעל חוב. ואלו עדים לית להו קלא ואפשר דלא 
שמעי ביה לקוחות, דאי אמרת גובה מן הלקוחות אית להו 
פסידא. וכל שכן כתב ידו, דאיפשר דלא ידע ביה איניש 
אחרינא לבד ממלוה ולוה כלל. ולא תימא הני מילי מן 
הלקוחות אי נמי מנכסי דמשעבדי למלוה בשטר או 
לכתובת אשה, אלא אפי' ממקבל מתנה נמי לא גאבי, 
דמתנה נמי עבדו לה רבנן תקנתא כדמיברר בפרק הניזקין 
(גיטין נ,ב), מאי טעמא דאי לאו דטרח קמיה לא הוה יהיב 
ליה מתנה, הילכך כלוקח דמי דאית ליה פסידא. ודוקא 
מתנת בריא, והוא הדין למתנת שכיב מרע במקצת דלאו 
מצוה מחמת מיתה, אבל מתנת שכיב מרע מצוה מחמת 
מיתה וכיוצא בה כירושה דמיא, ולא שנא מלוה בעדים ולא 
שנא בכתב ידו גבי מינה כדברירנא בפרק יש נוחלין:#
#
כא. ערב היוצא לאחר חתום שטרות גובה מנכסים בני 
חורין ומעשה בא לפני רבי ישמעאל ואמר 
גובה מנכסים בני חורין אמר לו בן ננס אינו גובה לא 
מנכסים משועבדים ולא מנכסים בני חורין אמר לו למה 
אמר לו הרי החונק את חבירו בשוק ואמר לו הנח ואני 
נותן לך פטור שלא על אמונתו הלוהו ואיזהו ערב שהוא 
חייב א"ל הלוהו ואני נותן לך חייב שעל מנת כן הלוהו 
אמר רבי ישמעאל הרוצה להחכים יעסוק בדיני ממונות 
שאין מקצוע בתורה גדול מהן שהן כמעין הנובע והרוצה 
לעסוק בדיני ממונות ישמש את ר' שמעון בן ננס. הא 
דקתני רישא ערב היוצא לאחר חיתום שטרות גובה 
מנכסים בני חורין, כלומר שהמלוה גובה ממנו מנכסים בני 
חורין, בדכתב ערב בכתב ידו דקנו מיניה אהאי ערבותא 
קאי, והוא דידיע דכתב ידו הוא, אלא שאין עדים חתומים 
עליו, דאם כן שטרא מעליא הוא אפי' ממשעבדי נמי גאבי 
כדבעינן לברורי לקמן, אלא לאו דלא חתימי עליה סהדי. 
ובהא פליגי, ר' ישמעאל סבר כיון דידיע דכתב ידו הוא לא 
גרע מכתב ידו דעלמא דגובה מנכסים בני חורין, ואע"ג 
דשלא על אמונתו הלוהו כיון דקנו מיניה משתעבד. אבל 
ממשעבדי לא גאבי, ואע"ג דקנו מיניה, דכיון דלא קנו 
מיניה בפני עדים לית ליה קלא. ובן ננס סבר לא דאמי 
לכתב ידו דעלמא, דאלו התם ממונא מעליא אית ליה 
גביה, ואלו ערב מעיקרא לא הוה ליה למלוה ממונא גביה. 
ואי משום דערב ליה ממונא דאית ליה גבי לוה, כיון 
דמעיקרא לאו על אמונתו הלוהו אשתכח דלא חסריה האי 
ערב ולא מידי, ואע"ג דקנו מיניה לא משתעבד. דלית ליה 
לבן ננס דיכיל איניש לחיובי נפשיה במידי דלא הוה מיניה 
חיובא גביה, כדמיברר בפרק הנושא את האשה (כתובות 
קב,א), דאסיקנא התם גבי פלוגתא דחייב אני לך מנה בשטר 
אליבא דבן ננס כולי עלמא לא פליגי, כי פליגי אליבא דר' 
ישמעאל דס"ל דכל היכא דמשעבדי נפשיה אפי' במידי 
דלא הוה מיניה חיובא גביה משתעבד. והיינו דא"ל רבי 
ישמעאל לבן ננס למה וקא מהדר ליה בן ננס והרי החונק 
את חבירו בשוק לתת לו הלואתו אמר לו חבירו הנח ואני 
נותן לך פטור שלא על אמונתו הלוהו, הכא נמי גבי ערב 
היוצא לאחר חיתום שטרות מוכחא מילתא דלאחר מתן 
מעות הוא דאתעביד ערב, דאי בשעת מתן מעות מקמי 
חיתום שטרות הוה נפיק, וכיון דלאו על אמונתו הלואהו 
פטור. וכיון (דכי) דלא משתעבד אליבא דבן ננס מטעמא 
דשלא על אמונתו הלוהו הוא, אע"ג דקנו מיניה חד דינא 
הוא כדברירנא טעמא אליבא דבן ננס. ואי זה הוא ערב 
שהוא חייב לו, אמר לו הלוהו ואני נותן לך חייב שעל 
אמונתו הלוהו. #
ואע"ג דקלסיה רבי ישמעאל לבן ננס, ליתה לבן ננס, לא 
בחנוק ולא בערב היוצא לאחר חיתום שטרות, אלא היכא 
דלא קנו מיניה, אבל היכא דקנו מיניה אידי ואידי משתעבד 
כדבענן למימר קמן. ומתני' נמי דקתני גובה מנכסים בני 
חורין בדפריש הערב בכתב ידו דקנו מיניה קאי, והוא 
דידיע כתב ידו. אבל היכא דלא כתיב ביה דקנו מיניה לא 
משתעבד, דלא יהא אלא כעדים, הא קי"ל דערב דלאחר 
מתן מעות בעי קנין וקי"ל נמי כר' ישמעאל, ואי הא דר' 
ישמעאל בדלא כתיב ביה קנין הוא קשיא הלכתא 
אהילכתא. וכי תימא כגון דכתיב ביה דהוה ערב בשעת 
מתן מעות, אי הכי מאי טעמא דבן ננס, הא על אמונתו 
הלוהו וכתב ידו כעדים דמי. אלא לא מיתוקמא אלא 
כדפרשינן. #
וכי תימא במאי אוקימתא, בדכתב ביה בכתב ידו דקנו 
מיניה, אי הכי ההיא דפרקינן בפ' הנושא את האשה (כתובות 
קב,ב) אליבא דריש לקיש עד כאן לא קאמר רבי ישמעאל 
התם אלא דשך נפשיה בשעבודא דשטרא אבל היכא דלא 
שך נפשיה בשעבודא דשטרא לא, ואי דקנו מיניה משום 
דקנו מיניה מיבעי ליה, ולטעמיך, משום דכתב בכתב ידו 
מיבעי ליה, אלא מאי אית לך למימר כל היכא דלא חתימי 
עדים כיון דמידי דלא הוה מיחיב ביה הוא לריש לקיש 
כאמירה גרידתא באנפי סהדי דאמי, כי כתיב ביה דקנו 
מיניה נמי כמ"ד קמי סהדי דקנו מיניה דאמי, דלא עדיף 
מהיכא דא"ל חייב אני לך מנה בשטר דפליג ביה ריש 
לקיש, דמה לי בשטר מה לי בקנין:#
#
קמד. אמר עולא דבר תורה אחד מלוה על פה ואחד 
מלוה בשטר גובה מנכסים משועבדים מאי 
טעמא שעבודא דאורייתא. כלומר שעבודא דמשתעבדי 
ליה נכסי הלוה לבעל חוב למגבא מיניהו זוזיה כמאן 
דקננהו משעת הלואה להכי מדאורייתא הוא, דכתיב (דברים 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קעה,ב#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קעה,ב#
.זע>א.<>ש.<>ס0<~>ס<#
.דח#
כד,יא) יוציא אליך את העבוט החוצה, אלמא דאוריתא 
משתעבדי ליה מטלטליו של לוה למלוה. דאי אמרת 
מדאורייתא ליכא שעבוד נכסים אלא חיובא כוליה אגופיה 
דלוה הוא דמיחייב למפרעיה לבעל חוביה מהיכא דבאעי, 
אמאי מיחייב למיתב ליה משכון למלוה, ליזיל לוה גופיה 
וליזבין ולפרע, אלא לאו ש"מ שעבודא דאורייתא. וכי 
תימא דילמא כי שמעינן מהאי קרא דשעבודא דאורייתא 
מבני חרי, ממשעבדי מי שמעת. כי מעיינת בה שפיר אפי' 
ממשעבדי נמי שמעת לה, דעל כרחיך מדחייביה (דחמ') 
[רחמנא] למיתב משכון שמע מינה איכא שעבוד נכסים, 
וכיון דאיכא שעבוד נכסים כל היכא דאיתינהו משתעבדי 
ליה לבעל חוב. #
ומה טעם אמרו מלוה על פה אינה גובה מנכסים 
משועבדים משום פסידא דלקוחות דלא ידעי דהויא ליה 
מלוה גביה ואזלי וזבני מיניה, אי הכי מלוה בשטר נמי 
התם אינהו דאפסוד אנפשייהו. כלומר שטר קלא אית ליה 
ולקוחות אינהו דאפסיד אנפשיהו. עולא לטעמיה דאמר 
עולא (להלן) דבר תורה בעל חוב בזיבורית דכתיב (דברים 
כד,יא) בחוץ תעמוד והאיש אשר אתה נושה בו יוציא אליך 
את העבוט החוצה מה דרכו של אדם להוציא פחות מה 
שבכלים, אלמא מדאורייתא משתעבדא ליה זיבורית לבעל 
חוב. #
ורבה אמר דבר תורה אחד מלוה בשטר ואחד מלוה על 
פה אינו גובה אלא מנכסים בני חורין מאי טעמא שעבודא 
לאו דאורייתא. כלומר שעבוד נכסים לאו דאורייתא 
וכוליה חיובא עילוי לוה הוא דרמי, ואמטול הכי יהב ליה 
רחמנא רשותא ללוה לאפוקי ליה משכון מכל היכא 
דבאעי. ומה טעם אמרו בשטר גובה מנכסים משועבדים 
שלא תנעול דלת בפני לוין. אי הכי מלוה על פה נמי לית 
ליה קלא. ומי אמר רבה הכי והא אמר רבה גבו קרקע יש 
לו גבו מעות אין לו. כלומר אם גבו הבנים קרקע בחובת 
אביהן יש לו לבכור באותו קרקע חלק בכורה וכמאן דגבייה 
אבוהון מחיים דמי והו"ל מוחזק, ואם גאבו מעות אין לו 
לבכור בהן חלק בכורה, דמטלטלי דב"ח לא משתעבדי 
ולאו הני מעות שבק אבוהון דהוו להו ראוי ואין הבכור 
נוטל בראוי כבמוחזק. ומדקאמר רבה גבו קרקע יש לו 
אלמא שעבודא דאורייתא, דאי לאו דאורייתא ולא זכי ביה 
בעל חוב אלא מעידנא דגבייה, הוה ליה ראוי ואין הבכור 
נוטל בראוי כבמוחזק. ונהי דתקינו ליה רבנן שעבודא לב"ח 
שלא תנעול דלת בפני לוין, אבל לזכויי ליה לבכור מאי 
דלא זאכי ליה רחמנא לא תקינו, דהא לא שיכא ביה האי 
תקנתא.#
ואסיקנא רבה טעמא דבני מערבא קאמר. דאית להו 
בכור נוטל פי שנים במלוה, ולטעמיהו הוא דאיכא לפלוגי 
בין גבו קרקע לגבו מעות, אבל לטעמא דרבה לא שנא הכי 
לא שנא הכי אין הבכור נוטל פי שנים דשעבודא לאו 
דאורייתא. ולית הלכתא גבי שעבודא כי טעמיה דרבה ולא 
כטעמיה דעולא כדבעינן למימר קמן. ואע"ג דאסקינהו 
גמרא לתרתי שמעתתא דעולא בחד טעמא וסוגיין בעלמא 
לענין משכוני מדאורייתא כעולא, הני מילי מיניה, אבל 
מיורשי ולקוחות לא אשכחן סוגיא דלימא שעבודא 
דאורייתא במטלטלין. ואע"ג דסבירא לן נמי דמיניה איכא 
שעבודא דאורייתא ליכא למשמע מינה דבכור נוטל פי 
שניים במלוה היכא דגאבו קרקע, דנהי דשעבודא 
דאורייתא, כיון דיכיל לסלוקיה מיניה בזוזי לאו מוחזק הוי 
ולאו בכל אשר ימצא לו קרינן ביה. וכבר אפסיקא הלכתא 
בהדיא (לעיל קכה,ב) דאין הבכור נוטל פי שנים במלוה בין 
שגבו קרקע בין שגבו מעות.#
ואי קשיא לך לעולא דאמר דבר תורה אחד מלוה ע"פ 
ואחד מלוה בשטר גובה מנכסים משועבדים דשעבודא 
דאורייתא ויליף לה מקראי, אי הכי אפי' מטלטלי נמי 
ליטרוף, דהא קרא דקא יליף עולא מיניה במטלטלי קאי. 
ובשלמא גבי לקוחות לא קשיא לך דאיכא למימר דכי היכי 
דחשו רבנן לפסידא דלקוחות גבי מלוה ע"פ משום דלית 
לה קלא הכי נמי חשו לפסידא דידהו גבי מטלטלי. ואפי' 
במלוה בשטר, דכיון דמטלטלי לית להו קלא זימנין דזאבין 
להי בשוקא ולא ידע דמאן נינהו. אלא מיורשין מיהת 
ליגבי. וכי תימא לדידהו נמי עבדו להו תקנתא, בשלמא 
גבי לקוחות דיהבי דמי שיכא תקנתא משום פסידא דידהו, 
אלא גבי יורשין מי שיכא תקנתא, השתא עבדינן תקנתא 
ליורשין דלא חסרו בה מידי ומפסדינן להו לבעלי חובות   
בידים דיהבי ממונא ולא קא שקלי מידי. ולא תקשי לך, 
דקסבר עולא דמדאורייתא ל"ש מלוה בשטר ול"ש מלוה 
ע"פ כי היכי דגביא מקרקעי דמשעבדי הם הכא נמי גביא 
מטלטלי, אפי' מן הלקוחות וכ"ש מן היורשין, ורבנן הוא 
דתקינו דלא ליטרוף מטלטלי מלקוחות כדפרישנא טעמא, 
אבל מיורשין גבי, סבר לה כרבי מאיר דאמר מטלטלי 
דיתמי משתעבדי לכתובה וכ"ש לב"ח. ולית הלכתא 
כותיה, דהא דקי"ל מטלטלי לב"ח לא משתעבדי אלא מחיי 
לוה, וכ"ש לכתובה דאפי' מחיי בעל נמי לא משתעבדי:#
#
קמה. רב ושמואל דאמרי תרויהו מלוה ע"פ אינה גובה 
לא מן היורשין ולא מן הלקוחות. קסברי 
שעבודא לאו דאורייתא וכי תקינו רבנן שעבודא למלוה 
בשטר, למלוה ע"פ לא תקינו רבנן. ור' יוחנן וריש לקיש 
דאמרי תרויהו מלוה ע"פ גובה בין מן היורשין בין מן 
הלקוחות. קסברי שעבודא דאורייתא, ומתני' דקתני ע"י 
עדים גובה מנכסים בני חורין לא קשיא להו, דאיכא למימר 
דכי קאמרי ר"ל ור"י דבר תורה כדעולא ומתני' קא מיירי 
בתקנתא דרבנן. ואשכחן ברבנן דקאני מאן דגריס הכי, ר' 
יוחנן ור"ל דאמרי תרויהו מלוה ע"פ גובה מן היורשין 
ואינה גובה מן הלקוחות. וגירסא דיקא הוא. ולפום הדין 
גירסא הלכתא כר' יוחנן ור"ל כדבעינן למימר קמן:#
#
קמו. מיתיבי החופר בור ברשות הרבים ונפל עליו 
שור והרגו פטור ולא עוד אלא שאם מת 
השור יורשי בעל הבור חייבין לשלם דמי שור לבעליו. 
כלומר החופר בור ברה"ר, ובעוד שבעל הבור עומד בתוכו 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קעה,ב - קעו,א#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קעה,ב - קעו,א#
.זע>א.<>ש.<>ס0<~>ס<#
.דח#
נפל שם שור והרגו לבעל הבור דרך נפילתו, הרי השור 
פטור מן המיתה ובעליו פטורין מן הכופר, דבעל הבור גרם 
ליה למנפל עלויה. ולא עוד אלא שאם מת השור מחמת 
נפילה זו יורשי בעל הבור חייבין לשלם דמי שור לבעליו 
דכתיב (שמות כא,לד) בעל הבור ישלם. והא הכא דמלוה ע"פ 
היא ואפ"ה גביא מן היורשין דקתני יורשי בעל הבור 
חייבין לשלם דמי שור לבעליו, אלמא מלוה ע"פ גובה מן 
היורשין ואפי' מילתא דלא שיכא בה נעילת דלת בפני 
לוין. #
א"ר אלעא אמר רב כשעמד בדין קודם שימות, 
ונתחייב לשלם דמי שור לבעליו, ולא הספיק לשלם עד 
שמת, דהעמדה בדין כשטר דמיא. ומקשינן והא הרגו 
קתני. אלמא בשעת נפילה הרגו. א"ר אדא בר אהבה 
כשעשאו טריפה. כלומר דהא הרגו דקתני לאו למימרא 
דקטליה ומת מיד, אלא כגון שעשאו טרפה וחיה יום או 
יומים עד שעמד בדין ונתחייב לשלם דמי שור לבעליו 
ואחר כך מת. ומקשינן והא אמר רב נחמן תאני חגא ומת 
וקברו. כלומר דחגא תאני לה מתני' דקתני ונפל עליו שור 
והרגו הכי ונפל עליו שור ומת וקברו, כלומר שמת בעל 
הבור בשעת נפילת השור וקברו השור, כלומר שנעשה 
עליו השור ככסוי קבר, אלמא לאלתר מת ולא הספיק 
לעמוד בדין, ואת אמרת כשעמד בדין. ומשנינן כגון 
דיתבי דיאני אפומא דבירא ומת השור מיד בשעת נפילה 
ולא הספיק בעל הבור למות שם עד שחייבוהו ב"ד לשלם 
דמי השור ומת תחת השור ונעשה השור עליו ככסוי קבר. 
ולית הלכתא ככל הני שנויי, דהא אפסיקא הלכתא לקמן 
דמלוה ע"פ גובה מן היורשין:#
#
קמז. ושמעינן מיהא דאפי' גבי נזקין נמי דלא שיכא 
בהו נעילת דלת גובה מן היורשין 
ואע"ג דלא עמד בדין קודם שימות. והוא דאתברר דלא 
פרע. ואם עמד בדין ונתחייב גובה אפי' מן הלקוחות, דהא 
שמעינן מיהא דהעמדה בדין כשטר דמיא. ודוקא מלקוחות 
דזבני מן הנתבע לאחר העמדה בדין:#
#
[קעו,א] קמח. אמר רב פפא הלכתא מלוה ע"פ גובה 
מן היורשין ואינה גובה מן הלקוחות 
גובה מן היורשין שלא תנעול דלת בפני לווין ואינו גובה 
מן הלקוחות דלית לה קלא. והא דא"ר פפא גובה מן 
היורשין שלא תנעול דלת בפני לוין, למימרא דשעבודא 
לאו דאורייתא, אי קשיא לך הא רב פפא גופיה הוא דפסק 
הלכתא בפרק האשה נקנית (קידושין יג,ב) מלוה ע"פ גובה 
מן היורשין שעבודא דאורייתא. וכי תימא האי דאצטריך 
הכא למנקט לה טעמא שלא תנעול דלת בפני לוין, הא 
קמ"ל דהיינו טעמא דאוקמיה רבנן אדאורייתא ולא עבדו 
להו רבנן תקנתא ליורשין כי היכי דעבדו תקנתא ללקוחות 
שלא תנעול דלת בפני לוין, הא נמי לא צריך, דבשלמא 
גבי לקוחות כיון דיהב דמי עבדו להו רבנן תקנתא משום 
פסידא דלקוחות, אלא יורשין מאי פסידא אית להו כי היכי 
דלעבדו להו רבנן תקנתא דאצטריך לאשמועינן דלא עבדו 
להו רבנן תקנתא שלא תנעול דלת בפני לוין. וכי תימא 
לעולם קסבר רב פפא שעבודא לאו דאורייתא, ובדין הוא 
דאפילו מן היורשין נמי לא תגבי אלא שלא תנעול דלת 
בפני לוין, וההיא דאמרינן התם טעמא שעבודא דאורייתא 
במלוה דכתיבה באורייתא כגון האשה שהביאה חטאת 
ומתה יביאו יורשין את עולתה דקאמרינן התם דכיון 
דכתיבה בתורה כמלוה בשטר דמיא, אי הכי הלכתא למה 
לי, הלכתא למשיחה היא. אלא מסתברא דסבירא ליה 
לרב פפא שעבודא דאורייתא ולא שנא מלוה בשטר ולא 
שנא מלוה ע"פ גובה בין מן היורשין בין מן הלקוחות דבר 
תורה, ומה טעם אמרו מלוה ע"פ אינה גובה מן הלקוחות 
משום דלית ליה קלא ואיכא פסידא דלקוחות, כהך סוגיא 
דקידושין. והאי דנקיט הכא טעמא גבי מלוה ע"פ דגובה מן 
היורשין שלא תנעול דלת בפני לוין, לטעמא דמ"ד 
שעבודא לאו דאורייתא אצטריכא ליה, וחדא ועוד קאמר, 
חדא דשעבודא דאורייתא, ועוד אפילו למ"ד שעבודא לאו 
דאורייתא דינא הוא דלגבי מן היורשין שלא תנעול דלת 
בפני לוין.#
מיהו צריכינן לברורי אליבא דרב פפא דפסק הלכתא 
דשעבודא דאורייתא, דטעמיה דרב פפא לאו מקרא דיוציא 
אליך את העבוט קא יליף כדעולא, דאם כן אפילו מטלטלי 
דיתמי נגבי כי דינא דאורייתא, דהא קרא דילפינן מיניה 
במטלטלי כתיב ותקנתא דרבנן נמי גבי יתמי לא שיכא 
לאפקועיה לבעל חוב כדברירנא בשמעתין לעיל. וכי תימא 
דילמא קסבר רב פפא דמטלטלי מיתמי נמי גבי, קשיא 
הילכתא אהילכתא, דקי"ל כרב פפא וקי"ל מטלטלי דיתמי 
לא משתעבדי לב"ח. אלא רב פפא כי אית ליה שעבודא 
דאורייתא מדין ערב הוא דאית ליה, לא שנא מלוה בשטר 
ולא שנא מלוה ע"פ, דנכסוהי דאיניש אינון ערבין ביה. 
ודוקא במקרקעי דסמכא דעתיה עליהו דלא יכיל 
לאברוחינהו מיניה, אבל מטלטלי דלא סמכא דעתיה עליהו 
ליכא לשעבודי מדין ערב, דהו"ל כערב שלא בשעת מתן 
מעות דלא משתעבד שלא בקנין, שלא על אמונתו הלוהו. 
ולא תימא הני מילי גבי בעל חוב דשייך ביה טעמא 
דשלא על אמונתו הלוהו, אלא אפי' גבי ניזק ונגזל דלא 
שייך בהו האי טעמא דעל אמונתו הלוהו ושלא על אמונתו 
הלוהו דלא מדעתיהו קא מיתזקי, כיון דבכולהו ליכא 
שעבוד נכסים אלא מדין ערב, דבנכסוי דבר איניש אינון 
ערבין ביה לא שייך בהו שעבודא אלא במידי דסמכה 
דעתיה דב"ח למגבא מיניה, וה"ה גבי ניזק ונגזל דדיו לבא 
מן הדין להיות כנידון כדברירנא בפ' ארבע אבות (ב"ק 
יח,ב) ובפרק הגוזל בתרא (שם קיא,א). והני מילי מיורשין 
ולקוחות, אבל מיניה דלוה אפי' מגלימא דעל כתפיה, דקרא 
מיניה דלוה כתיב, ואמר קרא והאיש אשר אתה נושה בו 
יוציא אליך את העבוט. והני מילי מדאורייתא, מיהו רבנן 
תקינו דלא ליגבו מלוה על פה מן הלקוחות אפי' מקרקעי 
משום פסידא דלקוחות.#
ברם צריך את למידע דהאי מלוה ע"פ דקאמרינן גובה 
מן היורשין, דוקא בשחייב מודה, אי נמי דשמתוה ומית 
בשמתיה, א"נ בקובע זמן לחברו ומת בתוך זמנו, וכן כל 
היכא דברירנא מילתא דלא פרע. אבל היכא דאיכא למימר 
דפרע אינו גובה מן היורשין, דקי"ל המלוה את חבירו 
בעדים אינו צריך לפרעו בעדים, וכל היכא דאי הוה 
אבוהון דיתמי קיים הוה מהימן למטען פרעתי כי ליתיה 
נמי טענינן להו ליתמי כל מילתא דיכיל אבוהון למטען, 
דקי"ל טוענין ליורש טוענין ללוקח. וכן הילכתא:#
#
#
קמט. הרי אמרו הוציא עליו כתב ידו שהוא חייב לו 
גובה מנכסים בני חורין בעא מיניה רבא בר 
נתן מר' יוחנן הוחזק כתב ידו בב"ד מהו. מי אמרי' כיון 
דהוחזק כתב ידו בב"ד קלא אית ליה וגובה מנכסים 
המשועבדים משהוחזק בב"ד ואילך, או דילמא לא שנא. 
א"ל אע"פ שהוחזק כתב ידו בב"ד אינו גובה אלא מנכסים 
בני חורין. דלית ליה קלא. וקי"ל כותיה. ולאו למימר 
דכמלוה ע"פ דמיא לכל מילי, דהא כלהו אנפי דמלוה 
בשטר שיכי בה, דכי היכי דגבי שטרא אי טעין פרעתיך 
מצי א"ל שטרך בידי מאי בעי, ומהאי טעמא בלחוד הוא 
דלא מהימן למטען פרעתי, כדמברר בפ' המוכר את הבית 
(לעיל ע,א), גבי כתב ידו נמי א"ל שטרך בידי מאי בעי וכי 
טעין פרעתי לא מהימן. והאי דלא גאבי ממשעבדי משום 
דלית ליה קלא הוא דומיא דמלוה על פה, ואע"ג דברירא 
מילתא דלא פרעיה לוה למלוה לא גבי ממשעבדי דלית ליה 
קלא. תדע דגרסינן בהאי פירקא (לעיל קסז,א) אמר אביי 
האי מאן דמחוי חתמות ידיה בבי דינא לא לחוי בסוף 
מגילתא דילמא משכח לה איניש דלא מעלי וכתיב עלה 
מאי דבעי ותנן הוציא עליו כתב ידו שהוא חייב לו גובה 
מנכסים בני חורין מיגו0 דיכיל למיטען פרעתי כי טעין 
אין חתמות ידאי היא מיהו לאו אהאי שטרא דכתבת עלי 
כתבתיה אלא לאחוויי חתמות ידאי בעלמא כתבתיה, 
מהימן, אלא על כרחיך מדלא מהימנינן ליה אהאי טענה 
שמע מינה דאלו טעין פרעתי לא מהימן דליכא מיגו.#
הילכך אי איכא סהדי דכתב ידו הוא ואיהו קא טעין 
פרעתי לא מהימן וגאבי אפילו מיתמי, מיהו בשבועה. ואי   
ליכא סהדי דכתב ידו הוא, לא מיבעיא היכא דאמר לא היו 
דברים מעולם דהמוציא מחברו עליו הראיה, אלא אפי' 
היכא דאמר אין כתב ידי היא ומפרע פרעתיך מהימן שהפה 
שאסר הוא הפה שהתיר, ואין צריך לומר דאין גובה מן 
היורשין עד שיביא ראיה שהוא כתב ידו של לוה. וכן 
הלכתא:#
#
קנ. מתיב רמי בר חמא שלשה גיטין פסולין ואם נשאת 
הולד כשר כתב בכתב ידו ואין עליו עדים יש 
עליו עדים ואין בו זמן יש בו זמן ואין עליו אלא עד אחד 
הרי אלו שלשה גיטין פסולין ואם נשאת הולד כשר רבי 
אלעזר אומר אע"פ שאין עליו עדים אלא שנתנו לה בפני 
עדים כשר וגובה מנכסים משועבדים. כלומר כשר ותנשא 
בו לכתחלה. והאי גובה מנכסים משועבדים דקתני לאו אגט 
אשה קאי, דהא לא אצטריכא ליה לאשמועינן, דאי דנקיטא 
כתובה בידיה הא ודאי מכח כתובה קא אתיא ומאי רבותא 
דאשמועינן רבי אלעזר גבי גט. ועוד דקארי לה הכא 
לאקשויי מינה לרבי יוחנן מאי קארי לה. ואי דלא נקיטא 
כתובה בידה, והא קמ"ל דגובה מנכסים המשועבדין מכאן 
ואילך וכדתנן (כתובות פח,ב) הוציאה גט ואין עמו כתובה 
גובה כתובתה דכל הטוען אחר מעשה ב"ד לא אמר כלום, 
אימור דאמור רבנן מבני חרי, ממשעבדי מי אמור. ועוד 
הא בהדיא מיתינן התם בסוף גיטין (פו,ב) ראיה לסיועיה 
לשמואל דאמר הלכה כר' אלעזר אף בשטרות למימרא 
דר' אלעזר אפי' בשטר חובות קאמר, דשמעת מינה דהא 
דרבי אלעזר דאמר גובה מנכסים משועבדים לאו אגט אשה 
דעסיק ביה ואתי קאי אלא אשטרי חוב דעלמא קאי, והכי 
קאמר, אע"פ שאין עליו עדים אלא שנתנו לה בפני עדים 
כשר להנשא בו לכתחלה, ואי הוי שטר חוב כי האי גונא 
גובה מנכסים משועבדים שנשתעבדו משעת מסירה, אלמא 
אע"ג דאין עליו עדים כיון שנתנו לה בפני עדים ואיתחזק 
באנפי הנהו עדי מסירה קלא איתו ליה וגובה מנכסים 
משועבדים, הכא נמי גבי כתב ידו כיון דהוחזק כתב ידו 
בב"ד לגבי מנכסים משועבדים.#
ופריק שאני התם דמשעת כתיבה הוא דשעביד 
נפשיה. כלומר שאני התם דכיון דמסריה נהליה בעדים גלי 
אדעתיה דכי כתביה למלוה בשטר קא נחית ושעבודי 
שעביד נפשיה למטרף לקוחות, אבל הכא גבי כתב ידו 
היכא דלא מסריה נהליה בעדים בעידנא דכתביה לאו 
אדעתא דאשתעבוד ביה למלוה בשטר הוא דכתביה, דהא 
לאו אדעתא דמיתביה נהליה באפי סהדי כתביה ולא 
אדעתא דאחזוקי בבי דינא. הילכך אע"ג דאיתחזוק בתר 
הכי בבי דינא לא מהני לשווייה שטרא, דמעיקרא לאו 
אדעתא דהכי אכתיב, וכי מסריה נהליה נמי אכתי לא 
אתחזק לא קמי סהדי ולא קמי בי דינא, אימת איתחזק בתר 
מסירה, ההיא שעתא לא עבד לוה ולא מידי דלשתעבד 
בגויה. ולא דמי להעמדה בב"ד דקי"ל כשטר דמיא, דהתם 
כיון דלוה גופיה הוא דקם בהדי מלוה בדין אי נמי אודי ליה 
בב"ד, כמאן דכתיב השתא שטרא אנפשיה דאמי, אבל הכא 
מלוה הוא דקא מחזיק ליה לשטריה השתא בבי דינא, מאי 
עבד לוה דלשתעבד מהשתא. ועוד דכל מילתא דאתיא 
מחמת לוה גופיה בבי דינא קלא אית ליה, דכיון דחזו ליה 
ללוה התם נפיק עליה קלא דאיכא עליה שעבודא ודינא הוא 
דלטרוף לקוחות, אבל מילתא דאתיא מחמת מלוה לחודיה 
לית ליה קלא, דכיון דלא חזו ליה ללוה התם לא רמו 
אדעתיהו ואמטול הכי לא גאבי אלא מנכסים בני חורין 
כדר"י. וכן הלכתא:#
#
קנא. הרי אמרו ערב היוצא לאחר חיתום שטרות גובה 
מנכסים בני חורין, כלומר המלוה גובה מן 
הערב מנכסים בני חורין. ודוקא בערב דשעת מתן מעות. 
זימנין אמר רב קודם חתום שטרות גובה מנכסים 
משועבדים לאחר חיתום שטרות גובה מנכסים בני חורין 
וזמנין אמר רב אפי' קודם חיתום שטרות אינו גובה אלא 
מנכסים בני חורין קשיא דרב אדרב דרב אדרב לא קשיא 
הא דכתיב ביה פלוני ערב הא דכתיב ביה ופלוני ערב. אי 
כתיב ביה פלוני ערב בלא וא"ו אין המלוה גובה ממנו אלא 
מנכסים בני חורין. ולאו משום דלא שייך ערב נפשיה 
בשעבודיה דשטרא, דהא ודאי כיון דכתיב פלוני ערב 
וחתמי עדים עליה אין לך שטר גדול מזה ושטר גובה 
מנכסים משועבדים, ואי משום דלא כתיב ביה אחריות הא 
קי"ל אחריות ט"ס הוא בין בשטרי הלואה בין בשטרי מקח 
וממכר, וערבות כהלואה דמיא דאידי ואידי חד טעמא 
הוא. אלא היינו טעמא דכיון דלא ערבה לערבות בהדי 
הלואה בוא"ו לאו כחדא סהדותא היא אלא מילתא באנפי 
נפשה היא, וכי חתימי עדים עלה דידה בלחוד הוא דחתימי 
אהלואה לא חתימי, והויא לה כמלוה ע"פ דלא גביא 
מנכסים משועבדים, וכי היכי דלא גאבי מיניה דלוה אלא 
מבני חורין מערב נמי לא גאבי אלא מבני חורין, דחיובא 
דערב בחיובא דלוה הוא דתאלי וכל היכא דלוה   פטור ערב 
נמי פטור. וכיון דאי אתי למגבא מיניה דלוה וא"ל פרעתי 
הלוה נאמן דמלוה ע"פ היא, כי אתו למטרף ממשעבדי 
דערב נמי טוענין ללוקח ואימור מפרע פרעיה הלוה למלוה 
ולא מהני ליה ההוא שטרא דאית ליה עלוי ערב ולא מידי. 
והיכא דכתיב ביה ופלוני ערב וא"ו מוסיף על ענין ראשון 
וכולה חדא סהדותא היא וכי חתימי עדים אכולה מילתא 
חתימי. לפיכך המלוה גובה בין מן הלוה בין מן הערב 
מנכסים משועבדים. וראיה נמי להאי פירושא, דלא 
מיתוקם דינא דשט"ח דכתיב ביה פלוני ערב בלא וא"ו 
דאינו גובה אלא מנכסים בני חורין כדינא דעדים החתומין 
על שאלת שלום נגבו היכא דכתיב ביה שאילו בלא וא"ו 
דפסול מטעמא דכי חתימי סהדי אתחתון בלחוד חתימי 
אלא להאי פירושא. ומסתייע נמי מההיא דגרסינן בבכורות 
בפרק יש בכור לנחלה (בכורות מח,א) אמר רבא מכדי 
נכסוהי דבר איניש אינון ערבין מי איכא דלדידיה לא מצי 
תבע ליה ולערב מצי תבע ליה. והאי טעמא סליק אליבא 
דהאי טעמא דידן.#
ור' יוחנן אמר אחד זה ואחד זה אינו גובה אלא מנכסים 
בני חורין ואע"ג דכתיב ביה ופלוני ערב. דלא שנא הכי 
ולא שנא הכי כי חתימי סהדי אתחתון בלחוד הוא דחתימי, 
אעליון לא חתימי, והויא לה כולה מילתא מלוה ע"פ, 
דחיוביה דערב בחיובא דלוה תאלי כדברירנא לעיל.#
מתיב ר' אבא עדים החתומין על שאילת שלום בגט 
פסול חיישינן שמא על שאילת שלום חתמו. כגון דכתביה 
לכוליה גיטא כהוגן ומקמי דחתימי עדים כתיב שאילו 
בשלמיה דפלניא, א"נ בשלמא דהאי איתתא דקא בעי 
השתא לגרושה, והדר חתימי עדים מתתאי, ונמצאת 
שאלת שלום מפסקת בין הגט ובין חתימת העדים, פסול, 
חיישינן שמא על שאלת שלום חתמו שהיא למטה סמוכה 
לכתב ידי עדים, ולא על ענין הגט שהוא למעלה, שהרי 
שאלת שלום מפסקת בנתיים, כענין ערב היוצא קודם 
חיתום שטרות שערבות הערב מפסקת בין ענין ההלואה 
וחתימת ידי העדים. בשלמא לר' יוחנן דלא שאני ליה בין 
[היכא] דכתיב ביה ופלוני ערב בוא"ו להיכא דכתיב ביה 
פלוני ערב בלא וא"ו אלא לא שנא הכי ולא שנא הכי כי 
חתימי סהדי אתחתון בלחוד הוא דחתימי, אמטול הכי 
פסיק תנא גבי גט ותאני פסול, שמא על שאלת שלום שהיא 
למטה חתמו, ולא קא מפליג בין היכא דכתיב ביה שאילו 
בלא ו"ו להיכא דכתיב ביה ושאילו בו"ו, דלא שנא הכי ולא 
שנא הכי פסול דאתחתון הוא דחתימי ולאו אעליון כדר"י, 
אלא לרב שאני ליה בין היכא דכתיב ביה פלוני ערב בלא 
ו"ו כי חתימי אתחתון חתימי אעליון לא חתימי כדברירנא, 
ואלו היכא דכתיב ביה ופלוני ערב כי חתימי אכולה מילתא 
חתימי, א"כ הכא גבי גט אמאי פסיק תנא וקתני פסול, 
לפלוג בין היכא דכתיב ביה שאילו בלא ו"ו להיכא דכתיב 
ביה ושאילו בו"ו, דהיכא דכתיב ביה שאילו בלא ו"ו פסול 
דאתחתון חתימי ואעליון לא חתימי, ואלו היכא דכתיב ביה 
ושאילו בו"ו כולה חדא סהדותא היא ואכולה מילתא 
חתימי, ומדלא קא מפליג שמע מינה דלא שנא הכי ולא 
שנא הכי אתחתון חתימי ואעליון לא חתימי וקשיא לרב. #
ופרקי' הא איתמר עלה א"ר אבהו לדילי מיפרשא לי 
מיניה דר' יוחנן שאילו פסול ושאילו כשר. כלומר מההיא 
מתניתא דשאלת שלום לא תיקשי ליה לרב ולא מידי, דהא 
ר"י גופיה כסבריה דרב הוא דמוקים לה, דא"ר אבהו לדילי 
מיפרשא לי מיניה דר"י, אי כתיב ביה שאילו בלא ו"ו פסול 
דאתחתון בלחוד הוא דחתימי, ואי כתיב ביה ושאילו בו"ו 
כשר דאכולה מילתא הוא דחתימי. ותנא דקתני פסול על 
כרחיך בדכתיב ביה שאלו בלא ו"ו קאי כדרב. #
#
ודיקינן הכא נמי דכתיב ביה פלוני ערב היינו דרב. 
כלומר מדמפליג ר' יוחנן גבי גט בין היכא דכתיב ביה 
שאילו בלא ו"ו להיכא דכתיב ושאילו בוא"ו, על כרחיך 
הכא נמי גבי ערב היוצא קודם חיתום שטרות כי קאמר 
ר"י אינו גובה אלא מנכסים בני חורין כדכתיב ביה פלוני 
ערב בלא ו"ו קאמר, דכיון דאין ו"ו מוסף על ענין ראשון 
אשתכח דכי חתימי אתחתון חתימי ולאו אעליון, ועל 
כרחיך הויא לה כולה מילתא בין לגבי לוה בין לגבי ערב 
כמלוה ע"פ כדברירנא. אבל היכא דכתיב ביה פלוני ערב 
בו"ו הוה ליה ו"ו מוסף על ענין ראשון וכולה חדא סהדותא 
היא, וכי חתימי עדים אכולה מילתא חתימי, ובין לגבי לוה 
בין לגבי ערב מלוה בשטר הוא, כי היכי דלא תקשי דר"י 
דגט אדר"י דערב, וא"כ היינו דרב, ואמאי קאמר ור' יוחנן 
אמר אחד זה ואחד זה אינו גובה אלא מנכסים בני חורין 
דמשמע דפליגא אדרב. #
ואסיקנא אימא וכן א"ר יוחנן. דאלמא ר"י כותיה דרב 
ס"ל, והאי אחד זה ואחד זה דקאמר לאו אפלוני בו"ו 
ואפלוני בלאו ו"ו קאי, אלא הכי קאמר, אחד ערב היוצא 
לאחר חיתום שטרות ואחד היוצא קודם חיתום שטרות, 
היכא דכתיב ביה פלוני ערב בלא ו"ו אינו גובה אלא 
מנכסים בני חורין כי טעמיה דרב. וכן הלכתא.#
אשתכח השתא דערב דשעת מתן מעות היכא דנפיק 
לאחר חיתום שטרות אין המלוה גובה ממנו אלא מנכסים 
בני חורין. דוקא דלא חתימי סהדי נמי בתר ערבותיה 
דערב אלא כגון שכתב הערב בכתב ידו א"נ בכתב ידי 
סופר ולא חתמו עליו עדים אלא שיש שם עדים שנעשה לו 
ערב, אבל חתימי עליה עדים שטרא מעליא הוא וגובה 
מנכסים משועבדים. ואי נפיק קודם חיתום שטרות בין 
שטר ההלואה ולעדים, אי כתיב ביה פלוני ערב בלא ו"ו 
אשתכח דכי חתימי עדים אפלוני ערב בלחוד חתימי 
ואשטר הלואה לא חתימי והויא לה מלוה ע"פ, וכי היכי 
דלא מצי גאבי מן הלוה אלא מנכסים בני חורין, מערב נמי 
לא גאבי אלא מנכסים בני חורין, דהא חיוביה דערב ודמאן 
דאתי מחמתיה בחיוביה דלוה גופיה הוא דתאלי, וכיון 
דלוה גופיה מצי למימר פרעתי טוענין ללוקח מן הערב 
ואימור פרעיה הלוה למלוה כדברירנא טעמא לעיל. ואי 
כתיב ביה ופלוני ערב בו"ו הוה ליה ו"ו מוסף על ענין 
ראשון וכולה חדא סהדותא היא וכי חתימי עדים אכולה 
מילתא חתימי, הילכך לא שנא מן הלוה ולא שנא מן הערב 
גובה מנכסים משועבדים. וכן כל כיוצא באלו:#
#
קנב. ושמעינן נמי דעדים החתומין על שאילת שלום 
בגט, כגון דסיימיה לכוליה ענינא 
דגיטא ומקמי דחתימי עדים כתיב שאילו בשלמיה דפלניא 
או ענינא אחרינא והדר חתימי עדים, אי כתיב ביה שאילו 
בלא ו"ו כי חתימי עדים אשאלת שלום בלחוד חתימי 
אגיטא לא חתימי והרי הגט פסול, ואי כתיב ביה ושאילו 
בוא"ו כשר, דכי חתימי עדים אכולה מילתא חתימי. וכן 
כל כיוצא בזה:#
#
קנג. מעשה בא לפני ר' ישמעאל בערב היוצא לאחר 
חיתום שטרות ואמר גובה מנכסים בני 
חורין אמר לו בן ננס אינו גובה לא מנכסים משועבדים ולא 
מנכסים בני חורין אמר לו למה אמר לו שהרי החונק את 
חבירו בשוק לתת לו הלואתו אמר לו חבירו הנח ואני נותן 
לך פטור שלא על אמונתו הלוהו. אמר רבה בר בר חנה 
א"ר יוחנן אע"פ שקלס ר' ישמעאל את בן ננס הלכה 
כמותו. כר' ישמעאל. כי אתא רבין אמר ר"י חלוק היה ר' 
ישמעאל אף בחנוק. והלכה כמותו אף בחנוק. ודוקא דקנו 
מיניה. וה"ה בערב היוצא לאחר חיתום שטרות, אי בשעת 
מתן מעות הוא לא בעי קנין, ואי לאחר מתן מעות הוא 
בעי קנין כדבענן למימר קמן:#
#
קנד. א"ר יהודה אמר שמואל חנוק וקנו מידו משתעבד 
מכלל דערב בעלמא דלאו חנוק לא באעי 
קנין ואפי' שלא בשעת מתן מעות ופליגא דרב נחמן דאמר 
רב נחמן [קעו,ב] ערב דב"ד הוא דלא באעי קנין אבל 
ערב דעלמא בעי קנין. כלומר ערב דב"ד שנכנס לו ערב 
בפני ב"ד הוא דאפי' לאחר מתן מעות לא בעי קנין, אבל 
ערב דעלמא דלאחר מתן מעות באעי קנין, לא שנא בחנוק 
ולא שנא דלאו חנוק. וקי"ל כרב נחמן, דהא אסיקנא 
והלכתא ערב דשעת מתן מעות לא בעי קנין דלאחר מתן 
מעות באעי קנין ערב דב"ד הוא דלא באעי קנין, ואפי' 
לאחר מתן מעות, דבההיא הנאה דקא מהימן ליה קמי בי 
דינא גמר ומשעביד נפשיה ואינך כולהו באעו קנין. 
כלומר ואינך כולהו דלאחר מתן מעות לא שנא חנוק ולא 
שנא דלאו חנוק לא שנא קודם חיתום שטרות היכא דלא 
אמר להו כתובו ולא שנא לאחר חיתום שטרות, לא שנא 
ערב ולא שנא קבלן לא שנא קבלן דכתובה ולא שנא דבעל 
חוב, לאחר מתן מעות באעו קנין.#
ומסתברא דכולהו הני דקאמרינן דבעו קנין מיניה לא 
משתעבד כלל, ואפי' מבני חרי נמי לא גאבי המלוה מיניה. 
והיכא דקנו מיניה גובה מנכסים משועבדים, ל"ש כתיב 
בשטרא ול"ש לא כתיב בשטרא. והא דתנן המלוה את 
חבירו בשטר גובה מנכסים משועבדים ע"י עדים גובה 
מנכסים בני חורין, התם בשטרי דלאו אקניאתא, אבל היכא 
דקנו מיניה גמר ומשעביד נפשיה. תדע דגרסינן בפ' שנים 
אוחזין בטלית (ב"מ יב,ב) אלא הא דתנן כותבין שטר ללוה 
אע"פ שאין המלוה עמו לכתחלה היכי כתבינן, ליחוש שמא 
כתב ללות בניסן ולא לוה עד תשרי ואתי למטרף לקוחות 
שלא כדין, א"ר אשי בשטרי הקנאה דהא שעביד נפשיה, 
דשמע מינה דמכי קנו מיניה דלוה למלוה גמר ומשעביד 
נפשיה למטרף לקוחות משעת הקנאה, ואע"ג דאכתי לא 
אכתיב שטרא אלא לאחר זמן כדאמר להו רבה בר שילא 
לספריה (לעיל קעב,א) כי כתביתו שטר אקניאתא אי ידעיתו 
יומא דקניתו ביה כתובו יומא דקניתו ביה, ואי לא כתובו 
ההוא יומא דקימיתו ביה ואפשר דשעביד ליה נכסיה בין 
שעת הקנאה לשעת כתיבה, ואי אמרת דכל כמא דלא 
כתיב שטרא לא משתעבד למטרף לקוחות כי כתבי זימניה 
בשטרא ביומא דקנו מיניה אשתכח דקא טריף לקוחות 
דזבניה מיניה דלוה בין שעת הקנאה לשעת כתיבה שלא 
כדין דהא כי זבני אינהו אכתי שטריה דמלוה לא איכתיב. 
אלא לאו שמע מינה דמכי קנו מיניה אע"ג דלא אכתיב 
שטרא גובה מנכסים משועבדים ואי טעין פרעתי לא 
מהימן. #
וטעמא דמילתא, דכיון דקנו מיניה וסתם קנין לכתיבה 
עומד, איבעי ליה למיחש דילמא נקיט שטרא, ולא איבעי 
ליה למפרעיה עד דשקיל מיניה שטרא או עד דכתיב עליה 
תברא או עד דאמרי ליה עדי קנין דאכתי לא כתבי ליה 
שטרא ופרע ליה באנפיהו. וה"ה נמי גבי ערב, דמכי קנו 
מיניה גמר ומשעביד נפשיה כדאמר גבי לוה. וכל היכא 
דקי"ל גבי ערב דלא בעי קנין לא גאבי אלא מבני חרי, בר 
מערב דב"ד דלא באעי קנין ודינא הוא דגאבי ממשעבדי, 
דהעמדה בב"ד והוצאה בב"ד כשטר דמיא, ולבד מערב 
היוצא קודם חיתום שטרות היכא דכתיב ביה ופלוני ערב, 
דכיון דכתיב ליה שטרא אע"ג דלא קנו מיניה משתעביד כי 
דינא דכל מלוה בשטר. וכן הלכתא. #
#
וכולהו הני דמשתעבדי, כל כמה דלא גמר ההוא מעשה 
דמשתעבדי מחמתיה מצי הדרי בהו, כגון ערב דשעת מתן 
מעות, כל כמא דלא נפקי מעות מרשותיה דמלוה מצי ערב 
למהדר ביה. וה"ה בהנך דבעי קנין אפילו קנו מיניה נמי, 
כל זמן שעסוקין באותו ענין מצי הדר ביה, וה"ה בהנך כל 
חד וחד כי דיניה: #
נשלם פירוש בבא בתרא של הרב הגדול רבינו מאיר #
ע"י אליהו בר' יהודה לישמו #
בשנת חמשת אלפים ומ"ז ליצירה במאתא טוליטולא #
ב"ן ל"ך וא"עי  #
ת"ו ש"ל ב"ע #
 

