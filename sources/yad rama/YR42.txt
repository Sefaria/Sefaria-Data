א"ר שמואל בר יצחק אמרה ומהאי קרא אמרה כי ישרים 
דרכי ה' וצדיקים ילכו בם ופושעים יכשלו בם:#
#
קמא. תנו רבנן לא תעשו עול במשפט במדה כו' במדה 
זו מדידת קרקע שלא ימוד לאחד בימות 
החמה ולאחד בימות הגשמים במשקל שלא יטמין 
משקלותיו במלח ובמשורה שלא ירתיח ומה משורה שהיא 
א' משלשים ושלשה בלוג הקפידה עליו תורה ק"ו להין 
וחצי הין ושלישית הין ורביעית הין לוג וחצי לוג ורביעית 
לוג. הא דקתני רישא שלא ימוד לא' בימות החמה ולא' 
בימות הגשמים, משום חבל המדה הוא, דבימות הגשמים 
קמיט ובימות החמה רפי ומוסיף במדתו. ואמרי לה 
איפכא, דבימות הגשמים אגב רוטבא דאוירא רפי ובימות 
החמה כויץ ובצר שיעוריה. ומשכחת לה באחין או שותפין 
שחלקו, אחד נטל מאה אמה כאן ואחד נטל מאה אמה 
במקום א', שלא ימוד לא' בימות החמה ולא' בימות 
הגשמים, אע"פ שאינו מתכוין להוסיף לזה או לפחות לזה. 
ואין צריך לומר בזמן שמזלזל במידה בפשיעה, ואין צריך 
לומר במזיד. במשקל שלא יטמין משקלותיו במלח, כדי 
שיעלו חלודה ויכבידו, ונמצא עושה מדה יתירה ליטול 
בה. במשורה שלא ירתיח, ומשורה זו מדה קטנה היא, 
והיא אחד משלשים ושלשה בלוג. ואמאי אצטריך קרא 
למפרט בה לאו, והלא משורה בכלל מדה ולמה יצאת, אלא 
לחדש דבר, שלא ירתיח, כלומר שלא יתן במהרה במדה 
כדי שיעלו המשקין רתיחה ונראה כאלו נתמלאת המדה 
והיא שלא נתמלאת. ומה משורה שהיא אחד מל"ג בלוג 
הקפידה עליו תורה שלא ירתיח ויעשה בה עול ק"ו להין 
וחצי הין ושלישית הין ורביעית הין לוג וחצי לוג ורביעית 
לוג:#
#
קמב. אמר רב יאודה אמר רב לא יעשה אדם מדה 
חסרה או יתירה בתוך ביתו ואפילו ליחדה 
לעביט של מימי רגלים דזימנין דמתרמי וכייל בה. אמר 
רב פפא לא אמרן אלא באתרא דלא חתימי להו למדות 
בחתמא דאגר דמים אבל באתרא דחתימי ליעביד, דכל 
כמא דלא חזי ליה לוקח לחתמא לא שקיל מיניה פירי 
בההיא מדה. אי הכי באתרא דלא חתימי נמי כל כמה 
[ד]מהנדזי לא שקיל, אפי' הכי זימנין דמתרמי בין 
השמשות ומיקרי ושקיל:#
#
קמג. תניא נמי הכי לא יעשה אדם מדה חסירה או 
יתירה בתוך ביתו ואפי' עביט של מימי 
רגלים אבל עושה הוא סאה ותרקב, כלומר תרי וקבא דהוו 
להו תלתא קבין דאיתינהו פלגו סאה, וחצי תרקב דהיינו 
קבא ופלגא וקב וחצי קב רובע קב וחצי (קב) רובע 
ותומן שהוא רביעית רובע [צ,א] ועוכלא וכמה עוכלא 
אחד מחמשה ברובע קב. ובמדת הלח עושין הין וחצי הין 
ושלישית הין ורביעית הין לוג וחצי לוג ורביעית ושמינית 
ואחד משמנה בשמינית וזהו קורטוב. נמצא קורטוב אחד 
מששים וארבעה בלוג, והיינו אחד משמונה בשמינית לוג. 
אבל קביים לא לעביד דאתי לאיחלופי בתרקב, אלמא טעו 
אינשי תולתא. ואי הכי קב נמי לא ליעביד דאתי 
לאיחלופי בחצי תרקב אלא תולתא לא טעו אינשי וקביים 
היינו טעמא דלא ליעביד דאתו לאיחלופי בחצי תרקב 
דהיינו קבא ופלגא אלמא טעו אינשי ריבעא. אי הכי תומן 
ועוכלא נמי לא לעביד דאתו לאיחלופי בהדי הדדי, דהא 
ליכא ביניהו טפי מחומשא, ואי טעו אינשי ריבעא כל שכן 
דטעו בחומשא. אמר רב פפא מדות קטנות פקיעי* בהו 
אינשי. וכי תימא שלישית ההין ורביעית ההין לא נעביד 
כיון דהוו במקדש לא גזרו בהו רבנן, וכי תימא במקדש 
גופיה לגזור כהנים זריזים הם:#
#
קמד. אמר שמואל אין מוסיפין על המדות יתר 
משתות ולא על המטבע יתר משתות 
והמשתכר אל ישתכר יתר משתות. מאי אין מוסיפין על 
המדות, אין מוסיפין עליהן לבטל את הראשונות ולעשותן 
גדולים ממה שהיו יתר משתות. ולא על המטבע יתר 
משתות, והמשתכר אל ישתכר יתר משתות. ומסתברא  
דהני מילי היכא דאיכא בי דינא דפריס להו לכלהו מוכרין 
לזבוני הכין, כי מעשה דרב יהודה בפרק המפקיד (ב"מ 
מ,א) גבי דנא דחמרא, אבל היכא דליכא ביה דינא דפריס 
להו לכולהו מוכרין לזבוני הכין אלא כל חד וחד מזבין כמא 
דיכיל, לא מיחייב האי לחודיה לזבוני בזול, דלכי שלמי 
פירי דידיה מזבני הנך אחריני ביוקר. ועוד דאיפשר 
דזאבין להו מיניה מאן דמזבין להו למחר ביוקר, ואפסודיה 
לדידיה  בידים לא מפסדינן0:#
#
קמה. ודייקינן אין מוסיפין על המדות יתר משתות 
מ"ט אילימא משום אפקועיה תרעא, 
דכיון דמטפינן על המדות על מנת שלא להוסיף בדמים 
מימנעי בעלי בתים מלזבוני וקא פקע תרעא. אי הכי 
אפילו שתותא נמי לא לוסיף. אבל פחות משתות לא קשיא 
לן, דעביד איניש דמחיל. ואלא משום אונאה דלא להוי 
ביטול מקח אי הכי אפי' פחות משתות נמי לא דהא אמר 
רבא כל דבר שבמדה ושבמשקל ושבמניין אפי' פחות 
מכדי אונאה חוזר. הכי אשכחנן ליה להאי סוגיא במקצת 
נוסחי. ואיכא נוסחי דלית בהו אי הכי אפי' פחות משתות 
נמי לא, אלא הכי אית בהו, ואלא משום אונאה דלא להוי 
ביטול מקח, והאמר רבא כל דבר שבמדה ושבמשקל 
ושבמניין אפי' פחות מכדי אונאה חוזר. #
#
והני תרי נוסחי תרויהו לחד טעמא סלקי, דאליבא 
דתרויהו כי קשיא לן שתות ופחות משתות קא קשיא לן 
אמאי אין מוסיפין. אי משום אונאה דלא להוי ביטול מקח 
דילמא אתי למיכל ליה בכילא עתיקא ואי מטפינן שתות 
לא הוי ביטול מקח טפי הוי ביטול מקח, ואביטול מקח לא 
קפדי רבנן דלא לטרח בכדי, דאלו שיעור אונאה כיון דקנה 
ומחזיר אונאה לאו בכדי קא טרחי, אי הכי אפילו פחות 
משתות נמי לא לוסיף, דכיון דטעותא במדה היא ביטול 
מקח הוי, דהא אמר רבא כל דבר שבמדה ושבמשקל 
ושבמנין אפי' פחות מכדי אונאה חוזר, דאשתכח דאפי' 
פחות משתות נמי זימנין דהוי ביטול מקח כי טעמא 
דנוסחא קמא אלא דחד נוסחא קיטא וחד נוסחא רויחא.#
לאו למימרא דעיקר שמעתיה דרבא כי איתמר לענין 
ביטול מקח דוקא איתמר, דרבא לאו לשווייה ביטול מקח 
דוקא אתא, דהא גבי מדה בחבל אני מוכר לך וגבי לקח 
הימנו במשקל אע"ג דאשתכח טעותא במדה או במשקל לא 
(האי) [הוי] ביטול מקח אלא הדר טעותא למריה, כדבעינן 
לברורי לקמן. אלא רבא לאפוקיה מדין מחילה דשיכא 
בהונאת דמים בפחות משתות הוא דאתא. והוא הדין 
לאפוקי משאר אנפי דמחילה דשיכא גבי הונאת דמים. 
כגון היכא דשהה בכדי שיראה לתגר או לקרובו. אי נמי 
בקרקעות, דאע"ג דאונאת דמים לית בהו טעות מדה ומנין 
אית בהו לאהדורי טעותא, דומיא דמדה בחבל ודומיא 
דשמעתא דקידושין (מב,ב) דמפליג התם בקרקעות בין היכא 
דפלוג בעילויא להיכא דפלוג במשחתא מדרבא. מיהו 
במטלטלי זימנין דמתרמי בהו נמי ביטול מקח בטעות מדה 
אפילו בפחות משתות, כגון היכא דלא קני אלא במדה, 
דתנן (לעיל פז,א) עד שלא נתמלאת המדה למוכר 
משנתמלאת המדה ללוקח, דאי כייל ליה במדה חסרה או 
יתירה דלא קים להו לתרויהו בגויה לא קני חד דלאו מדה. 
ועוד דכל מדה ומדה כי כייל לה מוכר אדעתא דקטנה 
ואשתכח גדולה מדידה בטעות היא ובמאי קני. ומהאי 
טעמא הוא דמקשינן הכא מדרבא, דכיון דאיכא חמרין 
דמיתו תבואה ופירות ממקום למקום ולא ידעי בתוספת 
המדה וכיילי להו ללקוחות אדעתא דמדה ישנה דהוא קטנה 
ונמצאת גדולה, והוה ליה מקח טעות, ואפילו בפחות 
משתות, דכל טעות מדה אפילו בפחות מכדי אונאה לא 
שייכא ביה מחילה, דאשתכח דאפילו פחות משתות נמי 
זמנין דאתי ביה לידי ביטול מקח, ואמאי מוסיפין.#
ואלא דלא להוי פסידא לתגרי שאין להם להשתכר יתר 
משתות, ואם מוסיפין על המדות יתר משתות מאחר 
שאינו מוסיף בדמים הוה ליה פסידא. פסידא הוא דלא הוי 
רוחא לא בעי זבון וזבין תגרא איקרי. כלומר אי משום 
פסידא דתגרי הוא, דשמעת מינה דהאי מוסיפין על המדות 
דקאמרינן על מנת שלא להוסיף בדמים הוא, אי הכי אפי' 
שתות נמי לא לוסיף, דהא קא נפיק שתותא דרוחא בדמים 
בשתותא דאוסיף ליה במדה ולית ליה רוחא, וכיון דלית 
ליה רוחא כלל היינו פסידיה, דאטו מאן דזאבין ומזבין בלא 
רוחא תגרא איקרי.#
אלא אמר רב חסדא שמואל קרא אשכח ודרש. כלומר 
אלא לעולם האי אין מוסיפין על המדות יתר משתות לאו 
על מנת שלא להוסיף בדמים בכדי תוספת המדה חוץ 
מתוספת הקצבה לתגרין להשתכר במקח, דאשתכח דאית 
להו לתגרא לאוספי בדמים תולתא, שתותא כדי תוספת 
המדה ושתותא רוחא, דהשתא ודאי ליכא פסידא לתגרי 
כלל. ודקא קשיא לך אי הכי מאי שנא שתות ומאי שנא 
יתר משתות, לאו משום פסידא דתגרי הוא ולאו משום 
אפקועי תרעא הוא, אלא שמואל קרא אשכח ודרש 
כדבעינן למימר קמן:#
קמו. ושמעינן מינה דכל דבר שבמדה ושבמשקל   
ושבמנין אפילו פחות מכדי אונאה 
חוזר, דמסתמא לא שייכא ביה מחילה כלל, לא במטלטלין 
ולא בקרקעות. ושמעינן נמי דכל היכא דלא קני אלא 
במדה, ונמצאת מדה חסרה או יתירה, אפילו פחות מכדי 
אונאה כביטול מקח הוי. דאי סלקא דעתא קנה ומחזיר 
את הטעות, אם כן הא דדיקינן ואלא משום אונאה דלא 
להוי ביטול מקח והא אמר רבא כל דבר שבמדה ושבמשקל 
ושבמנין אפילו פחות מכדי אונאה חוזר, מאי קושיא, הא 
אמרת דכל היכא דהמקח בטל לא קפדי רבנן. וכי תימא 
הכי קא קשיא ליה, כיון דאמר רבא כל דבר שבמדה אפילו 
פחות מכדי אונאה חוזר ולא הויא מחילה דכפורע חובתו 
דמי, והוה ליה כמאן דאיתיה גבי(ה) חבריה כור חטים, דכי 
יהיב ליה כור פחות כל שהוא או יתר כל שהוא ואפילו 
עוכלא, אית ליה מדינא למשקל מיניה ההוא עוכלא 
דאשתייר ליה גביה או דאייתר ליה גביה, וכי היכי דפחות 
משתות (לה) [לא] שייכא ביה מחילה מטעמא דכפורע 
חובתו דמי, יתר משתות נמי לא שייך ביה ביטול מקח, 
אלא שקיל טעותיה ואזיל דכפורע חובתו דמי, ואם כן 
אמאי אין מוסיפין על המדות יתר על שתות, אפי' יתר על 
שתות נמי לוסיף, דהא לא שייך בהו ביטול מקח. לא ס"ד, 
דכי שייך למימר הכי היכא דעיקר זביני לית בהו טעותא, 
אלא בתר דגמרי להו זביני קא טעי במדה, אבל הכא עיקר 
זביני בטעות, דהא לא מקימי זביני אלא בחד מאנפי הקנאה 
זבין דההיא מדידה דמיקיימי ביה זביני בטעות הואי, אין 
לך מקח טעות יתר מזה כדברירנא.#
והוא הדין לכל היכא דהויא טעותא בעיקר זביני, בין 
דהויא בדמים בין דהויא במקח. ונוסחי דאית בהו ואלא 
משום אונאה דלא ליהוי ביטול מקח אפילו פחות משתות 
נמי לא, הכי נמי דיקי, דאי ס"ד דלא הוי ביטול מקח, 
אדקשיא לן אפי' פחות משתות נמי לא, אפי' יתר משתות 
נמי לוסיף מיבעי ליה, אלא לאו ש"מ כל כי האי גוונא מקח 
טעות הוי ובטל מקח.#
אלא מיהו ה"מ היכא דאיתידע טעותא בעיקר ההיא 
מילתא דגמרי בה זביני, כגון היכא דלא קני אלא במדה 
ונמצאת אותה מדה שמדד בה חסרה או יתרה. והוא הדין 
היכא דלא קני אלא בדמים ואמר לו מכור לי במנה זה, 
ונמצא מנה חסר דינר או שנמצא בו דינר שאינו עובר 
לסוחר, דלא קנו לו מעותיו, מידי דהוה אהתקדשי לי במנה 
זה ונמצא מנה חסר דאינה מקודשת, ולא אמרינן הרי זו 
מקודשת וישלים, כדאמרינן גבי התקדשי לי במנה סתם 
כדאיתא בפרק האשה נקנית (ח,א), אלמא כיון דכי קדיש 
בדבר קצוב קדיש ונמצא חסר מקח טעות הוי. והוא הדין 
גבי מכר היכא דלא קני אלא בדמים קצובים ונמצאו חסרים 
או במדה ונמצא חסרה דמקח טעות הוי. #
אבל היכא דלא  אשתכח טעותא בעיקר ההיא מילתא 
דגמרי בה זביני, כגון שמדד כראוי, אלא שנמצא הטעות 
(כשיעור) [בשיעור] הדבר המכור שפסק עליו דמים בשעת 
המכירה, או שטעה בחשבון המדות שמדד ונמצאו חסר או 
יתר, או שנמצאת המדה שמדד בה חסרה או יתירה, ולא 
אגלאי טעותא אלא לבתר דמשכינהו לוקח לפירי 
לרשותיה, דאע"ג דלא קני במדה קני במשיכה, כל כי האי 
גוונא לא הוי מקח טעות אלא נקנה מקח והדר טעותא 
למריה. ודינא הוא דאי טעה (כשיעור) [בשיעור] הדבר 
המכור שפסק עליו דמים, כגון דאמר ליה כור זה של חטים 
סאה בסלע אני מוכר לך והיה מודד והולך ונמצא כור יתר 
סאה, קנה ומחזיר את המותר. נמצא חסר סאה, ראשון 
ראשון קנה ומנכה לו מן הדמים כדי חסרון המקח. מידי 
דהוה אמתנות כהונה היכא דא"ל מכור לי בני מעיה של 
פרה ונמצאו בהן מתנות כהונה, דקתני (חולין קלח,א) לקח 
ממנו במשקל נותן לכהן ומנכה לו מן הדמים. והוא הדין 
בקרקעות היכא דא"ל בית כור עפר אני מוכר לך מדה 
בחבל, דקתני (לקמן קג,ב) פחת כל שהוא ינכה הותיר כל 
שהוא יחזיר. וכן היכא דאשתכח טעותא בחשבון המדות 
חד דינה הוא. והוא דשויא לכל מדה ומדה זביני באנפי 
נפשיהו, כגון דא"ל סאה בסלע דמי שוויה כוליה בחד 
זביני כגון דלא א"ל אלא כור בשלשים אני מוכר לך, כל 
היכא דלא קני ליה לכוליה בבת א' בחליפין או ברשות 
מוכר דיכיל למקני כוליה בבת אחת, אלא בזה אחר זה, 
כגון היכא דלא קני אלא במדידה או במשיכה היכא דמשיך 
ליה קלי קלי, אע"ג דלא אשתכח חסר ולא יתר נמי הא 
קימא לן יכול לחזור בו ואפילו בסאה אחרונה וכל שכן 
היכא דאשתכח חסר.#
וה"מ במידי דמתהני ליה לאיניש במקצתו כמה דמתהני 
ליה מכוליה לפי חשבון, כגון בישרא ופירי ומאי דדמי 
להו, דלא קפדי אשיעורא אלא היכא דשכיח ההוא שיעורא 
גבי מוכר, אבל היכא דלא שכיח גביה אלא בציר מהכין 
מינח ניחא ליה למקנא לפי חשבון ואמטול הכי לא הוי מקח 
טעות אלא היכא דגלי אדעתיה דקפיד אשיעורא. והוא 
הדין בקרקעות, במידי דקאי לזריעה או לנטיעה וכיוצא 
בה, דכיון דלפירי קימא ועבדא פירי לפי חשבון מינח ניחא 
ליה למיקנא לפי חשבון כדאמרן. ומהאי טעמא הוא דאמרן 
בכולהו הנך בבי דבית כור עפר אני מוכר לך גבי פחת ינכה 
אי נמי יעשה חשבון ולא קאמרינן בטל מקח, דאפילו גבי 
מדה בחבל דקפידא הוא כי קפיד לאו למהוי ביטול מקח קא 
קפיד אלא דלא תהוי ביה מחילה קא קפיד, וניחא ליה 
למקנא מיניה מדה בחבל לפי חשבון. #
 אבל במידי דלא מתהני ליה ממקצתו כמה דמתהני ליה 
בכוליה לפי חשבון, כגון בית העומד לדירה וכלי העומד 
להשתמש בו ובגד העומד ללבישה, דאיכא דניחא ליה 
בגדול ולא ניחא ליה בקטון ואיכא דניחא ליה בקטון ולא 
ניחא ליה בגדול, כל כהאי גוונא (או) [אי] שני מהאי דפסק 
בהדיה מקח טעות הוי, כדקתני התם (בבא מציעא קג,א) גבי 
משכיר בית היה קטן לא יעשנו גדול גדול לא יעשנו קטן. 
ואפילו היכא דקאי אגבא דנהרא ואמר ליה כזה דאיכא 
למתלא קפידא בדקאי אגבא דנהרא לא תלינן אלא בגדלו 
או בקטנו, וכל שכן היכא דפריש ליה קפידיה דא"ל גדול 
או קטן. ומתני' דפרק המוכר פירות (לקמן צח,ב) נמי דייקא, 
דקתני בית קטן שש על שמונה גדול שמונה על עשר, ועל 
כרחיך כי אצטריכא ליה למוכר או למקבל אצטריכא ליה 
דאיירי בה, והא קמ"ל דאי א"ל קטן לא יעשנו גדול גדול 
לא יעשנו קטן דומיא דמשכיר, דכל היכא דסבירא לן 
דקפידא הוי (או) [אי] משני מקח טעות הוי. דאי לנכויי ליה 
מן הדמים לפי חשבון, תינח גדול ונמצא קטן, אלא קטן 
ונמצא גדול מאי קמ"ל. וכ"ת לטפויי ליה בדמים, ולימא 
ליה לא ניחא לי למזבן בטפי ממאי דפסקי בהדך, ולא 
אשכחן כה"ג אלא בקרקע העומד לזריעה או לנטיעה, 
דכיון דניחא ליה למקני לפי חשבון תקינו רבנן ליפות כחו 
של מוכר דלא להדר ליה אלא מידי דחזי ליה כדבענן 
לברורה התם, אבל הכא על כרחיך למהוי מקח טעות 
קאמרינן.#
וה"מ היכא דהואי טעותא במקח, אבל היכא דהואי 
טעותא בדמים, איכא לפלוגי בין קרקע למטלטלין. דאלו 
גבי קרקע, לא מיבעיא היכא דתלי עיקר קניניה בהני דמי, 
אי נמי דהוי מידי דלא מתהני ליה לאיניש ממקצתו ככלו 
לפי חשבון, כגון בית וחצר וכיוצא בהן, אי נמי היכא דלא 
משתייר ליה למוכר מיניה שיעורא דחזי ליה, דמקח טעות 
הוי, אלא אפי' היכא דלא תלי עיקר קניניה בהני דמי,  לא 
שנא א"ל מכור לי במנה סתם ולא שנא במנה זה ונמצא מנה 
חסר דינר או דינר של נחושת וכיוצא בו, והוי מקח מידי 
דמתהני ליה לכל חד מיניה ממקצתו ככלו לפי חשבון, וכי 
קאני לוקח מיניה כנגד מעותיו משתייר ליה למוכר 
שיעורא דחזי ליה באנפי נפשיה, כגון דמשתייר ליה בשדה 
בית תשעת קבין ובגינה בית חצי קב, מקח טעות הוי. דכי 
היכי דגבי שליח(ו) [ו]בעל הבית כי א"ל זיל זבין לי כורא 
ואזל זבין ליה ליתכא סוגיין דמעביר על דבריו הוי (כתובות 
צט,א), דא"ל לא ניחא לי דליפשו שטרי עילוי, גבי מוכר 
ולוקח נמי מקח טעות הוי, דאמר ליה לא ניחא לי דליפשו 
שטרי עילוי, גבי מוכר ולוקח נמי מקח טעות הוי, דאמר 
ליה לא ניחא לי דליפשו שטראי עילואי. #
וה"מ במקרקעי דשייך בהו האי טעמא, אבל במטלטלי 
כל היכא דמזדבן ליה שארא למוכר לפי חשבון כנגד 
מעותיו, דכיון דלא שייך ביה טעמא דלא ניחא דליפשו 
שטרי עלואי ולית ליה פסידא בזביני מינח ניחא ליה. מידי 
דהוה אלוקח לגבי מקח, דכי היכי דגבי חסרון מקח קני 
לוקח כנגד מעותיו על כרחיך גבי חסרון דמים  נמי קנה 
כנגד מעותיו על כרחיה דמוכר, דאידי ואידי חד טעמא 
הוא, דכל חד מיניהו ניחא ליה למיקנא או לאקנויי לפי 
חשבון.#
ומאי שנא גבי אונאה דפחות משתות הויא מחילה ויתר 
משתות בטל מקח, ואלו גבי דבר שבמדה ושבמשקל 
ושבמנין כל היכא דאתרע ביה טעותא לית ביה   מחילה. לא 
דאמי, דאלו אונאת דמים כיון דלא איתידע ביה טעותא 
במידי דברירא מילתא דהויא טעותא, דאפילו היכא דא"ל 
שוה בשוה כיון דפחות משתות לא ידיע במנאי ומחיל, 
איכא למימר דמעיקרא סבר וקביל בשוה בשוה הוא, אבל 
גבי דבר שבמדה ושבמשקל ושבמנין דטעה, דברירא 
מילתא דהויא טעותא, דהא אשתכח חסר או יתר, אפי' 
פחות משתות נמי לא הויא מחילה. ואפילו היכא דיהיב ליה 
כור חסר סאה אדעתא דהוי כור שלם וקנו מיניה דאיפרע 
מיניה בהכין, ואתברר דההוא קנין מחמת ההוא כור דיהיב 
ליה בחזקת שהוא כור הוה, ונמצא שהוא כור חסר סאה, 
הוה ליה קנין בטעות וחוזר, מידי דהוה אהנהו גינאי דעבדו 
חושבנא בהדי הדדי כדאיתא בגיטין בפרק קמא (יד,א):#
#
קמז. ואסיקנא אלא אמר רב חסדא שמואל קרא 
אשכח ודרש והשקל עשרים גרה 
עשרים שקלים חמשה ועשרים שקלים עשרה וחמשה שקל 
המנה יהיה לכם. מאי קאמר, השקל עשרים גרה עשרים 
מעין. והא דכתיב עשרים שקלים, הכי קאמר קרא, כלומר 
יכולין אתם לתקן מטבע חדש שיהא בו עשרים שקלים 
ומטבע אחד שיהא בו חמשה ועשרים שקלים ומטבע אחד 
שיהא בו עשרה וחמשה שקל, והכל עולה מנה. הני כמה 
הוו ששים שקלים, ושקל הקדש כמה הוי ארבעה דינרין, 
ששים שקלים כמה הוו להו מאתן וארבעין, והכתיב המנה 
יהיה לכם אטו [צ,ב] מנה מאתן וארבעין הוי. מנה זוזי 
הוא דהוי. אלא לאו ש"מ תלת ש"מ מנה של הקדש כפול 
היה והוו ליה מאתן וש"מ מוסיפין על המדות ואין 
מוסיפין יתר משתות וש"מ שתותא מלבר. שהוסיפו על 
המאתים שתות מבחוץ ונעשו מאתים וארבעים:#
#
קמח. רב פפא בר שמואל תקין קבא בר תלתא קפיזי. 
ומפרשי רבואתא דתלתא קפיזי תשעה לוגי 
הוו, דקפיזא הוי קב [חסר] לוג דהיינו תלתא לוגי 
כדאמרינן במסכת שבת (קג,א) קפיזא (בקניא) [בקבא]. 
ואמרי ליה והאמר שמואל אין מוסיפין על המדות יתר 
משתות. וזה מוסיף על חצי תרקב שלוש, דחצי תרקב 
היינו קבא ופלגא דאינון שיתא לגני, והאי בר תשעה לגני 
מוסיף עליה פלגא מלגאו דהוי תולתא מלבר.#
אמר להו אנא כילא חדתא תקיני. וכי אמר שמואל אין 
מוסיפין לבטולי קמאי דאיכא פסידא לתגרי כדאמרן. 
ומשום דאתי לאיחלופי נמי ליכא, דהא אסיקנא דלא טעו 
אינשי תולתא:#
#
קמט. תנו רבנן אוצרי סירות ומלוי ברבית ומקטיני 
איפה ומפקיעי שערים עליהם הכתוב אומר 
יעבר החדש ונשבירה שבר והשבת ונפתחה בר להקטין 
איפה ולהגדיל שקל ולעות מאזני מרמה מה כתיב אחריו 
נשבע ה' בגאון יעקב אם אשכח לנצח כל מעשיהם. והאי 
אוצרי פירות דקאמרינן, דוקא בארץ ישראל, ובדברים 
שיש בהם חיי נפש כדמיברר לקמן, אבל בחוצה לארץ 
מותר. ואתרא דרובא ישראל כארץ ישראל  דאמי, דהא 
שמואל ואבוה בחוצה לארץ הוו קיימי והוו זהירי בה. 
ואי בעי תימא שמואל ואבוה מדת חסידות הוא דעבוד, 
דהא אמר רב עושה אדם את קבו אוצר ואינהו הוו 
מזדהרי:#
#
קנ. אבוה דשמואל מזבין להו לפירי דארעיה בתרעא 
חריפא. בשער המוקדם, לשון בימי חורפי 
(איוב כט,ד), ושער המוקדם היינו שער הגורן שהפירות 
בזול. שמואל מזבין להו לפירי בתרעא אפלא כתרעא 
חריפא. כלומר שהיה משהא פירותיו עד שער האפל, 
דהיינו שער המאוחר, לשון כי אפילות הנה (שמות ט,לב), 
ומכרן בשער המאוחר שהוקרו פירות כשער הזול, כדי 
שיצטרכו שאר המוכרין למכור גם הם בזול ונמצא השער 
חוזר לקדמותו. #
שלחו מתם דאבא עדיפא מדברא תרעא כיון דרוח 
רוח. כלומר כיון דרוח בתרעא חריפא רוח ולא אפי' 
באפלא אורחיה למתקף* אלא היכא דאיקרי מידי דגרים 
ליה, ואי משהי להו איהו לפירי דידיה בתרעא חריפא 
משהו נמי אחריני ותקיף תרעא, ואע"ג דהדר איהו ומזבין 
להו לפירי בזול כתרעא חריפא לא רוח תרעא אלא לפי 
שעה, דכיון דתקף תקף ויצא שכרו בהפסדו. וה"מ למאן 
דבעי למעבד מדת חסידות, אבל איסורא בהא ליכא, חדא 
דחוצה לארץ מותר, ועוד דאמר רב עושה אדם את קבו 
אוצר:#
#
#
קנא. אמר רב עושה אדם את קבו אוצר תניא נמי הכי 
אין אוצרין פירות בארץ ישראל דברים 
שיש בהם חיי נפש כגון יינות ושמנים וסלתות אבל תבלין 
כמון ופלפלין מותר במה דברים אמורים בלוקח מן השוק 
אבל במכניס משלו אפילו דברים שיש בהן חיי נפש מותר 
לאצור ומותר לאצור פירות שלש שנים ערב שביעית  
ושביעית ומוצאי שביעית ובשני בצורת אפילו קב חרובין 
לא יאצור מפני שמכניס מאירה בשערים. ושמעינן מינה 
דדוקא בארץ ישראל, אבל בחוצה לארץ אפילו דברים שיש 
בהם חיי נפש מותר. ואמרי רבואתא דמקום שרובן ישראל 
להא מילתא כארץ ישראל דמי. ודוקא לאצור על מנת 
למכור, אבל כדי פרנסת ביתו לאותה שנה איכא 
מרבואתא מאן דשרי. ומסתברא כותיה. ודוקא לחדא 
שתא עד דאתיא עללתא חדתי, אבל טפי לא. ומותר 
לאצור ערב שביעית פירות כדי פרנסת ביתו לשלש שנים, 
דאינון ערב שביעית ושביעית ומוצאי שביעית שהיא שנה 
שמינית, שאין תבואה מצוייה עד תחלת שנה תשיעית 
שמלאכת תבואת שמינית נגמרת, כדכתיב (ויקרא כה,כב) 
וזרעתם את השנה השמינית ואכלתם מן התבואה ישן עד 
השנה התשיעית עד בא תבואתה תאכלו ישן, והאי 
תבואתה אתבואתה דשמינית דאיירי ביה ברישיה דקרא 
קאי. ודוקא למזבן כל חד וחד כדי פרנסת ביתו, אבל 
לזבוניה לעלמא לא. ואין צריך לומר בשביעית גופיה 
דאסיר למזבן אדעתא דזבוני, דרחמנא אמר לאכלה ולא 
לסחורה. ועובדא דרבי יוסי בר' חנינא נמי דיקא, דאמר 
ליה לשמעיה פוק אוצר לפירי שלש שנים ערב שביעית 
ושביעית ומוצאי שביעית, דמשמע דמילתא דיכיל 
למעבדה לכולה השתא בערב שביעית קאמר ליה, ש"מ 
נמי דלאו אדתא דזבוני קאמר, דאם כן מאי פירי שלש 
שנים דא"ל הא לאו מידי דקיץ הוא:#
#
#
קנב. אמר ליה רבי יוסי בר חנינא לשמעיה פוק אוצר 
לפירי שלש שנים ערב שביעית ושביעית 
ומוצאי שביעית. כדפרישנא לעיל:#
קנג. ת"ר אין מוציאין פירות  מארץ ישראל לחוצה 
לארץ דברים שיש בהם חיי נפש כגון יינות 
שמנים וסלתות ורבי יאודה בן בתירה מתיר ביין מפני 
שהממעטו ממעט את התפלה. וקיימא לן כותיה 
כדאיתברר לקמן. וכשם שאין מוציאין מן הארץ לחוצה 
לארץ כך אין מוציאין לסוריא ורבי מתיר [צא,א] 
מהפרכיא להפרכיא. ולית הלכתא כותיה:#
#
קנד. ת"ר אין משתכרין בארץ ישראל בדברים שיש 
בהן חיי נפש כגון יינות שמנים וסלתות. 
ודוקא באתרא דלא שכיחי טובא אבל באתרא דשכיחי 
שפיר דמי. אמרו עליו על רבי אלעזר בן עזריה שהיה 
משתכר ביין ושמן ביין סבר לה כרבי יהודה בן בתירה 
ובשמן משום דבאתריה דרבי אלעזר בן עזריא שכיח 
משחא. וקימא לן כותיה בתרויהו, וכן כל כיוצא באלו:#
#
קנה. ת"ר אין משתכרין פעמים בבצים פליגי בה רב 
ושמואל חד אמר (זנזא) [זוזא] לחבריה 
נוסחא אחרינא על חד תרין וחד אמר (טעמא נינהו וחד  
אמר) מתגר לתגרא אבל (מזנזא) [מזוזא] לחבריה דהיינו חד 
על תרין שרי. וכיון דלא מסימי עבדינן כדברי המיקל, 
דקימא לן בשל סופרים הלך אחר המקל:#
#
קנו. ת"ר מתריעין על הפרקמטיא שהוזלה ואפי' בשבת 
אמר רבי יוחנן כגון כלי פשתן בבבל ויין 
ושמן בארץ ישראל. וה"ה לשאר פרקמטיאות בזמן שרוב 
מחיית אנשי המקום ממנה, דומיא דכלי פשתן בבבל ויין 
ושמן בארץ ישראל אמר רב יוסף והוא דזל וקם שוה 
עשרים0 בשיתא. וש"מ דהלכתא כרבי אלעזר בן עזריה 
דשרי להשתכר ביין ושמן:#
#
קנז. ת"ר אין יוצאין מן הארץ לחוצה לארץ אלא אם 
כן עמדו סאתים חטים בסלע אמר רבי שמעון 
במה דברים אמורים בזמן שאינו מוצא ליקח אבל מוצא 
ליקח אפילו סאה בסלע לא יצא. ולית הלכתא כותיה, אלא 
לא שנא מוצא ליקח ולא שנא אינו מוצא ליקח אם עמדו 
סאתים חטים בסלע יוצא כתנא קמא. ומסתבר דהיכא 
דאינו מוצא ליקח, אפילו עמדו ארבע סאין בסלע יצא, 
משום דדמי לפירות בזול ומעות ביוקר דקימא לן יצא 
כדבעינן למימר קמן, ותנא דקתני אין יוצאין אלא א"כ 
עמדו סאתים בסלע כשמוצא ליקח קאי ודלא כר' שמעון:#
קנח. וכן היה רבי שמעון בן יוחאי אומר אלימלך 
מחלון וכליון גדולי הדור היו ופרנסי הדור 
היו ומפני מה נענשו מפני שיצאו מן הארץ לחוצה לארץ 
נאמר ותהום כל העיר עליהם ותאמרנה הזאת נעמי 
חזיתם נעמי שיצאה מן הארץ לח"ל מה עלתה לה:#
#
קנט. אמר רב חנן בר רבא אלימלך ושלמון ופלוני 
אלמוני ואבי נעמי כלן בני נחשון בן 
עמינדב היו מאי קמ"ל שאפילו מי שיש לו זכות אבות 
אינה עומדת לו בשעה שיוצא מן הארץ לח"ל:#
#
[צא,ב] קס. אמר רבי חייא בר אבין משום רבי יהושע 
בן קרחה חס ושלום שאפילו מצאו סובין 
לא יצאו מפני מה נענשו מפני שהיה להם לבקש רחמים 
על בני דורן ולא בקשו שנאמר בזעקך יצילוך קבוציך. 
שמעינן מינה (כמאן) [דמאן] דחזי למבעה רחמי על בני 
דורו ולא בעי מיענש:#
#
קסא. אמר רבי יוחנן לא שאנו שאין יוצאין אלא אם 
כן עמדו סאתים בסלע אלא בשעה שהמעות 
בזול ופירות ביוקר אבל מעות ביוקר ופירות בזול יוצאין 
ואפילו עמדו ארבע סאין בסלע דאמר רבי (יוסי) [יוחנן] 
נהירנא כד הוו קימין ארבע סאין בסלע והוו נפישי נפיחי 
כפן בטבריא מדלית איסר:#
#
קסב. ואמר רבי יוחנן נהירנא כד הוו אמר בי מדרשא 
דמודי להו נפיל בידיהון דמתרחיץ בהון 
דיליה דילהון. ואאומות העולם קאי:#
#
הדרן עלך המוכר את הספינה #


