דמפוזרין ברוב השדה נמדדין עמה, או דילמא כיון דעבידי 
בשיד חזינן להו לההוא בי מיצעי דידהו כמאן דמלי נקעים 
ותרשים, והוו להו כסלע יחידי ואין נמדדין עמה. וכן אם 
היו עשויין כשורה ומובלעין ברובה של שדה מהו, מי 
אמרינן כיון דמובלעין ברובה נמדדין עמה, או דילמא כיון 
דסמיכי להדדי ואינן מפוזרין כל שהוא לרוחב השדה 
ולארכה כמכונסין עמה דמו ואין נמדדין עמה. וכן 
אצטדינין מהו, כגון שורה שקרנים יוצאין ממנה לכאן 
ולכאן כקרני שור האצטדין מהו, מי אמרינן כיון דלאו חדא 
שורה היא כמפוזרין דמו, או דילמא הנך קרנים נמי כיון 
דעבידי שורות שורות וסמיכי לשורה האמצעית מכונסין 
(בנה) [הן] ואין נמדדין עמה. וכן דרך עקלתון, כעין שורה 
מעוקמת שנוטה לכאן ולכאן, מהו, כיון דחדא שורה היא 
כמכונסין דמו, או דילמא כיון דנטיא להכא ולהכא מפוזרין 
נינהו. ועלו בתיקו. הילכך נמדדין עמה. ודוקא כשמובלעין 
בחמשת קבין  וברובה של שדה, אבל בפחות מכאן פשיטא 
לן דאין נמדדין עמה. #
וכי תימא מיכדי לא משכחת לה דלהוו מפוזרין ברובה 
של שדה ומובלעין בחמשת קבין אלא היכא דקיימי בשורה 
לאורך השדה או לרחבה, ואי ס"ד איתה לדרב עוקבא 
דאמר והוא שמובלע ברובה של שדה, אם כן מאי קא 
מיבעיא ליה לרבי ירמיה בשורה מהו, והאמרינן ר' חייא 
בר אבא אית ליה דרב עוקבא, ולא משכחת לה אלא 
בשורה. לא תיקשי לך, דודאי משכחת לה ואע"ג דלא 
קיימי בשורה מכוונות אלא מקצתן לכאן ומקצתו לכאן 
כגון זה:#
#
#
וכי קא מיבעיא ליה לר' חייא בר אבא דכולה עשוייה 
כשורה מכוונות כגון זה:#
#
* * * * * * * *#
#
יא. תאנא אם היה סלע יחידי אפילו כל שהוא אין 
נמדד עמה. ואם היה סמוך למצר אפי' כל 
שהוא אין נמדד עמה. מאי אפי' כל שהוא דקאמרי אין 
נמדד עמה גבי סלע יחידי, אילימא דאית ביה ארבעת קבין 
וגבי כל שהוא, מאי אירייא סלע יחידי, אפי' סלעים טובא 
נמי, כיון דמכונסין בפחות מחמשת קבין אין נמדדין עמה, 
דהא אמר רב עוקבא בר חמא והוא שמובלעין בחמשת 
קבין. וליכא למימר דמתניתא פליגא עליה דרב עוקבא, 
דא"כ הוה מותבינא ליה תיובתא מינה. אלא לא מיתוקם 
האי סלע יחידי לפום הדין גירסא אלא בדאית ביה בהאי 
סלע בית רובע קב דפליג רשותא לנפשיה, והאי דקרי ליה 
יחידי משום דלא הוי כוליה בית רובע מסלעים טובא אלא 
מחד סלע, אי נמי משום דפליג רשותא לנפשיה. וקמ"ל 
תנא דאי איכא חד סלע, דאי אית ביה בית רובע אפי' גבוה 
כל שהוא אינו נמדד עמה. וכן אם היה סמוך למצר אפילו 
כל שהו אינו נמדד עמה. כלומר אפי' אין ברחבו ולא 
בגבהו אלא כל שהו אין נמדד עמה, דכיון דסמוך למצר מן 
המצר הוא חשוב ואינו נמדד עמה. #
ואיכא לפרושיה להאי סלע יחידי דקתני כשהיה בסוף 
השדה, ואמאי קרי ליה יחידי לפי שהוא מופלג מן השדה, 
ואפילו רחב כל שהוא וגבוה כל שהוא אין נמדד עמה. וכי 
תימא אי הכי היינו סמוך למצר, דהא סמוך למצר נמי 
בסוף השדה הוא, אין הכי נמי, ואשמועי' היכא דקאי בסוף 
השדה סמוך לרה"ר בלא מצר, ואשמעינן בסוף השדה 
הסמוך למצר. וצריכי, דאי אשמועינן בלא מצר הוה אמינא 
התם הוא דאינו נמדד עמה דמכלל רשות הרבים הוא חשוב 
ולאו מכלל השדה, דהא לא מפסיק מצר בינו ובין רשות 
הרבים, אבל סמוך למצר מבפנים דעל כרחיך מגוף השדה 
הוא אימא נמדד עמה. ואי אשמועינן סמוך למצר, הוה 
אמינא התם הוא דאין נמדד עמה משום דמכלל המצר הוא 
חשוב, וכשם שאין המצר נמדד עמה אע"פ שהוא מכלל 
השדה כך הסלע הסמוך לו אינו נמדד עמה, אבל היכא 
דקאי בסוף השדה סמוך לרשות הרבים כיון דמקפה לה 
שדה משלש רוחותיו וליכא למימר דמרה"ר הוא, כמאן 
דקאי באמצע השדה דמי (ונמדה) [ונמדד] עמה, קמ"ל 
דכיון דקאי בסוף השדה אינו נמדד עמה דלא מטרשי 
דארעא (מוקדי) [מיקרי].#
הדין הוא פירושא דהא בריתא לפום נוסחי דאית בהו 
אם היה סלע יחידי אפי' כל שהוא אינו נמדד עמה. ואיכא 
רבואתא דגרסי אם היה סלע יחידי אפילו בית רובע אין 
נמדד עמה. והאי גירסא סליק כי טעמא דהך פירושא קמא 
דפרישנא אליבא דהך גירסא קמא.#
בעי רב פפא הפסיק עפר בנתים בינו ובין המצר מהו. 
בעי רב אשי עפר מלמטה וצונמא מלמעלה מהו עפר 
מלמעלה וצונמה מלמטה מהו. מי אמרינן כיון דאיכא עפר 
מלמעלה או מלמטה ראוי לזריעה הוא ונמדד עמה או לא. 
(דכולהו) [וכולהו] עלו בתיקו, הילכך נמדדין עמה:#
#
ב. בית כור עפר אני מוכר לך מדה בחבל פחות כל  
שהוא ינכה יתר כל שהוא יחזיר ואם אמר לו הן 
חסר הן יתר אפי' פחות רובע לסאה הגיעו יתר מכאן יעשה 
חשבון ומהו מחזיר לו מעות ואם רצה מחזיר לו קרקע 
ומפני מה אמרו מחזיר לו מעות ליפות כחו של מוכר שאם 
שייר בשדה בית תשעה קבין ובגינה בית חצי קב וכדברי 
רבי עקיבא בית רובע מחזיר לו את הקרקע ולא את הרובע 
בלבד הוא מחזיר לו אלא את כל המותר. במאי עסקינן, 
אילימא כגון דמיקרי בית כור, בשלמא גבי מדה בחבל 
דקפידא הוא ניחא, אלא היכא דלא אמר ליה מדה בחבל, 
כי פחת יתר מרובע לסאה אמאי ינכה, הא קימא לן (לעיל 
ז,א) בית כור עפר אני מוכר לך אע"פ שאין בו אלא לתך 
הגיעו שלא מכר לו אלא שמא, והוא דמתקרי בית כור, 
ואפילו בסתמא, וכל שכן היכא דאמר ליה הן חסר הן יתר. 
אלא לאו, דלא מתקרי בית כור. דאי אמר ליה מדה בחבל 
הוה ליה קפידא, ואפי' פחת כל שהוא ינכה לו למוכר מן 
הדמים לפי חשבון, הותיר כל שהוא יחזיר לפי חשבון. ואם 
אמר לו הן חסר הן יתר, אפילו פחות רובע קב לסאה 
הגיעו. יתר מכאן יעשה חשבון ויוציא רובע לכל סאה 
ויתור, דהוו להו שבעת קבין ומחצה לכור ויחזיר את 
המותר. מאי טעמא, דהן חסר הן יתר שיעורא דלא 
חשיב לגבי בית כור משמע, ורובע לסאה לא חשיב 
כדבעינן לברורי טעמא לקמן, והוה ליה בכלל זביני. יתר 
מרובע חשיב לאהדורי מותר, דהוה ליה כמאן דאמר ליה 
הן חסר הן יתר עד רובע לסאה, דהוה ליה עד רובע לסאה 
בכלל זביני, והוה ליה לגבי מותר כמאן דאמר ליה מדה 
בחבל, כדברירנא בפרק המוכר פירות (לעיל צד,ב סי' כט). 
וממאי דהאי רובע לסאה דקתני רובע קב הוא, מדיהבינן 
שיעורא בגמרא שבעת קבין ומחצה לכור, דהוה ליה רובע 
קב לסאה, שמע מינה.#
ומאי שנא דהדר טיעותא למריה ולא הוי מקח טעות. 
בשלמא גבי הן חסר הן יתר, כיון דלא קפיד אשיעורא 
איכא למימר דאפילו פחת יתר מרובע לסאה או הותיר יתר 
מרובע לסאה ניחא ליה למקני לפי חשבון, אלא גבי מדה 
בחבל דקפיד כי חסר כל שהוא להוי מקח טעות וליבטיל. 
כי אמרינן בכהאי גוונא מקח טעות, במידי דלא מתהני ליה 
לאיניש ממקצתו ככולו לפי חשבון, אבל מידי דמתהני ליה 
לאיניש ממקצתו ככולו לפי חשבון, כגון קרקע העומד  
לזריעה לאיניש או לנטיעה וכיוצא בה, כיון דלפירי קימא 
ועבדא פירי לפי חשבון, לא קפיד אשיעורא אלא היכא 
דשכיח ההוא שיעורא גבי מוכר, אבל היכא דלא שכיח 
גביה בחד דוכתא אלא בציר מהכין, מינח ניחא ליה למיקנא 
ההוא שיעורא דשכיח גביה לפי חשבון וכי קאמר ליה מדה 
בחבל, דלא תהוי ביה מחילה קאמר, כדברירנא בפ' המוכר 
את הספינה (לעיל צ,א סי' קמו ד"ה וה"מ) גבי כל דבר שבמדה 
ושבמשקל ושבמנין אפי' פחות מכדי אונאה חוזר0.#
ולא תימא הני מילי היכא דאמר ליה בית כור עפר שיש 
לי במקום פלוני הן חסר הן יתר אני מוכר לך, דגלי 
אדעתיה דמה דאית ליה במקום פלוני הוא דזאבין ליה אי 
חסר חסר ואי יתר יתר, ואידי ואידי עד רובע לסאה, והוא 
הדין היכא דאמר ליה בית כור עפר שיש לי סתמא, ולית 
ליה אלא יתר רובע לסאה, דלא מצי אמר ליה אי ניחא לך 
למשקל מיניה בית כור מצומצם מוטב ואי לא שקול מיניה 
חסר רובע לסאה ואסתלק, דלהכי אהני ליה לישנא דשיש 
לי במקום פלוני אי נמי שיש לי סתמא דלימטי ליה 
כדאיתיה, אי חסר חסר ואי יתר יתר. והוא הדין היכא 
דאמר ליה בית כור עפר זה ולא אמצר ליה מצרניו. אלא 
אפילו אמר ליה בית כור עפר סתמא, ולא אמר ליה שיש 
לי כלל, אי נמי א"ל שיש לי, ואית ליה בית כור טובא, חד 
מצומצם וחד חסר וחד יתר, דכיון דאמר ליה הן חסר הן 
יתר יד מוכר על העליונה למיתב ליה הי מינייהו דבעי, אי 
יהיב ליה חסר מקביל ליה כי דיניה, ואי יהיב ליה יתר, 
אע"ג דהוי זיבורית לגבי כולהו זכה ביה בטופיאנא דאית 
ביה, ואידי ואידי עד רובע לסאה, ולא מצי אמר ליה שקול 
מיניה בית כור ואסתלק. דכי היכי דלענין מהוי יד מוכר 
על העליונה הוה ליה לגבי ההוא דיהיב ליה כמאן דאמר 
ליה שיש לי במקום פלוני, (ו)לגבי תנאה דהן חסר הן יתר 
נמי כמאן דאמר ליה שיש לי במקום פלוני דאמי, דאמר 
ליה אי האי זבינת לי הב לי אחרינא.#
והני מילי גבי הן חסר הן יתר, אבל גבי מדה בחבל לא 
מיתוקמא מתני' דקתני פחת כל שהוא ינכה הותיר כל 
שהוא יחזיר וקימא לן דיחזיר לו מעות, אלא כגון דאמר 
ליה שיש לי במקום פלוני, ואע"ג דאית ליה בית כור 
מצומצם במקום אחר. אי נמי דאמר ליה בית כור עפר 
סתמא ולא אמר ליה שיש לי, אי נמי דאמר ליה שיש לי 
סתמא, ואידי ואידי דלית ליה אלא חסר אי נמי לית ליה 
אלא יתר. אבל היכא דאמר ליה בית כור עפר סתמא אי 
נמי בית כור עפר שיש לי סתמא, ואידי ואידי דאמר ליה 
מדה בחבל, ואית ליה תרי, חד חסר וחד מצומצם או יתר, 
לאו כל כמיניה למיתב ליה חסר, דכיון דאמר ליה מדה 
בחבל קפידא הוי. ונהי דהיכא דלית ליה אלא חסר ההוא 
דאית ליה הוא דזאבין ליה, דכי קא קפיד אמדה בחבל לאו 
דאשתכח חסר להוי מקח טעות קא קפיד אלא דלא להוי 
מחילה קא קפיד, ניחא ליה למקנא מדה בחבל לפי חשבון, 
אבל היכא דאית ליה מצומצם או יתר לא יכיל למדחיה 
בחסר. וכן היכא דאית ליה חד מצומצם וחד יתר לא מצי 
מיתב ליה יתר אדעתא דאהדורי ליה מעות, דמסתמא כל 
היכא דמשמע ההוא לישנא דאמר ליה ענינא דשייך 
בתרויהו כהדדי יד בעל השטר על התחתונה, וכל היכא 
דשייך בהאי טפי מהאי בההוא דשייך טפי תלינן ליה, 
כדמיברר בפרק המוכר את הבית (לעיל סט,ב וסי' ע) גבי 
ארעא ודיקלי וגבי אמר ליה לבר מאילני.#
אשתכח השתא דסופא דמיירי בהן חסר הן יתר משכחת 
לה בכולהו אנפי כדברירנא, ואלו רישא דמיירי גבי מדה 
בחבל לא משכחת לה אלא במקצת אנפי. ודמיא לההיא 
דאמרינן בפ' מי שמת (לקמן קמח,ב) רישא משכחת לה בין 
בשמת בין בשעמד סיפא לא משכחת לה אלא בשעמד.#
וסיפא דקתני מהו מחזיר לו מעות, אתרויהו קאי, דלא 
מיבעיא גבי הן חסר הן יתר דלא קפיד אשיעורא בהדיא 
דאיכא למימר מעיקרא אדעתא דהכי קא נחית למקנא 
כוליה לפי חשבון, אלא אפי' גבי מדה בחבל דקפיד 
אשיעורא, כי הותיר כל שהוא, כיון דלית ביה תשעת קבין 
ואי מהדר ליה למוכר קרקע לא חזי ליה מחזיר לו מעות 
לפי חשבון, ותקנתא דרבנן היא ליפות כחו של מוכר דלא 
ליהדר ליה מידי דלא מתהני ליה מיניה. דאי מעיקר דינא, 
לא מיבעיא גבי מדה בחבל דקפידא הוא, דמצי אמר לא 
ניחא [לי] בטפי מבית כור וליכא מדינא לחיוביה למזבן 
מידי דלא נחית אדעתא דידיה. ולא דמי לפחת כל שהוא, 
דהתם כיון דאדעתא דבית כור קא נחית, אע"ג דפחית נמי 
בכלל זביני הוא דיש בכלל מאתים מנה. ואי משום דמי 
נמי ליה ליה פסידא דהא ינכה קתני. אבל גבי הותיר דלאו 
בכלל זביני הוא, דאית ליה פסידא בדמים, דקא מחייבת 
ליה למיתב דמי יתירי בזביני דלא נחית אדעתא דידהו, לא 
מיבעיא גבי מדה בחבל דליכא מדינא לחיוביה, אלא אפי'  
גבי הן חסר הן יתר ליכא מעיקר דינא לחיוביה. #
אלא תקנתא דרבנן היא. דאי מעיקר דינא, נהי דאהני 
ליה הן חסר הן יתר גבי רובע לסאה למהוי ויתור, אבל 
לגבי יתר מרובע לאקנויי ליה לפי חשבון לא אהני ליה, 
דעל כרחיך לא שייך למפלג לישנא דזביני, אלא כוליה 
שיעורא דא"ל אני מוכר לך בכלל זביני קאי ואדעתא 
דזבוניה בהנהו דמי דפסק בהדיה בעיקר זביני קא נחית. 
וכיון דקים להו לרבנן דכי אהני ליה האי לישנא דהן חסר 
הן יתר לאו ליתר מרובע אהני ליה, דא"כ הוה דינא דלהוי 
כוליה בכלל זביני למשקליה כוליה בלא תוספת דמים, אלא 
לרובע לסאה בלחוד הוא דאהני ליה, הוה ליה כמאן דא"ל 
עד רובע לסאה והוה ליה לגבי יתר מרובע לסאה כמדה 
בחבל, ואמאי מחזיר לו מעות, אלא תקנתא דרבנן היא.#
תדע נמי דל"ש היכא דיקרא או זילא בין שעת מכירה 
לשעת חזרה, לא מיחייב למיתב ליה אלא כשער הזול, 
כדמיברר בגמרא בפירקין, ואי ס"ד מדינא נמי מיחייב 
לאהדורי ליה מעות, דמעיקרא הוא דזבניה מיניה לפי 
חשבון, כי זילא ביני ביני ליחייביה ליה כיוקרא דמעיקרא, 
אלא לאו ש"מ תקנתא דרבנן היא, ואמטול הכי עבדו בה 
מילתא דניחא ליה ללוקח. וכיון דאפילו גבי יתר מרובע 
דהוי כמדה בחבל תקנתא דרבנן היא גבי מדה בחבל גבי 
גופיה נמי תקנתא דרבנן היא, דכי קתני מהו מחזיר לו 
מותר אכולהו בבי דרישא אשמועינן דמחזיר לו מעות 
קאי.#
תדע דאי לאו עיקר טעמא דמיתברר מיניה לאוקומי 
יתר מרובע גבי הן חסר הן יתר בהותיר כל שהוא גבי מדה 
בחבל, ומדשייריה תנא נמי להאי בבא דמהו מחזיר לו 
לבסוף דלהוי משמע אתרויהו לא הוה משמע אלא אמדה 
בחבל ושמעינן ביה בהדיא לישנא דיחזיר, אלא להכי 
שייריה לבסוף לאשמועינן דאתרויהו קאי.#
והכי קאמר, מהו מחזיר לו קרקע, כלומר מותר הקרקע 
עצמה דלא הוי ויתור, גבי מדה בחבל כי דיניה וגבי הן 
חסר הן יתר כי דיניה. ומפני מה אמרו מחזיר לו מעות, 
ליפות כוחו של מוכר, לפי שאין במותר תשעת קבין ולא 
חזיא ליה למוכר. שאלו שייר בשדה בית תשעת קבין, 
כלומר שאלו היה המותר שאמדנו את המוכר ששיירו 
לעצמו בשדה המכר בית תשעת קבין, כלומר דהוי שיעור 
שדה, ובגינה בית חצי קב וכדרבי עקיבא בית רובע, מחזיר 
לו את הקרקע, ולא מצי מוכר לחיוביה ללוקח למשקליה 
לההוא מותר לנפשיה ולאהדוריה ליה מעות. דכי תקינו 
רבנן ליפות כוחו של מוכר, היכא דלית ליה במותר 
שיעורא דחזי ליה למוכר, אבל היכא דאית ביה שיעורא 
דחזי ליה לא תקינו ליה רבנן.#
וסופא דקתני ולא את הרובע בלבד הוא מחזיר לו, 
תריצנא הכי, ולא את המותר בלבד הוא מחזיר לו אלא את 
כל הרבעים כולן הוא מחזיר. ולאו למימרא דאהן חסר הן 
יתר דשייך ביה רובע לסאה בלחוד קאי, אלא רבותא 
קמ"ל, דלא מיבעיא גבי מדה בחבל דלא שייך ביה ויתור 
כלל דמהדר ליה לכוליה מותר, אלא אפילו גבי הן חסר הן 
יתר דשייך ביה ויתור רובע לסאה, כי הוי תשעת קבין לא 
את המותר בלבד הוא מחזיר אלא את כל הרבעים כולן, 
דכיון דהויא לה תשעת קבין הויא לה ארעא חשיבתא 
באנפי נפשה והדרא, דלא מהני לישנא דהן חסר הן יתר 
אלא בשיעורא דהוי טפל לגבי שדה, אבל בשיעורא דהוי 
שדה באנפי נפשה לא, כדברירנא בפרק המוכר פירות 
(לעיל צד,ב סי' כט).#
ודוקא דאיכא מליותא לתשעת קבין לכור, אבל היכא 
דליכא מליותא לט' קבין לחד כור נותן רובע ויתור לכל 
סאה ומחזיר לו את המותר, והיינו דקתני רישא יעשה 
חשבון. וסוגיא דפרק המוכר פירות (לעיל שם) נמי דיקא 
כדברירנא התם. ושמעתיה דרב נחמן (לקמן קד,א) נמי דיקא 
דאמר נותן שבעת קבין ומחצה לכל כור וכור, ואי איכא 
יתירא למליותא דתשעת קבין הדר כדבענן למימר קמן. 
וה"ה גבי חסר, דכי הוי תשעת קבין לכור דמינכי ליה דמי 
כוליה, דכי היכי דכי לית ביה שיעור תשעת קבין דינא 
דחסר כדינא דיתר דאמי, כי הוי תשעת קבין נמי דינא 
דחסר כדינא דיתר דאמי.#
והשתא דאמרת דטעמא דכי לית במותר יתר מרובע 
לסאה ולא מטי כוליה לתשעת קבין לכור דיחזיר לו מעות 
תקנתא דרבנן הוא, דאי מעיקר דינא לא הוה מיחייב 
לאהדורי ליה אלא קרקע, מאי שנא מדינא דשותפי דאית 
להו שותפותא בשיעורא דלית ביה דין חלוקה וקאי אמצרא 
דחד מיניהו, דלא מיחייבינן ליה לההוא דקאי אמצריה 
למיתב ליה מעות להאיך בחולקיה אלא מכח דינא דגוד או 
אגוד כדברירנא בפירקא קמא (לעיל יג,א). לא דאמי, דאלו 
הכא כיון דגלי לוקח אדעתיה דניחא ליה בזביני דשאר 
ארעא בהני דמי, עבדינן ליה תקנתא למוכר למזבן מיניה 
האי מותר לפי חשבון, ואלו גבי שותפי בעלמא לא מיבעיא 
דנפלה להו בירושה או במתנה דלא גלי אדעתיה דניחא ליה 
למזבן ולא מידי, אלא [אפילו] היכא דזבינה בהדי  הדדי 
בשותפותא לא מצי למכפייה, דאמר ליה כיון דזבנת חולקא 
בשיעור דלית ביה דין חלוקה גלית אדעתיך דניחא לך 
בגויה טפי מדמיה, ואדעתא דמיקם בשותפא הוא דזבנת עד 
דתבע חד מינן לחבריה בדינא דגוד או אגוד:#
#
יב. הרי אמרו בית כור עפר אני מוכר לך מדה בחבל 
פחת כל שהוא ינכה הותיר כל שהוא (שהוא) 
יחזיר ואי א"ל הן חסר הן יתר אפילו פחת רובע לסאה או 
הותיר רובע לסאה הגיעו יתר מכאן יעשה חשבון. איבעיא 
להו בית כור סתמא מאי. כלומר היכא דא"ל בית כור עפר 
אני מוכר לך, ולא א"ל מדה בחבל ולא א"ל הן חסר הן 
יתר, מהו.#
[קד,א] ת"ש בית כור עפר אני מוכר לך כבית כור עפר 
אני מוכר לך הן חסר הן יתר אני מוכר לך אפילו פחת 
רובע לסאה הגיעו או הותיר רובע לסאה הגיעו אלמא 
סתמא נמי כהן חסר הן יתר דמי ש"מ. וכ"ת היכי דמי אי 
דמיקרי בית כור, מאי איריא רובע לסאה, הא קי"ל 
דאפילו שאין בו אלא לתך הגיעו. אלא לאו דלא מתקרי 
בית כור, בשלמא גבי הן חסר הן יתר ניחא, דרובע לא 
חשיב יתר מרובע חשיב כדפרישנא גבי כבית כור נמי כהן 
חסר הן יתר משמע. אלא גבי בית כור סתמא, אמאי, והא 
בית כור אמר ליה ודבר שבמדה הוא, דכיון דידעינן בית 
סאה כמה הוי ממילא ידעינן בית כור כמה הוי, וקי"ל דכל 
דבר שבמדה ושבמשקל ושבמנין אפי' פחות מכדי אונאה 
חוזר. היינו טעמא דאע"ג דלא קרו ליה אינשי להאי דוכתא 
בית כור ולית ביה נמי מדת בית כור מצומצם, כיון דבית 
כור מקום הראוי לזרוע בו כור זרע משמע, אפי' פחת רובע 
לסאה או הותיר רובע לסאה מקום הראוי לזרוע בו כור זרע 
הוא, ובית כור זרע מיקרי. מאי טעמא, דלא מדקדקי 
אינשי בזריעה כולי האי, דזימנין דזרע איניש כור זרע 
דאינון שלשים סאין בבית כור נכי שבעת קבין ומחצה, 
אלמא כי האי שיעורא נמי בית כור זרע מיקרי. אבל 
בבציר מהכי לא, דדחקי זרעים להדדי. וה"ה היכא דהותיר 
שבעת קבין ומחצה לכור מהאי טעמא הוא, דזימנין דזרע 
איניש כור זרע בבית כור ושבעת קבין ומחצה, אבל בטפי 
מהכין לא דמפוזרין נינהו ולא מצטרפי להדדי לאקרויי בית 
כור.#
וטעמא דהן חסר הן יתר נמי דקים להו לרבנן דרובע לא 
חשיב לגבי בית כור מהאי טעמא נמי הוא. ואשתכח 
דכולהו מטעמא דכבית כור הוא דאתו, דאפילו פחת שבעת 
קבין ומחצה לכור או הותיר שבעת קבין ומחצה לכור כבית 
כור דמי.#
אלא אי קשיא הא קשיא, דכי א"ל בית כור סתמא אפי' 
פחת רובע לסאה או הותיר רובע לסאה הגיעו, אם כן כי 
א"ל בית כור עפר אני מוכר לך הן חסר הן יתר נידוק 
לישנא יתירא. אלא מסתברא דכי דיקינן לישנא יתירא 
במידי דמוכחא מילתא דלטפויי קאתי, דומיא דחוץ מאלו, 
דמדקפיד לשיורינהו בפירוש מוכחא מילתא דניחא להו 
לאשתמושי בהו, ואי לא משייר להו דרך היכי משתמש 
בהו. וה"ה גבי המוכר את הבית, דאי הוה סבירא לן 
דבסתמא קני עומקא ורומא הוה מהני עומקא ורומא למקני 
בור ודות ומחילות, התם נמי משום דמוכחא מילתא הוא 
דאע"ג דחשיבי לאפוקינהו מכלל סתם זביני דביתא גופיה, 
דהא לאו מגופיה דביתא נינהו, לא חשיבי לאפוקינהו מכלל 
לישנא יתירא דשייך בהו. דלא שנא לישנא דעומקא ורומא 
ולא שנא לישנא דמארעית תהומא ועד רום רקיעא, לישנא 
דשייך גבי בור ודות ומחילות וגג ועלייה נינהו דכולהו 
בעומקו של בית או ברומו קיימי. ובדין הוא דאי הוה 
משתיירי גבי מוכר בהדי אוירא דתותיהו ודעילויהו לא 
הוה מהני בהו לישנא יתירא לאקנויינהו בכלל, מידי דהוה 
אמרחץ ובית הבד לגבי חצר ואבור וגת ושובך לגבי שדה. 
אלא כיון דקני ליה עומקא דידהו ללוקח בכלל עומקא 
ורומיא דביתא, לא חשיבי לאפוקינהו מכלל לישנא יתירא 
דשייך בהו כדברירנא התם. #
וה"ה גבי תנו מאתים זוז לפלוני בעל חובי כראוי לו 
(לקמן קלח,ב), דקתני נוטלן ונוטל חובו, דדיקינן לישנא 
יתירא כדברירנא התם משום דמוכחא מילתא הוא, 
דמדהוה ליה למימר בחובו ולא אמר אלא בראוי לו ש"מ 
במתנה קאמר. אבל היכא דלא מוכחא מילתא לא דיקינן 
לישנא יתירה, דלאו כולהו אינשי דינא גמירי, ועוד דאי 
נמי גמיר (ד)עביד איניש לפרושי מידי דלא צריך ליה 
לרוחא דמילתא. תדע דהא קי"ל בפ' חזקת (לעיל ל,ב) דעביד 
איניש דזאבין דיניה, דמשמע התם אפילו בזוזי וכ"ש 
בלישנא יתירא. ואמרינן נמי בפ' המוכר את הבית (לעיל 
סט,ב) האי מאן דמזבין ליה ארעא לחבריה צריך למכתב ליה 
קני לך דיקלין ותאלין והוצין וצנין. ואע"ג דכי לא כתב ליה 
הכין קני ואפ"ה שופרא דשטרא הוא, דש"מ בהדיא 
דשופרא דשטרא חזא לפרושי אפי' מידי דמיקני בסתמא, 
ואם כן היכי תיסק אדעתין למידק מינה לישנא יתירא 
לטפויי מילתא אחריתי נמי. תדע דהא גבי חצר וגבי שדה 
דאפילו  א"ל היא וכל מה שבתוכה לא קנה לא את המרחץ 
ולא את בית הבד שבתוכה של חצר, ולא דייקינן לישנא 
יתירא, אלא תלינן אפילו בשאר תשמישי דחצר ושאר 
אילני דשדה דמיקנו בסתמא דהא סתמא קתני, ולית לך 
לאוקומה בדאיכא מילי אחריני דמהני בהו האי לישנא אלא 
בראיה. ועוד דאם כן אדמפליג בין מכר למתנה במכר 
גופיה הוה ליה לפלוגי. אלא מחוורתא דמילתא כדברירנא. 
וכל שכן דהאי מסקנא דאסיקנא גבי בית כור סתמה ראיה 
ברורה היא ולית בה ספיקא, דלא דיקינן לישנא יתירא אלא 
[היכא] דמוכחא מילתא. וכן הלכתא:#
#
יג. והא דתנן ולמה אמרו מחזיר לו מעות ליפות כחו של 
מוכר שאם שייר בשדה בית תשעת קבין ובגינה 
בית חצי קב מחזיר לו את הקרקע, דיקינן עלה ליפות כחו 
של מוכר אמרינן, דאי בעי למשקל דמים מיניה דלוקח 
בההוא מותר כופין את הלוקח ליקח את המותר לעצמו 
וליתן דמיו למוכר, אבל אם רצה המוכר בקרקע יותר 
מבמעות אין כופין אותו למוכרו וליטול דמיו מן הלוקח, 
והא תניא פחת שבעת קבין ומחצה לכור, דהיינו רובע 
.כע>א.<>ש.<>ס<>פ:ר.0<ידרמה#
.כע>א.<>ש.<>ס<בבא בתרא קד,א - קד,ב#
.כע>א.<>ש.<>ס0<~>ס<#
.זע>א.<>ש.<>ס<>פ:ר.0<ידרמה#
.זע>א.<>ש.<>ס<בבא בתרא קד,א - קד,ב#
.זע>א.<>ש.<>ס0<~>ס<#
.דח#
לסאה, או הותיר שבעת קבין ומחצה לכור הגיעו, ובדאמר 
לו הן חסר הן יתר קאי, יתר מכאן כופין את המוכר למכור 
ואת הלוקח ליקח. ואהותיר קאי, שאם הותיר יתר משבעת 
קבין ומחצה לכור כופין את המוכר למכור (ואת הלוקח 
ליקח והותיר קאי שאם הותיר יתר מז' קבין ומחצה לכור 
כופין את המכור למכור) את המותר אם רצה הלוקח 
ליקח או את הלוקח ליקח אם רצה המוכר למכור. דאי 
א(י)פחת, מאי כופין את המוכר איכא, הא לית ליה בהאי 
פיסקא טפי. ואי למיתב ליה גריוא בדוכתא אחרינא, חדא 
ארעא זבין ליה תרתי לא זאבין ליה. וכי תימא דאית ליה 
סמוך למצר, כיון דבית כור אמר ליה, כולא לענין לישנא 
דבית כור כחדא ארעא דמיא, מאי פחת ומאי הותיר איכא, 
ליתיב ליה מינהי בית כור מצומצם וליזיל. אלא לאו, 
אהותיר קאי. אלמא ליפות כחו של לוקח אמרינן, דכופין 
את המוכר למכור את המותר ללוקח וליטול הימנו דמים. #
ופריק התם כגון דהות ארעא יקירא מעיקרא בעידן 
זביני, וזל השתא, וקא בעי למיתב ליה ההוא מותר אדעתא 
דמשקל עיניה דמי, דאמרינן ליה אי ארעא יהבת ליה הב 
ליה כי זולא דהשתא, כלומר אי ניחא לך למיתב ליה מותר 
ארעא ללוקח אדעתא דמשקל מיניה דמי (דיני) דיליה, הב 
ליה כי זולא דהשתא, דהשתא הוא דזאבין ליה מינך, ואי 
לא שקול מותר ארעיך ולא תחיביה למיתב לך דמי. והיינו 
דקתני כופין את המוכר למכור, בשעת הזול, אם רצה לתת 
לו קרקע, ואת הלוקח ליקח, דכיון דיהיב ליה כזולא 
דהשתא לא מצי א"ל לוקח לא ניחא לי בהאי מותר אדעתא 
דמיתב ביה דמי (לא) [אלא] מיחייב לקבוליה ויהיב ליה 
דמיה למוכר כי זולא דהשתא. אבל היכא דלא ניחא ליה 
למוכר לזבוניה לההוא מותר ללוקח כלל לא כיפינן ליה 
אלא מהדר ליה לוקח מותר הקרקע למוכר.#
ומקשינן והא תניא כשהוא נותן לו נותן לו כשעה 
שלקח ממנו. ופרקינן התם כגון דהות זילא מעיקרא ויקרא 
לה השתא. וקא בעי מוכר למיתב ליה מותר קרקע ללוקח, 
דיהיב ליה כי זולא דמעיקרא. כללא דמילתא, כל היכא 
דכייף ליה מוכר ללוקח לקבולי מיניה ההוא מותר, כיון 
דכייפינן ליה השתא למזבן, יד לוקח על העליונה ולא 
שקיל מיניה אלא כשער הזול. דכי אמרינן ליפות כחו של 
מוכר, למהוי יד מוכר על העליונה, אם רצה נוטל הקרקע 
ואם רצה נוטל דמים, אבל לענין דמים גופיהו היכא 
דמחייב לוקח למיתב ליה דמים למוכר יד לוקח על 
העליונה ולא יהיב ליה אלא כשער הזול, דהשתא הוא 
דזאבין ליה להאי מותר מיניה, ומצי א"ל אי ניחא לך 
למיתב לי כשער הזול לחיי ואי לא שקול מותר ארעך דלא 
צריכנא ליה. אלא מיהו הני מילי היכא דהות יקירא 
מעיקרא וזל השתא, אי נמי הות זילא מעיקרא ויקרא ליה 
השתא, אבל היכא דלא זילא השתא ולא יקרא טפי ממאי 
דהוה מעיקרא לא מצי לוקח למימר ליה לא שקילנא ליה 
להאי מותר מינך אלא בפחות מכאן, דאם כן ליפות כוחו 
של מוכר מאי אהני לי:#
#
יד. הרי אמרו שאם שייר בית תשעת קבין בשדה ובגינה 
בית חצי קב מחזיר לו למוכר את מותר 
הקרקע. א"ר הונא תשעת קבין שאמרו אפי' בבקעה 
גדולה, שיש בה כמה כורין, כיון שיש במותר תשעת 
קבין, אע"ג דלא מטי לכל כור וכור שבעת קבין ומחצה 
דהוא שיעור ויתור, כיון דמ"מ הא אית ביה תשעת קבין 
חשיב והדר. ורב נחמן אמר נותן שבעת קבין ומחצה לכל 
כור וכור [קד,ב] ואי איכא יתירותא למליותא דט' קבין 
הדר. כלומר נותן ז' קבין ומחצה לכל כור וכור דהוי 
ויתור, ואי איכא בתר הכי קב ומחצה למליותא דט' קבין 
דאית ביה שיעור שדה הדר  כוליה, בין ההוא קב ומחצה 
בין הנהו שבעת קבין ומחצה, כדתנן ולא המותר בלבד הוא 
מחזיר לו אלא את כל הרבעים כולן. אבל אי ליכא טפי מז' 
קבין ומחצה לכל כור וכור אע"ג דהא אית בהו יתר 
(משבעת) [מתשעת] קבין ויתור הוי, דהא לא מטי ליה לכל 
כור וכור יתר מז' קבין ומחצה דהוי ויתור. #
ואי איכא טפי מז' קבין ומחצה לכל כור וכור, מיהו לית 
ביה בההוא טופייאנא בלחוד הוא דהדר ושארא ויתור 
הוי. דלא מיבעיא היכא דלא הויא כולה אלא חד כור, דהא 
לית ביה במותר ט' קבין, וכי קתני סופא ולא את המותר 
בלבד הוא מחזיר לו אלא את כל הרבעים כולם אהיכא 
דשייר בשדה בית ט' קבין קתני, אבל היכא דלא שייר 
בשדה בית תשעת קבין אע"ג דשייר יתר מרובע לסאה 
קתני יעשה חשבון, כלומר דיהיב רובע לסאה ויתור 
ושארא מהדר ליה ותו לא. ודיקא נמי דרב הונא ורב נחמן 
תרויהו ס"ל דכי איכא ט' קבין הוא דהדר ואי ליכא ט' קבין 
לא הדר, למאי, אי לההוא טופייאנא דנפיש מרובע לסאה, 
כי לית ביה יתירא למליותא דט' קבין נמי מהדר הדר, אלא 
לאו לאהדוריה כוליה. וטעמא דהוי ט' קבין, הא לאו הכי 
לא. וסוגיין כשמעתא דרבין בר רב נחמן דמיתינן לה בריש 
פרק המוכר פירות  נמי הכי דייק. #
ודוקא בחד כור, אבל היכא דהוו כמה כורין ואיכא 
טופייאנא טפי משבעת קבין ומחצה לכל כור וכור, היינו 
פלוגתיהו, לרב הונא הדרי כולהי, לרב נחמן כיון דסבירא 
ליה דנותן ז' קבין ומחצה לכל כור וכור אשתכח דכולהי ז' 
קבין ומחצה דכל כור וכור ויתור הוי ולא מיחייב לוקח 
לאהדורי ליה אלא שיעור ההוא טופיאנא בלחוד דנפיש 
טפי על שבעת קבין ומחצה לכל כור וכור, כדקתני במתני' 
יתר מכאן יעשה חשבון כדברירנא. וכי היכי דגבי חד כור 
אף ע"ג דאיכא טפי משבעת קבין ומחצה, כיון דלא הוי 
תשעת קבין לא מהדר ליה [אלא] ההוא מותר בלחוד (הם), 
הכי נמי כי הוו כמה כורין, כיון דסבירא ליה לרב נחמן 
דנותן שבעת קבין ומחצה ויתור לכל כור וכור, אי איכא 
טופיאנא על שבעת קבין ומחצה לכל כור וכור ולית ביה 
בההוא טופיאנא קב ומחצה למליותא דתשעת קבין, ההוא 
טופיאנא בלחוד הוא דהדר ושארה ויתור הוי. #
והשתא דאתית להכי, מסתברא דהיכא דהוו כמה כורין 
ואיכא שבעת קבין ומחצה לכל כור וכור, ואיכא קב ומחצה 
למליותא דתשעה קבין לחד כור בלחוד, הדרי כולהי, 
כדקתני בהדיא ולא את המותר בלבד הוא מחזיר לו אלא 
את כל הרבעים כולן. וסברא נמי הוא, דכי היכי דאהני 
האי קב ומחצה לאצטרופי לשבעת קבין ומחצה דחד כור 
כי היכי דלהדרינהו, אהני נמי לאצטרופי הני תשעת קבין 
בהדי כולהי קבין דשאר כורין למהוי שדה אחת גדולה 
ולאהדורה. וכי תימא ומאי חזית (דשרית) [דשדית] ליה 
להאי קב ומחצה אחד כור לאצטרופי לתשעת קבין 
לאהדורי כולהו, אדרבה, לשדייה אכולהו כורין, ואשתכח 
דלא קא מטי ליה לחד כור מיניהו תשעת קבין, מידי דהוה 
(אתשעת) [אשבעת] קבין ומחצה לכל כור וכור אליבא דרב 
נחמן, דאע"ג דכי מצרפת להו מצטרפי, לטפי מתשעת 
קבין לא מצטרפינן להו אלא נותן שבעת קבין ומחצה ויתור 
לכל כור וכור. לא דמי שיעורא דלא הוי ויתור לשיעורא 
דהוי ויתור, דגבי שבעת קבין ומחצה לכל כור וכור, כיון 
דכי לא זבין ליה אלא חד כור וליכא מותר אלא שבעת 
קבין ומחצה הוי ויתור, כי זבין ליה כמה כורין נמי, אע"ג 
דאיכא שבעת קבין ומחצה לכל כור וכור לא חזי 
לאצטרופי ויתורין להדדי. ואילו היכא דאיכא קב ומחצה 
טופיאנא למליותא דתשעת קבין לכל כור וכור דההוא קב 
ומחצה מכל מקום לא הוי ויתור אלא לאהדורי קאי ואם 
רצה המוכר מחזיר לו קרקע חזי לאצטרופי, וכיון דחזי 
לאצטרופי כי שדינן ליה לאו אכולהו כורין שדינן ליה אלא 
אחד כור הוא דשדינן ליה, דהא כי רצה מוכר להחזיר לו 
קרקע לאו בשנים ושלשה מקומות מהדר ליה אלא בחד 
מקום הוא דמהדר ליה. דגדולה מזו אמרו, מחזיר לו מעות 
ליפות כחו של מוכר, דנהדר ליה מידי דחזי ליה, קרקע 
דידיה מיבעיא דבחד מקום מהדר ליה, וכיון דבחד מקום 
מהדר ליה על כרחיך כי שדינן ליה אההוא בית כור דסמיך 
ליה הוא דשדינן ליה. וכיון דאהני לאצטרופי לתשעת קבין 
לחד כור אהני לאצטרופי לכולהו שבעת קבין ומחצה 
דשאר קבין לאהדורי כולהו.#
איתיביה רב הונא לרב נחמן שאם שייר בשדה בית 
תשעת קבין מאי לאו אע"ג דזאבין ליה כורים, דלא מטי 
לכל כור וכור אלא פחות משבעת קבין ומחצה, מצטרפי 
לתשעת קבין. (ופריך) [ופריק] לא דזאבין ליה חד כור. 
תוב איתיביה ובגינה בית חצי קב מאי לאו דזבין ליה 
סאתים, דלא מטי לכל סאה טפי מרובע קב דהוי ויתור, 
מצטרפי רובעין לחצי קב. ופריק לא דזאבין ליה סאה. 
דאיכא חצי קב לסאה, דההוא יתירא דנפיש מרובע לסאה 
חזי לאצטרופי לחצי קב דהוי שיעור גינה, וכתשעת קבין 
לכור  בשדה דמי, אבל זאבין ליה סאתים דליכא טפי מרובע 
קב לסאה ויתור הוי. וקי"ל כרב נחמן:#
#
טו. בעי רב אשי שדה ונעשית גינה גינה ונעשית שדה 
מהו. כשדה חשבינן להו ובעיא תשע קבין, או 
דילמא כגינה חשבינן לה ובחצי קב סגיא לה. ועלתה 
בתיקו. וכל כי האי גוונא חומרא לתובע וקולא לנתבע:#
#
טז. תאנא אם היה סמוך לשדהו של מוכר אפי' כל 
שהו יתר שבעת קבין ומחצה לכור, אף ע"ג 
דלית ביה מליותא לתשעת קבין, מחזיר לו קרקע. ולא 
מצי מוכר לחיוביה ללוקח לקבוליה ולמיתב ליה דמיה, 
דכיון דסמוך לשדהו הרי הוא יכול לצרפו לשדהו, ומאי 
פסידא אית ליה למוכר בהכין כי היכי דליחייביה ללוקח 
לקבולי מיניה בדמים.#
בעי רב רב אשי (כור) [בור] מהו שתפסיק אמת המים 
מהו שתפסיק רשות הרבים מהו שתפסיק ריכבא דדיקלי 
מהו שיפסיק. ועלו בתיקו. ושמעינן מינה דהא דתנן (לעיל 
יא,א) ולא את השדה עד שיהא בה תשעת קבין לזה [ותשעה 
קבין לזה], אם היה סמוך לשדהו של כל אחד מהם, כיון 
דההוא פורתא דמטי ליה לכל חד מיניהו חזי ליה לערוביה 
בהדי ארעיה, כל היכא דמטי ליה לכל חד מינהו כשיעור 
הוה אית ליה מדינא למפלג ליה אמצריה, השתא נמי דלא 
מטי ליה כשיעור פלגי דהא חזי ליה, וכבר ברירנא בפ"ק 
(שם סי' יג):#
#
יז. והא דתנן ולא את הרובע בלבד הוא מחזיר לו אלא 
את כל המותר, ומתמהינן עלה כלפי ליא. 
ומסקנא תני רבין בר רב נחמן לא את המותר בלבד הוא 
מחזיר לו אלא את כל הרובעין כלן:#
#
ג. מדה בחבל אני מוכר לך הן חסר הן יתר ביטל הן 
חסר הן יתר את מדה בחבל הן חסר הן יתר אני 
מוכר לך מדה בחבל [קה,א] ביטל מדה בחבל את הן 
חסר הן יתר כדברי בן ננס. בסימניו ובמצרניו פחת 
שתות הגיעו עד שתות ינכה. הני בבי דהאי מתני' נמי כולהו אבית 
כור עפר אני מוכר לך דאיירי ביה בהא מתניתא קיימי, מיהו 
התם אשמועינן דינא (הכא) [היכא] דפריש בה מדה בחבל 
דמשמע קפידא, אי נמי הן חסר הן יתר דמשמע ויתור, 
והכא קמ"ל דינא היכא דפריש ביה תרי לישני דסתרי 
אהדדי, כגון דא"ל בית כור עפר מדה בחבל אני מוכר לך 
הן חסר הן יתר, אי נמי בית כור עפר הן חסר הן יתר אני 
מוכר לך מדה בחבל.#
וטעמא דבן ננס בתרויהו דקסבר תפוש לשון אחרון דהא 
הדר ביה מקמא. ולית הלכתא הכין, אלא הלך אחר הפחות 
שבלשונות. דמספקא לן האי לשון אחרון אי חזרה הוי 
#

