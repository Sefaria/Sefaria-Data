#25






@11ואם @22לא נידהו הוא בעצמו יהא בנידוי. יש מפרשים השומע יהיה בנידוי כלומר ראוי 
לנדותו. ויש מפרשים השומע צריך הוא לנדות עצמו. ויש מפרשים ואם לא 
נידהו השומע הוא עצמו יהא בנידוי כלומר שיחול עליו עונש כאילו נידוהו דמן 
השמים יענישוהו. הריטב"א ז"ל. ואם לא נידהו הוא עצמו יהיה בנידוי. יש לפרש דעל 
השומע קאמר וכן נראה דעת הר"ם ז"ל כפי מה שכתב סוף הלכות שבועות. או נוכל 
לפרש כי על המוציא שם שמים לבטלה קאמר כי אפילו לא נידהו השומע מכל מקום 
מנודה הוא מפי חכמים. וזה הנידוי אפילו שלא בפניו יכול לנדותו כי מאחר שאינו 
עושה אלא לכבוד השם אפילו שלא בפניו נמי. ודוקא שהמזכיר הוה מזיד אבל אם 
שוגג הוא ולא ידע שהוא אסור אסור לנדותו שהרי לא ענש הכתוב שוגג. אלא מזהיר 
ומתרה בו שלא יחזור בזה. וכן הוא דעת הר"ם ז"ל סוף הלכות שבועות. ועל זה נמי 
אמרי אין בין נידוי להפרה ולא כלום. @99 @11ועניות @22כמיתה שנאמר כי מתו כל האנשים המבקשים את נפשך. והם דתן ואבירם 
דאמר מר כל מקום שנאמר נצים נצבים אינן אלא דתן ואבירם. והם היו בעדת 
קרח והרי שלא מתו ממש אלא שירדו מנכסיהם על כן קראם מתים. הרי שעניות 
כמיתה. וגם מדברי רבן שמעון בן גמליאל נמי שמעינן. ויש גרסאות בספרים שנאמר 
אם כמות כל האדם ימותון אלה. ונראה לי כי לפי גרסה זו הוא בא לפשוט מזה 
הפסוק דכל מקום שהזכרת השם מצויה עניות או מיתה מצויה שהרי אלו באין לחלל 
השם ולעשות מה שלא נצטוו ואין לך הזכרת השם לבטלה גדול מזה. ואחר כך הביא 
ראיה מדברי רבן שמעון בן גמליאל שהעניות והמיתה שוין הם. ומכל מקום גרסא זו 
ופירושה לא ישרה בעיני והראשונה עיקר. ומה שאמר רבן שמעון בן גמליאל מפורש 
הוא בכמה מקומות בתלמוד. מיתה אשכחן על חכמים שהיו מענישים כמו ר' יוחנן 
שנתן עיניו בההוא תלמיד ונעשה גל עצמות והוא העניש נמי ריש לקיש. עוני אשכחן 
כשנדוהו לר' אליעזר דבכל מה שנתן עיניו נשרף מיד ולקה כל העולם כלו באותה 
שעה שליש חטים ושליש שעורים ואף בצק שביד האשה תפח. ובר' שמעון בן יוחאי 
ובנו כשיצאו מן המערה כל מקום שנתנו עיניהם מיד נשרף. הרי"ץ ז"ל. @99 @11שמע @22מינה תלת שמע מינה השומע הזכרת וכו'. וקשה דבמועד קטן אמרינן טוט 
אסר וטוט שרי והני מילי לממונא אבל לאפקרותא עד דחיילא שמתא עליה 
תלתין יומין. והא אפקירותא היא. יש אומרים דהא פליגא אההיא (והאי הפרה לאו 
דוקא דחכם בעי למימר לשון התרה). ויש אומרים דשאני הכא דאשה זו לא הזכירה 
כן בדרך אפקירותא. [והאי הפרה לאו דוקא דחכם בעי למימר לשון התרה]. 
הריטב"א ז"ל. וז"ל הרי"ץ ז"ל: אין בין נידוי להפרה ולא כלום. דוקא בכהאי גוונא 
שהוא מפני הזכרת השם לבטלה או תלמיד חכם שנדה מפני כבודו והוא בקש ממנו 
מחילה. אבל אם נדוהו מפני חוצפא שנמצא בו או תלמיד חכם שנדה ומת אין להתירו 
מיד עד שיראו בית דין שקבל עונשו. ועל אותן המוזכרים למעלה או דוגמתן אמרינן 
בגמרא דמועד קטן אמר שמואל טוט אסור וטוט שרי כלומר לאלתר. עד כאן. @99 @11כי @22הוה מחייב בר בי רב שמתא. פירוש מפני הזכרת שם שמים לבטלה. היה משמת 
עצמו תחלה להשתתף עמו בצער מפני כבודו ואף על פי שהיה שלא בפניו. וכי 
עייל להתיר שרי לנפשיה והדר שרי לדיליה. הוה שרי לנפשיה כדי שיהא מותר עם 
אנשי ביתו שהמנודה צריך שיתרחקו ממנו כל אדם אפילו אנשי ביתו כן היא דעת 
רש"י ז"ל. ואין הדברים נראין כן דהא אשכחן בר' אליעזר שהורקנוס בנו שמשו וחלץ 
תפליו ומדאמרינן במועד קטן מנודה מהו בתשמיש המטה שמע מינה דמילתא 
דפשיטא היא שמותרת לישב בארבע אמות שלו שאם היא אסורה איך הוא ישמש 
מטתו. והטעם שכן דעת המנדים שלא למנוע ממנו תשמיש עם בני ביתו כדאמרינן 
במכילתין מן חיותיה לא אדריה והא אינו יכול לחיות בלא תשמיש אנשי ביתו. ושרי 
לנפשיה תחלה והדר שרי ליה כדי שיהא (מכפר על החיות) [זכאי מכפר על החייב] 
כדכתיב וכפר בעדו ובעד ביתו. הרי"ץ ז"ל. @99 @11אמר @22רב גידל אמר רב תלמיד חכם מנדה לעצמו ומיפר לעצמו. לאו דוקא שהרי חכם 
בלשון התרה דוקא (לקמא) [כדלקמן] ובעל בהפרה דוקא. ומיפר לעצמו 
דסלקא דעתין דאין חבוש מתיר עצמו מבית האסורים כדאשכחן גבי נדרים הוא אינו 
מיחל אבל אחרים מוחלין לו קא משמע לן דלענין נדוי לא צריך אחרים. הרא"ם ז"ל. @99 @11היכי @22דמי דמנדה לעצמו. דכיון דתלמיד חכם הוא אין מוציא שם שמים לבטלה. ומצי 
לשנויי דאיתרמי אלא ניחא ליה לאשכוחי בהיתר. שיטה. @99 @11[דף @22ח' ע"א] מנין שנשבעין לקיים את המצוה כגון לעשות לו סוכה ולולב. והלא 
מושבע ועומד מהר סיני והוה ליה כמוציא שם שמים לבטלה. הא קא משמע לן 
דשרי ליה לזרוזי נפשיה לזרז עצמו לעשות מצוה. ולעולם אי עבר ולא עבד אינו לוקה 
על אותה שבועה דאין שבועה חלה על השבועה. ואמר רב גידל אמר רב האומר 
שבועה וכו' הלא מושבע ועומד מהר סיני הוא ואין שבועה חלה על שבועה וכיון 
דמושבע הוא עליה הוה ליה כמוציא שם שמים לבטלה. ואי קא משמע לן משום זרוזי 
היינו כרב גידל קמייתא. הא קא משמע לן דכיון דאי בעי פטר נפשיה משבועת סיני 
בקריאת שמע שחרית וערבית כדאמר משום ר' שמעון בן יוחי במנחות כל הקורא 
קריאת שמע שחרית וערבית הרי זה קיים לא ימוש ספר התורה הזה מפיך והשתא 
קמשתבע לשנות פרק או מסכת חיילא עליה ואי לא מקיים עבר משום לא תשא. אבל 
בההיא קמייתא דרב גידל לא לקי משום שבועה דעכשיו דהוה ליה מושבע מהר סיני 
ואין שבועה חלה על השבועה. פירוש. @99 @11אמר @22רב גידל אמר רב מנין שנשבעין לקיים את המצוה שנאמר נשבעתי ואקיימה 
לשמור משפטי צדקך והלא מושבע מהר סיני הוא אלא קא משמע לן דשרי 
לזרוזי נפשיה. פירוש מנין שנשבעין לקיים את המצוה שמותר לישבע שיקיים את 
המצוה ואין בכך משום שבועת שוא וחנם אף על פי שכבר נשבע על כך בהר סיני. 
שנאמר נשבעתי ואקיימה. והלא מושבע על כך בהר סיני הוא כלומר והיאך היה דוד 
נשבע על המצוה אלא קא משמע לן דשרי לאינש לזרוזי נפשיה לקיימה. והאי והלא 
מושבע מהר סיני לאו פירכא דתלמודא הוא אלא רב גידל גופיה הוא דקאמר הכי 
לפרושי מילתיה. הרנב"י ז"ל. @99 @11נדר @22גדול נדר. ואם לא קיימו עובר בבל יחל דיד נדר הוא ואף על גב דלא אמר עלי. 
ופריך והא מושבע ועומד הוא דכתיב והגית בו יומם ולילה וכתיב נמי ושננתם 
לבניך. וסבירא ליה להאי מקשה דכמו שאין שבועה חלה על שבועה כן נמי נדר על 
שבועה. ואין המסקנא כן דהא לקמן פרק שני מסקינן יש נדר בתוך נדר ואין שבועה 
בתוך שבועה. והאי קא משמע לן אסוקי פירכא בעלמא היא כלומר אם נאמר דקא 
משמע לן דאפילו זרוזי בעלמא היינו דרב גידל קמייתא. ותירץ דכיון דמצי פטר 
נפשיה מקריאת שמע שחרית וערבית חל השבועה על הפרק או על המסכת לעבור 
עליה בלא יחל כדאמרינן במסכת מנחות כל הקורא קריאת שמע שחרית וערבית קיים 
לא ימוש ספר התורה וכו'. הרי"ץ ז"ל. @99 @11כתב @22הרנב"י ז"ל וז"ל: ומשני הואיל ואי בעי פטר נפשיה בקריאת שמע שחרית 
וערבית משום הכי חיילא שבועתיה. פירוש להתחייב עליה שבועת בטוי אם לא 
קיים שבועתו לפי שלא נשבע בהר סיני על פרק זו ועל מסכתא זו דבקריאת שמע 
שחרית וערבית פטור מאותה שבועה. מיהו מידי והגית בו יומם ולילה לא פטר 
נפשיה אלא אם כן יעסוק בתורה כל היום. עד כאן. אבל הרא"ם ז"ל כתב וזה לשונו: 
דאי בעי פטר נפשיה בקריאת שמע עיקר הדבר במנחות פרק שתי הלחם. אם כן 
תלמוד תורה רשות לפיכך חלה דהא אמרינן מה הטבה רשות וכו'. ובהתכלת אמר 
דאפילו בעידן ריתחא לא ענשינן עליה כשאר עשה. ואי קשיא דמכל מקום איכא עשה 
דולמדתם אותם. ושמא האי חלה דקאמר מדרבנן ולא לחיובי קרבן בטוי. עד כאן. @99 @11דאי @22בעי פטר נפשיה וכו'. ואפילו עשה ליכא מדקאמר התם ודבר זה אין מודיעים 
אותו לעם הארץ וחל מדאורייתא ולוקין. וא"ת כי פריך בשבועות שאתן מנה 
לפלוני מושבע ועומד מהר סיני הוא ומשני צדקה לעשיר ולישני שפיר לעני ומן 
העודף שאין מצוה ליתן כל אשר יש לו. ושמא היא היא וכצדקה לעשיר חשיב. שיטה. @99 @11עליו @22להשכים. פירש רש"י ז"ל על האומר שכן מצינו שהקדוש ברוך הוא אמר 
ליחזקאל צא ויצא הוא תחלה. משמע מדבריו דעיקר החידוש הוא לאשמעינן כי 
על האומר מוטל להכריח האחר אבל האחר הואיל ולא נדר אינו בכלל הנדר. אבל 
מבואר הוא שהנדר הוא נדר. ולפי מה שכתב הר"ם ז"ל סוף פרק א' מהלכות נדרים 
משמע דהחידוש הוא לאשמועינן דיש עליו דין נדר שכתב שזה נדר אף על פי שלא 
הוציאו בלשון נדר. הרי"ץ ז"ל. @99 @11ויהיב @22בשלמא לגבי עשרה כל יומי עד דמקלעין ליה מעלמא דגמירי הלכתא ולישרו 
ליה. ויהיב להו שלמא ואינהו מהדרי ליה דשלמא דקמהדרי ליה דמי כמאן 
דשרו ליה ממש ולא צריך הפרה. ואית דפרשי דבהדי דקא יהיב להו שלמא מותיב להו 
לגביה עד דמקלעי להו עשרה דגמירי הלכתא ולישרו ליה. פירוש. והרשב"א ז"ל כתב 
וז"ל: ויהיב שלמא לבי עשרה עד דמקלען ליה עשרה דתנו הילכתא. יש מי שפירש 
כשמחזירים לו עשרה שלום הותר נדויו. ויש מי שפירש דהכי קאמר ותגין עליו נתינת 
שלום זה מן היסורין עד שיזדמנו לו עשרה דתנו הלכתא ויתירו לו את נדויו כדינו. 
ויש מי שפירש דיהיב שלמא לאו דוקא אלא אורחא דמלתא נקט והכי קאמר יצא 
לפרשת דרכים ויעמוד שם תמיד עד שמאסף שם עשרה דתנו הילכתא ויתירו לו את 
נדויו. ואינו מחוור דהא אינו נראה דמשיאו עצה היאך יאספם אלא תקנה למד למי 
שאינו מוצא עשרה היאך ינצל מעונשו. עד כאן. @99 @11והוא @22דמתנו הילכתא. פירוש לאחרים דגדול המלמד וחשוב לפני המקום יותר 
[מהלומד לעצמו. ואי ליכא דמתנו אפילו תנו לעצמן ולא מתנו לאחרים] אבל 
הדיוטות לא יקח. וטוב לו ללכת בפרשת דרכים ולקבל שלמא מעשרה דגמירי הלכתא. 
ונראה לי דכיון דטרח כולי האי מועילים לו גמירי כמו בלא טורח דמתני. הרא"ם 
ז"ל. @99 @11[דף @22ח' ע"ב] אי לא מיכנפי לא. דקנסינן לה אבל אם לא משום קנס לא היתה צריכה 
לבא דאפילו בלא ידיעתה אם התירו מותר אם הוא יודע שמתחרטת כדאמר 
בשילהי קידושין גבי בעלה אישה הפרם וה' יסלח לה. במה הכתוב מדבר באשה 
שנדרה בנזיר והפר לה בעלה והיא לא ידעה וכו'. ולא מצינו חילוק בין התרת חכם 
להפרת בעל אלא שזה בהתרה וזה בהפרה. ויש מפרשים שהיא אמרה לבעלה להתיר 
נדרה והוא חלק כבוד לרב אשי והלך לפניו בלא ידיעת אשתו ושאל אם יכול להעשות 
שליח בלא ידיעתה דשמא אם היתה יודעת שהייתי בא לפניו לא היתה מתחרטת 
ונמצא שאין ההיתר כלום. ואמר ליה רב אשי אי מכנפי אם הם מכונפים ועומדים 
המתירים מאחר שאינו צריך להוציא קול לחזר אחריהם רוצה היא בהיתר. ואי לא 
דצריך לחזר אחריהם לא דמתביישת היא בהוצאת קול ולא ניחא לה בהיתר דעל דעת 
כן לא נתחרטה. והקשה רבינו שמואל ז"ל בפרק השולח גבי אין אדם רוצה שתתבזה 
אשתו בבית דין ותשלח שליח להתיר נדרה כי הכא ולא תתבזה. ומוחק לחרטת אשתו 
והגירסא לנדוי אשתו אבל נדר צריך לפני הנודר. ואמר לו רבינו תם אחיו שאפילו על 
ידי שליח איכא בזוי דהא אלמנה מוכרת שלא בבית דין מטעם דאין אדם רוצה 
שתתבזה אלמנתו בבית דין. ואמאי תמכור על ידי שליח. אלא ודאי אף על ידי שליח 
איכא ביזוי. ועוד נידוי אינו לשון תלמוד אלא שמתא. הרא"ם ז"ל. @99 @11הוה @22לה נדרה לדביתהו. וכגון שלא היו בו עינוי נפש דאלו בהיו בו ענוי נפש קיימא לן 
דהבעל מפר. ורבינא תלמיד רב אשי בא לפניו לשאול ממנו אם הוא יכול להיות 
שליח שילך להודיע לבית דין שהיא מתחרטת שיתירוה. או לא דבעינן שהיא עצמה 
תבא לבית דין ויראו בית דין דעתה וכוונתה. ורב אשי לא איזדקיק לה לפי שהיה צריך 
לקבץ שנים אחרים על דעת זו כדי להתיר ואף על גב דרב אשי יחיד מומחה היה 
מתוך ענותנותו לא רצה להתיר ביחיד. ואמר לו זיל אצל תלת שנתקבצו לצורך דבר 
אחר ומתוך שנקבצו לדבר אחר יוכלו לעשות זה ההיתר אבל לקבצם על דעת כן לא 
מאחר שהיא עצמה לא באה קנסינן לה. @99 @11באתרא @22דרביה. שהרי רבינא בעלה הוצרך לבא לפני רב אשי רביה להתירה והא ודאי 
לא גרע הוא מחכם אחר אלא לפי שהוא רבו נמנע מלהתיר נדר במקום רבו. 
וצריכין אנו לומר דזה אינו רבינא המוזכר סתמא עם רב אשי דההוא ודאי חבירו הוא 
ואיפשר נמי שהיה גדול מרב אשי בשנים או בחכמה שהרי הוא מוזכר תחילה 
כדאמרינן בכמה דוכתי רבינא ורב אשי. או איפשר לומר הכא כי זה רב אשי אחר גדול 
מרב אשי חבירו דרבינא. @99 @11ושמע @22מינה כי מכנפי ממילא שפיר דמי. ולא נאמר כי בכל ענין קנסינן לה ואפילו 
מיכנפי. ושמע מינה דבעל נעשה שליח לחרטת אשתו. יש אומרים דהני מילי 
לחרטת הנדר אבל לשמתא לא עד דאתי איהו גופיה ויבקש מחילה. וכל שכן אם נידהו 
בפניו דאין להתיר אלא בפניו. וא"ת הכא אמרינן דאי מכנפי ממילא שפיר דמי אף 
על גב דאין נזקקין לכתחלה על כך. ולקמן פרק שני אמרינן השתא דאמרו רבנן אין 
נזקקין לו בי דינא דמזדקיק לא שפיר עבדי. ותירץ הרב ר' יוסף ן' פלט דשאני התם 
דהנזיר עבר על נזירותו אבל הכא לא עברה על נדרה. ואחרים אומרים דנדרי אשה 
שיש לה בעל מצוה להתירם כדי שלא יהיו עליה נדרים והוא מטיל שלום בינו ובינה. 
ואני אומר כי הקושיא מעיקרא ליתא כי הכא אפילו מעיקרא שריא לבי דינא ליזדקק 
לזה ובלבד שנתקבצו לדבר אחר. אבל לדבר זה לא מטעם קנסא ובזה לבד קנסוה. @99 @11ושמתא @22אפילו באתרא דרביה שרי. לפי שאמר לעיל דין חרטת נדר אמר כי השמתא 
אינה כן כי אפילו באתרא דרביה שרי. והטעם כדי שלא יכשלו בו בני אדם. 
ודוקא שהוא עצמו נידהו אז יוכל להתירו הוא עצמו אפילו באתרא דרביה אבל נדוהו 
אחרים לא. או איפשר דאפילו נדוהו אחרים מחמת חוצפא ואינן כאן להתירו והוא 
מתחרט שיכול להתיר זה אפילו באתרא דרביה. @99 @11ויחיד @22מומחה שרי שמתא. יש מי שפירש דמיירי כגון שמת החכם שנדהו אי נמי הוא 
חי ולא רצה להתירו וקאמר שאם המתיר הזה הוא גדול מן המנדה בחכמה 
יכול להתירו או אפילו שוה לו. ומביאים ראיה מההיא דמועד קטן מההוא צורבא 
מרבנן דשמתיה רב יהודה ואמרו ליה רבנן גברא רבה כרב יהודה ליכא דלישרי לך. 
מכלל [ד]אי איכא שפיר דמי. ובאתרא דרביה שמעינן מעובדא דריש לקיש דשמתיה 
לההוא גברא ואמר ליה ר' יוחנן זיל לגביה דלישרי לך. ורב אחאי גאון והרב יוסף אבן 
פלט פירשו אותו על שמתא דחלמא. אבל שמתא דבני אדם כל דבר שבמנין צריך 
מנין אחר להתירו או נשיא או ריש גולה כדאמרינן במועד קטן זיל לגבי נשיאה 
דלישרי לך. הרי"ץ ז"ל. @99 @11ויחיד @22מומחה שרי שמתא. אפילו שמתא ששמת חכם כיוצא בו ונתפייס עם אותו שעל 
ידו נשתמת יכול חכם כיוצא בו להתירו. ומשום שהיא קללה לא מאחרינן ליה. 
אפילו באתרא דרביה. נראה לי לפרש שאם נידה תלמיד בשמתא אדם אחר לכבודו 
דתלמיד יכול לנדות לכבודו אם נתפייס עמו יכול להתירו אפילו במקום רבו. @99 @11יראי @22שמי. אגב דאיירי לעיל בהוצאת שם שמים לבטלה נקטיה הכא. @99 @11חירגא. @22כעין עפרורית שרואין בזיהרורי חמה וחבירו ביומא דאמר האי חירגא דיומא 
לא שמיה ובדניאל וכל דיירי ארעא כלא חשיבין. ופליגא [א]דר' שמעון בן 
לקיש דמוקי ליה לקרא לעתיד לבא. והא דאמר בבבא בתרא אידלי יומא אידלי קצירא 
בשביל אבן טובה של אברהם אבינו התלויה בה. הא והא איתא. הרא"ם ז"ל. @99 @11שמע @22מינה הדין חירגא דיומא. שנראה כאבק בזריחת שמש כשנכנס לבית דרך 
החלונות מסי לכולי עלמא בין לצדיקים בין לרשעים. ופליגא דריש לקיש דאמר 
דלא מסי אלא לצדיקים אבל רשעים ולהט אותם היום הבא ולהט אותם השמש לעתיד 
לבא. ואית דמפרשי הא דאמר דהאי קרא משתעי בעולם [הזה] פליגא דריש לקיש 
דאיהו דאמר דבעולם הבא משתעי קרא. וכראשון עיקר הלשון. פירוש. @99 @11[דף @22ט' ע"א] מתני'. כנדרי רשעים וכו'. וכתב הרי"ץ ז"ל אבל בשבועה לא דאין דרך 
הכשרים בכך על כן לא נקט ובשבועה. ואי משום שבועת זירוזין כיון דאמר 
הימנו לא שייכא שבועת זירוזין כלל. עד כאן. @99 @11גמרא @22דאמר הימנו שלא אוכל. וקשה לר"ץ למה לי תו כנדרי רשעים ועוד למה לי 
הימנו מאחר שאמר לא אוכל. וצריך לומר ידות קא משמע לן. שיטה. @99 @11הריני @22בנזירות דילמא וכו'. היינו כמו אמר מר. הרא"ם ז"ל. @99 @11הריני @22בנזירות דילמא הריני בתענית וכו'. הימנו בשבועה דילמא וכו'. עלי בקרבן לא 
פריך דהא אמר לעיל האומר הרי עלי חייב מפני שהוא יד לקרבן. פירוש. @99 @11כנדרי @22רשעים הימנו שלא אוכל הרי זו שבועה שלא יאכל ממנו. ואף על גב דהוה ליה 
למימר כשבועת רשעים שלא אוכל ממנו לא מימנעו רבנן מלמיקרי לשבועה 
נדר. @99 @11כנדרי @22(רשעים) [כשרים] לא אמר כלום. וטעמא דמילתא שהכשרים ששנינו הם בני 
אדם יראי חטא שהן מדקדקין על עצמן שלא תבא תקלה על ידם לא להם ולא 
לאחרים. ולפיכך אין נודרין בנזיר לעולם לפי שהנזיר צריך ליזהר בדברים הרבה מכל 
אשר יצא מגפן היין ומן הטומאה ומן הגילוח ושלא יחוף נזיר את ראשו כדי שלא 
ישיר את השער. וכן הכשירים נזהרין שלא לידור קרבן ולצדקה ולא שום דבר מצוה לא 
בלשון עלי שמא יאחר את נדרו ולא בלשון הרי זו שמא ימעול בה הוא או אחרים. אלא 
מה שהם רוצים ליתן לדבר מצוה נותנים בלא נדר ואין קורין שם לקרבן עד שיביאו 
הבהמה לפתח העזרה ומקדישה ושוחטה לאלתר. וכן נזהרין מן השבועות לפי 
שהתקלות מצויות בשבועות לפיכך זה שאמר על הככר כנדרי כשרים שלא אוכל הימנו 
לא אמר כלום. והרשעים ששנינו כאן לאו רשעים דעלמא קאמרינן שהם אין להם 
עסק לא בנזירות ולא בקרבנות לא בדרך נדר ולא בנדר נדבה. אלא אלו בני אדם שאין 
נזהרים ביראת שמים לדקדק על עצמן בענינים אלו אלא הם נודרים תמיד בין בשאר 
נדרים בין בנזיר ואינם נזהרים מן השבועות. ואף על פי שמקיימים אותם הרי 
נקראים רשעים מפני שמביאין עצמן לידי ספק. ודכוותה כל הנודר נקרא רשע 
שפירושו רשע באותו דבר. @99 @11כנדבתם @22של כשרים [נדר] בנזיר ובקרבן. אף על גב דכשרים אין נודרים בנזיר 
כדאמרן מיהו זימנין דנודרים בנזיר דרך נדבה כעובדא דשמעון הצדיק 
וכו'. והוא הדין למי שנודר בנזירות מחמת חטאים שקדמו ועכשו הרהר בתשובה 
שגם זו נזירות של כשרים הוא שהנודר בנזיר לכוונה זו בידוע שלא יכשל בנזירותו. וכן 
הכשרים מביאים קרבן דרך נדבה דהיינו בלשון הרי זו בענין שלא תבא תקלה כגון 
שלא קרא לה שם עד פתח העזרה ומסרה לכהן לשוחטה. והילכך אם (לא) היה עומד 
בפתח העזרה ובהמתו לפניו ואמר הרי זו כנדבת כשרים הרי זו קרבן. @99 @11ירושלמי. @22כנדרי רשעים לא אמר כלום מכיון שהתנדב אין זה רשע. הרנב"י ז"ל 
בפירוש להלכות הרב ז"ל. @99 @11אי @22הכי מאי למימרא. אם אמר בפירוש שלא אוכל מאי למימרא. בשלמא קרבן ונזיר 
איכא למימר דאתא לאשמועינן דאף על גב דלא פירש חשיב נדר. אבל גבי שבועה 
מאי אתא לאשמועינן. הרי"ץ ז"ל. @99 @11טוב @22מזה ומזה שאינו נודר וכו'. ואין נראה לו לומר משתדור ולא תשלם חד דיבורא 
הוא דאם כן ליתני קרא משלא תשלם. וא"ת עכשיו נמי ליכתוב משתשלם. וצריך 
לומר דנותן טעם לומר לא תדור שמא לא תשלם. @99 @11אפילו @22תימא ר' מאיר. ועכשו דייק מדלא קאמר טוב מזה ומזה נודב דאפילו נודב 
גרע מנודר ומשלם. ולמאי דפריך נודב נמי הא דתניא לקמן ר' יהודה אומר 
מביא כבשתו לעזרה עצה טובה קא משמע לן. מיהו קשה בתוספתא דתניא בהדיא על 
ברייתא זו ר' יהודה אומר טוב מזה ומזה מביא כבשתו לעזרה. וצריך לומר דאגב 
דנקט ר' מאיר כל המקרא טוב מזה ומזה נקטיה ר' יהודה לעצה טובה. וחיליה דר' 
מאיר דפליג אף אנודב דאי לא כן מאי רבותא דשלמה דמשמע טוב אשר לא תדור 
וגו' מכי תחדל לנדור נפקא. וא"ת והיכי מקיים ר' מאיר אבוא בית ה' בעולות וכתיב 
אשלם לעליון נדרי אשר פציתי וגו' וכתיב נדרו לכם ושלמו. בשלמא לר' יהודה יש 
מקיימין בעזרה אלא לר' מאיר הא אפילו בעזרה אין יכול להביאה. ואפילו נפרש 
כפירוש ר"ת שפירש דעד כאן לא אסרי לנדור אלא בעולות דאתו לידי מעילה אבל 
שלמים שאין מועלין בהם מותר מכל מקום תקשי מאבוא בית ה' בעולות. ועוד קשה 
מוידר יעקב. לכן נראה לי לישב המקראות בשעת הסכנה. ומיהו לפירוש ר"ת שפירש 
שמתנדב שלמים למה כבשתו לעזרה כבשתו נקבה. וצריך לומר כבשתו לשון כבש. 
ובתוספתא כתיב מביא בהמתו. וגם בירושלמי מוכיח כן דגרס מביא כבשתו בעזרה זו 
עולה אלמא זכר הוא. שיטה. @99 @11הכי @22גרסינן דתניא ולא גרסינן דכתיב. טוב אשר לא תדור. טוב מזה מנודר ואינו 
משלם ואף מנודר ומשלם שאינו (אלא) נודר כל עיקר. והכי פירושא דקרא 
טוב אשר לא תדור משתדור ואפילו תשלם. וא"ת למאי אתא ולא תשלם דכל שכן הוא. 
לגלויה עליה משתדור דלא תימא דוקא בשאינו משלם. ועתה בא זה ולימד על זה מידי 
דהוה אתושב ושכיר. מצאתי. ר' יהודה אומר טוב מזה ומזה מאינו נודר ונודר ואינו 
משלם נודר ומשלם שמכניס עצמו בעול המצוה. ודריש ליה לקרא הכי טוב אשר לא 
תדור משתדור ולא תשלם הא אם תשלם טוב מכולם. ויש מפרשים דאאת אשר תדור 
שלם דקרא דלעיל מיניה קאי והכי קאמר אף על פי שאמרתי את אשר תדור שלם טוב 
אשר לא תדור כלל משתדור ולא תשלם. כלומר שאם תרגיל לנדור תבוא לפעמים 
שתנדור ולא תשלם והיינו טוב מזה ומזה דקאמר ר' מאיר. וקצת קשה ככתוב 
בהרא"ש ז"ל. @99 @11בנדבה @22לא קאמר. ולהכי נקט נדר בקרא לחלקו מנדבה. ואקשינן והא קתני כנדבותם 
נדר בנזיר ובקרבן אלמא נדר בכלל נדבה דמדקתני נדר בקרבן משמע דאמר 
כנדבת כשרים עלי דהרי זה נדר. @99 @11[דף @22ט' ע"ב] ובשיטה כתוב: ופרכינן והיכי מצית מוקמה לה כר' מאיר והא קתני 
במתניתין כנדבותם נדר בנזיר ובקרבן אלמא דלנדר נמי שרי וכשרים נמי נודרים 
הן וגם משמע דנדבה מיקרי נדר והיכי מפיק נדבה מלשון נדר שהזכיר ר' מאיר. עד 
כאן. @99 @11תני @22נדב בנזיר ובקרבן. כלומר דאמר נדבת כשרים הרי זה נקל (לעשות) לתנא 
[לטעות] בין נדר לנדב. והיה יכול לומר המקשה וליטעמך תיקשי רישא לסיפא 
והרבה יש בתלמוד שיכול להקשות ליטעמך ואינו חש להקשות. @99 @11מאי @22שנא נדר וכו' דעביד ליה כהלל הזקן. ומשום מביא חולין לעזרה ליכא שלא 
הזהירה תורה אלא שלא לשחוט דומיא דשלי בשלך שהרי להוציא קדשים חיים 
חוץ לעזרה לא מצינו שאסרה תורה. ומה שמקשה בהמוכר את הספינה ודילמא לאו 
ביכורים נינהו ומעייל חולין בעזרה משום הגוזלות שהיו מביאין עם הביכורים קאמר 
וקסבר חולין דעוף דאורייתא. וזה הפירוש אינו דהא הגוזלות עולות ואינם בני מיכל 
והתם מקשי והא בעי מיכלינהו. אלא נוכל לומר דאביכורים עצמן קאי דהבאתן 
כשחיטת הבהמה שהבאתן היא המצוה. וכן משמע פרק ראשית הגז. וההיא דהקומץ 
רבה דמקפיד להביא שקלי חולין לעזרה היינו לערבם עם השקלים שקרבנות הצבור 
נקנים מהם אבל להביאם לבד לא. וא"ת כיון דלכולי עלמא נדרים אסירי נדרים סייג 
לפרישות היכי משכחת לה. וי"ל דנדרי דקרבנות דוקא אסירי דאתו לידי איסור בל 
תאחר ואיסור מעילה וגם שאר נדרים דכוותייהו דשייך בהו בל תאחר. וההיא דוידר 
יעקב נדר קודם מתן תורה. מצאתי ולא נהיר אלא כמו שאומר המדרש מכאן שמותר 
לידור בעת צרה. [הרא"ם. ועיין בספר יראים סוף סימן שי"ז ובפסקי הר"ם 
ריקנאטי סימן תקע"ב]. @99 @11ובשיטה @22כתוב אם כן נדרים סייג וכו' וכן ר' יהושע בן לוי שנדר כדאמרינן סוף פרק 
המדיר איתשיל משבועתי איתשיל. וי"ל ודאי נדרי קרבנות דאיכא תרתי וכן 
נדרי הקדשות דאיכא תרתי איסור בל תאחר ועוד איסור מעילה אסירי אבל נדרי 
ממון לא. [והא] דכתיב וידר יעקב נדר קודם מתן תורה הוה דליכא תקלה. [א"ה הלשון מגומגם ונ"ל דצ"ל ממין לא דליכא תקלה ודכתיב וכו']. עד כאן. @99 @11מימי @22לא אכלתי אשם נזיר. והוא הדין לחטאת העוף שלו דלא אכיל. ופחז עלי יצרי. 
כמו פחז כמים לשון חפזון [כלומר פחז] לבי לחשוב בעוונות. עליך הכתוב אומר 
כי יפליא וכתיב קדוש יהיה. ובעבור כיוצא בך קראם הכתוב קדוש ותחלת הפרשה 
נקט ואקדוש סמיך. ולי נראה דאלהפליא לה' סמיך. הרא"ם ז"ל. @99 @11דילמא @22משהי ליה ואתי ביה לידי תקלה. יש נסחאות דגרסי הכי ויש נסחאות דלא 
גרסי אלא התם דילמא אתי ביה לידי תקלה. ולפי אותן נסחאות נוכל לומר 
דהתקלה הוא שלא יביאנו כלל. ולפי הגירסא הראשונה נגרוס נדבה נמי דילמא משהי 
לה וכו' אלא נדבה דנזירות היכי משכחת לה. דהא עיקרו של נזירות על ידי נדר הוא 
בא דאמר הריני נזיר וכל הנודר נזירות על ידי קפדנותו הוא ולא תמצא בו נדבה 
בנזירות שאין כוונתו לשמים. כשמעון הצדיק כהאי גוונא משכחת לה נדבה בנזירות 
שהרי אותו שבא לפניו לא התנדב לצער עצמו ולכפר עונותיו אלא לשם שמים וזה 
נקרא נזירות נדבה אבל שאף נזירות נקראים נדרים. ובקש לטרדני. כלומר לפרוק עול 
מעלי ולעשות עצמו כאלוה. אמרתי לו ליצר במי שהוא עתיד להיות רמה ותולעה הם 
היסודות. הרי"ץ ז"ל. @99 @11כשהן @22תוהין. לשון פחד כשהן מתפחדים על עבירות שבידם. ומשמע כמו עושה לבן 
תווהין תווהין. פירוש. כשהן תוהין נוזרים. כלומר מתחרטים מעונותיהן אז 
נוזרים. וחברו בתוהא על הראשונות. וקצת נראה מהכא שאין משמעותו ממש לשון 
חרטה כמו שפירש בעל הערוך מדקא מייתי אחר כך ומתחרטים. על כן יש לומר 
משמעותו הישר לשון תמהון כלומר שמצטערין מעונותיהן שעשו לשון תהי בה ר' 
אלעזר שהוא לשון תמה. ויש מי שגורס מפני שהן תוהין כשהם נודרים כי מאחר שעל 
ידי כעס נדרו מיד הם מתחרטים וכיצד הוא זה שתוהין על ידי שמיטמאין וסיפא 
פירושא דרישא. והראשון עיקר. הרי"ץ ז"ל. @99 @11[דף @22י' ע"א] ר' יהודה לטעמיה דעביד בנדבה דלא אתי לידי תקלה דתניא וכו'. 
וא"ת מכל מקום בעזרה מצינו נדרי כשרים. תריץ דאפילו בעזרה אינם אומרים 
כי אם הרי זו דאי אמרי הרי עלי שמא תמצא טרפה ויהיו חייבים באחריותה ואתי 
לידי תקלה דבל תאחר. ובריש חולין דקאמר ואפילו ר' יהודה לא קאמר אלא הרי זו 
אבל עלי לא בהרי זו יכול לחלק כגון דאמר הרי זו קודם שהביאה לעזרה. הרא"ם ז"ל. 
וז"ל שיטה: ר' יהודה לטעמיה וכו'. דכיון דאינו מקדישה אלא תכף לשחיטה לא אתי 
בה לידי תקלה. והאי דלא משכחת לה דיכול לאצולי נפשיה מלבא לידי תקלה על ידי 
שהוא מקדיש תכף לשחיטתה אלא כדאקדשה משם נדבה דאמר הרי זו אבל היכא 
דקבלה עליו משום נדר לא מצי לאצולי נפשיה בהכי דאיפשר דאתי ביה לידי תקלה 
דכשרין מתנדבין אבל לא נודרים. עד כאן. וכתב רבינו ז"ל ושמעינן מיהא דלא מיבעי 
ליה לכשר למינדר או לאישתבועי במידי. פירוש הואיל ור' יהודה לא שרי להקדיש 
נדבה אלא בפתח העזרה. אלא כדבעי למיעבד מידי או אפילו למיתב זוזא לעניא או 
אפילו לפדיון שבוים. וכיוצא בהם אי איתיה לההוא מידי בידיה יתן לו מיד ואי לא 
לשתוק עד דהוי בידיה ויהיב ליה. ומיהו אי מצוה דגופיה הוא ומחייב בה ורמיא עליה 
כגון הא דאמרינן אשנה פרק זו או מסכתא זו והא אמיד נפשיה למיקם בה וחזי 
דמיאש מינה שרי ליה למינדר עליה לזרוזי נפשיה כדרב גידל. וכל שכן היכא דרגיל 
ומשתלי ועבר על אחת ממצות לא תעשה דתנן ונדרים סייג לפרישות וכן הדין 
בשבועות. ותימה דהא כתיב וידר יעקב וכו'. וי"ל שעת צרה שאני דאמרינן בהגדה 
לאמר לדורות דשעת צרה מותר לידור בתנאי הרי זה סלע לצדקה אם אנצל מצרה זו 
אם יחיה בני וכיוצא בו וכענין נדרו של יעקב אבינו אם יהיה אלקים עמדי וגו' כל 
אשר תתן לי עשר וכו'. אבל שלא בשעת צרה אסור לידור לשום דבר אלא מה שדעתו 
ליתן יתן בלא נדר. ומה שנהגו לידור צדקות ושמן למאור ביום הכיפורים יש לומר 
דעל ידי שהוא יום הדין וספרי חיים וספרי מתים פתוחים לפניו יתברך כשעת צרה 
דמי ולפיכך נודרין כדי שיעלה זכרונם לטובה ולחיים טובים וליתן (למחר) [לאלתר] 
אי אפשר. מכל מקום חייבים ליתן למחרת. הרנב"י ז"ל. @99 @11מתאוים @22להביא חטאת. משום דכתיב ביה כפרה לפי שאין הקדוש ברוך הוא מביא 
תקלה על ידם כדי שיתחייבו חטאת. וקשיא לי והא כתיב כי אין אדם אשר 
לא יחטא. ועוד שאינו מקשה מבהמתן של צדיקים גבי רבי ישמעאל שקרא ובקש 
להטות ובקרעו ספר תורה בחמתן בהאשה רבה. ולכן נראה לי לפרש שאין הקדוש 
ברוך הוא מביא תקלה לאחרים עמם על ידיהם שיהו אחרים למדים מהם כמו ר' 
מאיר בבית שאן ור' אמי ור' אסי בחולין ור' יוסי בכתובות דבקשו להעלות עבד 
לכהונה על פיו. ולכן הכא נראה לי לגרוס לפי שאינם חוטאים פירוש לפי שאין רגילים 
לחטוא שבכל כחם שומרים עצמן מן החטא. הרא"ם ז"ל. @99 @11להביא @22קרבן חטאת. משום שכתוב בו כפרה ממילא ולא על חטא היו מביאין חטאת 
שאין הקדוש ברוך הוא וכו'. וכיון שהיו חסידים כל כך שהיו מערימין להביא 
קרבן למקום זריזין הן דלא אתו לידי תקלה מדעתן. שיטה. @99 @11לפיכך @22היו עומדים ומתנדבים בנזירות כדי שיתחייבו קרבן שהנזיר מביא חטאת עולה 
ושלמים. ומיהו דוקא כי אמר כנדבתם דמשמע שמביאים אותו לשם מצוה ולא 
לשם על שעשו עבירה. אבל אי אמר כנדרם משמע שמביאים אותו על חטא שעשו ואין 
זה מנהג כשרים לכך לא אמר כלום. @99 @11חס @22ושלום שהחסידים הראשונים. פירוש דקסבר נזיר חוטא הוא. אלא הרוצה להתנדב 
עולה מתנדב כדאמרת דאדם מביא כבשתו חולין לעזרה. @99 @11שמעון @22הצדיק הא דאמרן. פירוש מדקאמר עליך הכתוב אומר להזיר לה' משמע 
דוקא כזה שהיה פרוש כל כך ראוי לנזור נזירות לה' אבל שאר בני אדם 
אסורים לנדור בנזיר דעוברים כשנודרים לפי שמצערין עצמן מן. היין. ואף על גב 
דבהאי עניניא דכתיב נזיר לה' כתיב בפירוש מאשר חטא על הנפש דמשמע דאף אותו 
שכוונתו לה' מיקרי חוטא. ודאי אין הכי נמי דאיכא חטא במה שציער עצמו מן היין 
אבל המצוה שמקבל הנזירות עליו שלא יתגבר יצרו עליו מכרעת החטא. אבל שאר 
נזירים שאין מקבלים כי אם משום חטא שעשו אינם בכלל נזיר לה' ואין להם 
מצוה בקבלה ויש להם חטא כשמצערין עצמן מיין. @99 @11אלא @22שציער עצמו מן היין. וא"ת ולמאן דאמר לאו חוטא הוא מאשר חטא על הנפש 
מאי דריש ביה. יש לומר דריש האי חטא לשון חסרון כמו והייתי אני ובני שלמה 
חטאים. אי נמי חטא ממש וקאי על המת שניטמא בו וכשטימא עצמו במזיד דנזיר 
הוא מאותן ארבעה שמביאין על המזיד כשוגג ולכן צריך כפרה. הריטב"א ז"ל. @99 @11מכאן @22ליושב בתענית שנקרא חוטא. מחמת כעס שרוצה לצער עצמו מכל דבר. אבל 
אם צריך לו לעשות כן על כל פנים שאינו יכול לעשות תשובה שלימה אם לא 
יכניע יצרו וירעיבנו כהאי גוונא ודאי מותר כדאמרינן התם במסכת תענית הא דצריך 
ליה הא דלא צריך ליה. @99 @11משום @22דשנה בחטא הוא. ככתוב ברש"י ז"ל. ועוד נוכל לומר כי בשביל הטומאה לבד 
לא קראו הכתוב חוטא שהרי שוגג הוא אלא על שם שציער עצמו שהוא עיקר 
האיסור והטומאה שהוא עון קל נצטרף עם עון החמור ועל כן נקרא חוטא. ולפי זה 
הפירוש יתיישב הגירסא שהיא בספרים דייקא נמי דכתיב מאשר חטא ולא כל אשר 
חטא. כלומר צריך לו כפרה על מקצת החטא אשר חטא ואיזהו חטא שחטא על נפשו 
שציער עצמו מן היין. הרי"ץ ז"ל. @99 @11לא @22כל שכן. ואף על גב דזה שלושים יום וזה יום אחד מכל מקום אותו היום הוי 
הרבה צער ויותר. הרא"ם ז"ל. @99 @11אית @22ספרים דכתיב בהו ורבנן הדין קרא בנזיר טמא ומשום דשנה בחטא הוא. וכן 
שמעתי דרבנן דלית להו הך דר' שמעון ור' אלעזר הקפר אמרי לן הא דקרי 
ליה לנזיר חוטא בנזיר טמא כתיב ומתוך שהנזירות השני שהוא נודר מחמת שנטמא 
הוא קרי ליה נזיר חוטא. והני רבנן היינו ר' יהודה דאמר לעיל חסידים הראשונים 
וכו'. ואית ספרים דכתיב והדין קרא משום דשנה. ופירכא הוא דפרכינן והא הדין 
קרא דקרי ליה חוטא בנזיר טמא כתיב ומשום דלא איזדהר בטומאה איקרי חוטא 
והיאך יליף מיניה נזיר טהור. ומשני וכו' ככתוב ברש"י ז"ל שעשה שני חטאים אחת 
שמיטמא ואחת שמצער. ודריש קרא הכי מאשר חטא חד על הנפש הרי תרי. הג"ה 
עוד יש לומר משום דשנה בחטא סובר ר' אלעזר שכל עיקר כפרתו אינה באה אלא 
מפני שציער עצמו מן היין שתי פעמים בטהרה ועוד איחר הצער להצטער פעם 
שנייה. ואף על פי שקרא ר' אלעזר הקפר ליושב בתענית חוטא מותר לישב בתענית 
לפי ששכר התענית מרובה על הפסד החטא. וצריך כפרה. ודומה לו תענית חלום 
בשבת שאמרו חכמים להתענות ולמיתב תענית לתעניתו להתכפר. וכיון דבעי כפרה 
למה אמרו לו להתענות. אלא שזהו הטעם ששכר התענית מרובה על חטא שבת. ומכל 
מקום חטא בעי כפרה. מצאתי. שיטה. @99 @11וזה @22לשון הריטב"א ז"ל: הכא משמע דלר' אלעזר אף נזיר טהור נקרא חוטא. וקשה 
דבפרק קמא דנזיר אמרינן נזיר מילתא דעבירה הוא וקרי ליה נאה. ופריך אפילו 
לר' אלעזר הקפר דאמר חוטא דוקא נזיר טמא אבל נזיר טהור לאו חוטא מיקרי. יש 
לומר התם הכי פירושו נזיר טהור לא חוטא הוא ושפיר מיקרי נאה דאף על גב 
דאיכא חטא גביה מיהו מצות הנזירות היא מרובה על החטא של צערו. אבל לעולם 
ודאי בנזיר טהור נמי איכא חטא קצת. והכי אמרינן היושב בתענית חלום בשבת 
קורעין לו גזר דינו וחוזרים ונפרעים ממנו עונג שבת שביטל. עד כאן. @99 @11ר' @22יוחנן אמר כנויים לשון גוים הן וכו'. וריש לקיש אמר לשון שבדו להם חכמים כדי 
שלא יבא לידי הזכרת השם. והיינו דתנן נדרים סייג לפרישות דאמר מר ושמרתם 
את משמרתי עשו וכו'. ובכנויים דנדרים הוא דפליגי אבל בשאר כנויים לא פליגי כגון 
כינויי נזירות דודאי אסורים הם מן התורה כדאמרינן נזיר להזיר לעשות כינויי נזירות 
כנזירות. והיינו דלא פליגי אלא בכנויי נדרים לפי ששאר כנויים קרוב לשונם ללשון 
תורה שיכול להגיהן בלא דיו וקולמוס נזיק כמו נזיר חרק כמו חרם שבותה כמו 
שבועה במומי כמו מומתא. ואית דמפרשי דבכולהו כנויין פליגי בין דנדרים בין דנזיר 
בין בחרם בין בשבועה. פירוש. @99 @11לשון @22גוים. שבלשונות הגוים הם לשון נדר והתורה אסרה כל לשון. והאי דנקט הני 
לישני משום דדומין הן לגופו של דבר במקצת באות ראשונה או באות אמצעית 
או באות אחרונה. מיהו הוא הדין לשאר לשונות. ובמומי נמי כיון דלשון ארמי הוא 
ורגילות בני אדם תנייה בהדי נדר דכיון דהורגלו גוים בזה הלשון אף על פי דלא 
הורגלו בו ישראל הוי נדר. אבל פשיטא דאם הורגלו בו ישראל דנדר הוי בכל לשון 
ובלבד שיהא יודע שזה הלשון לשון נדר. @99 @11לשון @22שברו וכו'. כלומר חכמים בדו מלבם לגזור עליהם דהוי נדר פן יבוא לטעות בו 
כדפירשתי לעיל. מפי רבי. שיטה. @99 @11וזה @22לשון הרא"ם ז"ל: לשון גוים. ואף על גב שלא הורגלו בלשון הוי נזיר ובלבד שידע 
שהוא לשון נזיר ומכיר בלשון. אבל אם לא היה מכיר לא כדאמר פרק שני שאין 
אנשי גליל מכירים בתרומת הלשכה אלמא מכיר בעינן. ואפילו היה מכיר ולא נתכוון 
לא הוי נדר דגמר בלבו בעינן כדחזינן לקמן גבי לא היה ברעתו אלא בחרמו של ים. 
ואפילו לחכמים דאמרי דצריך שאלה אינו אלא משום שלא יהא רגיל בנדר. ובלשון 
גוים נדר דאורייתא הוא דנדרים בכל לשון. שבדו להם חכמים וכו'. לפי שהרגילו 
אותם בפני כל אדם להיות נודר בו כדאמרינן טעמא לקמיה. בדו. קונטריביר"ש 
בלע"ז כמו אשר בדא מלבו דירבעם. עד כאן. @99 @11וכן @22הוא אומר החדש אשר בדא מלבו. לא גרסינן ליה שדרכו של אמורא להביא חבר 
ללשון המשנה ואין דרכו להביא חבר ללשון עצמו. אלא פירוש היה ובאו אחרים 
וגרסוהו כאלו הוא מלשון הגמרא. @99 @11טעמא @22מאי תקינו רבנן כינויין. פירש ר"ץ דללשון שבדו פריך אבל לשון גוים דין 
הוא אחר שהוא לשון. ופרכינן וכי אמר קרבן מאי הוי. ולימא קרבן ומה בכך 
והלא קדוש קדושה גמורה על ידי הכנויין כאלו אמר קרבן שהפקר בית דין הפקר 
שאם לא כן נמצאת תקנתם תקלה שמביא חולין לעזרה ואם כן מה הועילו (לשונות) 
[לשנות] לשון קרבן. ומשני חיישינן וכו' דאסור לאדם להוציא שם שמים לבטלה 
ואזהרתיה פרק קמא דתמורה מאת ה' אליך תירא. יש ספרים דגרסי דילמא אמר 
לשם קרבן. ולימא לשם קרבן דילמא אמר לשם ולא אמר וכו'. ואי לא גרסינן ליה הכי 
נמי קאמר. שיטה. @99 @11דלא @22לימא קרבן. להכי תקנו הכנויים כדי שלא יבא לידור כפי מה שכתוב בתורה 
ובסתמא דמילתא כל אדם הבא לידור מחזר אחר לשון התורה. והמקשה לא 
הבין דעת המתרץ ועל כן הקשה מאי נפקא מינה אם יאמר קרבן לימא אותו ומאי 
חורבא נפיק מיניה. ותירץ אינו בשביל קרבן לבד אלא דשמא יחשוב להזכיר השם עם 
תיבת הקרבן. והקשה מאי נפקא מינה אפילו יאמר כן בפירוש קרבן לה'. ותירץ 
דכוונתו לומר שמא יחשוב להזכיר השם תחלה ואחר כך קרבן. (ועוד הקשה ומאי 
נפקא מינה אפילו יזכירנו בפירוש קרבן לה'. ותירץ דכוונתו לומר) ועתה ביאר לו 
דהחשש הוא דשמא יעלה בדעתו להזכיר קרבן אחר הזכרה ולומר לה' קרבן וכשהזכיר 
ה' חזר בו ולא אמר קרבן ונמצא מזכיר שם שמים לבטלה. הרי"ץ ז"ל. @99 @11[דף @22י' ע"ב] לא דכולי עלמא לשון גוים הם. דאי לשון שבדו להם חכמים הם הני ודאי 
לא שייכי בקרבן כמו כינויין. ואיבעית אימא בית שמאי סברי גזרינן וכו'. אי נמי 
יש לומר דכולי עלמא לשון שבדו להם חכמים ובית שמאי סברי גזרינן ובית הלל לא 
גזרי. @99 @11מקנמנא @22מקנחנא מקנסנא. מלשון קונם קונח קונס והוא לשון פעולה מן הכנויין. 
הריטב"א ז"ל. @99 @11כינויי @22כינויין דנזירות תני רב יוסף וכו'. גבי נזיר תני להו ולאו גבי הדדי תניין משום 
הכי הדר ואמר תני רב יוסף דמשמע במסכתא אחריתי. וסדרא דמתניתין קא 
נקיט ואזיל. מדע"ת. @99 @11מיפחזנא @22מאי. מכולהו אחריני לא בעי לפי שאין נכונות שני נוני"ן כאחת וכינוי 
דחרם נמי אין צחין כל כך. קינה של תרנגולין קאמר. אף על גב דהאי דגש 
והאי רפה אין לדקדק בלשון. ור"ץ רצה לומר שגם קינה רפה. אבל אין לספק בקינה 
(ממש) [בדגש] כך עברי צחי הוא וכזה אין מדברים. תבעי. אכולהו קאי. שיטה. וז"ל 
הריטב"א ז"ל: קונה מאי קונה של תרגולים משמע או דילמא לישנא דקונם משמע 
תבעי. ויש גורסין קינה מאי ומפרש קינה רפי בלא דגש דאי בדגש פשיטא דקינה של 
תרנגולים קאמר. עד כאן. @99 @11אמר @22שמואל שביתה ביו"ד לא אמר כלום דדוקא שבותה הוא כינוי לשבועה. אשקקה 
לא אמר כלום. פירוש כשאמר אל"ף בתחלתו. קורנסא. פירוש שהוסיף רי"ש לא 
אמר כלום. ושאלות אלו נשאלו בבית המדרש וכתבום אבל הרבה אחרות היה יכול 
לכתוב. הריטב"א ז"ל. @99 @11חרקיא @22חרכיא חרפיא. ולא הזכיר מ"ם עם אלו כי אם כן לא יהיה משמעותא כנויין 
אלא לשונות אחרים. [אבל] גבי נזירות שייך שפיר מ"ם ויהיה משמעותו כנויי 
דכנויי דנזירות על כן אמר רב יוסף כי מנזיקנא מנזיחנא מפזיחנא הם כנויי כנויין 
דנזירות. מיפחזנא מאי שמקדים הח' לז' ולא דמי לפזיח. מאי הוי כנוי דכנויי נזירות 
או לא. וכן נמי בשתים האחרות קונמא מאי הוי כנוי דקונם שהוא כנוי דקרבן או 
לשון קנמן בושם. וכן שאל בקינה אם הוא כינוי דקונם או הוא קינה של תרנגולים 
ונשארו שתי הבעיות בתיקו. ולדידן דקיימא לן כבית הלל דכינויי כינויין מותרין אם כן 
שתי בעיות אלו לא נשאלו אלא אליבא דבית שמאי. וכן נראה דעת הר"ם שלא הביאם 
כלל ואם היינו אומרין כי אליבא דבית הלל נמי נשאלו ולומר אם הם כנוי קרבן במקום 
קונם התימה עליו למה לא הביאן אלא העיקר ודאי כמו שאמרנו כי לא נשאל עליהם 
אלא אם הם כנוי דקונם שהוא גם כן כנוי דקרבן או לא. הרי"ץ ז"ל. @99 @11וזה @22לשון שיטה: נדר במואי. פירש רשב"ם דבית לאו דוקא אלא מואי כדתניא רבן 
שמעון בן גמליאל בגמ' במוהי לא אמר כלום. ודוקא במוהי פליג אבל בשבועה 
מודה (כל שכן מבמומי. ואפילו רבן שמעון בן גמליאל לא פליג אלא במומא אבל 
בשבועה לא.) במומי במומתא לא אמר כלום. דלא שייכא בית בנדרים דהא תנן לקמן 
החולין כחולין דהוי נדר ולא תנן בחולין בבית. מדע"ת. @99 @11מואי @22וכן מומתא כינויין לשבועה דאורייתא דאשכחנא בתורה מומתא ומואי דמי 
לאומי וישבע מתרגמינן ואומי. ולאו מטעם לשון גוים ולשון שבדו הוי כנוי. 
נדר במוהה במומי דנדר מוהי. כמה דנדר משה דכתיב ויואל משה ויואל מוהה. ולמה 
לא תנינן נדר במאול במאור נדר במומי דשאול דכתיב ויואל שאול. משמע בהדיא 
שרוצה לומר במוהה כמו משה. עד כאן. @99 @11משנה @22טהור טמא וכו'. לאו אדלעיל קאי והכי פירושו אדם שפותח בנדר ואמר טהור 
שאוכל לך משמע הקדש שצריך לאכלו בטהרה. מה שאוכל לך טמא כקדשים 
שנטמאו וכו' ככתוב בהרא"ש ז"ל. כאימרא כדירים וכו' אין בהם צריכות ואגב גררא 
כללינהו. הרא"ם ז"ל. @99 @11לא @22חולין לא כשר לא דכי וכו'. ויש גורסים לחולין והיא בפתחת הלמ"ד ככתוב בהר"ן 
ז"ל. @99 @11ר' @22יהודה אומר האומר ירושלם לא אמר כלום. פירוש שמעיה ר' יהודה לתנא קמא 
דאמר דאם אמר ירושלם שאוכל לך אפילו בלא כ"ף הדמיון ואמר לו איהו 
דהאומר ירושלם לא אמר כלום עד שיאמר כירושלם בכ"ף. הריטב"א ז"ל. וכן 
הרנב"י ז"ל וזה לשונו: פירוש דמודה ר' יהודה אי אמר כירושלם דאסור אבל איהו 
שמעיה לתנא קמא דאפילו בלא כ"ף הדמיון קא אסר כדתנן לקמן קרבן שאוכל לך 
אסור ופליג עליה ר' יהודה בהא לומר דכל היכא דלאו בכ"ף קאמר לאו מידי הוא 
כדפליג עליה נמי לקמן באומר קרבן שאני אוכל לך עד דקאמר כקרבן שאין כוונתו 
לאיסור אלא לשבועה. ואפילו שבועה אינה והיינו דקאמר ר' יהודה לא אמר כלום. 
עד כאן. וז"ל שיטה: האומר ירושלם לא אמר כלום. קא סלקא דעתין דהכי קאמר 
האומר כירושלם לא אמר כלום. ובהא קמיפלגי דר' יהודה סבר חומות ירושלם אינן 
קדושות ותנא קמא סבר חומות ירושלם קדושות דמשיירי הלשכה הן באין. הרי זה 
נדר בקרבן. פירוש כאלו התפיס בקרבן. כאימרא. ירושלמי חד אמר כאימר תמידא 
וחד אמר כוולד חטאת וחד אמר כאילו של אברהם. כאישים. בירושלמי מפרש 
כשלהבת אש. ואף על גב דשילהי ביצה אמרינן אין נהנין ואין מועלין ביש בה גחלת 
מיירי דמועלין כדמוכח התם. כירושלם. דיש בה קדושה כדאמר רב שמואל בר רב 
יצחק אבני ירושלם שנשרו מועלין בהם. עד כאן. וכתוב בפירוש הכי גרסינן ר' יהודה 
אומר אף האומר (כ)ירושלם לא אמר כלום. קא מהדר אתנא קמא דקסבר לא שנא 
כמזבח ולא שנא מזבח ולא שנא כירושלם ולא שנא ירושלם וכן כולהו הרי זה נדר 
בקרבן ואתא ר' יהודה למימר לא מיבעיא אימרא דירים וכן בכולן דלא אמר כלום 
אלא כי אמר נמי ירושלם עלי ככר זה לא אמר כלום דלא אמר כירושלם. ולדידן לא 
נהירא האי אף דקא כתב במשנה טברנית ואין לשנותו. עד כאן. @99 @11[דף @22י"א ע"א] סברוה וכו'. חלוקה שיטת מסכתא זו מכל שיטות שאר מסכתות 
דאילו בשאר מסכתות היכא דפתחי במילתא בלשון לימא או בסברוה לא 
מתוקמא מילתא הכי ואילו בהא מסכתא אף על גב דפתחין בלשון לימא או בסברוה 
מיתוקמא מילתא בהכי. @99 @11לחולין @22שאוכל לך. היינו טעמא דאסור משום דהכי קאמר לא חולין להוי אלא קרבן. 
דאי לא מפני שהוא נודר לא היה צריך לומר אלא חולין שאוכל לך מדקאמר 
לחולין איכא למימר דהכי קאמר לא לחולין ליהוי שאוכל לך אלא קרבן הוא דליהוי 
ומשום הכי אסור. שיטה. @99 @11וזה @22לשון שיטה: יש לומר דנדרים איסורא דאית ביה ממונא נינהו כיון שאמר שאוכל 
לך כלומר (שאהנה) [שלא אהנה] מממונך. עוד כתוב שם ואז תנקה מאלתי אית 
ביה ממונא דכתיב וכל טוב אדוניו בידו. @99 @11רישא @22לאו ר' יהודה. דאם איתא דר' יהודה היא ברישא דמתניתין הוה מדכר ליה 
לר' יהודה. עד כאן. @99 @11והתניא @22ר' יהודה אומר כירושלם לא אמר כלום. וא"ת מכל מקום קשה למה נקט 
במתניתין ירושלם והא אפילו כירושלם לא אמר כלום משום דלא סבירא ליה 
דקדשא. תריץ דלא בא להשמיענו אלא שאותן שלמעלה צריכין כ"ף. וא"ת אם כן מה 
מקשה. הרבה מקשה הוא שלפי האוקמתא כר' יהודה מקשי דאם כן דק למינקט 
ירושלם אבל אי לאו כוותיה איכא למימר דלא דק. @99 @11כולה @22ר' יהודה ותרי תנאי אליבא דר' יהודה. והכי נמי הוה מצי למימר אליבא דר' 
מאיר אבל ניחא ליה לומר ר' יהודה לפי שמצינו שמו נזכר בשני מקומות. 
הרא"ם ז"ל. @99 @11תרי @22תנאי ואליבא דר' יהודה. קשה היכי מוקמינן כולה מתניתין כר' יהודה והא ר' 
יהורה כ"ף בעי וכדתנן האומר ירושלם לא אמר כלום עד שיאמר כירושלם. 
ואילו תלת [תחלת] מתניתין לא תני בה כ"ף אלא כשר דכי טמא טהור נותר פיגול 
הרי זה אסור. ויש מתרצים דמודה ר' יהודה בכל הנך דלשון פעולה הם ולאו שם דבר 
ומשמע מוקדש מופסל מטומא מפוגל. אבל נותר קשיא להו ואמרי דנותר אגב גררא 
דפיגול נקט ליה הכין ולעולם בנותר בכ"ף בעי וצריך עיון עדיין. הרשב"א ז"ל. ויש 
שתירצו דכי אמרינן כולה מתניתין כר' יהודה היא לאו כולה מתניתין ממש קאמר 
אלא מכאימרא ואילך אבל (השתא) [רישא] דטמא טהור (נותן) [נותר] פיגול לא 
אוקימנא כותיה. תדע דהא אפסקוה באסור. הריטב"א ז"ל. @99 @11[דף @22י"א ע"ב] תניא חולין החולין כחולין. בין שאוכל לך בין שלא אוכל לך אין צריכות 
כהני לישני. הרא"ם ז"ל. @99 @11חולין @22החולין כחולין. אין צריך לומר שסיים שאוכל לך אלא אפילו סיים שלא אוכל לך 
וכו'. ויש שמפרש שאפילו סיים שאוכל לך חידוש השמיענו שאפילו יאמר אותו 
בתמיהא לא מהני כלום הואיל ולא הזכיר קרבן. הרי"ץ ז"ל. @99 
