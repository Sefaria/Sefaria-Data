#18














@07וכן @06כתב הר"ר ישעיה ז"ל וז"ל פרה מטמאה טומאת אוכלין הואיל והיתה לה שעת 
הכושר כדמפרש ואזיל. תימה דבעי למידק מהכא דכל העומד לפדות כפדוי דמי אף 
על פי שעתה אינו יכול לפדות והיכי דאיק לה והלא פרה קדשי בדק הבית היא ושמעינן 
ליה לרבי שמעון דאמר קדשי בדק הבית לא היו בכלל העמדה והערכה ואם כן אף לאחר 
שחיטה יכול לפדותה. ואומר ר"י דלדבריהם דרבנן קאמר כלומר לדידי אפילו לאחר מיתה 
יכול לפדותה אלא אפילו סבירא ליה כוותייכו דקדשי בדק הבית היו בכלל העמדה והערכה 
יכול לפדותה על גבי מערכתה בשעת פירכוס. וכהאי גוונא פריך ושני בפרק קמא דבכורות 
גבי הא דאמר רבי שמעון דבשר וחלב מטמא טומאת אוכלין ופריך תיפוק ליה משום דבשר 
וחלב לרבי שמעון מותר בהנאה והוה ליה אוכל שיכול להאכילו לאחרים ומשני לדבריהם 
דרבנן קאמר להו. ותימה דבכל מקום דמייתי ההיא דבשר וחלב פריך לה ומשני בפרק קמא 
דבכורות ובריש המנחות והנסכים והך דפרה מייתי הכא וכו' ולא פריך עלה בחד מהנך 
דוכתי. וי"ל דההיא דבשר בחלב ברייתא היא דקאמר רבי שמעון דבשר בחלב מותר בהנאה 
ומשום הכי פריך מינה אבל הא דאית ליה לרבי שמעון קדשי בדק הבית לא היו בכלל 
העמדה והערכה וגם דפרה קדשי מזבח היא לא תנינא בברייתא בהדיא ולא פסיקא ליה 
למיפרך מינה. אבל לפירוש ה"ר שמעון מיינבולא האיך נפדית על גבי מערכתה בשעת 
פירכוס הא לאו כחיה היא הואיל ושחיטתה מתירתה על ידי פדייה. ואין לומר דליתא ההוא 
תירוצא דהא לעיל שנינו ליה ובפרק כיסוי הדם אנו צריכים לתירוצא דמסיק אי מכסין 
במוקדשין ופריך ולפרקינהו ולכסינהו ומשני הא בעי העמדה והערכה. ותימה ולפרקינהו 
בשעת פירכוס ואפילו אם נדחוק לומר דבעוף שחיותו מועט לא חשיב פירכוסו כחי מכל 
מקום מחיה תיקשי דהא אף בחיה איירי תלמודא דבקדשי בדק הבית איירי מדפריך 
ולפרקינהו. וצריך לומר דכיון דהויא שחיטה ראויה לא חשבינן לה כחיה ואי אפשר 
בהעמדה. וכן בבכורות אנו צריכין לתירוצו דקאמר דלא יגאל דמעשר לא ימכר ומוכח ליה 
מדכתיב והיה הוא ותמורתו יהיה קדש אימתי עושה תמורה מחיים וקאמר לא יגאל הא 
לאחר מיתה יגאל הא בעינן העמדה והערכה אלא לא יגאל ולא ימכר ומאי פריך הרי יכול 
לפדותה בשעת פירכוס ולפירושו ניחא. אמנם ההיא יש לדחות דהא דקאמר אימתי עושה 
תמורה מחיים היינו אף בשעת פירכוס והיינו דקאמר הא לאחר מיתה יגאל דהיינו לאחר 
פירכוס הא בעינן העמדה והערכה. אך בפרק קמא דשבועות אנו צריכין לתירוצו דפריך 
נשחטה תפדה הא בעינן העמדה והערכה ומאי פריך הרי יכול לפדותה בשעת פירכוס 
ולפירושו ניחא. ואית דגרסי התם אם מתה תפדה הא בעינן העמדה והערכה. ודוחק הוא 
למחוק גירסת הספרים דגרסי נשחטה והדרא קושיין לדוכתא מאי קאמר נפדית על גבי 
מערכתה הא בשעת פירכוס לאו חיה היא לפירוש ה"ר שמעון. וצריך לומר דהא דאמר רבי 
שמעון דיכול לפדותה היינו קודם הזאה אבל לאחר הזאה שוב אינו יכול לפדותה דהויא 
כקדשי מזבח דבעי העמדה והערכה והיינו דקאמר פרה מטמא טומאת אוכלין לאחר הזאה 
אף על פי שלא נפדית הואיל והיתה לה שעת הכושר קודם הזאה שהרי יכול לפדותה וכל 
העומד לפדות כפדוי דמי אף על פי שעתה אינו יכול לפדותה. ע"כ לשונו.@01 @07אם @06תאמר והא כל העומד להזות כמוזה דמי כמו כל העומד ליזרק ואם כן גם קודם 
הזאה אינו יכול לפדותה. וי"ל קודם קבלה מיהא נמי לא כמו זה דמי כיון דאז אינה 
ראויה להזות. תלמידי הר"ר פרץ ז"ל.@01 @07אבל @06הרשב"א ז"ל כתב וז"ל חדא ועוד קאמר חדא דלדידי אפילו השתא בת פדייה היא 
וכו' ואפילו לדברי המפרשים שלא אמרו מפרכסת הרי היא כחיה אלא כששחט ישראל 
בטמאה וכו' דלאו שחיטה היא כלל אבל ישראל בטהורה מכי שחט בה רוב שנים הרי היא 
כמתה גמורה ואף על פי שמפרכסת ושחיטת פרה ישראל בטהורה היא אפילו הכי כל שהיא 
מפרכסת הרי היא בכלל העמדה והערכה דכל שאין השחיטה מתרת באכילה אין שחיטת 
שנים מוציאתה מידי חיותא דלא אמרו שנים או רוב שנים אלא מפני שאותה שחיטה מתרת 
לאכילה בין לישראל בין לנכרי וכיון שכן הרי היא כמנחא בדיקולא הא שחיטה שאינה ראויה 
לאכילה בשעת שחיטה אינה מוציאה מידי חיות כשהיא מפרכסת זהו כשיטת התוספות. 
ודכוותה אמרינן ביבמות שחט בו שנים או רוב שנים ורמז ואמר כתבו גט לאשתי יכתבו 
ויתנו חי הוא אלא שסופו למות. ע"כ.@01 @07וזה @06לשון הראב"ד ז"ל פרה מטמאה טומאת אוכלים אפילו אחר זריקה ואפילו משמש 
להבה את העור אף על פי שאין עכשיו יכול לפדותה הואיל והיה לה שעת הכושר 
מקודם לכן שהיה לה שעה ראויה לטמא טומאת אוכלים ואי מחיים הא לא מטמא כלל אלא 
ודאי משעת שחיטה ואילך אלמא לא סבירא ליה לרבי שמעון פרה נפדית על גבי מערכתה 
אם אירע בה פיסול ואף על פי שלא נפדית כמו שנפדית דמיא ומטמיא טומאת אוכלים. 
וגאון ז"ל פירש וזה לשונו הואיל והיתה לה שעת הכושר לאכלה קודם שנטמאת דאפשר 
לה בפדייה אבל משנטמאת אינה נפדית לפי שהיא קדשים ואין פודין את הקדשים להאכילן 
לכלבים וטעונין שרפה. ואם שמא תאמר לא היה רבי שמעון אומר שהיא נפדית אמר ריש 
לקיש אומר היה רבי שמעון אפילו היא על גבי מערכה לא בעי העמדה והערכה דהויא לה 
כשאר קדשי בדק הבית והילכך דהוה אמר רבי שמעון דמשום דהוה לה שעת הכושר 
דמתחזיא לאכילה משום הכי נטמאת מטמאת טומאת אוכלים דאית ליה לרבי שמעון כל 
הראוי לפדות כפדוי דמי. ע"כ.@01 @07הקשה @06ה"ר שמואל מוורדוס למה לי שהיתה לה שעת הכושר תיפוק ליה דחיבת הקדש 
וכו' ככתוב בתוספות. ותירץ ר"י דאין חיבת הקדש מועלת וכו' אבל להסיר איסור 
הנאה שעליה להכשירה לקבל טומאת אוכלים לא מהניא. וכענין זה מיתרצת קושיא שהקשה 
ה"ר משה דפנטוויזא על משקין בית מטבחיא דאמרינן בפרק קמא דפסחים שהם דכן 
משום דמדאורייתא אין טומאה למשקין ולא גזרו בבית מטבחיא. והקשה ה"ר משה וליטמי 
בחיבת הקדש כמו עצים ולבונה. והשתא ניחא דלא מהניא חיבת הקדש אלא לשווניהו משקה 
דאוכל אי אפשר לעשותם אבל אין חיבת הקדש מועלת להביא עליהן טומאה הואיל ואין 
טומאה למשקין. אבל קשה דבפרק כל הבשר מרבה מוהבשר דבשר טמא לפני זריקת דמים 
האוכלו לקי אף על גב שהייתי יכול לומר דכל שאינו אסור בטומאת הגוף כגון בשר לפני 
זריקה דהואיל ואינו ניתר לטהורים אינו בטומאת הגוף אינו בטומאת בשר אלמא מהניא 
חיבת הקדש אף להעביר האיסור להיות כמו ניתר לטהורים. וי"ל דהתם הכי קאמר אי לאו 
ייתורא דכל הבשר הוה אמינא דכל שאינו ניתר בטומאת הגוף אינו בטומאת בשר להכי כתיב 
והבשר לומר דאף על גב דאינו בטומאת הגוף שאינו ניתרת לטהורים ישנה בטומאת בשר 
אבל לא בא להתיר איסורא לכלבים. נוסח אחר לטהורים. עוד יש לתמוה אמאי אין כל 
הקדשים מטמאים מחיים וכו'. ויש לומר כיון דאכתי מחוסר קבלה וזריקה כולי האי לא 
אמרינן כשחוט ומקובל ונזרק דמו. אמנם בשעיר המשתלח קשה למאן דשרי אברים בהנאה 
ליטמא מחיים. ואומר ר"י דבדבר חי בשום ענין אין לטמאו טומאת אוכלים דדבר הנראה 
לעינים הוא שאינו אוכל. וראיה לדבר בן פקועה ודגים שאינם מחוסרים שחיטה ואפילו הכי 
אין מטמאין טומאת אוכלים שחיותם מטהרתם כדאיתא בפרק בהמה המקשה. ה"ר ישעיה 
ז"ל.@01 @07עוד @06כתבו בתוספות וקשה דלמאי נפקא מינה במה שמצטרף בפחות מכביצה הא בלאו הכי 
אוכל מקבל טומאה בכל שהוא וכו' עד עפרא בעלמא נינהו. ועוד דקא מהדר השתא 
שתחשב אוכל לאהנויי לטומאה דאורייתא ולשון מטמאה דמשמע לממני ראשון ושני ליהוי 
מדרבנן כדמוכח בסוף שמעתין קמייתא דהמנחות והנסכים וצריך לדחוק דלממני ראשון ושני 
הוו מדדבנן וטומאה דגופה הוי דאורייתא. ואין לדקדק שיהא חיבת הקדש דפרה דרבנן 
דאי מדאורייתא גם האפר עצמו יטמא טומאת אוכלים הא כשרופין דמי דמשמע שפשוט לו 
דשרופין לא מטמאו דמצינו למימר דאפילו יהא חיבת הקדש דאורייתא אין שייך באפר חיבת 
הקדש. ונראה דמדאורייתא חולין גמירי הוי דלית ביה מעילה מדאורייתא כדאיתא בסוף 
התכלת. ועוד מפרש ר"י דנפקא מינה במה שמטמאת טומאת אוכלים לענין שמקבלת מן 
השרץ ונפסלת בכך וכו' כמו שכתוב בתוספות. תוספות שאנץ.@01 @07וזה @06לשון הר"ר ישעיה ז"ל פרה מטמאה טומאת אוכלים. הקשה רש"י ז"ל בחולין פרק 
אותו ואת בנו למה לי קבלת טומאה תיפוק לי וכו' עד בבצק ע"כ לשונו. ולא דק דהא 
אינה מטמאה אדם וכלים אלא העוסקים בה. אמנם היה יכול לומר דכיון דסופה לטמא 
טומאה על ידי עוסקיה מעתה תטמא טומאת אוכלים כדאמרינן גבי נבלת עוף טהור 
דמטמא טומאת אוכלים הואיל וסופו לטמא בגדים אבית הבליעה. ומה שפירש גבי נבלה 
כההיא דכריתות דמקבל האי בצק טומאה אם יגע בטומאה לא דק דהתם מיירי בכזית נבלה 
שחיפהו בבצק ומן הנבלה הוא מקבל טומאה דנבלה מטמאה בכזית לא צריך כביצה הואיל 
וטומאתה מגופה ועל ידי צירוף הבצק עם הנבלה הבצק מקבל טומאה מן הנבלה כאילו היה 
בבצק כביצה ואין צריך שיגע בשרץ. גם מתוך פירושו דפירש דמצטרפין הפרה והבצק לענין 
שיקבל הבצק טומאה נראה שחזר ממה שהיה רגיל לפרש דאוכלין מקבלים טומאה בפחות 
מכביצה וגם נראה דגרסינן מטמאה טומאת אוכלים. ושמא הא דנקט הכא משום דאין 
יכולה לטמא אחרים אף קבלה טומאה אלא על ידי צירוף. ומה שהקשה למה לי היתה לה 
שעת הכושר הואיל וסופה לטמא טומאה חמורה אומר ר"י דהא דאמרינן כל שסופו לטמא 
טומאה חמורה מטמא טומאת אוכלים היינו בדבר שהוא ראוי לקבל טומאה מאחרים אז 
אינו צריך לא הכשר מים ולא מגע שרץ אלא טמא טומאה קלה מעצמה כגון נבלת עוף 
טהור אבל פרה שלא היתה לה שעת הכושר לא היתה ראויה לקבל טומאה משרץ אף 
טומאת עצמה לית לה ולהכי צריך שעת הכושר. והביא ראיה דתניא בזבחים פרק ט"ו 
השורף פרה ופרים וכו' ומסיק בשלמא רבי מאיר כדתנא דבי רבי ישמעאל פירוש דאמר כל 
שסופו לטמא טומאה חמורה מטמא אוכלין ומשקין אלא רבנן וכו' ומשני אמרי במערבא 
צריכין הכשר מים והכשר שרץ. ופירש רש"י ז"ל צריכין הכשר וכו' כלומר דבר שאין סופו 
לטמא טומאה חמורה צריכין הכשר מים ושרץ כמו זרעים אבל דבר שסופו לטמא טומאה 
חמורה אינן צריכין הכשר מים ושרץ דמעצמן הן טמאים ולא גמרינן להו מזרעים אבל מכל 
מקום צריכין שיהו אוכל ויהיו ראויין לקבל טומאה מן השרץ ומשום הכי פרה ופרים שהם 
אוכלים מטמאים אוכלין ומשקין הואיל וסופן לטמא טומאה חמורה אבל שעיר המשתלח 
שאינו אוכל אינו מטמא טומאת אוכלים ומשקים קאמר ועלה רבי שמעון פרה מטמאה 
טומאת אוכלים הואיל וכו' כלומר בפרים פליגנא דבעינן אוכל שיכול להאכילו לאחרים אבל 
בפרה מודינא דאוכל שיכול להאכילו לאחרים היא שהיתה לה שעת הכושר בשעת פירכוס או 
קודם זריקה כדפרישנא וכל העומד לפדות כפדוי דמי. וכן משמע בכריתות בפרק דם 
שחיטה דאף דבר שסופו לטמא טומאה חמורה צריך מחשבה להיות אוכל דקאמר נבלת עוף 
טהור וכו' וכן בפרק בא סימן גבי גוזל שנפל לגת וכו'. אבל קשה לרבי מאיר דאמר דשעיר 
המשתלח מטמא אוכלין ומשקין אף על פי שאינו אוכל וכי פליג רבי מאיר אכל הני דבעו 
מחשבה הא לא אשתמיט לאפלוגי בחד מינייהו. ועוד במתניתין דטהרות דתנן י"ג דברים 
נאמרו בנבלת עוף טהור צריכה מחשבה ואין צריכה הכשר ומטמאה טומאת אוכלים קתני 
בסיפא דרבי מאיר. ומיהו אין לדקדק מזה ועל כרחיה לא אתיא כולה כרבי מאיר דהא קתני 
והאוכל אבר מן החי ממנה סופג את הארבעים ורבי מאיר חולק על זה בפרק גיד הנשה 
ובסוף טבול יום נמי מוקי לה כרבי מאיר הא דקתני ומטמאה טומאת אוכלים בכביצה. מיהו 
התם רוצה לדקדק דצריכה מחשבה ואין צריכים הכשר כרבי מאיר מדסיפא רבי מאיר רישא 
נמי רבי מאיר ומשני מידי איריא רישא רבי מאיר וסיפא רבנן משמע שהיה יכול ליישב 
ההיא דצריכין מחשבה כרבי מאיר. וזה תימה דהא רבי מאיר מטמא בשעיר המשתלח אף 
על פי שאינו ראוי לאכילה. וכן בפרק העור והרוטב דקתני חותך בשר מאבר מן החי חתכו 
ואחר כך חשב עליו טהור חשב עליו ואחר כך חתכו טמא ומוקי לה כרבי מאיר אלמא בעי 
מחשבה ופריך התם למאן דאוקי לה כשהוכשר למה לי הכשר הרי סופה לטמא טומאה 
חמורה אלמא אף בדבר שסופו לטמא טומאה חמורה בעי רבי מאיר מחשבה. וצריך לומר 
דחיות שעיר המשתלח אין זה חסרון להחשיבו אוכל כמו מחשבה בנבלת עוף דשעיר אם 
נשחט ממילא הוא עומד לאכילה אבל נבלת עוף טהור אינו עומד לאכילה אלא על ידי 
מחשבה ותחילתו וסופו אינו מטמא טומאה חמורה אלא בבית הבליעה שבחשבו להיות אוכל 
אף תחילתו לטמא טומאה קלה לא יטמא אלא על ידי מחשבה מה שאין כן בשעיר 
המשתלח. נראה לר' סברא זו אחרונה. ורבינו תם תירץ קושית הקונטרס דלא חשיבא פרה 
סופה מטמאה טומאה חמורה הואיל ואינה מטמאה לה מגופה אלא על ידי עוסקיה 
ומפרש פלוגתא דרבי מאיר ורבנן דפרק טבול יום הכי בשלמא רבי מאיר כתנא דבי רבי 
ישמעאל וחשיב ליה סופן לטמא טומאה חמורה הואיל ועוסקיה מטמאין בגדים אלא רבנן 
אי סבירי להו כדתני דבי רבי ישמעאל כלומר וחשבי להו כסופו לטמא טומאה חמורה על 
ידי עוסקיהן אפילו שעיר המשתלח נמי ואי לא וכו' ומשני אמרי במערבא צריכין הכשר מים 
והכשר שרץ כלומר הא דאמרי רבנן דפרים מטמאין לאו משום דחשיב להו סופן לטמא 
טומאה חמורה אלא על ידי הכשר ונגיעת שרץ הוא דמקבלי טומאת אוכלים דאוכל נינהו 
אבל שעיר המשתלח לאו אוכל הוא הואיל והוא חי וקאמר רבי שמעון פרים ודאי אינם 
מקבלים טומאה אפילו בהכשר מים ושרץ דאיסורי הנאה נינהו ובעינן אוכל שיכול להאכילו 
לאחרים אבל פרה מטמאה טומאת אוכלים על ידי הכשר מים ונגיעת שרץ הואיל והיתה לה 
שעת הכושר שיש לה היתר בפדייה. ויש ספרים דגרסי פרה מטמאה טומאת אוכלים פירוש 
מקבלת טומאה כמו אוכלים הואיל והיתה לה שעת הכושר. ודאי על זה יש לתמוה מה היא 
אדירה לקבל טומאה אי לטמא הואיל והיתה לה שעת הכושר תורת אוכל עליה ומטמאה 
אחרים ואי לטומאת עצמה כיון שהוא אוכל לטמא אחרים כל שכן לעצמה. וצריך לומר 
דאשמועינן שהיא מצטרפת לפחות מכביצה לענין שאם נגע בה שרץ אף הבצק טמא. ואי 
קשיא האיך תטמא הבצק בנגיעתה הא שבע לה טומאה כדאמרינן גבי עשרון שחלקו וקבל 
אחד מהן טומאה והניחן כביצה ונגע טומאה באחד מהן אין האחד טמא על ידי צירוף 
הכלי דשבע ליה טומאה. וי"ל דהכא הואיל ונוגעין זה בזה כי נגע בפרה הוי כאלו נגע 
בבצק ולא דמי לעשרון שחלקו דלא נגעי זה בזה. ואי קשיא למה הצריך שיעור לקבל טומאה 
והלא פחות מכביצה מקבל טומאה ואי לשוויה טומאה דאורייתא והלא עיקר טומאה אינה 
אלא משום חיבת הקדש דרבנן קשה ואפילו אי מדאורייתא קיימא לן דלטמא אחרים חיבת 
הקדש מכשרתן כדפרישית לעיל דכשרופה דמיא אם חיבת הקדש דאורייתא ניחא אבל אם 
חיבת הקדש דרבנן ומטמאה לעשות ב' וג'. ויש מתרצים דנפקא מינה ליפסל שעל ידי שהיא 
אוכל היא מקבלת טומאה משרץ ונפסלת אם נגעה בו. ולא נהירא דהא אפר פרה שאינה 
אוכל נפסלת על ידי טומאה כדאמרינן בפרק חומר בקודש לא ישא אדם אפר חטאת 
ויעבירם בירדן מפני קבר התהום. ע"כ לשון ה"ר ישעיה ז"ל.@01 @07וזה @06לשון תלמידי הר"פ ז"ל לפי הספרים דגרסי מטמאה ודאי צריך לומר כמו שפירש 
רש"י ז"ל בפרק אותו ואת בנו דנפקא מינה כגון שהיה שם פחות מכביצה אוכלים 
והניח אוכלים בפרה והשתא נפקא מינה במאי דמקבלה טומאה הפרה ומתוך כך מקבלים 
טומאת אוכלים דבהדה לפי שהפרה משלימתן לכביצה. ואין להקשות אכתי למה לי קבלת 
טומאה ממקום אחר גם לגבי האוכלים תיפוק ליה דמה שיש מן הפרה עם האוכלים 
מטמאתן משום דסופה לטמא טומאה חמורה. וי"ל דמה שסופה לטמא טומאה חמורה לא 
מהני למעבד תרתי להצטרף עם האוכלים ולטמאתם. אי נמי אפילו עבד תרתי מכל מקום 
נפקא מינה לקבלת טומאה ממקום אחר כגון שאין מבשר הפרה כביצה דאז אי אפשר 
לאוכלים ליטמי מחמת הפרה שאין מועיל מה שסופו לטמא טומאה חמורה אלא כאלו נגע 
נמי בשרץ ואלו נגע נמי בשרץ לא היה מטמא אחרים בפחות מכביצה ולכך צריך שיקבל 
טומאה ממקום אחר כדי שיטמאו אוכלים. וא"ת ואכתי האיך מצטרפת פרה בהדי הני 
אוכלים לקבל טומאה חמורה ממקום אחר והלא בשר הפרה שבע לה טומאה שבלא קבלת 
טומאה דממקום אחר היא מטמאה אוכלים משום דסופה לטמא טומאה חמורה ואף על גב 
דפרישנא דאין בבשר הפרה כביצה מכל מקום דומה הוא דשייך לומר שבע ליה כיון דאם 
היה בו כביצה היה מטמא טומאת אוכלים ובעיא היא בהקומץ אי אמרינן שבע לה טומאה. 
ויש לומר דהכא מיירי שנגעה טומאה באוכלים ולא בבשר הפרה וההיא דהכונס מיירי שנגע 
בטומאה. וא"ת ואכתי מאי נפקא מינה במה שמצטרפת לפחות מכביצה אוכלים לקבל 
טומאה הא בלאו הכי נמי אוכלין מקבלין טומאה בכל שהוא. וי"ל דלפירוש רבינו תם שפירש 
דלענין קבלת טומאה נמי בעיא כביצה כמו לטמא אחרים ניחא. מיהו קשה דנהי 
דמדאורייתא בעינן כביצה גם לקבל טומאה מכל מקום מקבל טומאה מדרבנן בכל שהוא גם 
לטמא אחרים גם לפירוש רבינו תם כדמוכח בתורת כהנים. וי"ל דמכל מקום נפקא מינה 
לענין קבלת טומאה מדאורייתא כגון לשרוף את הקדש אם נגע בהני אוכלים. ועוד מפרש 
ר"י דנפקא מינה במה שמקבלת טומאת אוכלים לענין שנפסלת בכך כשנגעה בטומאה ולכך 
איצטריך טעמא דהיתה לה שעת הכושר דאם לא כן לא חשיבא אוכל לקבל טומאה ולא 
היתה נפסלת כשנגעה בטומאה. וא"ת תיפוק ליה דאפילו לא חשיבא אוכל נפסלה כשנגעה 
בטומאה משום דאשכחן דקפיד רחמנא אפילו בעסוקין בה שיהו טהורין כדכתיב ואסף איש 
טהור אלמא קפיד קרא שלא יגע בטומאה. יש לומר דהתם לאו משום הכי מטמאין לה 
שהרי אפילו עסוקים בה בקנה או בפשוטי כלי עץ בעינן טהורין אלא שמע מינה דגזרת 
הכתוב הוא ולאו משום קפידא דטומאה. ומיהו קשה דאי לאיפסולי עצמה כשנגעה בטומאה 
מאי איריא בשר הפרה דחשיבא אוכל אפילו האפר דלא חשיבא אוכל כדפרישנא לעיל נפסל 
בנגיעת הטומאה כדאמרינן בפרק חומר בקודש לא ישא אדם מי חטאת וכו'. וי"ל דמכל 
מקום נפקא מינה במאי דחשיבא אוכל דמתוך כך מקבלת טומאה אפילו משני ושלישי אבל 
אחר לא מפסיל במגע שני ושלישי רק במגע אב הטומאה. ע"כ לשון תלמידי הר"פ ז"ל.@01 @08ע"ב @06אומר היה רבי שמעון פרה נפדית וכו'. כתוב בתוספות וי"ל דמאן דאסר אסר אפילו 
מדאורייתא וכו'. ועוד יש לומר דרבנן סברי קדשי מזבח הוא ולהכי קאמר שחטה על 
גב מערכתה אין לה פדייה עולמית. והא דקאמר שנפדית על כל הפסול שבה כגון מתה 
ונשחטה או מצא אחרת נאה הימנה היינו משום דלב בית דין מתנה עליה כדאיתא התם 
בשבועות אבל מי שסובר קדשי בדק הבית היה פשוט לו לריש לקיש דסבירא ליה דנפדית על 
גב מערכתה. תדע דכי פריך התם אי רבי שמעון אימא סיפא שחטה על גב מערכתה אין 
לה פדייה עולמית והתניא וכו' מאי קושיא לימא דהא תנא בהך מילתא לחודה בקדשי בדק 
הבית לא היו בכלל העמדה והערכה סבר כרבי שמעון. ומיהו קשיא לפירוש זה דאין משמע 
שסובר שום תנא וכו' כמו שכתוב בתוספות. תוספות שאנץ.@01 @07ולענין @06פסק כתב הרב המאירי ז"ל וזה לשונו פרה אדומה כל זמן שלא נשחטה אם מצאו 
נאה הימנה יכול לפדותה אף על פי שאין בה מום ואף על פי שאין קדשי מזבח 
נפדין אם שמא אין זו קדשי מזבח לענין זה אם שמא מתוך שדמיה יקרים לב בית דין 
מתנה עליה אבל משנשחטה כראוי על מערכתה של עצים שהיא נשחטת עליה בהר הזיתים 
ובמקום הבדוק מקבר התהום אפילו מצאו נאה הימנה אינה נפדית ואפילו היא מפרכסת 
שהיא בכלל העמדה כמו שיתבאר במסכת חולין ומכל מקום הרי היא מטמאה טומאת 
אוכלין אף על פי שמשנשחטה ונעשית אוכל לא היתה לה שעת הכושר לאכילה. קדשי מזבח 
התמימים אינם נפדים מעתה מכירתם אינה מכירה כלל שהרי לא יצאו לחולין ביד הלוקח 
ולמדת מכאן שאפילו מכרן להקריבן לאותו קרבן עצמו ותהא כפרה ללוקח אין זה כלום 
והרי היא כזבחים שנזבחו שלא לשם בעליהם. ע"כ.@01 @07כל @06היכא דאיתיה במכירה וכו' ומוכר בשבת דחייב אף על גב דאם טבח וכו' כמו שכתוב 
בתוספות. אי נמי איתיה בטביחה על ידי אחר. אבל קשה טבח שור הנסקל דחייב אמאי 
הא ליתיה במכירה דאסור בהנאה לדברי רש"י ז"ל וריש לקיש איירי לעיל בההיא מילתא. 
אבל לרבינו תם ז"ל איתיה במכירה דשרי לאיתהנויי ביה מחיים. הרא"ש ז"ל. ועיין תוספות 
פרק אלו נערות ל"ג ב'.@01 @07והאמר @06רבא זה בנה אב וכו'. והא דרבא לא ידענא היכא איתמר בכוליה תנויי. גאון ז"ל.@01 @07זה @06בנה אב כל מקום וכו'. פירש רש"י ז"ל דמשור שה כשבים ושה עזים דריש בנין אב. 
ותימה דבסוף סוגיין דהכא דמסיק כי איתמר דרבא לטמא שנולד מן הטהור ועבורו מן 
הטמא ודלא כרבי יהושע דאי רבי יהושע משה כשבים ושה עזים נפקא ומאי קאמר הא רבא 
גופיה מהתם מפיק לה. והקונטרס דקדק דכל בנין אב ללמד על מקום אחר בא ולפי 
המסקנא דמוקי ליה לטמא שנולד מן הטהור לא בא ללמד אלא לעצמו. ואומר ר"י דמשה 
דפסח דריש ליה דלגופיה לא איצטריך דמשה דקדשים נפקא דאמעוט בהו כלאים דפסח 
קדשים הוא ומייתר שה בפסח לבנין אב. וכן משמע דלקמן מסיק תלמודא דלרבנן דרבי 
אליעזר איתמר דרבא לענין פטר חמור דאינו נפדה בכלאים ומייתי מתניתין דבכורות דתנן 
אין פודין וכו' ובבכורות פרק קמא מפיק כל האי משנה שה שה מפסח. אמנם משם קשה 
דמפיק ליה מגזרה שוה דשה שה והכא מפיק ליה מבנין אב. ואין לומר דהאי בנין אב גזרה 
שוה דהתם הוא דאם כן אמאי לא אמעיט מינה רבא כל הני דממעט התם דתנן אין פודין 
בעגל ולא בחיה ולא בטרפה וכו'. ואין לומר דאין הכי נמי וחדא מינייהו נקט דאם כן כי 
בעי לקמן לרבי אליעזר דמתיר בכלאים שה למאי הילכתא לימא דאיצטריך למעט שארא. 
ואומר ר"י דודאי רבא דריש הכא בנין אב והתם דריש גזרה שוה למעט אינך דמבנין אב 
אין למעט אלא כלאים. וא"ת בנין אב למה לי תיפוק ליה כלאים מגזרה שוה עם שארא. יש 
לומר דהוה מרבינן כלאים מתפדה תפדה כדמרבי מיניה מילי אחריני דלא משתמעי לרבותן 
כמו כלאים. ה"ר ישעיה ז"ל.@01 @07ולהלן @06כתב גבי הא דאמרינן אי לקדשים בהדיא כתיב בהו צריך עיון לפירוש ר"י היכי מצי 
למילף פסח מקדשים והלא כל עיקרנו שעשינו בנין אב מפסח אינו אלא משום 
דילפי פסח מקדשים ואייתר שה דפסח לבנין אב. וצריך לומר דלרווחא דמילתא קאמר אי 
לקדשים כלומר אם תמצא ייתור בפסח לייתורי שה לבנין אב ללמוד לקדשים ממנו הא 
בהדיא כתיב. ע"כ לשונו.@01 @07וזה @06לשון תוספות חיצוניות התם בפרק קמא דבכורות גבי הא דאמר התם נאמר כאן שה 
וכו' מה להלן פרט לכל השמות הללו פ"ה בפסח דפסה בעיא שה ולא בעגל וחיה ולא 
בשחוט וכו'. ותימה לרבינו תם דהא אמרינן בפרק מרובה זה בנה אב כל מקום שנאמר שה 
להוציא כלאים ובשה דפסח קמיירי ותימא דהתם קרי ליה בנין אב והכא עביד גזרה שוה. 
ועוד אמאי נקט כלאים טפי מכל השמות דמתניתין עגל ושחוט. ועוד דרבי אליעזר דמתיר 
בכלאים אמאי לא שרי בכל אינך דמתניתין. ועוד דבאותו ואת בנו דכתיב בשה אתיא אמאי 
נוהג בכל איסור. ותירץ רבינו תם דאיצטריך הגזרה שוה ואיצטריך הבנין אב דאי מגזרה 
שוה לחוד לא הוה ממעטינן כלאים דהוה אמינא תפדה תפדה ריבה להכי איצטריך בנין אב 
דרבא דשה דכתיב גבי פסח להוציא הכלאים על כרחיה שה דפטר חמור דלגופיה לא 
איצטריך דפשיטא דלא מצי להיות בכלאים דהא קדשים הוא ואי מבנין אב לחוד ולא כתיב 
הגזרה שוה הוה מוקמינן הבנין אב לטמא שנולד מן הטהור ועבורו מן הטמא. ואם תאמר 
איך אמרינן דלגופיה לא איצטריך דפשיטא דלא מצי להיות מכלאים הלא בפסח מצרים כתיב 
ועדיין לא היה נכתב איסור כלאים בקדשים. ויש לומר דמכל מקום כשכתבו משה דאז ניתנה 
תורה לא איצטריך לגופיה. והשתא ניחא דאותו ואת בנו דליכא גזרה שוה אמרינן שנוהג 
בכלאים. עד כאן לשון תוספות חיצוניות שם.@01 @07וזה @06לשון תלמיד הר"פ ז"ל ונראה לר"י דבנין אב דרבא הוי משה דפסח. וקשה דאם כן 
היינו גזרה שוה דבכורות אם כן מאי שנא דנקט רבא כלאים טפי מעגל וכו'. ועוד 
דאם כן אמאי חייב תשלומי ארבעה וחמשה בטרפה אפילו למאן דאמר שחיטה שאינה 
ראויה שמה שחיטה מכל מקום ליפטר משום גזרה שוה דשה שה מפסח כמו לענין פטר 
חמור. וכי תימא דמתרביא מאו כמו כלאים אם כן הוה ליה לתלמודא למיפרך מטרפה כי 
היכי דפריך מכלאים ולשנויי או לרבות. ועוד קשה וכו'. לכן נראה דבנין אב דרבא וגזרה 
שוה דבכורות לאו חדא מילתא מיהו תרווייהו מקרא דפסח וכו' ככתוב בתוספות. ע"כ.@01 @07ולהלן @06גבי הא דאמרינן אלא אי איתמר דרבא לענין פטר חמור וכו' כתבו וזה לשונם 
וא"ת למה לי בנין אב דרבא למעוטי כלאים בפדיון פטר חמור תיפוק מגזרה שוה 
דשה שה כמו טרפה ושחוטה. וי"ל דאי מגזרה שוה הוה אמינא תפדה תפדה ריבה לרבות 
כלאים דכי היכי דלא ממעטינן שאינו זכר תמים ובן שנה מגזרה שוה דשה שה משום 
דאמרינן תפדה תפדה ריבה כדאיתא בבכורות הכי נמי הוה אמינא לענין כלאים וסברא הוא 
למעוטי כולהו מגזרה שוה טפי מכלאים. וגבי ארבעה וחמשה דחייב הטרפה ולא ממעטי 
מגזרה שוה דשה שה מפסח היינו משום דשה דגנבה לא מייתר ואינו מופנה. וכן נמי אותו 
ואת בנו דנוהג בטרפה ולא ממעטינן מגזרה שוה דשה שה מפסח משום דלא מייתר. ויש 
להביא ראיה דכלאים לא אמעוט מגזרה שוה דשה שה כמו טרפה ושחוטה כי אם מבנין אב 
כדפירשתי מדקאמר ולרבי אליעזר דמתיר בכלאים משמע דלא מפליג באחרים בטרפה 
ושחוטה כמו בכלאים היינו משום דאית ליה גזרה שוה אבל לית ליה בנין אב דרבא ולהכי 
הוא מתיר כלאים יותר מטרפה ושחוטה. ע"כ.@01 @07והרשב"א @06ז"ל כתב וז"ל זה בנה אב כל מקום שנאמר שה וכו' פירש רש"י ז"ל מדכתיב 
שור שה כשבים. והקשו עליו בתוספות דאמרינן לקמן דאתיא דרבא לרבי 
אליעזר לטמא שנולד מן הטהור וכו' ודלא כרבי יהושע דנפקא משה כשבים אלמא בנין אב 
דרבא לאו משה כשבים נפקא. ועוד דהא אסיקנא דכי איתמר דרבא לענין פטר חמור 
איתמר ופטר חמור מפיק ליה בסוף פרק קמא דבכורות משה שה דפסח. על כן פירשו 
בתוספות דבנין אב דרבא משה שה דפסח. וכן פירש גם הראב"ד ז"ל דגבי פסח כתיב שה 
מיותר דכתיב ויקחו להם שה לבית אבות וגו' וכתיב שה תמים זכר בן שנה שלא היה צריך 
לכתוב אלא זכר תמים יהיה לכם ולמה חזר וכתב שה תמים לאגמורי אעלמא דכל מקום 
שנאמר שה להוציא את הכלאים. ע"כ.@01 @07וזה @06לשון הראב"ד ז"ל כלאים שה כתיב ואמר רבא כל מקום וכו' דיליף שה שה מפסח 
דכתיב שה תמים וכו' דמייתר וכו' דהא כתיב לעיל ויקחו להם איש שה וגו' ולמה ליה 
למיהדר שה אלא לאגמורי בכל מקום שנאמר שה שיהא כזה. ולקמן מקשה רבא אמאי 
איצטריך למיגמר מהתם משה שה. ע"כ.@01 @07עוד @06כתב הרשב"א ז"ל לקמן גבי הא דאמרינן כי איתמר דרבא לענין פטר חמור וכו'. 
איכא למידק אם כן כי אקשינן לעיל כלאים שה כתיב הוי לן למיפרך נמי אטרפה. 
ומסתבר לי דהוא הדין דפריך אטרפה אלא רישא נקט דקתני גנב כלאים וטבחה טרפה 
ומכרה וכאלו אמר ברייתא דכלאים האיך אפשר והא שה כתיב. ועוד דכלאים קשה לכולי 
עלמא אבל טרפה לא קשה אלא לרבנן כדברי ריש לקיש דאלו רבי שמעון לא מודה בה 
הלכך הקשה מכלאים דכלהו מודו ביה ומינה לטרפה לרבנן לכשתמצא לומר דרבנן היא ולא 
רבי שמעון. כן נראה לי. ע"כ לשונו.@01 @07שאני @06הכא דאמר קרא או לרבות וגו'. וקצת קשה דהא או מיבעי ליה לחלק דלא תימא 
עד דגנב תרווייהו איצטריך או לחלק או זה או זה והכי אמרינן לעיל עיין לעיל 
בתוספות. שיטה.@01 @07וזה @06לשון הראב"ד ז"ל אלא ודאי או למעוטי הוא ולא שיהו מעורבין אלא הא דדרשינן או 
לרבות משום דאין אתה יכול להוציא כלאים מביניהם ולמעט לא צריך קרא ומשום הכי 
לא דרשי שור או כשב לרבות נדמה או עז לרבות כלאים דסתם או למעוטי הוא. מיהו היכא 
דאין כלאים יוצא מביניהם על כרחיה דרשו ליה בריבוי. ע"כ.@01 @07גבי @06גנבה דכתיב שור שאי אתה יכול וכו'. וא"ת בלאו הכי נמי הוה מצי למימר גבי גנבה 
דכתיב שה וכו'. וי"ל וכו' כמו שכתוב בתוספות. הקשה ר"מ מההיא דפריך לקמן אי 
לקדשים אי לבכור בכולהו נמי כתיב שור. ותירץ דמילתיה דרבא לא איתמר היכא דכתיב שור 
שה בלא או כגון הכא גבי גנבה אי הוה כתיב שור ושה ולא הוה כתיב או שאי אתה יכול 
להוציא כלאים מביניהם. הרא"ש ז"ל.@01 @08דף ע"ח ע"א @06והא גבי קדשים נמי נאמר שור או כשב וכו'. תימה כיון דאיכא למימר 
הכי ואיכא למימר הכי יש לנו להחמיר ולמעט כלאים ולא לרבות. ויש 
לומר דהיינו קושיא אי למעט אתי לשתוק משני אואין ולכתוב שור וכשב ועז דשור משמע 
שאינו כלאים וכשב ועז משמע אף כלאים וכיון דאיכא למימר הכי ואיכא למימר הכי ממילא 
אזלינן לחומרא וממעטינן ליה. ה"ר ישעיה ז"ל.@01 @07אי @06אמרת בשלמא או למעט היינו דאיצטריך תרי מיעוטי וכו'. וקשה לי דאפילו למעט נמי 
קשה אמאי איצטריך תרי מיעוטי לכתוב קרא מיעוטא בנדמה ומיניה ניליף כלאים 
למיעוטא מק"ו דהשתא נדמה דקיל אתמעט כלאים דחמיר לא כל שכן. עיין שיטה.@01 @07וה"ר @06ישעיה ז"ל כתב וז"ל דאף על גב דאיצטריך למעוטי כלאים איצטריך למעוטי נדמה 
ותלמודא דנקט שור או כשב למעוטי כלאים או עז פרט לנדמה איפכא הוי ליה 
למימר שור או כשב פרט לנדמה או עז פרט לכלאים דהכי מידרשי קראי אלא משום דהוו 
תרווהי עלמא כיון דאמעוט נדמה למה לי קרא למעט כלאים והמקרא לא רצה לסרס ולומר 
או עז פרט לכלאים שור וכשב פרט לנדמה. ע"כ.@01 @07אלא @06אי אמרת לרבות תרי רבויי למה לי. קשה לי דילמא אי לא כתיב אלא חד ריבויא הוה 
מוקמינן ליה לנדמה אבל כלאים אסור לפיכך איצטריך תרווייהו כדי לרבות את 
הכלאים. וליתא דכל דמרבינא משור וכשב כלאים מרבינן ולא נדמה כלומר אותו שאי אתה 
יכול להוציא מביניהם דהיינו כלאים אבל נדמה שאפשר להוציא מהם כלומר מאחד מהן אי 
לאו דאיכא ריבויא אחרינא לא הוה מייחדינן לה להכי. ותדע מדרבי מכי יגנוב שור או שה 
כלאים ולא מוקמינן ליה לנדמה בלחוד. הרשב"א ז"ל.@01 @07ובשיטה @06כתוב אלא אי אמרת לרבות וכו'. וקשה לי דילמא לעולם לרבות ודקא קשיא לך 
נדמה מיבעיא איכא למימר דאי לא כתיב אלא חד או הוה מוקמינן ליה אנדמה 
דקיל אבל כלאים אימא לא משום הכי צריכי תרי קראי. ושמא יש לומר דמסתמא או דרישא 
לכלאים אתא וכו'. עיין. ע"כ.@01 @07וזה @06לשון גאון ז"ל היינו דאיצטרכו ליה תרי או דממעטי לכלאים ולנדמה וכדקאמינא לך 
לעיל דמהו דתימא נדמה הואיל ואביו ואמו ממין אחד הוא ליתכשר להקרבה קא 
משמע לן או עז למעוטי השתא כלאים דממין אחר אתי איתרבי ליה מרישא נדמה לו 
מיבעיא דמותר. ע"כ.@01 @07השתא @06כלאים איתרבו וכו'. וא"ת ולמה לי למילף נדמה מק"ו מכלאים בלאו הכי נמי הוה 
מתרבי נדמה כיון דליכא מיעוטא דהא מצרכינן למסקנא קרא למעוטי נדמה שמע 
מינה דאי לאו מיעוטא ממילא לא הוה מתרבי נדמה ואם כן למה לי קרא. ויש לומר דהא 
איצטריך ק"ו לרבויי אמה היינו לרבות נדמה גמור שאינו דומה כלל לאמו דהאי נדמה לא 
הוה מתרבי ממילא דאף על גב דליכא מיעוטא ממילא הוה ממעיט הכא בקדשים בגזרה 
שוה תחת תחת ממעשר העברה העברה מבכור דבבכור איכא קרא למעוטי נדמה גמור 
בפרק קמא דבכורות הילכך שפיר איצטריך האי ק"ו דקאמר לרבויי ההוא נדמה גמור דלא 
לילף מבכור. והא דמצרכינן למסקנא מיעוטא למעט נדמה דמשמע דאי לא מיעוטא ממילא 
הוה מתרבי נדמה האי בנדמה שאינו גמור שדומה במקצת סימנים לאמו דההוא ליכא 
למילף מבכור למעוטי דקדוש הוא בבכורה כיון שדומה במקצת סימנים דלא ממעיט נדמה 
בבכור אלא נדמה גמור שאינו דומה כלל לאמו כדאיתא בפרק קמא דבכורות וכך הוא הענין 
כי מוקמינן ליה לקרא למעוטי אז ממעטינן כל נדמה אפילו דומה במקצת סימנים והיכא 
דאוקמיה ליה לרבות בעי לרבויי אפילו נדמה גמור שאינו דומה כלל לאמו. וא"ת ומאי שנא. 
יש לומר דודאי כי מוקמינן ליה למעוטי צריך לומר דאתא למעוטי כל נדמה אף על פי 
שדומה במקצת סימנים דלמעוטי נדמה גמור לא איצטריך דמבכור הוה ילפינן כדפירשתי 
אבל כי מוקמינן לרבויי אז אתי לרבות אפילו נדמה גמור שאינו דומה כלל לאמו דלרבות 
שדומה במקצת סימנים לא אתי קרא דאם כן לשתוק מריבויא דממילא איתרבי נדמה שדומה 
במקצת סימנים דמהיכא תיתי למעוטי כיון דליכא מיעוטא דמבכור ליכא למילף דהא בבכור 
קדוש הוא כדאיתא בפרק קמא דבבכורות. תלמידי הר"פ ז"ל.@01 @07אלא @06הא דאמר רבא כל מקום שנאמר שה וכו' למאי הילכתא אי לטביחה ומכירה הא 
אמרת דאפילו בכלאים נמי חייב אי לקדשים בהדיא כתיב בהו שור או כשב פרט 
לכלאים וכו' אלא לענין פטר חמור וכו'. ואי קשיא לך אי יליף להו מפסח אי מה להלן זכר 
תמים ובן שנה אף כאן זכר תמים ובן שנה וכו' הא אמרינן בבכורות תפדה תפדה ריבה. 
הראב"ד ז"ל.@01 @07אי @06למעשר וכו' אף על גב דלא כתיב ביה שה פירש הקונטרס כיון דכתיב צאן כמאן דכתיב 
ביה שה. והקשה ה"ר שמואל מוורדוס ז"ל בפרק בתרא דבכורות כי פריך התם גבי 
מעשר אי גמר תחת תחת מקדשים וכו' ומאי קאמר נימא דמבנין אב נפקא כיון דכתיב ביה 
צאן דכמאן דכתיב ביה שה דמי. וצריך לומר דודאי לא חשיב צאן כמו שה והכא הכי 
פירושא אי למעשר אפילו אם תדחוק לומר דחשיב צאן כמו שה הא תחת תחת יליף 
מקדשים. ה"ר ישעיה ז"ל.@01 @07עד @06שיהא הוא שור ובכורו שור. וא"ת למה לי האי קרא תיפוק ליה העברה העברה 
ממעשר ותחת תחת מקדשים. ואומר ר"י וכו' כמו שכתוב בתוספות. הרא"ש ז"ל.@01 @07לטמא @06שנולד מן הטהור ועיבורו מן הטמא ודלא כרבי יהושע. רש"י ז"ל מייתי פלוגתא 
דתניא רבי שמעון אומר גמל גמל שני פעמים א' גמל וכו' ופליג עליה רבי יהושע 
וכו'. וקשה דהא דבעי וטהורה מטמא מתעברא אף לרבי יהושע בעי התם דקאמר יכול 
אפילו עבורו מן הטמא ומאי בעי הא לרבי יהושע לאו טמא הוא. ועוד דצריך לומר כי 
משני דאיעבר מקלוט כרבי שמעון דלרבי יהושע קרי ליה טמא מפני שהוא טמא לרבי 
שמעון. ועוד דהתם משמע הטעם דרבי יהושע דגלי קרא הכא דזה וזה גורם אסור מה 
שאין כן במקום אחר לרבי יהושע ולפירוש זה מאי זה וזה גורם איכא. ונראה דבהא פליגי 
רבי שמעון סבר גמל גמל שני פעמים אחד נולד מן הגמל ואחד נולד מן הפרה ואפילו 
עברו שור ואף דומה קצת לשור אסור ורבי יהושע דריש את זה לא תאכלו זה אי אתה אוכל 
בסימן אחד פירוש בדמיון קצת לפרה הואיל וקלוט הוא אבל אתה אוכל בדמיון קצת לאמו 
כגון שנולד מן הפרה ועברו שור ואף על פי שהוא קלוט יכול אפילו עבורו מן הטמא 
מגמל ממש ונולד מן הפרה יהיה מותר בדמיון קצת תלמוד לומר שה כשבים ושה עזים עד 
שתהא אמו ואביו כשבה. והשתא פריך לכולי עלמא ומטמא מי מעברא ומשני דאי עבר 
מקלוט בן פרה ובן שור ואינו דומה קצת לאמו כרבי שמעון כלומר דבהא מודה רבי יהושע 
לרבי שמעון דטמא הוא לאפוקי מרבנן דאמרי התם כל היוצא מן הטהור טהור. ואל תתמה 
אי קרי סימן דמיון האם דכן מוכיח תלמודא התם ושם יש להאריך. ה"ר ישעיה ז"ל.@01 @07וזה @06לשון תלמידי הר"פ ז"ל לטמא שנולד מן הטהור פירוש קלוט שנולד מפרה ועיבורו 
מגמל ופריך טהורה מטמאה מי מעברא ומשני דאיעבר מקלוט כרבי שמעון. ופירש 
הקונטרס הא דקרי ליה טמא לקלוט היינו כרבי שמעון דרבי שמעון טמא קרי ליה בפרק 
קמא דבכורות דפליגי רבי שמעון ורבי יהושע דריש גמל גמל שני פעמים וכו'. והשתא הא 
דקאמר הכא כרבי שמעון ודאי לא סברי כוותיה דהא לרבי שמעון מיתסר מגמל גמל שני 
פעמים אפילו כשעיבורו מטהור גמור משור כל שכן כשעיבורו מקלוט ואם כן רבי שמעון 
אינו צריך לא לדרשה דשה כשבים דקאמר רבי יהושע ולא לבנין אב דרבא כדפרישית. עד 
כאן פירוש שיטת הקונטרס. וקשה לפירושו חדא דהא דקאמר כרבי שמעון משמע דקא 
סבר כרבי שמעון ועוד דמשמע התם דקסבר זה וזה גורם אסור פירוש איסור והיתר 
גומרים לולד אלמא האב אסור לרבי יהושע ולפירוש הקונטרס מותר הוא כדפירשתי. ועוד 
קשה דהתם גבי רחל שילדה מין עז ועז שילדה מין רחל מזכיר סימנים ומייתי נמי גבי 
ההיא מילתיה דרבי יהושע אבל אתה אוכל הבא בסימן אחד ואי בסימן אחד טהרה קאמר 
וכפירוש הקונטרס אם כן מה שייך גבי רחל שילדה מין עז שכולה טהורה שיש לה כל 
סימני טהרה. לכן נראה דאבל אתה אוכל בסימן אחד דקאמר רבי יהושע לאו סימן טהרה 
קאמר אלא רצה לומר שנשתנה מן הגמל אביו מקצת צורתו שדומה לאמו הפרה באחד 
מאבריו בפרצוף פנים או באחד משאר אברים דכיון דדומה לאמו באחד מאבריו שרי לרבי 
יהושע דדריש ליה מאי אתה אוכל וכו' אבל הכא שאינו דומה כלל לאמו אלא דומה לגמל 
לגמרי מודה רבי יהושע לרבי שמעון שהוא אסור גם כשנולד מן הפרה ומן השור כדדריש 
רבי שמעון מגמל גמל שני פעמים ורבי יהושע אית ליה שפיר האי דרשא כיון שהוא גמל 
גמור והיינו דקאמר רבי יהושע ואי אתה אוכל גמל גמור אבל אתה אוכל הבא בסימן אחד 
פירוש ואי זה זה טמא שנולד מן הטהור שאם דומה במקצת סימנים לאמו מותר באכילה 
וכו' אפילו עברו מן הטמא כלומר כשם שאני מרבה קלוט בן פרה שעברתו מן השור 
שדומה באחד מאבריו לאמו כך אני מתיר בו כשעבורו מן הטמא היינו כשעברתו פרה 
לקלוט זה שדומה במקצת סימנין לאמו מקלוט אחר הבא משור ופרה והוא טמא כגון שאינו 
דומה במקצת סימנים לאמו אלא דומה לגמל גמור דהוא טמא אפילו לרבי יהושע כדפירשתי 
תלמוד לומר שה כשבים ושה עזים עד שיהא אביו כבש ואמו כשבה כלומר שיהא אביו ואמו 
טהורין לאפוקי היכא דאביו טמא דמיתסר נמי בנו. ושמעתין נמי דקאמר לטמא שנולד מן 
הטהור רצה לומר בקלוט פרה שדומה במקצת סימנין לאמו ועיבורו מן הטמא היינו 
כדמסיק שעברתו מן הקלוט הבא משור ומפרה שאינו דומה כלל לאמו דאותו קלוט טמא 
אפילו לרבי יהושע. והשתא ניחא דקאמר כרבי שמעון דרבי יהושע סבר כוותיה כיון שאינו 
דומה כלל לאמו וכן רבא. והא דנקט בין הכא בין התם לטמא שנולד הוא הדין אם היה 
טהור גמור שהיה דומה לגמרי דמיתסר כיון דעיבורו מן הטמא והרי טעמא דרבי יהושע 
משום דקסבר זה וזה גורם אסור משה כבשים וליכא משום שה להוציא את הכלאים אלא 
דקאי ארישא דברייתא דרבי יהושע דקאמר אבל אתה אוכל הבא בסימן אחד וכו' ואי זהו 
טמא הנולד כלומר דאישתני מגמל פורתא אך מכל מקום דומה לגמל. ע"כ.@01 @07והרשב"א @06ז"ל כתב וז"ל לטמא שנולד מן הטהור. פירש רש"י ז"ל דבפרק קמא דבכורות 
דריש רבי שמעון גמל גמל שני פעמים וכו' עד משמע ליה לרבא משה. ע"כ 
לשון רש"י ז"ל. ומשמע מדבריו ז"ל דרבי יהושע פליג אדרבי שמעון בקלוט בן פרה ושור 
גמור אף על פי שאינו דומה בסימני צורת גופו כלל לאמו. ועוד פירש הוא ז"ל סימן אחד 
אחד מסימני טהרה שבתורה כלומר או מעלה גרה וכו'. והקשו עליו בתוספות דבבכורות 
משמע דמודה רבי יהושע לרבי שמעון כשאינו דומה בצורתו כלל דהתם מיבעיא אי בעי 
ראשו ורובו או לא ואתינן למיפשטה מדרבי יהושע וכו'. לכן נראה לפרש דסימן אחד 
דקאמר התם היינו סימני צורתו בצורת פניו או אחד מאבריו דבקצת סימנין שרי רבי יהושע 
ופליג עליה דרבי שמעון אבל בשאינו דומה כלל מודה לו דאסור ורבי אליעזר נמי אסר ביה 
כרבי יהושע בשאינו דומה לאמו כלל אלא דפליג עליו בבנו דרבי יהושע אוסר משום דזה וזה 
גורם אסור ורבי אליעזר שרי בבנו משום דסבירא ליה זה וזה גורם מותר. ולפי זה טהור 
שנולד מן הטהור ועיבורו מן הטמא כלומר שאינו דומה כלל לאם אסור לרבי יהושע אלא 
איידי דנסיב רישא טמא שנולד מסיק לה בטומאה מדקאמר שנולד מן הטמא דוקא בשדומה 
קצת לאמו שאילו אינו דומה כלל לאמו אפילו נולד מן הפרה ומן השור אסור אפילו לרבי 
יהושע כמו שאמרנו זהו כשיטת התוספות. והא דקאמר לאפוקי מדרבי יהושע לומר מאי 
דאסר רבי יהושע ונפקא ליה משה כשבים נפקא ליה לרבא אליבא דרבי אליעזר מבנין אב 
דשה. ותימא לי לישנא דקאמר דלא כרבי יהושע דמהאי לישנא משמע דפליגי עליו בדינא 
דמאי דאסר זה שרי זה ולא אשכחן כי האי לישנא במשמעות דורשין. ונראין דברי המפרשים 
דרבא אליבא דרבי אליעזר מפיק בנין אב דשה שה להוציא כלאים אלו דטמא שנולד מן 
הטהור ועיבורו מן הטמא לענין פטר חמור ולומר שאין פודין בו מכלל דמותר באכילה דאי 
אסור באכילה פשיטא דאין פודין בו וזה הוא דלא כרבי יהושע דאלו לרבי יהושע אפילו 
באכילה אסור ואין צריך לומר לפדיון פטר חמור ולא איצטריך בנין אב דשה למעוטי ולרבי 
יהושע בנין אב דרבא למעוטי פדיון פטר חמור כלאים דעלמא הבא מעז ורחל והא דקאמר 
דלא כרבי יהושע בדווקא נקט רבי יהושע דאלו רבי אליעזר בר פלוגתיה דרבי יהושע כלאים 
הבא מן הטהור והטמא כלומר מן הקלוט שאינו דומה לאמו כלל מותר הוא באכילה משום 
דזה וזה גורם מותר סבירא ליה כדאמרינן הילכך אף לדידיה אפשר דבנין אב דרבא לטמא 
שנולד מן הטהור ועיבורו מן הטמא שמותר באכילה כשדומה בסימן מצורותיו לאמו ואין 
פודין בו פטר חמור. וכן נראה לי מדברי הראב"ד ז"ל. ע"כ הרשב"א ז"ל.@01 @07וזה @06לשון הראב"ד ז"ל ולרבי אליעזר דשרי בכלאים אלמא לא יליף משה דפסח למאי 
הילכתא אמר רבא כל מקום שנאמר שה וכו' אמר לך רבי אליעזר כי איתמר דרבא 
איתמר לטמא שנולד מן הטהור ועיבורו מן הטמא. פירוש לקלוט בן פרה ועיבורו מקלוט 
ודלא כרבי יהושע דאי כרבי יהושע אפילו באכילה נמי אסור דנפקא לן משה כשבים שה 
הבא משני כבשים שלא יהו קלוטים. מיהו אם הוא עצמו קלוט מותר דכתיב אך את זה לא 
תאכלו ממעלי הגרה וממפריסי הפרסה את הגמל זה אי אתה אוכל אבל אתה אוכל הבא 
בסימן אחד שהוא מעלה גרה בלבד ואיזהו זה גמל הנולד מן הפרה ועיבורו מן הפרה אף 
על פי שאין מפריס פרסה שסועה אלא לרבי אליעזר דמכשיר קלוט בן פרה (בן פרה) בן 
קלוט באכילה אפילו הכי לענין פדיון פסול ונפקא לן משה דפסח דנהי דלא גמרינן לכלאים 
מהתם משום דתפדה תפדה ריבה לכל מי שהוא שה וכלאים דעלמא שה הוא אבל לקלוט בן 
קלוט מיהא ילפינן מהתם ופסול לפדיון. דאיעבר מקלוט בן פרה וכרבי שמעון דקאמר 
שהוא אסור אפילו בן פרה בן פר ומשום הכי קרי ליה טמא ולדעת רבי שמעון הוא דהוי 
טמא אבל לא סבירא ליה כוותיה שיהא אסור באכילה והכי איתא בבכורות קרי ליה טמא 
כרבי שמעון וקאמר אבל אתה אוכל סבר לה כוותיה בחדא לשום בעלמא ופליג עליה בסתם 
אכילה. ע"כ.@01 @08ע"ב @06הרי עלי עולה והפריש שור וגנבו הגנב פוטר עצמו בכבש לרבנן שאף על פי שהנודר 
חייב באחריותו כיון שלא נדר שור מתחילה לא קבע נדרו בשור ואם מת או נגנב 
מוציא עצמו בכבש לרבנן וכיון שזה פוטר עצמו בכבש האי נמי פוטר. ונראה לי כשאבד 
ממנו וכו' כמ"ש הרשב"א ז"ל לקמן משמו. הראב"ד ז"ל.@01 @07הדר @06פשט גנב פטר עצמו בכבש וכו'. ונראה לי דדוקא כשאבד ממנו קאמר שלא יהא 
אחריות הגנב חמור משל נודר אבל אם אכלו הרי נהנה מן ההקדש שור וקרן מיהא 
משלם להקדש וכל שכן אם ישנו בעין שמחזיר להקדש. הראב"ד ז"ל.@01 @07עוד @06כתב הראב"ד ז"ל דלדעת רבי שמעון קא מיבעיא ליה ולתשלום כפל לבעלים דלענין 
ההקדש ודאי שור הוא משלם שהרי הזיק שור אבל הכפל שהוא משלם לבעלים שהרי 
מבית האיש קרינא ביה הואיל וחייב באחריותו לדעת רבי שמעון מאי משלם כבש שהרי לא 
הזיקו אלא כבש שהרי פוטר עצמו בכבש או דילמא מצי אמר ליה לקרבן גדול איכווני. 
הרשב"א ז"ל.@01 @07ולענין @06פסק כתב הרב המאירי ז"ל וזה לשונו מי שאמר הרי עלי עולה ולא פירש מאיזה 
מין כלל הרי זה פוטר עצמו אם רצה בתור או בבן יונה ומכל מקום יתבאר 
במקומו שאם אין דרך אותו מקום לקרות עולה סתם אלא לעולת בקר יביא שור אין הדבר 
תלוי אלא במנהג לשון המקום. אמר הרי עלי עולה במקום שקורין עולה אף לעולת העוף 
ובא הוא והפריש שור ובא אחר וגנבו הגנב כבר ביארנו שפטור מבית האיש אמר רחמנא 
ולא של הקדש ואפילו בקדשים שהבעלים חייבין באחריותן כמו שביארנו. והבעלים יראה 
מכאן שאין חייבין להפריש שור פעם אחרת אלא רשאין לפטור עצמן בתור או בן יונה אף 
על גב שגילו דעתן דלקרבן המובחר היו מכוונין. ע"כ.@01 @08מתניתין @06או שהיה לו בו שותפות. הקשה ר"מ ז"ל מאי קא משמע לן כבר השמיענו 
ברישא דגנב משל אביו ומת אביו ואחר כך מכרו דפטור משום דיש לו בה 
שותפות. ותירץ דאיצטריך לאשמועינן הכא דשאני התם דיש לו שותפות בכל אבר ואבר אבל 
הכא אין לו שותפות אלא באבר אחד או בגיזה. הרא"ש ז"ל.@01 @07רבי @06אומר דבר המעכב בשחיטה וכו'. פירשו המפרשים דלכשעושה עושה טרפה שהוא 
מעכב בשחיטה שאין בהמה ניתרת בשחיטה דטרפה היא. ומסתבר לי דכל שאין עושה 
אותה נבלה אלא טרפה אינו קרוי מעכב בשחיטה דמעכב באכילה הוא אבל לא בשחיטה 
שהטרפה שחיטתה מטהרתה מידי נבלה אלא כשמכרה חוץ מאחד שעושה אותה נבלה 
שניטלה הירך וחלל שלה נבלה. וכן נמי מוכח מדאמרינן טעמא דרבי דכתיב וטבחו מידי 
דהוי בטביחה לאפוקי מידי דלא הוי בטביחה ונבלה היא דלא הויא בטביחה כלל כלומר 
בתורת טביחה ששחיטתה כנחירתה אבל טרפה בשחיטה הוי שהרי מטהרתה מידי נבלה כן 
נראה לי. אבל בתוספתא משמע כל שעושה אותה טרפה דתניא בתוספתא רבי אומר חוץ 
מדבר שהנשמה תלויה בו משלם ארבעה וחמשה חוץ מדבר שאין הנשמה תלויה בו משלם 
תשלומי כפל ואינו משלם ארבעה וחמשה. ע"כ. והנשמה תלויה בו משמע שעושה אותה 
טרפה דטרפה אינה חיה. ומכל מקום נראה שהגירסא משובשת והכי נמי חוץ מדבר 
שהנשמה תלויה בו אינו משלם ארבעה וחמשה אלא שאף בירושלמי מצאתיה כמו ששנויה 
בתוספות (בתוספתא) ולפי אותה גירסא איני יודע למה. הרשב"א ז"ל.@01 @07והראב"ד @06ז"ל כן פירש וזה לשונו דבר הניתר בשחיטה כגון ידה ורגלה. דבר המעכב 
בשחיטה כגון למעלה מן הארכובה או כל מקום שנעשה בו טרפה אם יחסר 
מן הבהמה דצריך לשחיטה הוא. ע"כ.@01 @07מידי @06דהוי בטביחה הוי שיור. פירש הקונטרס הוי שיור המכירה אבל לא רצה לפרש 
כמשמעה הוי שיור הטביחה משום דגבי הטביחה לא שייך שיור שהרי כיון ששחטה 
אשתריא כולה בהמה ואין יכול להיות שם שיור. מיהו לא נראה למ"ד כפירוש הקונטרס 
דמדקאמר בתר הכי מכרו דומיא דטבחו כלומר מכרו כולו דומיא דוטבחו כולו אלמא הוי 
שיור אטביחה גופה קאמר דליכא למימר דמכרו דומיא דוטבחו רצה לומר דמכרו כולו קאי 
אמאי דאמר בטביחה חדא דלישנא לא משמע כן מדקאמר דומיא ועוד היינו שאמר כרב 
מידי דהוי בטביחה הוי שיור. לכן נראה לפרש למאן דאמר דהא דקאמר מידי דהויא 
בטביחה הוי שיור אטביחה גופה קאי ואתא לאפוקי היכא דהוי לו שותפות בה דאז לא הוי 
וטבחו כולו באיסורא ולשון שיור דנקט אגב מכירה נקטיה. ועוד דגבי טביחה נמי יש ליישב 
לשון שיור כלומר שאם היה משויר בה שלא נשחט באיסור בשיש לו שותפות ולא אשעת 
טביחה קאי. תלמידי הר"פ ז"ל.@01 @07קטעת @06שנקטעה ידה ורגלה חגרת שמטלעת בידה או ברגלה. גאון ז"ל.@01 @07וזו @06ואין צריך לומר זו קתני גונב את הקטעת ומכרה אף על פי שאין כאן ומכרו כולו 
בתשלומי ארבעה וחמשה מכל מקום בדרך שגנבה מכרה ואין צריך לומר בגונב חגרת 
או סומא. הרב המאירי ז"ל.@01 @07וכן @06הגונב בהמת השותפין אף על פי שאין חמשה בקר לאחד. ושותפין שגנבו פטורים 
דבעי חמשה בקר ישלם ואין כל אחד משלם אלא חמשה חצאין. לא קשיא כאן בשותף 
שגנב מחברו פטור דהא ליכא בתשלומין אלא חמשה חצאין אבל שותפין שגנבו מעלמא 
בתשלומין מיהא איכא חמשה בקר. הראב"ד ז"ל.@01 @07שותף @06שגנב מחברו ושותפין שגנבו מעלמא יכול יהו חייבין תלמוד לומר כי יגנוב איש ולא 
שני אנשים. שור ולא חצי שור ואת אמרת דשותפין שגנבו מעלמא חייבין אלא אמר 
רב נחמן לאו מילתא דאוקימנא אלא היכי כי מתוקמי הנך תרתי ברייתא הא דתנא פטורין 
ואידך דתנא חייבין אלא האי פטורין כגון שותף שגנב לדעת חברו דהוי פטור משום דלא 
גנב אלא חצי שור ואידך דתני חייבין כגון שגנב שלא לדעת חברו דהתם הוא דמחייב משום 
דגנבו כולו. ואית ספרים דכתיב בהו יכול שותף שגנב מחברו ושותפים שגנבו מעלמא יהו 
חייבין תלמוד לומר וטבחו כולו וליכא אלמא מיהא דפטורין ואת אמרת דחייבין אלא אמר 
רב נחמן הא דקא קשיא לעיל הני תרתי מתניתא אתא בהדדי הכי איבעי ליה לתרוצי להו 
כאן בשותף שגנב לדעת חברו חייב משום דשליחותא דחבריה קא עביד וכגנבו וטבחו שניהם 
דמי וחייבין אבל שותפין שגנבו וטבח אחד מהם שלא לדעת חברו פטורין דכיון דהכא לאו 
שליחותא דחבריה קא עביד הילכך דהוה ליה כי גנב חציו וטבח חציו דפטור דוטבחו כולו 
בעינן וליכא. ומסתברא כלישנא קמא משום דלקמן בפרק הגוזל עצים קא פרכי ולוקמה 
בשותף שטבח שלא לדעת חברו דחייב. גאון ז"ל.@01 @07והראב"ד @06ז"ל פירש וזה לשונו והתניא יכול שותף שגנב מחבירו וטבח ומכר ושותפין 
שגנבו יהו חייבין תלמוד לומר וטבחו כולו ומכרו כולו לטובח ולמוכר בעינן כולו 
לא קשיא כאן בשטבח או שמכר לדעת חברו כיון שהוא טובח ברשות (חסר ד' עלין).@01 @07וזה @06לשון הרמ"ה ז"ל בפריטיו והגונב בהמת שותפין כלומר בהמה של שני שותפין ואין 
לגנב חלק בה חייב. שותפין שגנבו זה מזה פטורין מתשלומין ארבעה וחמשה דליתא 
לכולה טביחה באיסורא. והא דתניא שותפין שגנבו חייבין בשותפין שגנבו מעלמא כגון שנים 
שגנבו כאחד שורו של איש אחד והגביהוהו כאחד וטבחוהו או מכרוהו דאיתא לכולה טביחה 
באיסורא והוא הדין כשטבחו אחד מהן לדעת חברו כדמוקי לה לקמן. אבל אם טבח אחד 
מהם שלא לדעת שניהם פטורין מתשלומי ארבעה וחמשה דתניא יכול הגונב בשותפות כגון 
שנים שנשתתפו בגנבה וגנבו שניהם שורו של איש פלוני ושותף שגנב מחברו וטבח ומכר 
יכול יהא חייב בתשלומי ארבעה וחמשה תלמוד לומר וטבחו כולו מכרו כולו ואסקה רב 
נחמן בשותפין שגנבו איכא לפלוגי בהו דאי טבח אחד מהן לדעת חברו שניהם חייבין דההוא 
דטבח מחייב אחולקיה ומחייב ליה נמי לחבריה אחולקיה דשלוחיה הוא ובהאי שליח לדבר 
עבירה וכיון דאיכא גנבה וטביחה לכל חד מינייהו וטבחו כלו קרינא ביה דמחייב אכולה 
טביחה דמה לי בחד מה לי בתרי ואם טבח אחד מהם שלא לדעת חברו שניהם פטורין זה 
לפי שלא טבח כלל וזה לפי שאינו חייב אלא חציו ובעיא חיובא בכולה טביחה וליכא. ע"כ.@01 @07ולענין @06פסק כתב הרב המאירי ז"ל וזה לשונו שותפין שגנבו שניהם בהמתו של אחד נראה 
לי שהוציאוה שניהם מרשות בעלים אם טבח או מכר אחד מהם מדעת חברו משלם 
תשלומי ארבעה וחמשה שכל שבטביחה או מכירה אף על ידי שליח חייב כמו שביארנו ואם 
שלא מדעת חברו פטורין מתשלומי ארבעה וחמשה ומכל מקום בכפל מיהא חייבין אחר 
ששניהם גנבוה ומכל מקום אם הוציאה אחד מרשות בעלים מדעתו ומדעת חברו אין חייב 
אלא המוציא שלא נתרבה חיוב על ידי שליח אלא לטביחה ומכירה אבל לגנבה לא. וגדולי 
הרבנים פירשו כן אף בגנבה בפרק קמא דמציעא ואין דבריהם נראין. ע"כ.@01 @07מכרו @06חוץ משלושים יום מהו מי הוי מכירה ומחייב לאלתר בתשלומי ארבעה וחמשה או 
לא חוץ ממלאכתה ואמר ליה כל זמן דתיהוי כחושה ומתחזיא לה לרידיא תיהוי דידי 
ולכי מתפטמא דחזיא לשחיטה מי הויא מכירה או לא. גאון ז"ל. ורש"'י ז"ל לא פירש כן.@01 @07בעי @06רבי ירמיה וכו' חוץ מעוברה מהו וכו' מסתברא דאליבא דרבי קא מיבעיא ליה דאיהו 
הוא דאמר דדבר הניתר בשחיטה הוי שיור ועובר ניתר בשחיטת האם ולולי שניתר 
בשחיטת האם אינו ניתר ומשכחת לה בבן שמונה חי אי נמי בן תשעה מת. הרשב"א ז"ל.@01 @07ולענין @06פסק כתב הרב המאירי ז"ל וזה לשונו שיור עוברה יראה שאינו חייב שהרי ניתר 
עמה בשחיטה. מכל מקום יש שמסתפקים בו ופוסקים שאם תפס אין מוציאין 
מידו. מכרו חוץ ממלאכתה שתהא לגנב עד שישחטנה הלוקח או חוץ משלשים יום שישתמש 
בה המוכר בהן או שגנב וקטע ממנה אבר ואחר כך מכרה בכל אלו הדבר ספק ואין 
מוציאין מידו תשלומי ארבעה וחמשה ואם תפס הלה אין מוציאין מידו. ע"כ.@01 @07גנב @06ונתן לאחר וכו'. תמיה מהיכא תיתי שתהא מתנה בכלל מכירה כאן מה שאין כן בכל 
מקום לענין בתי ערי חומה ולענין גנבת נפש. והראב"ד ז"ל כתב דאמר ליה דמכל 
מקום אשתרש בחטא בטביחה ומכירה דומיא דטביחה כל שנשתרש בחטא. הרשב"א ז"ל.@01 @08דף ע"ט ע"א @06או פרע בחובו שהיה חייב לחברו קודם לכן מעות גמורין שהלוה לו או 
פרע בהקפה שקנה בשר ויין מחבירו בהקפה ועכשיו נתן אותו גנב זאת 
הבהמה שגנב לחנוני שהקיף לו ואף על פי שלא באו מעות לידו מעולם אפילו הכי מקריא 
מכירה. ה"ר יהונתן ז"ל.@01 
