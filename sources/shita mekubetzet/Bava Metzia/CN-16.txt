#36















@07בבא מציעא 61  @07ואיכא @06דמקשה מאי נפקא מינה אי ראובן משתעי דינא בהדי בעל חוב או 
לוקח. ובשם רש"י פירש דנפקא מינה לענין שבועה דאי איתיה לראובן 
ואמר ליה פרעתיך אי אמר ליה אשתבע לי משתבע ליה. והקשו בתוספות 
דאדרבה הבא ליפרע מנכסים משועבדים לא יפרע אלא בשבועה ואף על גב דלא 
אמרינן ליה אשתבע לן דלא פרעך מה שאין כן בלוה גופיה דאי לא אמר ליה 
אשתבע לי לא משתבע ליה. ויש לומר דמרן ז"ל הכי קאמר דלקוחות כיון דלא 
טעני עליה בברי ולא ידעי לה במילתא דילמא אידך לא דכיר או מעיז פנים 
ומשתבע אבל כשהלוה טוענו בברי לא יעיז פנים לישבע לו וגם אם אינו זכור 
מהפרעון יזכירנו הלוה וגם עניינים הרבה יוכל לוה לגלגל עליו בשבועה מתנאים 
שהיו ביניהם וכיוצא בה עד שיודה או שישבע על כולם מה שאין כן בלקוחות. 
וכן נראה ממה שכתב כאן בפירושיו לאשתעויי דינא בהדיה דבעל חוב ונסלקו 
מעל שמעון בכל טענה שיוכל לטעון ולומר פרעתיך כך וכך או כך וכך יש לי 
עליך תביעה ואני מעכב חוב זה תחתיה. עד כאן. ובתוספות פירש דנפקא מינה 
לענין גוביינא כגון דהויא האי ארעא אפותיקי לבעל חוב דלוקח לא מצי מסלק 
ליה בזוזי. ואין זה מספיק ומשום הא לא צריך לאשתעויי דינא אלא שיתן הלוקח 
המעות ללוה שיסלק בהם את המלוה ואפילו ארעא נמי מצי יהיב ליה ללוה 
דליפרעיה ואפילו זיבורית וכדמוכח בפרק קמא דבבא קמא. ויש שכתבו עוד 
דנפקא מינה שהעדים שיש על הפרעון קרובים ללוקח ורחוקים ללוה שהם 
פסולין להעיד ללוקח וכשרים ללוה ואף על גב דבמעשה דאילעא וטוביה 
שבמסכת מכות אמרינן דהיכא דעדים קרובים לערב ורחוקים ללוה פסולים כיון 
דמלוה בתר ערבא אזיל. התם הוא דערב שייך בשעבודא אבל הכא אין הלוקח 
שייך בשעבודא ולמה לא יוכלו להעיד על הפרעון שפרע הלוה ואף על גב 
דבעדותם מתוקמא ארעא בידא דלוקח פרעון מילתא אחריתי היא. וצריך עיון. 
עד כאן לשון הריטב"א ז"ל. ועיין בתוספות בריש גיטין ובשבת פרק המוציא יין 
ובפרק מי שהיה נשוי ובפרק קמא דבבא קמא. @01 @07ובגליון @06תוספות כתוב על מה שכתבו בתוספות ואין לומר דנפקא מינה אם יש 
לבעל חוב עדים שקרובים וכו'. וזה לשונו: ועוד שלא באחריות אדרבא 
אפילו ראובן מעיד לשמעון אי אית ליה לראובן ארעא אחריתי כל שכן קרוביו 
דראובן דכשרים כדאמרינן בפרק חזקת הבתים המוכר שלא באחריות אין מעיד 
לו עליה מפני שמעמידה בפני בעל חובו אבל אית ליה ארעא אחריתי מעיד לו 
עליה. עד כאן. ור"י פירש לפי שיש בני אדם פקחים ויודעים לסתור דברי בעלי 
ריבם. ודקדק רבינו מאיר דאין להביא ראיה מדבריו שלא יוכל גדול למנות 
אפטרופוס דנפקא מינה כגון שאין שמעון בעיר ויטעון ראובן בלא הרשאת 
שמעון ולא מצי למימר לאו בעל דברים דידי את ואם יתחייב ראובן יצטרך לטעון 
פעם אחרת עם שמעון כהנהו תרי אחי ותרי שותפי היכא דליתיה במתא. 
הרא"ש ז"ל. @01 @07ולענין @06פסק כתב הרמ"ך ז"ל וזה לשונו: ראובן שמכר שדה לשמעון באחריות 
ובא בעל חוב דראובן לטרפה עליה דראובן רמי לאשתעויי דינא בהדי 
מלוה ולסלוקי בזוזי ואף על גב דעבדיה ראובן (לית) ליה כאפותיקי דכתב ליה 
ושעבדתי לך לחוב זה כל אותו קרקע פלוני שיש לי במקום פלוני אפילו הכי 
עליה רמי לסלוקי בזוזי. ואי אמר ליה לא יהא לך פרעון אלא מזה נמי לא זביני 
נינהו מעיקרא אלא הכי קאמר ליה אי תשקול מינאי ארעא בחובך לא תגבה 
מינאי אלא ארעא פלניא הילכך מצי נמי לסלוקי בזוזי וצריך עיון ואפילו היכא 
דלית ליה זוזי לראובן המוכר מצי יזיף להו משמעון למפרע להו למלוה. והוא 
הדין נמי היכא דזבנה ניהליה שלא באחריות אי בעי מוכר לסלקו לבעל חוב בזוזי 
מצי עביד ואין בעל חוב מונעו ומצי אמר ליה לא ניחא לי דתיהוי לשמעון 
תרעומת עילואי. עד כאן. @01 @07ראובן @06שמכר שדה לשמעון שלא באחריות ויצאו עליה עסיקין. פירוש עוררין. 
אבל אין לפרש אנסין דהא אמרינן בפרק שבועת העדות וכו' ואי אנסין 
תבא עליו ברכה שמצילו מידם ועוד דקאמר משהחזיק בה וכו' דאמר ליה חייתא 
וכו' משמע הא באחריות יכול לחזור בו ואמאי לימא ליה מזלך גרם. תוספות 
שאנ"ץ. @01 @07עד @06שלא החזיק בה יכול לחזור בו. פירוש משום מקח טעות. משהחזיק בה אינו 
יכול לחזור בו משום מקח טעות. אבל אם מכרה לו באחריות אפילו 
משהחזיק בה יכול לחזור בו דאמר ליה סוף סוף עלך קמהדרנא. איכא דאמרי 
וכו' איכא דמוקי בהא מילתא כיון דאמרינן שאם יצאו עליה עסיקין עד שלא 
החזיק בה יכול לחזור בו דהא דאמרינן בבבא בתרא הא דאמור רבנן המוכר 
שדה לחברו שלא באחריות ויצאה מתחת ידו אינו חוזר עליו אפילו נמצאת שאינה 
שלו נמי אין חוזר עליו דוקא שיצאה מתמת ידו משהחזיק בה אבל אם יצאה 
מידו עד שלא החזיק בה חוזר עליו משום מקח טעות. ולאו מילתא היא שאפילו 
עד שלא החזיק בה אם ראה העסיקין ושהה כדי שיעמוד עליהם אם יש בהן 
ממש אם לאו ולא חזר בו ויצאה בסוף מתחת ידו שוב אינו יכול לחזור בו. ומה 
אלו מוכר בהמה לחברו ונמצאת בעלת מום ראה את מומיה או ששהה כדי 
להראותה ולא חזר בו הלא אינו יכול עוד לחזור בו מפני שהוא כביטול מקח 
שאם שהה כדי שיראה לתגר שאינו יכול לחזור בו וזהו כמו כן שראה העסיקין 
ועמד עליהם ולא חזר בו שוב אינו יכול לחזור בו ואם יצאת מתחת ידו אינו חוזר 
עליו. ואם תאמרו הרי אמרו שעד שלא החזיק בה יכול לחזור בו אלמא כל זמן 
שלא החזיק בה יכול לחזור בו ואפילו שהה כמה דהא לא קא יהיב שיעורא אלא 
עד שהחזיק והא לא החזיק יאמרו לו אם קרית לא שנית ואם שנית לא פירשו 
לך שאלו אמר עד שיחזיק בה יכול לחזור בו משיחזיק בה אינו יכול לחזור בו היה 
כדבריך עכשיו שאמר עד שלא החזיק בה משהחזיק בה כך רצה לומר אם יצאו 
עליה העסיקין עד שלא החזיק בה יכול לחזור בו ולעולם לאלתר או כפי השיעור 
שאמרנו אבל אם יצאו העסיקים משהחזיק בה כיון שלא המתין לראות אם יצאו 
עליה עסיקין אם לאו ומיהר להחזיק בה ודש אמצרי וערבה עם שדותיו סבר 
וקביל כבר חשב בלבו שאפילו יצאו עליה עסיקין אינו חושש ובאמת וברור כל שכן 
אם משיצאו עליה החזיק שכבר ראה וקביל ואין סבר וקביל אלא ראה וקביל. 
ראב"ד. @01 @07עד @06שלא החזיק בה יכול לחזור בו. ולא שייך כאן עביד איניש דזבין ארעא ליומא 
שהרי לא חל המקח אפילו שעה אחת. גליון תוספות. @01 @07פירש @06רש"י דסוגיין בשלא נתן מעות דאי נתן הא קרקע נקנית בכסף. ולפי זה 
צריך לומר דרבותא דשמעתא הוא שאף על פי שנתרצה בדברים כיון 
שיצאו עליו עסיקין אין כאן משום מחוסרי אמנה אי הדר ביה. שיטה. @01 @07ועוד @06הקשו על רש"י ככתוב בתוספות. לכך נראה לי דמיירי שנתן המעות. וכי 
תימא היכי קאמר עד שלא החזיק בה יכול לחזור בו. ויש לומר דמיירי 
באתרא דלא קנו בכספא אלא בחזקה. ואם תאמר אם כן פשיטא דלא עבד ולא 
מידי. יש לומר דהא קמשמע לן דמותר לחזור בו ואפילו מי שפרע ליכא שהוא 
ירא שמא יפסיד הכל. והשתא ניחא דקאמר מאימת הויא חזקה משום דכיון 
שנתן המעות אף על פי דמעות לא קנו מכל מקום אהני דלא בעינן חזקה 
גדולה כל כך כמו נעל גדר ופרץ וסגי בחזקה גרועה. והגאון ז"ל פירש אף על 
גב דקיימא לן קרקע נקנית בכסף בלא חזקה הכא אצרוך רבנן חזקה משום 
פסידא דלקוחות דכיון דשלא באחריות הוא לא מפסדינן להו לזוזי דיהיב [אבל] 
לכל מילי קנה בכסף ושטר בלא חזקה וכן פירש רב האיי. תלמיד הר"פ. @01 @07וזה @06לשון תוספות שאנ"ץ: ופירש רבינו תם עד שלא החזיק בה יכול לחזור בו 
אפילו נתן מעות וכו'. וקמשמע לן דמותר ויכול לחזור בו ואפילו מי שפרע 
ליכא כיון דלא הדר משום יוקרא וזולא אלא מפני שירא להפסידה כדאשכחן 
בפרק הזהב גבי ההוא דזבן חמרא ובעו למינסיב דבי פרזק רופילא ומסיק ותקנו 
משיכה ויכול לחזור בו ולא קאמר ליה קביל עלך מי שפרע כדקאמר התם 
אעובדי אחריני. ואף על גב דמשמע בההיא שמעתא דהיכא דתני יכול לא 
אמרינן דמותר מצינן למימר דהכא אגב דנקט בסיפא אינו יכול נקט ברישא 
יכול. עד כאן. @01 @07והריטב"א @06כתב וזה לשונו: פירש ר"ת דמיירי בשנתן מעות ובאתרא דלא קנו 
בכספא וקאמר כי אף על פי שנתן מעות כל זמן שלא החזיק בה 
יכול לחזור ואפילו מי שפרע ליכא וכו'. ואינו מחוור חדא דהא במקום שאין 
כותבין את השטר מעות קונות בלא חזקה ובמקום שכותבים לא קנה עד שיכתוב 
השטר כדאיתא בפרק קמא דקידושין. ועוד דבקרקעות אין בו מי שפרע 
כדאיתא בירושלמי בהדיא. ועוד דכיון דאמר ראובן שמכר שדה לשמעון משמע 
שנתקיימה המכירה כראוי. לכך הנכון לומר דהכא בשמכר שדה לשמעון כראוי 
בכסף ושטר וחזקה האמורה כאן אין חזקה קנין אלא שיורד בתוכה כאדם שבא 
להחזיק בשלו שנקראת בלע"ז פושישיון וקאמר שאם קודם שירד לתוכה יצאו 
עליה עסיקין יכול לחזור בו ומחזיר שדהו למוכר ומחזיר לו המוכר מעותיו שזה 
כעין מקח טעות הוא דאנן סהדי דלא לקח זה על דעת שיצאו עליה עסיקין 
קודם שיחזיק בה אבל משהחזיק בה אינו יכול לחזור בו דהא כיון שירד בתוכה 
גליא דעתיה דסבר וקביל והיינו דשיילינן וחזקה זו מאימת הוא ומהדרינן מכי 
דייש אמצרי. ואיכא דקשיא ליה הא דאמרינן בפרק חזקת המוכר שדה לחברו 
שלא באחריות ובא בעל חוב וטרפה אינו חוזר עליו נמצאת שדה שאינו שלו חוזר 
עליו ורב זביד אמר בין כך ובין כך אינו חוזר עליו והלכתא כרב זביד. יש לומר 
דהתם מיירי לאחר שהחזיק בה. אי נמי אפילו קודם שהחזיק בה וכגון שנטלו 
ממנו עוררין שאינו יכול להחזיר שדהו למוכר אלא שבא לתבוע מדין אחריות 
דבהא ודאי אין לו עליו כלום כיון דשלא באחריות זבין ודייקא נמי דהתם נקט 
לישנא דאינו חוזר עליו והכא לא נקט לישנא דחוזר עליו אלא דקאמר יכול לחזור 
בו ואינו יכול לחזור בו. מפי רבינו בשם רבו רבינו הגדול. @01 @07אחוי @06לי טירפך ואשלם לך. פירוש כשיוציא שטר טירפא שטרפוה ממנו בדין 
שאלו הפסידה מפני שלא ידע לטעון פסידא דידיה הוא שלא היה לו 
לטעון כלום אלא שיאמר לוקח וידחה טענותיה. מרבי. וכן פירש רש"י בב"ק. 
ע"כ. @01 @07עמוד @06ב': אמר רב יש לו מעות מגזלן ויש לו שבח ואף על פי שקבל עליו 
אחריות סתם דקסבר רב שבח אינו צריך לימלך. הראב"ד ז"ל. @01 @07ושמואל @06אמר מעות יש לו שבח אין לו. יש מפרשים בשכתב לו אחריות דאי לא 
אפילו מעות אין לו דהא אמר שמואל דבשטרי מקח וממכר אחריות 
לאו טעות סופר הוא וקא מיבעיא להו אי טעמא דשמואל משום דכתב לו 
אחריות סתם ואין בכללו שבח עד שיפרש או דילמא אפילו במפרש לו את השבח 
ומשום דמחזי כריבית. ויש מפרשים דאפילו לשמואל אף על פי שלא כתב לו 
אחריות כלל יש לו מעות דעד כאן לא אמר שמואל אחריות לאו טעות סופר 
בשטרי מקח וממכר אלא כשהיא יוצאה מחמת ידו מחמת בעל חוב דזביני הוו 
זביני ועביד איניש דזבין ארעא ליומיה אבל בגוזל ונגזל דלא הוו זביני כלל נמצאו 
המעות ביד הגזלן כמלוה ואחריות טעות סופר הוא במלוה וכן פירש בתוספות 
והוא הנכון וראיה יש מדאמר שמואל בהכיר בה שאינה שלו אפילו מעות אין לו 
וכיון דאפילו מעות אין לו על כרחך בשלא כתב לו אחריות היא ודוקא הכיר בה 
שאינה שלו הא לא הכיר דומיא דהכיר יש לו מעות ואף על פי שיש לדחות זאת 
הראיה זה הנכון. הרשב"א. @01 @07וכן @06כתב הרמב"ן וזה לשונו: ורבותינו הצרפתים כתבו בתוספות דכי אמר 
שמואל אחריות לאו טעות סופר הוא במקח וממכר הני מילי כשטרפה בעל 
חוב וכו' אבל נמצאת שדה שאינה שלו הוו ליה זוזי הלואה גביה וכו'. וכן עיקר 
דהא הכיר בה שאינה שלו ולקחה דפליגי רב ושמואל אם יש לו מעות על כרחך 
בשלא קבל עליו אחריות. שאם קבל ודאי יש לו מעות וטעמא דהכיר הא לא 
הכיר יש לו אלמא אחריות טעות סופר הוא. אלא שיש לומר התם כיון שהכיר 
מדינא אית ליה דמעות פקדון וההיא בשלא קבל וכאן בשקבל ומכל מקום כולה 
שמעתא בחדא גוונא מתוקמא בשלקח סתם. עד כאן. @01 @07כתוב @06בספר המאור ושמואל אמר מעות יש לו וכו'. ואף על גב דלא סבירא ליה 
לשמואל אחריות טעות סופר הוא במקח וממכר שאני הכא וכו' עד 
ובשטרי הלואה אמרינן אחריות טעות סופר הוא. וכתב עליו הראב"ד וזה לשונו: 
אמר אברהם אני איני אומר כן כי זה הטעם אינו כלום שהרי לא היה יודע 
שאינה שלו ואדעתא דארעא נחית ועביד איניש דזבין ארעא ליומיה לדעת 
שמואל. אבל הטעם דבשכתב לו אחריות סתם דברו רב ושמואל ורב סבר אחריות 
סתם אף על השבח ושמואל אמר על השבח לא כדאמר ליה שמואל לרב שמואל 
בר שילת אימליך וכתוב שופרא שבחא ופירי כלומר אף על פי שצוה לכתוב 
אחריות צריך להימלך על השבח. עד כאן.@01 @07עוד @06כתוב בספר המאור ומאי טעמא לא אותביניה מעיקרא ואותביניה לבסוף 
משום דמעיקרא איכא לאוקמא בנגזל גופיה וכו' וכתב עליו הראב"ד וזה 
לשונו: אמר אברהם אין אנו צריכים לזה הדוחק דמשום דשמואל איירי בשבח 
קמהדר לאותובי משבח והדר אקשי ליה מפירות. עד כאן. @01 @07עוד @06כתוב בספר המאור וכולה סוגיא דשמעתא אף על גב דאליבא דשמואל 
אתאמרא וכו' עד ופסק הלכה בפירוש. וכתב עליו הראב"ד וזה לשונו: 
אמר אברהם אני איני אומר כן שלא נאמר כן בפסק הלכתא כרבא דבנמצאת 
שאינה שלו אמרינן אף על פי שלא פירש לו את השבח אבל בהכיר בה שאינה 
שלו לא הזכיר רבא אף על פי שפירש לו את השבח וכו' ואם פקדון הם בידו 
ורצה לתת לו את השבח מה איסור יש בזה ואם אמר לשם הלואה היה כדבריו 
ועכשיו שאמר לשם פקדון כל מה שהרויחו מעותיו שלו הוא ואף על פי שאין לו 
קרקע ולא קנו מידו והוא שפירש לו את השבח. והדעת האמיתי לדעת שמואל 
נמצאת שאינה שלה מעות הלואוה ואין לו שבח ואפילו פירש אלא אם כן קנו 
מידו דהוי כמתנה או בשיש לו קרקע דאסמכתיה עליה והוו זביני. ואם הכיר בה 
ולא כתב לו אחריות מעות מתנה. ואם כתב לו אחריות ופירש לו את השבח כמו 
שצריך לפרש לדעת שמואל יש לו מעות ואין לו שבח דהלואה נינהו אפילו יש לו 
קרקע או קנו מידו דלאו זביני נינהו כלל. ולדעת רב נמצאת שאינה שלו אפילו 
לא כתב לו אחריות יש לו מעות ויש לו שבח דזביני נינהו. ואם הכיר בה ולא 
כתב לו אחריות מעות יש לו שבח אין לו אפילו יש לו קרקע דפקדון נינהו גביה 
באחריות לאונסא דאתי מחמתיה בשבחא דפקדון לא קביל עליה אחריות. ואם 
פירש לו שבח יש לו מעות ויש לו שבח אף על פי שאין לו קרקע ולא קנו מידו 
דשבחא פקדון לבעל המעות הוא. ואם תאמר כיון דקביל עליה אחריות חזר 
להיות מלוה. הא לאו מילתא היא דאחריות לאונסא דאתי מחמתיה לא משוי ליה 
מלוה דוק ותשכח. ועל כרחך פלוגתא דרב ושמואל בהכיר בה שאינה שלו בשלא 
כתב לו אחריות שאם כתב היכי אמר מעות מתנה. ומה שהוצרך שמואל לפרש 
אדם יודע שקרקע אין לו וכו' שלא תאמר הלואה הם ויש לו אחריות בסתם לכך 
אמר שאינה כי אם מתנה. עד כאן. @01 @07יש @06לו מעות ויש לו שבח. הקשה רש"י ואם תאמר הנגזל יתן השבח וכו' ואין 
תירוצו מחוור דאפילו הכי לוקח השביח ושבחיה שקיל מנגזל והדר נגזל 
ומשתעי דינא בהרי גזלן. ויש לתרץ דהכא בשבח הבא ממילא כגון דיקלא ואלים 
ארעא ואסקא שירטון דההוא דנגזל הבא. ואי נמי שבח הבא מחמת הוצאה 
וכשהשבח יותר על ההוצאה וכו'. הרשב"א. @01 @07ויש @06לו שבח. פירש רש"י כגון שגזלה מושבחת. וזה אין נראה לתוספות דאפילו 
גזלה מושבחת צריך ליתן ללוקח היציאה כדין יורד לתוך שדה חברו אחרי 
שהשביח משלו וכיון דכן אם כן גזלה ריקנית נמי וכן מוכיח שדעת התוספות כן 
דאם לא כן לקמן שהוכיחו מן ועמליהון דהיינו היציאה לוקמה בגזלה מושבחת 
אלא שמע מינה דאפילו הכי בעי למיתב היציאה. גליון. @01 @07הכי @06גרסינן איתמר נמי אמר רב נחמן וכו' ויש אומרים דלא גרסינן נמי מכיון 
דלא איתמר האי עניינא לעיל ובעיא הוא דהוו בעי לה. ואין צורך דהכי 
פירושו איתמר נמי דהאי דחייש תלמודא דדילמא איכא לפלוגי בין שפירש לו את 
השבח או שלא פירש דהא חש לה רב נחמן להאי ספקא נטרח לפרש דלא שנא 
ודכוותה הא דאמרינן לעיל במתנה היאך קבלה מיניה וכו' כלומר קבל שאלתו 
שבדין היה שואל ומדקדק. הריטב"א. @01 @07מאי @06לאו בלוקח מגזלן. פירוש אלמא לוקח גובה שבח מן הגזלן וקשיא לרב נחמן 
דאי לאו דידיה הוה מוקמינן ליה בשפירש לו את השבח ופרקינן דהכא 
במאי עסקינן בבעל חוב ובהא מודה שמואל שיש לו שבח דלהכי כתב ליה אנא 
איקום ואישפי וכו' כדאיתא לקמן ובהא לא מיחזי כריבית דהא קרקע היה לו 
עד עכשיו. ואם תאמר לוקמה אפילו בלוקח מגזלן והאי שבח היינו שבח כנגד 
הוצאה דשקיל מנגזל. ויש לומר דאם כן מן הדין אינו גובה אלא מבני חורין 
דמלוה על פה היא ומאי מפני תקון העולם איכא דאף על גב דאיכא למידחי 
דכי קתני מפני תקון העולם אשארא ניחא ליה לאוקמי בבעל חוב. ועוד יש לומר 
דההוא לא איצטריך למתני הכא דין גזלן לנגזל שהרי אינו נוטל אלא מדין יורד 
לשדה חברו ונטעה. הריטב"א. @01 @07שבח @06אין פירות לא. לפי מה שפירש הרי"ף דפירות שהגיעו ליבצר דוקא הוא 
דלא שקיל בעל חוב אבל אי צריכי לארעא שקיל להוו איכא למידק אם כן 
לישני ליה הכא לעולם בבעל חוב ובפירות הצריכים לקרקע. ויש לומר דהנהו לאו 
פירות מקרו אלא שבח ובכלל שבח הם. הרשב"א והרא"ש. @01 @07שבח @06אין פירי לא. ולא הוה מצי לאוקומי בשעשאו אפותיקי דאפילו באפותיקי 
אין בעל חוב גובה פירי. גליון.@01 @07ומדרישא @06בגוזל ונגזל. מרישא גופה היה יכול לדקדק תחילה אלא אורחא 
דתלמודא הוא להביא ראיה שיש לדחותה. תוספות שאנ"ץ. @01 @07ומדרישא @06בגוזל ונגזל וכו'. איכא למידק למה ליה למימר הכין ליקשי מגופה 
דרישא דהא פירי מיהא בגוזל ונגזל אית ליה ואי חיישינן למחזי 
כריבית היכי גובה דמי פירי והא מחזי כריבית וכדאקשינן לבסוף מלאכילת פירות 
כיצד. ויש לומר דמגופה דמתניתין לא הוה יכול לאקשויי מאכילת פירות דדילמא 
רישא לאו במוכר אלא בשגזל שדה מלאה פירות ואכלה וכשבא נגזל לגבות פירות 
אינו מוציא מנכסים משועבדים אבל שבח על כרחך בשמכרה דאי בשגזלה 
מושבחת ועדיין היא מושבחת כמות שהיא מאי אין מוציאין מנכסים משועבדים 
דקתני ואם בשהכסיפה לא הוה ליה למיתני לשבח קרקעות אלא לפחת קרקעות 
אבל בברייתא דקא פריש לאכילת פירות כיצד וכו' קא סלקא דעתיה דעל כרחך 
בשמכרה והשביחה לוקח עד דהוו פירות גמורים דאי כדקתני גזלן ממאן גבי 
מינה הוא דאיכא לאקשויי ואפילו הכי דחאה רב אשי דלצדדין קתני כגון שגזל 
שדה מלאה פירות ואכל את הפירות. הרשב"א. @01 @07והריטב"א @06כתב וזה לשונו: מידי איריא הא כדאיתא והא כדאיתא. ואם תאמר 
ולפרוך לרב נחמן מרישא גופה דמיירי לכולי עלמא בגוזל ונגזל 
דקתני דלוקח שקיל פירות מן הגזלן ולא אמרינן שכר מעותיו עומד ונוטל דמה 
לי שבח ומה לי פירות לענין זה. ויש לומר דאיכא למימר דרישא בגוזל ונגזל 
שאין יד לוקח באמצע שהגזלן יש לו לשלם לנגזל פירות שאכל דהדרא ארעא 
והדרא פירי וכשהנגזל גובה הפירות מן הגזלן גובה אותם מנכסים בני חורין וכי 
תימא אם כן מאי מפני תיקון העולם איכא דהא מדינא הוא שאין זו אלא 
כמלוה על פה. יש לומר דכי קתני מפני תיקון העולם אשארא. ואם תאמר אם 
כן כי הוו תרווייהו נמי בגוזל ונגזל נימא הכי כגון שגזל שדה מושבחת ומלאה 
פירות ואכל הגזלן פירותיה והכסיפה שהנגזל גובה הפירות והשבח שאכל זה 
מנכסים בני חורין. ויש לומר דאם כן אין תיקון העולם לא בשבח ולא בפירות 
ואי לא קתני מפני תיקון העולם אלא משום מזון האשה והבנות אמאי קתני 
הכא שבח ופירות אבל כל היכא דבשבח איכא מפני תיקון העולם אפשר לומר 
דנקט פירות אטו שבח משום דשייכי הדדי וכי היכי דתני בעלמא חליצה אטו 
גרושה. עד כאן. @01 @07וכתב @06הראב"ד ז"ל וזה לשונו: תא שמע לאכילת פירות כיצד הרי שגזל שדה 
מחברו וכו'. איכא מאן דקשיא ליה כיון דהשתא אקשי ליה מפירות למה 
ליה למימר ברישא ומדרישא בגוזל ונגזל סיפא נמי בגוזל וכו' ואיהו נמי דקא 
מתרץ ליה מידי איריא הא כדאיתא וכו' דמשמע דמפירות לא קשיא מידי. ולאו 
קושיא היא דכיון דאתחיל לאקשויי ליה משבח במילתיה דשמואל לא הוה מהדר 
לאקשויי מיניה וקאמר ליה מדרישא בגוזל ונגזל וכו' ואיהו נמי דקא מהדר ליה 
מידי איריא וכו' לדבריו קאמר ליה דכיון דלא מקשת ליה מפירות משבח נמי לא 
מצית לאקשויי ליה דהא כדאיתא והא כדאיתא. והא דלא תני הכי וכו' היה מחזר 
עדיין להקשות לו משבח ואיהו נמי אהדר ליה כפי דבריו לא תרוצי מתרצת וכו' 
ולסוף כיון שראה שלא יכול להקשות משבח הקשה עליו מפירות. עד כאן. @01 @07היכי @06דמי אילימא כדקתני גזלן ממאן גבי. פירוש ממאן גובה את הקרן ארעא 
דידיה הוא דשקל אלא לאו כגון שגזל שדה מחברו ומכרה לאחר והשביחה 
וכו'. ואם תאמר ולימא ליה דלצדדין קתני ולעולם בלוקח וכו' והכי קאמר שגובה 
הלוקח הקרן מן הגזלן מנכסים משועבדים וגובה שבח שכנגד הוצאה מן הנגזל 
מנכסים בני חורין דהא רב אשי תריץ נמי מתניתין דלצדדין קתני. ויש לומר 
דמשמע לן דכל הגוביינא האמורה כאן ממקום אחד ולא משני מקומות דאלו רב 
אשי אוקמה לצדדין שהגובין הן שנים אבל ממקום אחר הן גובין וכיון דכן טפי 
ניחא לן למידחי ולאוקמי בבעל חוב. הריטב"א. @01 @07וזה @06לשון הגליון: ומדרישא בגוזל ונגזל סיפא נמי וכו'. אין להקשות דלוקמא 
כגון שיש לו קרקע או קנו מידו כמו שהקשו תוספות אסוגיא דהתם. דיש 
לומר דמשמע ליה דהוי דומיא דמזון האשה והבנות דגבי מבני חורין אפילו אין 
לו קרקע ולא קנו מידו אבל סוגיא דהתם לא חיישי לכך דהא מוקי לה כרבי 
מאיר דוקא והאי דמזון האשה והבנות אתי אפילו כרבנן וכיון דסוף סוף לא הוי 
דומיא לכן מקשים תוספות שפיר. ואין להקשות דלוקמא בנגזל עצמו כרבא או 
כרבה בר אבהו והכי קאמר בא נגזל לגבות שבח גבי מבני חורין. דיש לומר דאם 
כן יקשה כדפריך לקמן מלוה על פה היא ולא נוכל לתרץ כדמשני לקמן בעמד 
בדין על הקרן ולא על השבח דזה אין רגילות דהכל אחד וכשעומד על זה בדין 
גם עומד בדין על זה. ולכך פירש רש"י הכא סלקא דעתיה דאיירי בלוקח מגזלן 
דבגוזל ונגזל גופיה בזה לא מצי איירי רישא כלל כדפירשתי. ואין להקשות ולוקי 
לצדדין כרב אשי. דיש לומר לרב אשי בלא זה צריך לומר מה שייך תיקון העולם 
באכילת פירות תיפוק ליה דמלוה על פה היא אלא צריך לומר דאי לאו תיקון 
העולם כשהלוקח גובה הקרן אז ישקול גם לפירות אבל לשבח תלי בגוף הקרקע 
אם גזלה מושבחת וכשהלוקח גובה הקרן גם ישקול לשבח ולא שייך ביה תיקון 
העולם. עד כאן. @01 @07תריץ @06נמי בבעל חוב. כתוב בתוספות מדלא טריף בעל חוב ממשעבדי דטריף 
לוקח. פירוש על כרחך הנך משעבדי דטריף מינייהו לוקח היו בני חורין 
כשלקח הוא דאם לא כן היאך טריף מינייהו אם נשתעבדו קודם שלקח וכיון 
דהכי לא לטרוף מינייהו בעל חוב דאינו גובה מנכסים משועבדים במקום שיש 
בני חורין והנך הוו בני חורין בו בפעם כשלקח ואם כן לימא הנחתי לך מקום 
לגבות ממנו אלא ודאי איירי כגון שלקח הנך משעבדי אחרי שנתחייב לו ולא 
משתעבדי ליה. @01 @07עוד @06כתוב בתוספות יעמיד בשעשאו אפותיקי וכו'. ואף על גב דכבר העמדנוהו 
בעשאו אפותיקי דאם לא כן היאך בעל חוב גובה ממנו ליגבי מהנך דגבי 
לוקח כדפירשתי. יש לומר הא דקאמר אין מוציאין לשבח קרקעות מנכסים 
משועבדים דמשמע הא קנו מוציאין ממשועבדים מוקי לה באפותיקי כדפירשתי 
אבל לעולם הא דקאמר אין מוציאין לשבח קרקעות דמשמע שהבעל חוב נוטל 
שבח משמע שנוטל בכל ענין אפילו בלא אפותיקי. גליון. @01 @07אמר @06רבא הכא במאי עסקינן כגון שגזל שדה מחברו מלאה פירות וכו'. הקשה 
רבינו מאיר דלעיל פריך רבא לרב נחמן ולקמן נמי פסיק דלא כוותיה 
והכא משני תיובתא דפרכינן אמילתיה ואי אליבא דידיה קא משני הוה ליה 
למימר תרגמה רבא אליבא דרב נחמן. וליכא למימר בתר דשמע מיניה סברה 
דהא פסיק הלכתא דלא כוותיה. ועוד דפריך מסיפא מקמי רישא. ועוד גדולה 
מזו דקאמר ומדרישא בגוזל ונגזל וכו' לפרוך מרישא בפשיטות ופירש דמרישא 
מייתי סייעתא לרב נחמן ותיובתא לרבא מדתני רישא לאכילת פירות כיצד וכו' 
והדר תני בבבא אחריתי לשבח קרקעות כיצד ואם איתא דלוקח מגזלן אית ליה 
שבחא ליערבינהו וליתנינהו לאכילות פירות ולשבח קרקעות כיצד אלא מדפלגינהו 
שמע מינה סיפא בבעל חוב ולהכי לא תני אלא שבח דבעל חוב גובה שבח ולא 
פירי ורישא בגוזל ונגזל ולהכי לא תני אלא פירי ולא שבח דשבח אין לו משום 
דמיחזי כריבית שאין השבח ניכר בשדה ונמצא יתרון המעות נראה כריבית אבל 
פירות שהוא דבר הניכר שקנאה ריקנית והנגזל לוקחה ממנו מלאה פירות לא 
מיחזי ריבית שהכל יודעין שיתרון המעות הוא בשביל הפירות. ומשני רבא האי 
דפלגינהו כדי לאשמעינן חדושא אחרינא וכדמסיק בשעמד בדין על הקרן ולא על 
הפירות וקמשמע לן דהעמדת הדין על הקרן לא מהני על הפירות. הרא"ש. @01 @07דף @06ט"ו עמוד א': כגון שנטלוה מסיקין. על כרחך האי נטלוה בנגזל שלא נטלו 
אלא שדה זו דאי נטלו כל שדותיו אם כן הוה ליה מכת מדינה ופטור. 
תלמיד הר"פ ז"ל. @01 @07רב @06אשי אמר לצדדין קתני. תמיה לי אם כן מאי והשביחה דקתני בברייתא. 
ומשום הכי נראה דליכא בעיקר דברייתא והשביחה אלא הכי קתני לאכילת 
פירות כיצד הרי שגזל שדה מחברו והרי היא יוצאה מתחת ידו ורבא ורבה בר 
רב הונא הוא דמפרשי לה בהשביחה לוקח. הקשה הרמב"ן נר"ו בין לרבא בין 
לרבה בר רב הונא בין לרב אשי מאי האי דקתני במתניתין מפני תיקון העולם 
והלא מדינא לא גבו מנכסים משועבדים דמלוה על פה היא ואי משום דמדינא 
מלוה על פה גובה מנכסים משועבדים דשעבודא דאורייתא ומפני תיקון העולם 
משום תקנת לקוחות הוא דאמרו דאין מוציאין מנכסים משועבדים דלית ליה 
קלא אם כן אמאי קתני לה הכא אהני לתנייה גבי מלוה על פה דעלמא וכבר 
שנינו המלוה את חברו על ידי עדים גובה מנכסים בני חורין והתם הוה ליה 
למיתני מפני תיקון העולם. ותירץ הוא נראה דהאי מפני תיקון העולם אמזון 
אשה והבנות דסליק מיניה קאי. הרשב"א. @01 @07והר"ן @06כתב וזה לשונו: ותירצו בתוספות דלרבא ולרבה בר רב הונא איכא למימר 
דכיון דעמד בדין על הקרן פירות נמי אית להו קלא והוה לן למימר 
דלטרוף ממשעבדי אלא דלא אמרינן הכי מפני תיקון העולם. ולאוקימתיה דרב 
אשי נמי הכי מפרשינן דאף על גב דעמד בדין נגזל עם הלוקח והוציאה מידו 
אפילו הכי אינו גובה פירות מלקוחות דגזלן ואפילו מאותם שלקחו מאותה שעה 
ואילך אלא מבני חורין בלחוד ומפני תיקון העולם. עד כאן. @01 @07וזה @06לשון הרמב"ן: בין לרבא בין לרבה בר רב הונא מלוה על פה היא וכו'. 
קשיא לי ולרב אשי נמי הא קתני מפני תיקון העולם ואי הכי כי בא נגזל 
לגבות פירות אמאי גבי מדינא אלא מבני חורין. ותו לרבא ולרבה בר רב הונא 
גופייהו דאוקמוה כגון שלא עמד בדין על הפירות מאי מפני תיקון העולם איכא 
דינא נמי הוא ואי אמרת דמלוה על פה נמי דלא טרפה ממשעבדי מפני תיקון 
העולם הוא למאן דאית ליה שעבודא דאורייתא מאי שנא הא דנקט ליתני כל 
מלוה על פה ולא תטעי בהא דאמרינן בפרק הניזקין מאי טעמא לפי שאינם 
כתובים דהתם הכי קאמר אין לכתיבה זו קול וכמו שאינם כתובים דמי וכך 
פירש רש"י אבל היכא דלא כתיבי כלל מאי מפני תיקון העולם ולא ידענא לה 
פיתרי. ושמא יש לומר דילמא תיקון העולם אשארא קאי ואיידי דתנא לשבח 
קרקעות תנא לאכילת פירות ולא בריר לן כלל. ושוב ראיתי בתוספות סלקא 
דעתך אמינא כיון דקרן אית ליה קלא פירות נמי קלא אית להו ולטרוף קמשמע 
לן דחיישינן לתיקון העולם. עד כאן. @01 @07הכא @06במאי עסקינן בשעמד בדין. עמידה זו יש לה קול כמלוה בשטר וכן מוכח 
בסוף בבא בתרא ובהגוזל קמא ובערכין. תוספות שאנ"ץ. מהכא משמע 
דהעמדה בדין כשטר דמיא וגבי ממשעבדי. וקשיא אם כן היכי אמרינן לקמן בין 
צא תן לו בין חייב אתה ליתן לו אמר פרעתי נאמן. תירצו ר"ח ורבינו אפרים 
דההיא דלקמן כגון שלא כתבו לו בית דין שטר כדאמרינן עלה בהדיא בא מלוה 
לכתוב אבל הכא בשכתבו לו וקמשמע לן דשטר בית דין אף על פי שלא נעשה 
בצוואת בעל דבר דינו כשטר גמור וגבי ממשעבדי. אבל הרי"ף תירץ דההיא 
דלקמן דמצי למימר פרעתי בדצאית דינא והכא בדלא צאית אי נמי יש לומר דכי 
אמרינן דהעמדה בדין כשטר דמיא הני מילי למטרף ממשעבדי משום דאית ליה 
קלא אבל פרעתי ודאי מצי אמר דטעמא דבשטרא לא מהימן משום דאמר ליה 
שטרך בידי מאי בעי מה שאין כן בהעמדה בדין. וכי אמרינן דגבי ממשעבדי 
דוקא כגון דאיכא סהדי דלא פרעיה שלא זזה ידם מתוך ידו דכיון דידיע דלא 
פרעיה ואית לה קלא למילתא משום העמדה כדין גבי ממשעבדי. ואיכא דמקשו 
כיון דהעמדה בדין כשטר דמי מודה מקצת למה הוא נשבע דהא הוה ליה 
שעבוד קרקעות בשעת הודאה והוה ליה כהודה בקרקעות וכפר בכלים. ואינה 
קושיא דבשעת טענה אכתי לאו שעבוד קרקעות והשתא הוא דחייל. הר"ן. @01 @07וזה @06לשון הרמב"ן: הא דאיתמר הכא ובשאר דוכתי דהעמדה בבית דין כשטר 
דמיא איכא דמקשי עלה אם כן כל מודה מקצת לפטור דהוה ליה שעבוד 
קרקעות ואין נשבעין על כפירת שעבוד קרקעות. ואינה קושיא דהכא השתא 
הוא דחייל שעבודא אקרקעות אי לא פרע ליה ולא אמרו אלא כפירת שעבוד 
קרקעות וזה כשטענו לא שעבוד קרקעות טענו. ועוד שהרי אמרו אמר פרעתי 
נאמן. ואי נמי גברא דלא צאית דינא אלו צאית ואמר פרעתי מי לא מהימן 
הילכך לאו קרקעות נינהו בעידן הודאה. עד כאן. @01 @07וכתב @06הריטב"א וזה לשונו: הכא במאי עסקינן בשעמד בדין. פירוש דהעמדה 
בדין כשטר דמיא לגבות מנכסים משועבדים. ואם תאמר והא כיון דאלו 
איתיה לגזלן יכול לטעון פרעתי כדאיתא לקמן היאך הוא טורף לקוחות ואפילו 
גזלן מודה ניחוש לקנוניא. יש לומר כגון שכתבו לו את השטר מדעתו של גזלן 
בשעת גמר דין. אי נמי כגון שאמרו לו חייב אתה ליתן לו שאם אמר פרעתי 
אינו נאמן ואם אמר מלוה לכתוב כותבין ונותנין לו כדאיתא לקמן. ואי נמי 
בשסירב על הפקדון דאינו נאמן לומר פרעתי לפי דעת הריא"ף והגאונים. עד 
כאן לשונו. @01 @07אי @06הכי פירי נמי. פירוש לאו אי אמרת בשלמא הוא אלא הכי קאמר אנחת לן 
חדא ואקשת לן חדא וכיוצא בו בתלמוד. אי נמי דאפירוקיה דלעיל סמיך. 
הריטב"א. @01 @07אימליך @06וכתוב שופרא וכו'. אין להקשות דנימא דירא משניהם מגזלן ובעל חוב 
לכך כותב שבח ופירי. דיש לומר אם כן לימא נמי שיעבוד. והספר היה 
יכול להקשות אי בבעל חוב לימא נמי שעבוד אלא פריך שפיר טפי. וכן לקמן 
גבי תדע אם היה ירא משניהם לכתוב נמי ופיריהון. גליון. @01 @07אימליך @06וכתוב שופרא שבחא ופירי. פירוש המלך במוכר אם ירצה לקבל אחריות 
על שופרא שבחא ופירי. שופרא היינו ועמליהון. שבח שמשביח בידיו 
ובעמל גופו כמו דיירה או שסקלה מן האבנים וכיוצא בזה כך פירש הרב 
בהלכותיו. ואני אומר ועמליהון הוצאתם. ושבחיהון הוא השבח היתר על ההוצאה 
שבח כמו הנטיעות והזריעות והפירות שיצאו בהן והפירות שאמרו שאין בעל חוב 
גובה אותם פירות מן הפירות שתלש קודם לכן. הראב"ד ז"ל. @01 @07בשיש @06לו קרקע. פירוש דכיון שיש לו קרקע לגזלן ששעבד לאחריות השבח הוה 
ליה כאלו מכרו לו באותו שבח משעה ראשונה ותו לא מיחזי כריבית 
ואפילו פרעו גזלן במעות הרי הוא כאלו חוזר ולוקחו מן הלוקח. הריטב"א ז"ל. 
וזה לשון הראב"ד ז"ל: שיש לו קרקע ואין שעבודו אלא עליו וכמוזיל במקחו 
דמי. עד כאן. @01 @07כגון @06שקנו מידו. פירוש שקנו מידו מן השבח. בפירוש דכיון שכן תו לא מיחזי 
כריבית דהא קודם דאיכא שכר המתנת המעות נתחייב לו בזה וכדפירש 
רש"י ז"ל התם הלואה הכא זביני. פירוש דהתם אבק ריבית הוא לגמרי אבל 
הכא מכר גמור הוא וליכא אבק ריבית כלל אלא דחיישינן דמיחזי כריבית וכיון 
שיש לגזלן קרקע או שקנו מידו תו לא מיחזי כריבית. הריטב"א ז"ל. @01 @07וכתב @06רבינו חננאל ז"ל וזה לשונו: ומקשינן וכי בבעל חוב שמואל מי אמר דאית 
ליה פירי והא איהו דאמר בעל חוב גובה את השבח שבח אין פירי לא. 
ופריק רב יוסף בשיש ללוה קרקע. איבעית אימא בשקנו מידו. ומקשי אביי עלה 
וכי מותר ללות סאה בסאה למי שיש לו קרקע או למי שקנו מידו. ופריק רב 
יוסף האי בהלואה אסיר אבל בזביני שרי ואף על גב דאמר רב נחמן קרקע אין 
לו כלומר כיון שנטרפה שדה מידו נמצא כאלו לא היתה מכירתו מכירה וכי זה 
השבח או הפירות שכר מעותיו הוא נוטלן הא דאמר רב יוסף כהאי גוונא בזביני 
שרי. עד כאן. @01 @07בשקנו @06מידו. ואם תאמר ואמאי צריך לימלך הא סתם קנין לכתיבה עומד 
דקיימא לן קנין בפני שנים ואין צריך לומר כתובו ולא מסתבר שיחלוק 
שמואל על זה. ויש לומר דהני מילי בשמקנה דבר הידוע או מקנה בעין יפה 
אבל שבח ופירות העתידין לבא דאין ידוע אם יבאו וכמה יהיו לא מקנה בעין 
יפה וצריך לימלך. וכעין זה פירש הקונטרס בגיטין גבי אין מוציאין לאכילת 
פירות וכו' דמפרש טעמא לפי שאינן כתובין ואף על גב דכתב ליה אנא איקום 
וכו' לא חשיב להו כתובין כיון דעדיין אין ידוע לכמה יעלה. תוספות שאנ"ץ.@01 @07גופא @06אמר שמואל בעל חוב גובה את השבח. פירוש בין שבחא דממילא בין 
שבחא דמחמת הוצאה. ומיהו בשבחא דמחמת הוצאה כיון דדבר שלא בא 
לעולם הוא לא גבי ליה בעל חוב אלא בשכתב ליה דאקנה וכו' ככתוב בנמוקי 
יוסף ולא שיגבה את כולו אלא חציו בלבד הוא שגובה וכו'. ומיהו כי אמרינן 
דהוי מוכר בשבחא דאשבח לוקח כאלו קנה כאלו קנה ומכר קאמרינן שאם היינו 
אומרים ששבח זה הרי הוא כאלו הוא היום ברשותו של מוכר בעל חוב היה 
גובה חציו אפילו לא כתב לו דאקנה דמאי דאיתיה ברשותיה דלוה אפילו קנאו 
אחר שלוה גבי מיניה מלוה ואפילו לא כתב ליה דאקנה כדאמרינן התם בפרק 
מי שמת כי איבעיא לן דאקנה אי משתעבדי וכו' ואמרינן התם בתמיה אמר ליה 
רבא מיניה קאמרת מיניה אפילו מגלימא דעל כתפיה אלא על כרחך כיון 
דאמרינן התם בפרק מי שמת דאינו גובה את השבח אלא מטעם דאקנה טעמא 
דמילתא לפי שאנו רואין שבח זה כאלו קנאו מוכר לפי שהלוקח אדעתא למשקל 
מיניה השבח וכאלו מכרו ללוקח שהרי לוקח הוציא בו מעותיו והוה ליה מוכר 
זה כלוה ולוה ואחר כך קנה ומכר. דאי לא כתב דאקנה אין בעל חוב גובה ממה 
שקנה אמר מכאן כלל כיון שמכר ואי כתב ליה דאקנה גובה חציו. ומכל מקום 
כי אמרינן דדוקא בשכתב ליה דאקנה גובה את השבח ואי לא לא גבי כלל דוקא 
בשבחא דמחמת הוצאה אבל שבחא דממילא כגון דיקלא ואלים אי נמי כגון 
שהוקר הקרקע אף על גב דלא כתב דאקנה גבי דהא לאו דבר שלא בא לעולם 
הוא וכולי נמי גביה ליה לפי שאינו כאלו קנאו אחר מכאן אלא כאלו קנאו קודם 
שלוה. דהא אפילו מיורש וממקבל מתנה גבי ליה נמי בעל חוב אף על גב דליכא 
למימר שכך כתב לו וכמו שנכתוב בסמוך לדעת הרי"ף אלמא דהרי הוא כאלו 
קנאו לוה מתחילה. הר"ן. @01 @07וכתב @06הרמב"ן וזה לשונו: ואיכא דמותיב אשמעתין דהיכי אמר שמואל בעל חוב 
גובה את השבח והא איהו דבעי דאקנה מהן ולמאן דאמר בעל חוב גובה 
את השבח דאקנה קנה. ואין לתרץ בתר דאיבעיא ליה הדר אפשיטא ליה והא 
דהכא בתרייתא דכל כי הא לא שביק תלמודא לאקשויי ולברורי. וקשה לי עוד 
היכי משתעבד ליה לבעל חוב ממונו של לוקח משום דאקנה והא לא קנה הוא 
מעולם ואפילו תימא כיון דלוקח אדעתא למשקל ממוכר עבד כמאן דקנה הוא 
דמי אשבח לבתר דמית מוכר מאי דאקנה איכא והא לא קנה מעולם. ותו איכא 
למידק אשמעתין הא דאקשינן ממתניתין שמואל במאי מוקים לה לימא מוקים 
לה בבעל חוב ובדלא כתיב ליה דאקנה ומשום הכי גובה הוצאה מבעל חוב ומיהו 
שבחא דממילא טריף אף על גב דלא כתב ליה הכי דאמר ליה ארעאי אשבחא 
כדלקמן. וכן הא דאקשינן בפרק הגוזל ובפרק המקבל אהא דאמר שמואל שלשה 
שמין להן את השבח ומעלין אותן וכו' מאי קושיא לימא כי איתמר דשמין בלא 
כתב ליה דאקנה. ונראה לי דהיינו טעמא דלא מוכחינן התם מהא דשמואל 
דאקנה משתעבד משום דאיכא למימר שמואל בשבחא דאיתיה בעולם קאמר כגון 
דיקלא ואלים אי נמי כגון שהשביח מחמת הוצאה כגון שעידר וניכש ועישן את 
הפירות וכל שאר העבודות האמורות במועד קטן לענין שביעית והנהו כעין 
גופו של קרקע הוא וכאלו ארעא דידיה אשבחה עם תנאו שהתנה וכתב לו אנא 
איקום ואישפי. אבל ההיא דאיבעי לן התם בדבר שהוא קנין מחודש לגמרי כגון 
נוטע ובונה וההוא לא גבי ליה בעל חוב אלא דוקא בדכתב ליה דאקנה ומאי 
גובה נמי חצי שבח. ואם תאמר אם כן הא דמייתי התם תא שמע מדקתני 
בברייתא כשהוא גובה גובה את השבח מנכסים בני חורין דאלמא דאקנה קנה 
ואיצטריך לדחויי הא מני רבי מאיר היא אמאי לוקמה בשבח שהשביח בגופן של 
נכסים כעידור וניכוש וכיוצא בהן דגבי להו בעל חוב אף על גב דלא כתב ליה 
דאקנה. יש לומר דאין הכי נמי אלא מדקתני ברייתא שבח סתם ניחא ליה 
לאוקמה בכל שבח וכרבי מאיר כיון דאוקי כל הנך דאייתי התם כרבי מאיר ולא 
לאוקמה בחד מן שבחי דוקא ואפילו כרבנן. ותדע דהא לכולי עלמא הוה מצי 
לאוקמי בשבח הבא ממילא כגון דיקלא ואלים דגבי ליה בעל חוב כוליה מדינא 
ואפילו ממתנה וכדכתב הריא"ף ורמב"ם אלא טעמא כדאמרן דניחא ליה טפי 
לאוקמה בכל שבח ואפילו כרבי מאיר. והיינו טעמא נמי דלא מפרקינן בשמעתין 
הא מתניתין בדלא כתב ליה דאקנה דשמואל גופיה בשבח שבא לעולם כגון אלו 
שפירשתי מוקי לה למתניתין דאי בשבח דלא הוה לעולם הא לא משתעבד ליה 
לבעל חוב כלל והוצאה ושבח שקיל מבני חרי עד גמירא. ואי בדכתב ליה דאקנה 
תפשוט ליה דאקנה משתעבד ושמואל מבעי בעי לה. ולא פשטה דאף על גב דכי 
נמי לא מסיק ביה אלא שיעור ארעא טריף שבחא דממילא משום דאמר ארעאי 
אשבחא וכל שכן דלא בעי דאקנה ההיא בדשוייא ניהליה אפותיקי וכיון דהוה 
צריך לאוקמי ברייתא באפותיקי ניחא ליה לאוקמי בכל שבח ולא לאוקמה בדלא 
כתב ליה דאקנה ובשבח הבא לאחר מכאן. וההיא דאמרינן שמין להן את השבח 
ניחא ליה לאוקמה כדאוקמי להך ברייתא הכא ובכל שבח ולא בעי נמי לאוקמה 
שמעתא בחצי השבח למסקנא דלוה ולוה דאוקימנא להא מאי גובה נמי דקתני 
חצי שבח. וראיתי להרב ר' אברהם דרך אחרת בענינים הללו והחכם יבור לעצמו. 
אלא מיהו אכתי תמיה לי הא דאקשינן לעיל היכי שייך הכא דאקנה. ואי לאו 
דמסתפינא הוה אמינא דלא שייך הכא דאקנה כלל ואפילו לא כתב ליה הכי גבי 
שבחא והא דאקשינן בגמרא במסכתא בתרא ואי סלקא דעתך דאקנה קנה ומכר 
לא משעתבד בעל חוב אמאי גבי שבחא הכי קאמר אי אמרת בשלמא היכא דאית 
ליה דאקנה משתעבד דין הוא שיגבה בעל חוב את השבח דסתמא כמאן דאמר 
ליה לישתעבד לך האי ארעא וכל שבחא דאתי בה לעולם דמי וכיון דלוקח 
אדעתא למשקל ממוכר או ממאן דאתי מחמתיה הוא דעבד כדכתב ליה אנא 
איקום ואישפי וכו' אי פריש הכי משתעביד כדמשתעבד דאקנה בעלמא ומסתמא 
נמי גבי דכמאן דפריש דמי. אלא אי אמרת דאקנה בעלמא לא משתעבד בעל 
חוב היכי גבי שבחא בסתמא הא אפילו פריש דלגבי כל שבחא דאתי בה לא 
משתעבד. ולהאי טעמא לא מתוקמה ליה כלל שמעתתא דהכא ודפרק הגוזל אלא 
כדמוקי להו בגמרא. ומיהו חזינא טובא מרבוותא דפרישו לה כפשטה ואמרי 
דלא גבי שבחא אלא בדכתב ליה דאקנה וצ"ת דשמא נאמר השביח לוקח לאחר 
שמת מוכר אין בעל חוב גובה את השבח דהוה ליה השביחו יתומים כדלקמן 
בפרק המקבל. עד כאן לשון הרמב"ן.@01 @07ולפי @06דרך הרמב"ן לדידן דקיימא לן דאקנה משתעבד בשבח מחודש גובה חציו 
ובדכתב ליה דאקנה. ומיהו הני מילי במאי דאשבח לוקח בחיי מוכר אבל 
במה שהשביח לאחר מיתת מוכר לא גבי מידי דכיון דמשום אקנה אתינן עלה 
אשבח לבתר דמית הרי לא קנה מוכר מעולם. אבל בשבח שאינו מחודש אף על 
גב דמחמת הוצאה הוא גובה כולו ואפילו לא כתב לו דאקנה כיון שכך כתב לו 
מוכר ללוקח הא לאו הכי אפילו בשבח זה מצי למימר לוקח אנא אשבחי. ואיני 
רואה שיהא זה דעת הראשונים אלא כולם כתבו סתם דכל שבח דאתי מחמת 
הוצאה דלוקח אינו גובה ממנו אלא חציו ובשכתב לו דאקנה וכך הם דברי 
הרמב"ם ז"ל בפרק כ"א מהלכות מלוה ולוה וכדבריהם נראה דכיון דלוקח זה 
אי לאו משום תנאו של מוכר שכתב לו אנא איקום ואישפי הוה יכול למימר 
לבעל חוב הב לי גריוא דארעא בארעא שיעור שבחי שהרי לוקח זה שדה שלו 
הוא משביח אי אפשר שיגבה בעל חוב את כולה אלא מטעם דאקנה. ולפי דרך 
זה צריך לומר דשמואל דאמר הכא בעל חוב גובה את השבח בתר דבעיא הדר 
פשטה. אי נמי דהתם מיבעיא ליה אליבא דרבנן וכדאמרינן התם בהדיא אליבא 
דרבי מאיר דאמר אדם מקנה דבר שלא בא לעולם לא תיבעי לך כי תיבעי לך 
אליבא דרבנן והכא נקיט מילתיה כרבי מאיר. ואף על גב דבפרק אף על פי 
אמר שמואל דהלכה כרבי יוחנן הסנדלר דאמר אין אדם מקדיש דבר שלא בא 
לעולם ומינה דאין אדם מקנה אפשר דבשעבוד כיון דחייל ממילא סבירא ליה 
כרבי מאיר. הר"ן ז"ל. @01 @07וזה @06לשון הרשב"א ז"ל: גופא אמר שמואל בעל חוב גובה את השבח. פירוש בין 
שבחא דאתי ממילא בין וכו' ונוטל את השבח בלא הוצאה קאמר וכדאמרינן 
לקמן. ויש מפרשים דהא דשמואל דוקא בדכתב ליה דאקני ומאי גובה דקתני 
חצי שבח דהוה ליה כלוה ולוה ואחר כך קנה דיחלוקו וכדאמרינן התם בשלהי 
פרק מי שמת וכו'. ואיכא למידק אם כן כי קא מיבעיא ליה לשמואל התם 
דאקני מהו ואתי למפשטא מהא דתניא הרי שמכר וכו' לפשוט ליה מדידיה 
דאמר הכא בעל חוב גובה את השבח. ואיהו נמי מאי קא מיבעיא ליה. ויש 
מתרצים דבתר דבעיא הדר פשטה וכו'. ויש מתרצים דהא דשמואל אפילו בדלא 
כתב ליה דאקנה וכתב ליה שבח קאמר וכן נראה. @01 @07גם @06מדברי הרמב"ן נראה דהוא תירץ דהא דשמואל בשבח הנעשה בגופו של 
קרקע בין ממילא בין מחמת הוצאה כגון שעדר וניכש וכו' עד כאן. ומיהו 
אין הגאונים מודים בדבר זה אלא לעולם לא גבי בעל חוב אלא חצי שבח ואפילו 
בשבחא דממילא ובדכתב ליה דאקנה אלא בדשוייה ניהליה אפותיקי מפורש דמצי 
אמר ארעאי דידי אשבחא ואפילו בדלא מסיק ביה שיעור ארעא ושבחא וכן כתב 
הרז"ה דלעולם אינו גובה אלא חצי שבח ואפילו בשבח דאתי ממילא ובמתנה לא 
גבי כלל ונראין דבריו שהרי לא חלקו בגמרא ואם היה כדברי הרי"ף לא הזכירו 
סתם שבחא בלוקח ובמתנה הואיל ולגבי לוקח גבי כל שבח בין דממילא בין 
דמחמת הוצאה ולגבי מתנה דוקא דמחמת הוצאה בלחוד לא גבי וממילא גבי. 
עד כאן לשונו. @01 @07והריטב"א @06כתב וזה לשונו: ודייקי רבנן אשמעתין דעל כרחך שבח זה שבא 
שמואל להשמיענו שגובה אותו בעל חוב מן הלוקח ואמרינן נמי 
שאינו גובה אותו ממתנה לאו שבחא דאתי ממילא כגון יוקרא או דיקלא ואלים 
או שבח היתר על ההוצאה דההוא ארעא גופיה אשבח ופשיטא דכל היכא דגבי 
לארעא גבי ליה נמי בחוביה ואפילו מן המתנה כיון דמסיק ביה שיעור ארעא 
ושבחא ואפילו מן היורשים נמי גבי ליה וכדתנן במסכת בכורות הבכור והיבם 
והאשה בכתובתה והבנות במזונותיהן כולם אין נוטלים בשבח ולא בראוי כבמוחזק 
ואמרינן עלה מקולי כתובה שנו כאן כלומר דאלו בעל חוב דעלמא שקיל ועל 
כרחך לאו משום ראוי אמרינן הכי דהא בעל חוב נמי אינו נוטל בראוי וכדאיתא 
בפרק יש נוחלין וכדכתיבנא התם בסייעתא דשמיא אלא על כרחך לענין שבח 
הוא דאמרינן דגבי בעל חוב מיניה ועל כרחך מן היורשים הוא דקאמרינן דבהכי 
מיירי מתניתין דהא קתני והבנות במזונותיהן והא קיימא לן שאין מוציאין מזונות 
הבנות מנכסים משועבדים אלא ודאי מן היורשים הוא דאמרינן דשקיל בעל חוב 
שבחא ולא שקלא ליה האשה בכתובתה משום דהוי הא מקולי כתובה ועל כרחך 
בשבחא דממילא עסקינן דאלו שבחא דאשבחו יורשין דידהו הוא כל מה שהוא 
כנגד ההוצאה וכדאמרינן לקמן במכלתין בשמעתא דיתומים אומרים אנו השבחנו 
ובעל חוב אומר אביכם השביח. הילכך על כרחך לא אתא שמואל לחדותי הכא 
אלא שבח שכנגד ההוצאה ובהא אפליג בין מכר למתנה והכי מוכח לקמן 
בשמעתין דבהא הוא דאיירי שמואל ובהא שקלינן וטרינן עליה וכדבעיא למימר 
בסמוך. ואם כן תמה על עצמך דהא שבח הבא מחמת הוצאה דאקנה הוא ומאן 
דסבר בפרק גט פשוט דאקנה קנה ומכר לא משתעבד אין בעל חוב גובה מן 
השבח הזה כלום ולמאן דאמר דאקנה קנה ומכר משתעבד גובה חצי שבח זה 
בלבד דהוה ליה בעל חוב ולוקח לוה ולוה וחזר וקנה דקיימא לן יחלוקו וכדתניא 
התם דפרכינן ממתניתין דלשבח קרקעות מאי גובה דקתני גובה חצי שבח. ואם 
כן היכי אמר שמואל הכא להדיא דבעל חוב גובה את השבח. וליכא לתרוצי 
כדמתרצי בתוספות קצת רבנן דהכא נמי גובה חצי שבח קאמר כדמתרצים 
מתניתא דהתם. דהא ליתא חדא דאם כן הוה ליה למפרך ולתרוצי הכי דהא 
סתם גובה את השבח כוליה שבח משמע. ועוד שאין דרך האמוראים לסתום 
דבריהם אלא לפרש ועוד דהתם אי בעיא לשמואל דאקנה קנה ומכר אי 
משתעבד או לא ולא איפשיטא ליה התם ואי בתר הכי איפשיטא ליה היכי 
מסתים ליה תלמודא כוליה האי. @01 @07ורבינו @06הגדול תירץ דההיא דבפרק גט פשוט מיירי בשבח מחודש כגון בונה 
ונוטע והתם הוא דבעינן דאקנה אבל הכא בשבח שאינו מחודש לגמרי 
אלא שמעמיד הקרקע בשבחו שלא יכסיף כגון חורש ומנכש ומתלע ועושה 
עוגיות לגפנים ומזרד ומקרסם וכיוצא בו והא לא בעינן דאקנה דהא לאו דבר 
מחודש הוא שלא היה בעולם וארעא גופיה אשבח והא דאותבינן לקמן ממתניתין 
לשמואל ולא אוקימנא בשבח מחודש גמור ובדלא כתב ליה דאקנה משום דאם כן 
היכי פסיק ותני דלא שקיל בעל חוב שבח שכנגד ההוצאה והיינו נמי דלא אוקמה 
בפרק גט פשוט מתניתין דלשבח קרקעות בשבח שאינו מחודש משום דסתמא 
נקט לה וכל שבח במשמע. עד כאן תורף דברי רבינו ועליהם סמכו קצת רבותי. 
ולא נתחוורו לי הדברים כל הצורך מדסתם שמואל דבריו בעל חוב גובה את 
השבח. ועוד שהרי רבא תלה טעמו של שמואל לפי שכתב לו מוכר ללוקח אנא 
איקום ואישפי וכו' והכא כל שבח במשמע בין שבחא דבעמל הוצאה מחודש 
ושאינו מחודש ולא עוד אלא דאלו שבח שאינו מחודש בשבחא דממילא הוא ולמה 
לי מפני שכן כתב לו מוכר ללוקח וכו' וקבל עלוהי תיפוק ליה דארעא גופה 
אשבח וכארעא גופה היא ואי האי שבחא דאתי מחמת עבודת הקרקעות 
הרגילים לא גבי בעל חוב מאי בו גבי. והנראה נכון דהאי קושיא דאקשו רבנן 
תשובתם דאלו סוגיא דפרק גט פשוט קתני דינא דהאי שבחא שכנגד ההוצאה 
לגבי בעל חוב לפי שורת הדין כל היכא דלא קביל עלוהי לוקח תנאי זה האמור 
כאן ובדידיה אמרינן דינא דאקנה מהו אבל הכא איירי שמואל לפי הלשון שהיה 
נהוג לכתוב בשטרות ואמר כי בזמן ההוא בעל חוב גובה את השבח כולו ואף על 
גב דלא כתב דאקנה ובא רבא ופירש דבריו תדע שהוא כן שהרי כתב לו מוכר 
ללוקח וכו' והלשון הזה יש במשמעותו אפילו שבח שהוא מחודש לגמרי דלהכי 
כתב שבחיהון ועמליהון כדי שיכלול הכל והסוגיא בעצמה מוכחת שכן פירושה 
ולפי' יפה כח מתנה מכח מכר. אבל היכא דלא כתב ליה תנאי ולא כתב ליה 
דאקנה אינו גובה שבח כנגד הוצאה לא במכר ולא במתנה ואי כתב ליה דאקנה 
ולא כתב תנאי זה יפה כח מכר מכח מתנה דאלו מלוקח לא גבי אלא חצי שבח 
כדאיתא התם משום דלוקח כמלוה הוא והוה ליה לוה ולוה וחזר וקנה דיחלוקו 
אבל ממתנה שאין בה אחריות גובה כל השבח חוץ מן ההוצאה דמקבל מתנה 
שאין בה אחריות אינה כמלוה והוה ליה בעל חוב דאקנה קנה ומכר דאשתעבד. 
כן נראה לי. ולזה הסכים מורי המובהק הרב רבינו אהרן הלוי. עד כאן. @01 @07וכתב @06הרמ"ך וזה לשונו: ולפי דברי רבינו הגדול זצ"ל יש לנו לומר דהאי דאמר 
שמואל בעל חוב גובה את השבח חצי שבח רצה לומר והחצי השני ישאר 
ללוקח כעין לוה ולוה ואחר כך קנה דחולקים. ואפשר שהיה דעתו לחלק בין 
שוייה ניהליה אפותיקי להיכא דלא שוייה דכי שוייה ניהליה אפותיקי ארעא דבעל 
חוב היא ומן הדין היה לו ליטול ממנו שיעור הוצאה הפחותה מן שבח אלא 
שבשביל תנאו שהתנה שיחזור בכל הוצאתו על המוכר הוא שהפסיד הלוקח 
והדבר צ"ת. עד כאן. @01 @07והריצב"ש @06כתב וזה לשונו: גופא אמר שמואל בעל חוב גובה את השבח פירוש 
אפילו שבח דמחמת הוצאה מבלי שיפרע הוצאתו ללוקח אלא הכל 
יגבה כאלו היה הקרקע עדיין ביד המוכר והשביח בידו ולהכא הוא דאיצטריך 
הא דשמואל ומשום תנאה דכתב ליה מוכר ללוקח אנא איקום וכו' כדקאמר רבא 
בתר הכי וכיון דכתב ליה האי תנאה הרי הוא כאלו נעשה הלוקח שלוחו של 
מוכר להוציא הוצאות בקרקעו להשביחו וגבי ליה בעל חוב והלוקח יחזור על 
המוכר. אבל בשבחא דממילא כגון דיקלא ואלים ארעא ואסקה שירטון או אפילו 
בשבחא דמחמת הוצאה במה שיתר השבח על ההוצאה להא לא איצטריך דשמואל. 
דבלא תנאה גבי ליה דהא קרקע המשועבד לבעל חוב אשבח וכיון דמסיק ביה 
שיעור ארעא ושבחא הכל יקח אלא שיפרע לו הוצאתה אבל משום תנאה דכתב 
ליה המוכר ללוקח הוי לוקח במה שמוציא כשלוחו של מוכר וגבי בעל חוב אפילו 
שבח דמחמת הוצאה כלומר אף מה שהוא כנגד הוצאה ולא יפרע לו הוצאה כלל 
והיינו דקאמר רבא תדע וכו'. עד כאן. @01 @07בעל @06חוב גובה את השבח תדע שכך כתב לו וכו'. קשה למורי הרב דאמאי צריך 
להביא ראיה שגובה פשיטא שגובה את השבח דהא כשגובה את השבח היינו 
דוקא בדמסיק ביה שיעור ארעא ושבחא ואם כן פשיטא דגובה. ותירץ מורי ז"ל 
דשפיר צריך להביא ראיה דגובה דסלקא דעתך אמינא כיון דהמכר מכר עד 
שעת הטריפה אם כן כי אשבח ברשות לוקח אשבח שהרי עדיין היה שלו ואם כן 
אמאי אית לן למימר דבעל חוב גובה הא אין לו לבעל חוב שעבוד כלל כיון 
דהלוקח יהא נפסד ומשום הכי ס"ל תדע פירוש משום הכי שקיל בעל חוב את 
השבח דלא מפסיד לוקח מידי ותדע שכך כתב לו מוכר ללוקח וכו'. תלמיד 
הר"פ ז"ל. @01 @07על @06מה שכתבו התוספות אלא יש לומר מדמשלם מוכר ללוקח את השבח וכו' 
כתוב בגליון ואין מיושב לשון תדע. ור"ח ז"ל פירש דדאיק מדכתיב וצבי 
זבינא דנן וקביל עלוהי פירוש שהלוקח מקבל עליו שיטרפנו בעל חוב דמוכר 
דכתב המוכר אנא איקום ואישפי. @01 @07וכך @06נראה מדברי הרמב"ם פרק כ"א מהלכות לוה ומלוה דאמר שם על אמרו 
ולמה יטרוף בעל חוב חצי השבח וכו' ורצה הלוקח וקבל דבר זה. עד כאן. @01 @07וזה @06לשון ר"ח ז"ל: ודאיק רבא מדפריש בשטר זביני אנא אישפי ואמריק ואידכי 
זביני אילין אינון ועמליהון ושבחיהון ואיקום קדמך וצבי זבינא דנא וקביל 
עלוהי משום הכי גבי בעל חוב שבחא דהא קביל עלוהי המוכר ונתרצה הקונה 
בזה אבל המתנה שאין כתוב בה זה כולו לא גבי בעל חוב מן המקבל מתנה שבח 
ובזה אמרו יפה כח מתנה מכח מכר. עד כאן. @01 @07וליכא @06למימר דמשום נגזל הוא דכתב ליה וקביל עלוהי דאם כן הוה ליה למכתב 
נמי ופיריהון. ועוד דבשלמא משום בעל חוב טרח מוכר לכתוב כן כי 
היכי דלא ליהוי תרעומת עליה דאלו משום נגזל הא לא מחייב נגזל אלא למיתן 
דמי שבח שכנגד הוצאה כדין יורד לשדה חברו ואמאי טרח מוכר לכתוב לו 
ללוקח שיטרוף ממנו נגזל ולא יתן לו הוצאה. הריטב"א ז"ל. @01 @07וכתב @06הגליון וזה לשונו: כתוב בתוספות דילמא איירי בלוקח מגזלן וכו'. הוא 
הדין דהיו יכולים להקשות דילמא איירי באפותיקי. אלא הייתי מתרץ 
כתירוץ אחרון אם כן לא לכתוב ועמליהון דבאפותיקי יהיב בעל חוב יציאה. עד 
כאן. @01 @07תדע @06שכך כתב לו מוכר ללוקח. כלומר אף על גב דלאו מדינא גבי ליה דהא ביד 
דלוקח הוא דאשבח ומשום הוצאתו אפילו הכי גבי ליה בעל חוב מיניה 
ובלא הוצאה משום דמוכר מתנה בהדיה שכך כותב לו אנן איקום ואישפי אינון 
ועמליהון ושבחיהון. ועמליהון היינו שבחא דאתא מחמת עמלו והוצאתו ומה 
שהוא כנגד ההוצאה ושבחיהון היינו מה שהוא יתר על ההוצאה ושבח הבא 
ממילא. ולשמואל דאית ליה אחריות לאו טעות סופר הוא בשטר זביני הכא 
בדכתב לית בפירוש כן. אבל לדידן דקיימא לן אחריות טעות סופר הוא בין 
בשטרי הלואה בין בשטרי מקח וממכר הכי נמי אף על גב דלא כתב ליה דכיון 
דהורגלו לכתוב כן המוכר על דעת כן הוא מוכר ולוקח על דעת כן הוא לוקח. 
ותמיה לי כיון דשמואל דוקא בשכתב לו מאי שנא שבח דקאמר דגובה בעל חוב 
ומאי שנא פירי דלא גבי דאי לא כתב ליה אפילו שבחא נמי לא גבי ואי כתב ליה 
אפילו פירי נמי ליגבי. וניחא לי דאפילו כתב ליה מימר אמרינן דלאו משום בעל 
חוב כתב לו כן אלא משום נגזל ויש מי שאומר דאי כתב ליה ופיריהון אפילו הכי 
לא גבי דפיריהון היינו פירי שהגיעו ליבצר ולא צריכי לארעא כלל וכדעת הרי"ף 
והיינו מטלטלים גמורים דלוקח אינון. הרשב"א. @01 @07שכך @06כותב לו מוכר ללוקח וכו' יש לפרש דדאיק מדאיצטריכא למכתב ושבחיהון 
משום חשש בעל חוב דאי משום חשש נגזל כתיב ליה הוה ליה למכתב נמי 
ופיריהון. אבל לפירוש זה לא ניחא הא דפריך מתנה דלא כתיב ליה הכי דלעולם 
במתנה טריף שבחא והאי דלא כתיב ליה הכי משום דבמתנה אין מקבל עליו 
אחריות. לפיכך נראה שבא רבא לומר דדין הוא שיגבה את השבח מאחר שישלם 
לו המוכר. ומיהו אין מיושב לשון תדע על זה כיון דלשמואל אין כותבין אלא 
בצווי המוכר וכי במוכר תליא מילתא. ור"ח פירש דדאיק מדכתב וצבי זבינא דא 
וקביל עלוהי דהאי צבי אלוקח קאי שהמוכר כבר אמר אנא איקום וכו' ואם כן 
וצבי אלוקח קאי שקבל עליו שיטרפהו בעל חוב. תוספות שאנ"ץ. ולמעלה תמצא 
כתוב לשון ר"ח. @01 @07ואם @06תאמר מנא ליה דמשום שבח דמחמת הוצאה דילמא בשבחא דממילא או 
בשבח דמחמת הוצאה במה שהוא עודף על ההוצאה דהוי כשבחא דממילא. 
לא היא דעמליהון משמע הוצאה. ואם תאמר ומאן בעי ליה להאי תנאה אי 
מוכר מאי נפקא ליה מיניה אם חייב לבעל חוב או שיגבה הבעל חוב ויתחייב 
ללוקח ואם לוקח אין זה תועלתו שהרי טוב היה לו שלא לכתבו ולא יגבנו בעל 
חוב משיכתוב ויגבנו והוא יחזור על המוכר שאין לו עתה נכסים שהרי אם היו 
נכסים למוכר לא היה גובה בעל חוב מן הלוקח שאין נפרעים מנכסים 
משועבדים במקום שיש בני חורין ועל כרחך יצטרך להמתין הלוקח עד שיתעשר 
המוכר. וכי תימא דהאי תנאה לוקח בעי ליה ומשום נגזל שאם יגבה ממנו שבח 
והוצאה שיחזור על המוכר. הא לא אפשר דשבח דמחמת הוצאה דהיינו מה 
שכנגד ההוצאה מנגזל שקיל ליה ליקח שהרי הוא כיורד לתוך שדה חברו ונטעה 
שלא ברשות שנוטל הוצאה שיעור שבח ואם כן התנאי יהיה לנזקו של לוקח ולא 
לתועלתו. ועוד שאף עם תנאי זה אי אפשר שלא יפרענו נגזל שהרי אף אם 
נאמר שהלוקח הוי כשלוחו של גזלן במה שמוציא בקרקע כיון שכתב לו זה 
התנאי עם כל זה יש לנגזל לפרוע ההוצאה שהרי גם אם הוציאה הגזלן היה חייב 
לפרוע לה אבל בבעל חוב שאם הוציאה הלוה לא היה פורע לו בעל חוב כלום 
אבל היה גובה הכל יש לנו לומר שהלוקח הוי כשלוחו של גזלן במה שמוציא 
בקרקע כיון שכתב לי זה התנאי עם כל זה אם הוא כשלוחו של מוכר שיגבה גם 
כן בעל חוב הכל ולא יפרע בהוצאה כלום. ויש לומר שהתנאי הלוקח רוצה אותו 
ולתועלתו נעשה משום נגזל שאף על פי שיש לו לפרוע הוצאה מכל מקום אם 
רצה אומר לו טול עציך ואבניך וכן אינו נותן לו אלא דמי קנים בזול כמו 
שמפורש בפרק המקבל ומפסיד מה שהוציא בו יותר ומשום תנאי זה הוא חוזר 
על המוכר. ומכל מקום אף על פי שלא נכתב תנאי זה אלא משום נגזל כיון 
שנכתב הרי הוא כשלוחו של מוכר וגבי ליה בעל חוב. הריצב"ש.@01 
