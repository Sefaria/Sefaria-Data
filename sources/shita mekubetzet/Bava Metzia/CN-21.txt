#20















@07בבא מציעא 12  @07דאמרינן @06אייתי ראיה אימת מטא גיטא לידך. יש שפירשו דדוקא בהא דנפל 
ואיתרע ליה אבל בעלמא לא. והיינו דהוה קשיא לן מעיקרא דסלקא 
דעתין לדמויי הא לעלמא דאי לא מאי הוה קשה לן מעיקרא. ואין פירוש זה 
נכון דאם כן דבעלמא לא אמרינן הכי היאך מחזירים ליה ניחוש שמא ישתקע 
קול הנפילה או שתבא לגבות בבית דין דעלמא ועוד היאך כותבים לאיש כשאין 
אשתו עמו ניחוש לתקנתא דלקוחות דילמא כתב ליתן בניסן ולא נתן עד תשרי 
וטרפה לקוחות מניסן ועד תשרי וכי תימא דלא מקדים איניש פורענותא 
לנפשיה כדאמרינן במסכת גיטין גבי ההיא דלמה תקנו זמן בגיטין משום בת 
אחותו ופרכינן כתביה ואותביה בכיסתיה מאי איכא למימר ופרקינן לא מקדים 
איניש פורענותא לנפשיה. לא דמי דהתם גבי בת אחותו סמכינן אהא משום 
דזנות בת אחותו בעדים והתראה לא שכיחא. ועוד דכיון דלהצלה דנפשה היא 
ניחא לו בהצלה במאי דלא אפשר לתקוני אבל הכא לגבי תקנת לקוחות הוה לן 
למיחש לכל מאי דאפשר. אלא ודאי דהכא הכי פירושו דבכל אשה הבאה לטרוף 
לקוחות אמרינן לה אייתי ראיה אימת מטא גיטא לידך ומעיקרא הוה סלקא 
דעתין דכי היכי דלענין בת אחותו או לענין להתירה להנשא לא אמרינן לה 
דתיתי ראיה דהוא הדין לגבי לקוחות ופרקינן דהא ליתא אלא לעולם כשבאה 
לטרוף לקוחות צריכה ראיה. מפי רבי. @01 @07ומאי @06שנא משטר חוב וכו'. כל זה מלשון רב יהודאי גאון ואיכא למידק דהא 
תנן כותבים גט לבעל אף על פי שאין אשתו עמו כי סמכינן אטעמא 
דאמרינן לה אייתי ראיה אימת מטא גיטא לידך ואלו לגבי בעל חוב קיימא לן 
דבשטרי דלאו אקנייתא אין כותבין שטר ללוה עד שיהא מלוה עמו דחיישינן 
שמא כתב בניסן ולא נתן עד תשרי וטריף לקוחות מניסן ועד תשרי שלא כדין 
ואמאי נימא שיכתבו שטר ללוה אף על פי שאין מלוה עמו ונימא ליה למלוה 
אייתי ראיה אימת מטא שטרא לידך. ויש לומר דהא ליתא שאין בעל חוב טורף 
לעולם אלא מדין השטר שיש לו קול והכא כיון דמדין כח השטר אינו גובה שאין 
מוכיח מתוכו אימת מטא גיטא לידיה אינו גובה אלא על ידי עדים שיעידו בדבר 
דהאי עדות כמלוה על פה היא שאין לה קול אבל השתא דתקון שאין כותבים 
שטר ללוה עד שיהיה מלוה עמו ויתנהו לו ביום שנכתב הרי הוא כאלו מוכיח 
מתוכו שבו ביום הגיע לידו. הריטב"א. @01 @07אבל @06הרמב"ן כתב וזה לשונו: דאמרינן לה אייתי ראיה אימת מטא גיטא לידך. 
פירוש אין דיננו אלא בגט שנפל דכיון דנפל איתרע ליה וחיישינן שמא 
עכשיו הוא מגרשה והוא אומר מזמן הגט אבל בשאר כל הגיטין אין אומרים לה 
כן שאם תאמר לכל הנשים היכי מקשינן הכא בחדוש. ועוד מן הלשון הכתוב 
בנוסחאות דמקשה ומאי שנא משטר חוב ואמרינן נמי בהדיא האי דהדרוה רבנן 
לגיטא משום דלא תעגן ותיתיב וכו'. ואין להקשות דילמא מפקה ליה בגיטא בבי 
דינא אחרינא דלא שמעי דנפל ומגבו לה מזמן הגט ואין אומרים אייתי ראיה. 
ואיכא למימר כל מילתא דבי דינא קלא אית לה והמוצא גט אשה על פי בית דין 
מחזיר הילכך שמעי לקוחות דנפל וטעני הכי ומשמע נמי דאי לא טעני טענינן 
להו אי נמי כל מציאה יש לה קול וטעני הכי ודמיא מילתא לההיא דאמרינן 
במסכת גיטין גיטין הבאין ממדינת הים מה הועילו חכמים בתקנתם הנהו קלא 
אית להו ופירש רש"י ואמרינן לה אייתי ראיה אימת מטא גיטא לידך. ומיהו 
אכתי צריך לפנים המשליש גט לאשתו ואמר לו אל תתנהו לה אלא לאחר שלשה 
חדשים מאי איכא למימר ניחוש לפירי. ולא קשיא דכל גט שעל ידי שליח בא 
לידה קלא אית לה למילתא ואמרינן לה אייתי ראיה אימת מטא גיטא לידך. עד 
כאן. @01 @07וכן @06כתבו הרשב"א והרא"ש והר"ן וזה לשונם: דאמרינן לה אימת מטא גיטא 
לידך. דעת רש"י במסכת גיטין דלמאן דאמר יש לבעל פירות עד שעת 
נתינה אין זמן הגט מועיל לה כלום דלעולם אפילו היכא דלא נפל אמרינן לה 
אייתי ראיה אימת מטא גיטא לידך ושמעתין דהכא הויא תיובתיה דאם איתא 
דבכולהו גיטי אמרינן הכי מאי מקשינן הכא בחידוש אלא למאן דאמר יש לבעל 
פירות עד שעת נתינה מאי איכא למימר הא בכולהו גיטי אמרינן אייתי ראיה 
ולישנא דמר רב יהודאי גאון נמי דכתב הכא לא סליק כותיה דאם איתא מאי 
מקשה מאי שנא משטרי חוב הא ודאי שנא טובא דבכולהו גיטי אף על גב דלא 
ידעינן דנפל אמרינן אייתי ראיה ובשטרי חוב לא אמרינן אלא ודאי כי היכי דלא 
אמרינן בשטרי חוב הכי נמי לא אמרינן בגיטין אלא היכא דלוקח תבע וכגון 
דמביא ראיה דנפל ומשום הכי מקשינן שפיר דאי תבע בתרווייהו ליכא למיחש 
ואי לא תבע בתרווייהו איכא למיחש. ואם תאמר אם כן דהיכא דלא ידעי דנפל 
לא אמרינן לה אייתי ראיה ניחוש דילמא מפקה לה לגיטא בבי דינא אחרינא דלא 
ידעי דנפל וגביא ביה. יש לומר דכל היכא דנפל ואהדריה קלא אית ליה והיינו 
טעמא דגיטין הבאין ממדינת הים וכדאמר בפרק המביא תנין גבי זמן. גיטין 
הבאין ממדינת הים מה הועילו חכמים בתקנתם הנהו קלא אית להו ופירש 
רש"י קלא אית להו ואמרינן לה אייתי ראיה אימת מטא גיטא לידך והיינו 
טעמא נמי דמשליש גט לאשתו ואמר לו אל תתנהו אלא לאחר שלשה חדשים 
שהוא כשר דכל שהוא ביד שליש קלא אית ליה. עד כאן לשונם. @01 @07ואזל @06עבדא וזבן נכסי. הוא הדין דהוה מצי למימר דאזל הרב וזבין עבדא בין 
ניסן לתשרי ומפיק ליה לגיטא דכתב בניסן אלא משום דנקט בגט אשה 
חשש לקוחות דנכסים נקט הכא נמי הכין. הרשב"א ז"ל. @01 @07דייתיקי. @06צואת שכיב מרע בלשון יון נקראת דייאתיקי. ר"ח ז"ל. @01 @07תנו @06רבנן דייתיקי דא תהא למיקם ולהיות וכו'. @01 @07כתב @06הרב יהוסף הלוי ז"ל אבן מיגש בתשובה וזה לשונו מועתק מלשון ערבי. 
וששאלתם על מה שאמרה הברייתא בפרק קמא דמציעא תנו רבנן דייתיקי 
דא תהא למיקם ולהיות. מתנה כל שכתוב בה מהיום ולאחר מיתה. ונראה אמנם 
אחר כך העמיד התלמוד ממשנה הנזכרת שהיא בשכיב מרע וזה שאמרה לא 
קשיא הא בבריא הא בשכיב מרע. @01 @07תשובה. @06שאלתכם זו מורה שאתם חשבתם שמה שאמרה הברייתא דייתיקי דא 
תהא וכו' מתנה כל שכתוב וכו' שהוא פירוש דייתיקי ומתנות 
האמורים במשנה. ואין הענין כן אבל הברייתא היא הלכה בפני עצמה ואין 
כוונתם לפרש המשנה שאין זה התלמוד ולא מנהגו כלל שתהא הברייתא הולכת 
על מלות המשנה לפרשם. ומה שאמרה הברייתא דייתיקי דא תהא וכו' אמנם 
הוא פירוש דייתיקי ומתנות האמורים בברייתא אם שתהיה זאת הברייתא עצמה 
שכבר העמדנוה בכאן בבריא או ברייתא אחרת שקודם זאת שהיא גם כן בבריא 
ונמשכה אחריה זאת האחרת ומפרשת דייתיקי ומתנה הנאמרים בה ואמנם 
דייתיקי ומתנה הנאמרים במשנה אין זאת הברייתא באה לפרש אותם ולא זו 
הדרך. עד כאן. @01 @07איזו @06היא מתנת בריא שהיא כמתנת שכיב מרע וכו'. פירש רש"י איזהו מתנת 
בריא שהיא כמתנת שכיב מרע וכו' עד לא קנה המקבל עד לאחר מיתה. 
ואינו מחוור דמאי קמשמע לן מתניתין היא הכותב נכסיו לבנו לאחר מותו צריך 
לכתוב מהיום ולאחר מיתה וכו' מכרן הבן מכורים לכשימות האב. ועוד קשיא לי 
דאינה כמתנת שכיב מרע דמתנת שכיב מרע גוף המתנה אינו קנוי כלל עד 
לאחר מיתה אבל כאן גוף המתנה קנוי מעכשיו אלא ששייר בה הנותן פירות עד 
שעה שימות. @01 @07ונראין @06דברי ר"ת שפירש דלא קני כלל עד לאמר מיתה וכגון שכתב ליה שלא 
תהא המתנה נגמרת עד לאחר מיתה שיהא רשות בידו לחזור בו עד 
שעת מיתה וכגון שכתב ליה הכין בפירוש ולא שיהא כן במשמע לשון מהיום 
ולאחר מיתה שאלו כתב לו מהיום ולאחר מיתה ודאי גופו קנוי ליה מהשתא 
ופירא לאחר מיתה כדאמרינן התם בשילהי יש נוחלין. ויש כיוצא בזה בתלמוד 
שמוציא שני ענינין בלשון אחד ולא שיהא אותו לשון משמע כן וכן אם אמרו כך 
או כתבו כך אלא כשבירר לשונו אמר להם כתבו גט לארוסה לכשאכנסנה 
אגרשנה דבגיטין פרק כל הגט אמרו שאינו גט ומשום תקנת הולד וביבמות 
פרק רבן גמליאל אמרו שהוא גט וההיא דגיטין בשאמר להם כך כלומר כתבו 
מעתה גט לארוסתי שתהא מגורשת ממני לכשאכנסנה וההיא דיבמות כשאמר 
להם בעודה ארוסה כתבו לה גט לאחר שאכנסנה. הרשב"א והר"ן. @01 @07וכן @06פירש הרא"ש וזה לשונו ונראה לפרש דתנן דגוף והפירות וכו'. והך ברייתא 
אתיא לפרושי דייתיקי ומתנות דמתניתין והשתא ניחא הא דפריך רב זביד 
והא אידי ואידי דייתקאות קתני אלא אמר רב זביד וכו' ולא פריך והא אידי 
ואידי מתנות קתני משום דמתנות דמתניתין דין דייתקאות אית להו. עד כאן. @01 @07וכן @06פירשו בתוספות שאנ"ץ וזה לשונם: איזהו דייתיקי וכו'. הך ברייתא אתיא 
לפרושי דייתיקי ומתנות דמתניתין ומשמע ליה דלא קני אלא לאחר מיתה 
כל שכתוב בו מהיום ולאחר מיתה פירוש כגון מתנת שכיב מרע וכגון שפירש כך 
בהדיא דבסתמא מהיום ולאחר מיתה הוי גוף מהיום ופירות לאחר מיתה 
כדאמרינן בפרק יש נוחלין. ולפי מה שפירשה אתי שפיר הא דפריך לקמן רב 
זביד והא אידי ואידי דייתקאות קתני אלא אמר רב זביד הא והא בשכיב מרע 
ולא פריך והא אידי ואידי מתנות קתני משום דמתנות דמתניתין דין דייתקאות 
אית להו. וניחא נמי לפי מסקנא דשמעתא דאכתי תיקשי לן דמחמת דשייך 
למידק טעמא דלא אמר תנו הא אמר תנו נותנין ואמאי נותנין במתנת בריא 
ניחוש דילמא אימליך והדר כתבה ליה לאיניש אחרינא ויהבה ליה והשתא קא 
הדר ניה מההוא בתרא אלא לפי מה שפירשנו דמתנה דמתניתין יש לה דין 
מתנת שכיב מרע אתי שפיר. עד כאן. @01 @07אבל @06הריטב"א כתב וזה לשונו: איזהו מתנת בריא שהיא כמתנת שכיב מרע דלא 
קני אלא לאחר מיתה כל שכתוב בה מהיום ולאחר מיתה. פירש רש"י 
גופא מהיום ופירי לאחר מיתה וכן משמעות זה הלשון בכל מקום וכדאיתא 
בפרק מי שמת. והקשה רבינו תם דאם כן אין זו כמתנת שכיב מרע דאלו מתנת 
שכיב מרע לא קני כלום אלא לאחר מיתה. לכך פירש הוא ור"י כל שכתוב 
מהיום אם לא אחזור בו עד לאחר מיתה ואף על פי שאין זה הלשון מתפרש כן 
בעלמא הרבה יש בתלמוד לשון אחד בשני מקומות שפירושו מתחלף. ואין פירוש 
זה מחוור דכיון דקתני סתם כל שכתוב בו מהיום ולאחר מיתה ודאי כההוא 
דפרק מי שמת קאמר ועלה קאי. ועוד דהא סוף סוף לא דמי למתנת שכיב 
מרע דהא אי הדר ביה מחיים לא קנה כלום ואפילו לאחר מיתה ואי לא הדר 
ביה הא קני מהיום גופא ופירי. ומיהו בזו יש לומר דהכי קאמר איזו היא מתנת 
בריא שהיא כמתנת שכיב מרע דלא קני קנין גמור ולא נחית לארעא אלא לאחר 
מיתה כל שכתוב בו מהיום ולאחר מיתה. @01 @07עמוד @06ב': כאן בבריא כאן בשכיב מרע. פירוש מתניתין בשכיב מרע וברייתא 
בבריא וכדקא מפרש בספר ואזיל מתניתין דקתני וכו' והכל הוא מלשון 
רב יהודאי גאון ואריכות הלשון מוכיח עליו. ואם תאמר והיכי מצי לאוקומי 
מתניתין בשכיב מרע והא מתנות קתני. בשלמא לפירוש ר"י ז"ל מתניתין בשכתוב 
בה מהיום ולאחר מיתה כדקתני מתניתא דתנא ברא אמתניתין קאי וכיון שיכול 
לחזור בו מחיים הויא לה כמתנת שכיב מרע אבל לפירוש רש"י קשיא. ויש לומר 
דכיון דמתניתין לא קתני בהדיא אמר תנו נותנים כי דייקינן הכי יכילנן לומר 
דמשום דייתקאות בלחוד הוא דקתני תנא ונמלך עליהן שלא ליתנן וכן פירש 
רש"י ז"ל. עד כאן. @01 @07וכן @06כתב הרמב"ן וזה לשונו: איזו היא מתנת וכו'. פירש רש"י ז"ל גוף הקרקע 
קנוי לו מהיום ואין לו עוד רשות למכרה וליתנה והפירות אוכל כל ימי חייו 
וכן עיקר. והא דאוקימנא לברייתא בבריא לאו בריא ממש דכיון דקתני דייתקאות 
ומתנות על כרחך מתנות בבריא דייתיקי בשכיב מרע אלא בכגון בריא כגון מתנת 
שכיב מרע במקצת דבעיא קנין ואם עמד אינו חוזר. ואסיקנא הא והא בשכיב 
מרע הא ביה והא בבריה. ואיכא למידק והא מתנות קתני דהיינו מהיום ולאחר 
מיתה דלאו בר מהדר הוא וכדפירש רש"י ז"ל והיכי דייקת הא אמר תנו נותנין. 
ותירץ הרב ז"ל דהכי תנן שאני אומר נמלך עלייהו שלא ליתנן לזה ונתנן לאחר 
וממילא שמעת מינה דגבי בריא אף על פי שהוא אומר עכשיו תנו אין נותנין 
וגבי שכיב מרע דבר מהדר הוא אם אמר תנו נותנים זהו תורף פירוש רש"י. 
ואם תאמר אי הכי מעיקרא דקא סלקא דעתין דדינא הוא דגבי דייתיקי נמי אם 
אמר תנו אין נותנין כמו ששנוי בברייתא שהקשו ממנה אמאי קשיא לן מתניתין 
נימא הכי דהכי קתני אף על פי שאמרו תנו אין נותנין שאני אומר וכו' יש 
להשיב דמעיקרא לא קשיא לן גופא דמתניתין דאיכא למימר כדקאמרינן אלא 
ההיא ברייתא דקתני אף על פי ששניהם מודים לא יחזיר קשיא לי אמאי לא 
יחזיר והא בר מהדר הוא והכי קאמר כיון דתנא דידן תלי טעמא בשאני אומר 
כתובים היו ונמלך עליהם שלא ליתנן כלומר לזה אלא לאחר ושכיב מרע בר 
מהדר הוא על כן דייקינן מינה הא אמר תנו נותנים הילכך קשיא הך ברייתא 
דקתני לא יחזיר. ובדין הוא דהוה ליה לאקשויי בהדיא אההיא ברייתא אמאי לא 
יחזיר והא בר מהדר הוא אלא אלימא ליה למסמכה אדוקיא דמתניתין. ועוד דאי 
מגופה דההיא ברייתא דילמא לא הוה ידעינן מאי דייתיקי אבל השתא דקתני 
מתניתין דייתיקי ופריש ברייתא דהיינו מתנת שכיב מרע דייקינן עלה דכיון 
דדייתיקי מתנת שכיב מרע לגמרי היא אם אמר תנו ודאי נותנים דבר מהדר 
הוא אם כן קשיא הך ברייתא ודייקי נמי מדמייתי עלה דמתניתין הכא ברייתא 
דקתני איזו היא דייתיקי וכו' דאנן השתא לא בדיני שכיב מרע עסקינן ואמאי 
איצטריך לאיתויי הכא הך ברייתא אלא משום דקשיא אאידך ברייתא אמאי לא 
יחזיר דבר מהדר הוא כן נראה לי לפי פירוש רש"י ז"ל. ויש מי שכתב דלהכי 
לא הקשה והא אידי ואידי במתנת שכיב מרע דכתב ליה קנה מהיום אבל אם 
ארצה לחזור וכו' ואפשר שזה הפירוש יספיק לתרץ מתניתין גבי מתנות אמר 
תנו נותנין במתנה שכתוב בה כך דוקא קתני אבל ברייתא דקתני איזו היא מתנת 
בריא שהיא כמתנת שכיב מרע פירושה כדברי רש"י ז"ל וכך היא שנויה במקומה 
בתוספתא ובגמרא נמי לפירוש משנתנו הביאו כאן לפיכך בטל פירוש זה ועיקר 
הדברים כמו שפירשנו. ולפי מה שכתבו רבינו חננאל ז"ל ורבינו הגדול ז"ל 
דבשטרי הקנאה בעינן דמטי שטרא לידיה לא קשיא כלל דמתניתין במתנות שיש 
בהם קנין וכי אמר תנו נותנין דהא השתא ממטי להאי שטרא לידיה דמקבל 
וקנה למפרע כמי שלא נפל השטר ומסרו לו מיד נותן ליד מקבל כדאמרינן 
בשחרורי עבדינן ושוברים לאביי וכדמוכח בשמעתא דמצא שטר חוב וכדפרישית 
בה. והוי יודע דלאביי דאמר עדיו בחתומיו זכין לה בכל מתנות אמר תנו נותנין 
וברייתא כולה מוקי לה בבריא דכיון דלא מטא שטרא לידיה מידא דאבוה לא קני 
ובעידנא דמית ליה אבוה פקע שעבודייהו. עד כאן. @01 @07אי @06במתנת בריא יהבה ניהליה. פירוש לאותו שני לית ליה פסידא דכי נפקי תרתי 
בתרייתא זכיא פירוש בתרייתא בזמן הכתיבה דהיינו מתנתו של שני. ואי 
במתנת שכיב מרע יהבה ניהליה לאותו שני לית ליה פסידא פירוש לא עבדינן 
ליה פסידא שלא כדין דמאי דמפסיד כדין הוא דבתרייתא זכיא לה כלומר כי זו 
הראשונה נעשית אחרונה בנתינה ואיהו זכיא. הריטב"א. @01 @07הפירוש @06המועתק בנוסחאות מן הגאון מר יהודאי דקאמר אי במתנת שכיב 
מרע יהבתיה לית ליה פסידא וכו' אינו נכון בעיני שהכותב דייתיקי 
וקשרה על ירכו וכתב דייתיקי אחרת ומסרה ליד מקבל ואחר כך מסר את 
הראשונה למקבל זה המקבל השני שמקבל דייתיקי ראשונה קנה הילכך כי אמר 
תנו ודאי אית ליה פסידא אלא שהדין נותן דבר מהדר הוא. וליכא למימר דאמר 
תנו דקאמרינן שהוא מודה דמיד מקבל נפל ולא שהוא נותן לו דמכל מקום 
חזרה היא בדייתיקי שנתן לאחר ועוד דכולה שמעתא אמר תנו כנותן וכמגרש 
עכשיו הוא. הרמב"ן. @01 @07כי @06קתני בברייתא אף על פי ששניהם מודים לא וכו'. כתוב בתוספות דלא כאביי 
וכו'. ולשמא נתן בו ביום לא חיישינן. פרכי לקמן תוספות. גליון. @01 @07וכי @06מפיק ליה כל דקדים זכי. פירוש והיינו שלא כדין שהרי אינו מודה לו. ואם 
תאמר לאביי דאמר עדיו בחתומיו זכין לו. אם כן קשה דהא הראשון זכי 
שפיר בדין מהאי טעמא דעדיו בחתומיו וכו'. יש לומר דהאי שנויא דשני לית 
ליה לאביי. ועוד אומר מהר"פ ז"ל דאתי שפיר כאביי מיהו הא דאמר אביי עדיו 
בחתומיו וכו' היינו דוקא בשחזר בו מכי מטא גיטא לידיה והכי פירושה איכא 
למיחש שיחזור קודם דמטא שטרא לידיה אף על גב דמטא לידיה אחר כך. 
תלמיד הר"פ ז"ל. @01 @07והריטב"א @06ז"ל כתב וזה לשונו: דכי היכי דכי מפיק האי כתביה דקדים זכי ביה. 
פירוש ואולי לא הגיע לידו עד עכשיו ויטרוף מלוקח שני שלא כדין 
ומיירי בשטרא דלאו אקנייתא ודלא כאביי דאלו לאביי עדיו בתתומיו זכין לו ובדין 
טריף. ויש שפירשה דאפילו לאביי אם חזר בו קודם שיגיע שטר לידו שוב אין 
עדיו בחתומיו זכין לו למפרע והכא איכא למיחש דילמא הדר ביה מהאי קודם 
שיגיע שטר לידו. ואין זה כלום דאם כן היכי אמרינן בפירקין דלעיל בהמוצא 
שטר דלאו אקנייתא אם הלוה מודה יחזיר לאביי כל היכא דליכא למיחש לפרעון 
ניחוש דילמא הדר ביה קודם שיגיע לידו אלא ודאי הא ליתא. עד כאן. הא 
דאמרינן דילמא יהבתה לאיניש אחרינא הוא הדין דאיכא למיחש שמא לוה ושעבד 
נכסים לאחרים אלא דחדא מינייהו נקט ופשוט הוא. הריטב"א ז"ל. @01 @07ותלמיד @06הר"פ ז"ל כתב וזה לשונו: האי כתבא לא יהבינן ליה דדילמא יהבתיה 
את לאיניש אחרינא. ואם תאמר תיפוק ליה אפילו לא יהביה לאיניש 
אחרינא מכל מקום איכא חששא למיתן ליה להאי דדילמא להכי הוא אומר שהוא 
שלו משום דהוא חייב לבעל חוב או לכתובת אשתו או למזונות מאותו זמן של 
שטר משום הכי אומר שכבר נתן במתנה לזה מקודם שעבוד כדי שלא יטרפו 
ממנו. ויש לומר דלפירוש ר"י ניחא דפירש מהיום ולאחר מיתה רצה לומר 
מהיום אי לא יהיבנא לאיניש אחרינא דהשתא ליכא למיחש למיתב לקמא דאם 
היה מחויב לבעל חוב או לכתובת אשה או למזונות כיון דמכל מקום אינח נגמרת 
עד לאחר מיתה כדפרישית שפיר יטרפו מינה שהרי שעבד לו כל נכסיו שיש לו 
יכולת בהם והרי יש לו יכולת בזה המתנה לחזור בה כיון דאינה נגמרת עד 
לאחר מיתה. עד כאן. @01 @07והא @06אידי ואידי דייתקאות קתני. הקשה ר"מ ואמאי לא שני ברייתא דקתני אף 
על פי ששניהם מודים לא יחזיר מיירי כגון שזאת הדייתיקי כתב לאחד 
שדה אחת במצוה מחמת מיתה דלא קניא אלא לאחר מיתה ואימליך ולא יהבה 
ליה והדר כתב שדה אחרת שיש לו עדיין וכל מטלטלין שלו לאיניש אחרינא 
במתנת שכיב מרע במקצת בקנין שהיא כמו מתנת בריא ואחר כך נתחרט שנתן 
לשני ובעי למהדר בזה ואמר ומהדר לא מצי למהדר לפי שמתנת שכיב מרע 
במקצת היא שהרי שיירתי לעצמי שדה שכתבתי לתת לראשון ולא נתתי לו השתא 
אימא דיהיבתיה להאי כי היכי דתהוי מתנה דיהבית לאידך מתנת שכיב מרע 
בכולה ואוכל לחזור בה ומתניתין דדייקא הא אמר תנו נותנין בדייתיקי שכתוב בו 
בהדיא דליכא למיחש למידי. וצריך לומר דמתנה לא שכיחא ולא חיישינן שמא 
כתב שאר כל נכסיו לאחר ואף על גב דחיישינן דילמא יהבה לאיניש אחרינא היינו 
דוקא זה השדה דחזינן דיהביה להאי ואיכא למימר כי היכי דיהבה להאי יהבה 
לאיניש אחרינא אבל לא חיישינן דילמא יהב כל שאר נכסיו דלא שכיח וכן פירש 
הקונטרס בסמוך. וצריך עיון דהני מילי בבריא אבל שכיב מרע שסבור למות רגיל 
הוא לחלק נכסיו. הרא"ש. @01 @07הא @06בבריה. ומפרש בגמרא דחיישינן דשמא נתנה הבן לאחר. ומשמע שאם לא 
זזה ידינו מתוך ידו משמת אביה דמהימן וליכא למיחש כלל. ותימה דסוף 
סוף איכא חששא אחרינא דילמא יהבה אבוה מתנת שכיב מרע לאחר קודם זה 
וכתבה אחר כן לזה ולא נתנה. ואפשר דכתיבה הוי בחזרה ואף גם זה לא יזכה 
הראשון נסתלק וחזרה ליורשיו דהיינו הבן. שיטה. @01 @07הא @06ביה הא בבריה. קשיא לי מתנת בריא אמאי לא יחזיר אפילו בבריה ואפילו 
ביה נמי אף על פי שאינו אומר תנו דלמאי ניחוש להו אי שטרי הקנאה 
נינהו משעת הקנאה זכה מקבל מתנה אף על גב דלא מטא לידיה כמו שביארנו 
למעלה. ואי בשטרי דלאו הקנאה הא ודאי לית להו לסהדי למכתב לנותן אלא אם 
כן מקבל מתנה עמו ומסר ליה לידיה דבלאו הכי איכא למיחש שמא כתב ליתן 
בניסן ולא נתן עד תשרי ואזיל ומזבין או יהיב לאחרינא מניסן עד תשרי ובתר 
הכי ממליך בההוא בתרא ויהיב ההוא שטרא דכתבו ליה לקמא ופסיד בתרא שלא 
כדין דכיון דאמרינן בסוגיין דהיכא דנפל חיישינן דילמא הכי הוה לאותו חשש 
עצמו יש לעדים לחוש בשעה שעושין השטר וכדמוכח ההיא סוגיין דלעיל 
דאמרינן אלא הא דתנן כותבין וכו' לכתחילה היכי כתבינן כלומר דהיכא דנפל 
חיישינן אף לכתחילה יש לעדים לחוש ובסוגיין נמי כיון שאתה חושש לזה היכא 
דנפל אף לעדים יש לחוש להם שלא יכתבו שטר להנותן אלא אם כן מקבל מתנה 
עמו. בשלמא למה שכתבנו למעלה בשם הריא"ף דאפילו בשטרי אקנייתא בעינן 
דלימטי לידיה מתוקמי מתנות דמתניתין ודברייתא שפיר בשטרי אקנייתא 
ומתניתין דתנן יחזיר ביה שהעדים בדין כתבוה ואף על פי כן לא זכה בה מקבל 
וכיון שעכשיו נותן אומר תנו נותנין. אבל ברייתא בבריא דכיון דלא מטי שטרא 
למקבל מידא דאבוה פקע ליה לגמרי אף על גב דבריא אומר תנו אין נותנין. 
אבל למה שאמר שהסכמנו למעלה דבשטרי הקנאה לא בעינן דלימטי לידיה 
אמאי לא יחזיר אי בשטרי הקנאה כבר זכה [בה] ואי בשטרי דלאו הקנאה כיון 
דהיכא דנפל חיישינן להכי ודאי שמתחלה לא כתבוהו אלא אם כן היה מקבל עמו 
וזכה בו. וכי תימא בשטרי דלאו הקנאה עסקינן וכיון דנפל חיישינן דילמא איקרו 
עדים וכתבו שלא כדין. הא ליתא דלמסקנא דסוגיין דלעיל משמע דלא חיישינן 
לאיקרי וכתיב דכיון דמשום חששא דפרעון וקנוניא מסקינן לה לית לן למימר 
ההוא טעמא כלל. ואביי נמי משום דלא ניחא ליה בההוא טעמא נדי מאוקמתיה 
דרב אשי לפום לישניה דמר רב יהודאי גאון כדאיתא בההיא סוגיא דלעיל. 
ומתוך הדחק יש לומר דאף על גב דבההיא סוגיא דלעיל משמע דבכל מאי 
דחיישינן היכא דנפל יש לעדים לחוש לכתחילה מדמקשינן בפשיטות לכתחילה 
היכי כתבינן אפילו הכי הני מילי כגון ההיא חששא דלעיל בשטרי חוב דשכיחא 
דעביד איניש דכתיב ללות בניסן ולא לוה עד תשרי ומזבין נכסים ביני ביני דכהאי 
גוונא עביד דאתי תדע דלעיל חיישינן לה דאתיא ממילא אף על גב דאכתי לא 
הוה סלקא דעתין דעביד הכי משום קנוניא כלל וכדמוכח בההיא סוגיא וכיון 
שהדבר קרוב יש לנו לחוש בו לכתחילה אבל דבר רחוק הוא שיחזור בו נותן זה 
בדבר אחד שתי פעמים שמתחלה ירצה ליתן אותה לראובן ואחר כך יתן אותה 
לשמעון ואחר כך יחזור בו משמעון וירצה לחזור ולזכותה לראובן ובכהאי גוונא 
אף על גב דהיכא דנפיל חיישינן לכתחילה לא חיישינן. וכי תימא אכתי לכתחילה 
ניחוש דילמא יזיף ביני ביני ואית להו לבעלי חוב למגבי מהאי ארעא ולא מצו גבו 
מינה והא שלא כדין וכההיא חששא דלעיל דאמרינן דאתי בעל חוב וטריף 
מלקוחות שלא כדין. לא דמי דהתם אי טריף שלא כדין בגזילה ממש היא בידו 
אבל מקבל מתנה זה אף על פי שהוא מונע בעל חוב בשטר מוקדם זה שלא 
יטרפנה ממנו ושלא כדין הוא עושה מכל מקום שדה שלו הוא מעמיד בידו. כן 
נראה לי. ולפי זה כותבים שטר לנותן אף על פי שאין מקבל מתנה עמו אפילו 
בשטרי דלאו אקנייתא וסלקא שמעתין שפיר. ומן הטעם הזה נראה לי דהיינו 
הא דתנן בפרק גט פשוט דכותבים שובר לאשה אף על פי שאין בעלה עמה ולא 
חיישינן להאי חששא דחיישינן בסמוך היכא דנפל דאמרינן ליחוש דילמא כתבה 
ליתן בניסן וכו' לפי שאין הדבר מצוי מאותו טעם עצמו שפירשנו בשטר מתנה. 
ולא מצית אמרת דהיינו טעמא דכותבים שובר לאשה משום דאיתא לשמואל 
דאמר חזר ומחלו מחול הילכך אפילו לכתחילה ליכא למיחש. דהא אביי אמר 
בסמוך דאפילו תימא ליתא לדשמואל ובדנפל לא חיישינן בששטר כתובה יוצא 
מתחת ידה והאי טעמא לא סגי דלא ניחוש לכתחילה אלא על כרחך כדכתיבנא. 
ומן הטעם הזה הוא ששנינו כותבים גט לאיש אף על פי שאין אשתו עמו ולא 
חיישינן למאן דאמר יש לבעל פירות עד שעת נתינה שמא כתב ליתן בניסן וכו' 
נהי דהיכא דנפל חיישינן כדאיתא לעיל לפי שחשש רחוק הוא משום דלא מקדים 
איניש פורענותא לנפשיה ונהי דהיכא דנפל חיישינן לכתחילה לא חיישינן וכמו 
שאמרנו למעלה. הר"ן. @01 @07ונפלוג @06בהדיה. ואם תאמר אמאי לא קאמר נמי לעיל כדקאמר מתניתין בבריא 
ולאו בר מהדר הוא אמאי לא קאמר ונפלוג בהדיה כדקאמר הכא. 
ואומר הר"פ ז"ל דלעיל לא שייך למימר ונפלוג בהדיה דהא מיירי בדידיה ואי 
לאו דעבד ליה נייח לא היה נותן לו כלום ומדנתרצה ליתן לו מתנה שמע מינה 
דעבד ליה נייח נפשא והא דאימליך היינו משום דברים שהיו ביניהם השתא דקא 
הדר ביה מההוא דיהבה ליה ורוצה ליתן לקמא היינו משום דנזכר במה שעשה 
לו מן הטובה ועכשיו הוא רוצה לגזלה לו אבל הכא מיירי בבריה שלא עשה לו 
שום טובה ואם כן בודאי אין בדעתו ליתן לו כלום ואם כן מה שהוא אומר 
דאבוה יהביה ניהליה היינו משום קנוניא שעושין שניהם כדי להוציא ממון. 
תלמיד הר"ף. @01 @07וזה @06לשון הריטב"א: ונפלוג בהדיה. פירוש דוקא לגבי ברא איכא למימר האי 
לישנא וכיון דאבוה הוא דיהיב להאי אם איתא דאיהו יהב לאיניש אחרינא 
ההוא עבד ליה נייח נפשיה ובדידיה הוה ניחא ליה טפי אלמלא דפליג בהדי 
האי. אבל לעיל דאוקימנא באבא ליכא למימר הכי אלא דכיון דאיהו יהב נמי 
להאי ועבד ליה נייח נפשא מעיקרא אף על גב דהדר יהבה לאחרינא מפני 
קטטה שהיה לו עם זה כשנסתלק כעסו חזר לאהבתו הראשונה ורוצה לעמוד 
במתנתו כי זכר ברית ראשונה. עד כאן. @01 @07דאי @06נמי לא יהביה אבוך לי וכו'. פירש רש"י שלא נדקדק הא אם אמר תנו 
נותנים בכל הנך בבי דמתניתין. וקשה לפי' דאם כן היכי דייק לעיל גבי גט 
דמתניתין הא אם אמר תנו נותנין ולא חיישינן בגט לשני יוסף בן שמעון. ולמאי 
דפרישנא לעיל דמתנה היא כמתנת שכיב מרע ניחא דמתרצה נמי הא בבריה הא 
ביה. ונראה לי דלא קשה דהא פרישנא לעיל דמיתורא דנמלך צריכין למימר 
אפילו לזמן מרובה אם אמר תנו נותנים. הרא"ש. @01 @07ולענין @06פסק כתב הרמ"ך וזה לשונו: מצא דייתיקי שהיא מתנת שכיב מרע 
וזמנה כתוב מניסן ונמצאת בסיון ועדיין הנותן קיים והוא שכיב מרע 
וכל שכן אם עמד מחליו ואמר תנוהו למקבל מתנה נותנים דליכא למיחש דילמא 
כתבה באייר לאיניש אחרינא ואתי האי וטריף לה מיניה בהאי שטרא דקדים דהא 
לא מצי טריף לה מיניה דשכיב מרע מצי לשנויי תפקידתיה ואי כתבה לקמא 
ובתרא בתרא קנה ואף על גב דהשתא אמר דליתבו ליה ההוא שטרא לאו מתנה 
היא שהרי נתבטל השטר במסירת השטר לשני ואי בעי השתא למהדר ביה 
מבתרא לכתוב ליה שטר אחרינא לקמא כיון דשטרא קמא איבטיל. כן נראה. @01 @07ואם @06מת הנותן ואמר הבן תנוהו לזה המקבל אין שומעין לו דחיישינן דילמא 
איהו כתבה לאיניש אחרינא בתר דמית אבוה והאי מתנתא דאבוה לא 
איקיימא ומתנתא דידיה איקיימא והשתא הוה דקא בעי למהדר בה אלא אמרינן 
ליה אם איתא דאבוך יהבה ליה כתוב ליה את שטרא בשמך מהשתא ואי כתבת 
את לאיניש אחרינא מקמי הכי קמא ליקני והאי בתרא לא ליקני ועל הא מתנתא 
דאבוך לית לן למסמך דילמא כתבה ניהליה ונמלך שלא ליתנה. וכן הדין במתנת 
בריא אם נמצא שטר המתנה שזמנו כתוב בניסן ונמצא בסיון לא יחזיר לא לזה 
ולא לזה דאיכא למיחש דילמא באייר כתבה לאיניש אחרינא והשתא קא בעי 
למהדר ביה אלא אמרינן ליה אי קא בעית דתיקום בידיה כתוב ליה שטרא 
מהשתא ואי כתבה לאחר באייר קמא ליקני והאי לא ליקני. ולא מיבעיא בשטר 
מתנה דלית ביה קנין דלא ניהדר דהא ליתא לדאביי דאמר עדיו בחתומיו זכין לו 
ולא זכה בה מקבל מתנת אלא אפילו בשטר מתנה שיש בו קנין לא יחזיר לא לזה 
ולא לזה דאפשר דקנו מיניה ואתני בהדי סהדי דליתבוה ניהליה לשטרא דלא 
ליזפי מקבל מתנה במתנתו עד דתימטי לידיה דמקבל הילכך כיון דאין הנותן 
מודה לא יחזיר למקבל כן נראה. וצריך עיון ושאלה. ואף על גב דקיימא לן 
דכותבים שטר הקנאה ללוה אף על פי שאין המלוה עמו משום דמההיא שעתא 
דקנו מיניה שעביד ליה נפשיה והרי הוא מודה. (חסר כמו חצי שורה). עד כאן. @01 @07מצא @06שובר וכו' וליחוש דילמא וכו'. ואם תאמר לפרוך על מתניתין דגט פשוט 
וכו' ככתוב בתוספות. ובגליון תוספות תירצו וזה לשונם: ועוד יש לומר 
דבכותבים שובר לאשה אין לחוש דתמכור דמסתמא בטוחה היא לגבות כתובתה 
כיון דכותבים שובר ולא תמכור בטובת הנאה דכל זמן שהיא תחת הבעל לא יתנו 
לה רק דמים מועטים ולא פריך אלא היכא דנפל דמוכחא מילתא שנתייאשה 
מלגבותה ונזהרת לשמור השובר. ואין לחוש שמא תמכרנה אחר הגירושין בדמים 
יקרים כמו שמפרש בסמוך. עד כאן. @01 @07ואזלא @06זבינתה לכתובתה בטובת הנאה וכו'. אין להקשות דנוקי כגון שנכתב 
השובר ונמצא אחר הגירושין דהתם לא חיישינן דילמא זבנה לכתובתה 
כדפירש תוספות לקמן דהא בלאו הכי מוקי לה לקמן בגליון דאיירי דוקא 
בעודה תחת בעלה והשתא נימא איפכא דאיירי דוקא בנתגרשה. ויש לומר 
מדקתני יחזיר לבעל משמע דנכתב לבעל ומשמע דנכתב בעודו בעל דידה דאי 
בנתגרשה לא לימא יחזיר לבעל אלא לימא יחזיר לאיש דהא לאו בעל דידה הוא. 
והא דקאמר לעיל בגט בזמן שהבעל מודה משום דנכתב בעודו בעל ועוד דפירש 
תוספות לעיל דתתגרש בחזרה זו אם כן עודנו בעל. גליון. @01 @07דף @06כ' עמוד א': שמע מינה איתא לדשמואל. פירוש ונאמן במיגו דאי בעיא 
הוה מחלה. ואם תאמר אין זה מיגו דאם עתה היתה גרושה ובשעת 
המכירה היתה תחת בעלה עדיין ומכרה בזול כדמשמע לישנא דטובת הנאה אם 
כן יראה למחול שלא תתחייב לשלם כל הכתוב אבל בהחזירה שובר לא תתחייב 
להחזיר אלא דמים שקבלה כיון דמקח טעות היה. ויש לומר דמיירי כגון שהיא 
עדיין תחת בעלה. ואם תאמר אכתי ניחוש שמא נתנה או מכרה בזול בפחות 
משתות דניחא לה בהחזרת שובר מלמחול שלא תצטרך לפרוע שויה. ויש לומר 
דמתנה ומכירה בטעות לא שכיחא והא דאמרינן לעיל דילמא יהבה לאיניש 
אחרינא היינו שכבר אנו רואין שנתנה לזה. @01 @07ושמעתי @06מהר"י דיש מפרש דלאו מטעם מיגו קאמר אלא הכי פירושו שמע 
מינה איתא לדשמואל ולהכי אין לחוש דילמא זבנה דשום אדם לא יקנה 
ממנה לפי שיראים שתמחול דכל לגבי בעל ודאי מחלה כדאמרינן בהחובל. 
ולפירוש רבינו תם שפירש דאפילו למאן דאמר דדיינינן דינא דגרמי אין חייב 
לפרוע אלא דמים שנתן כדמוכח בהכותב ובפרק ב' דקידושין אתי שפיר הכא 
והא דקאמר בהכותב דמי שטרא מעליא לאו דוקא כל דמי השטר. אבל יש 
לדחות הראיות כמו שכתוב בתוספות רבינו שמשון. גליון תוספות. עיין תוספות 
פרק מי שמת דף קמ"ז ע"ב. @01 @07כתוב @06בתוספות ואמאי לא תזבון במעמד שלשתן וכו'. כמו שפירש רבינו האי 
גאון בדין שור שנגח ארבעה וחמשה גבי ההוא גברא דתקע לההוא גברא 
וכו' אמר רב יוסף כבר זכו בהן עניים ואף על גב דליכא עניים דליזכו אנן יד 
עניים אנן. פירוש והוי כמעמד שלשתן ומעכשיו לא תוכל לחזור בך. ומיהו אין 
ראיה משם דשמא אינו יכול לחזור בו אבל למחול יכול. ומיהו יש לדקדק מההיא 
דפרק האיש מקדש גבי התקדשי לי בשטר וכו' ככתוב בתוספות. תוספות 
שאנ"ץ. ואין להקשות שתמחול לבעל עצמו דיש לומר דאסור לשהות עם אשתו 
בלא כתובה. גליון. @01 @07בששטר @06כתובה יוצא מתחת ידה. פירש רש"י ואלו זבינתה לכתובתה או יהבתה 
היכי הוי שטרא בידיה. ואם תאמר וניחוש שמא מכרה או נתנה אותו 
אגב קרקע וניקני שטרא ללוקח בכל מקום שהוא כדאיתא בפרק הספינה. ויש 
לומר דאם איתא לא הוה משהה ליה לוקח גביה. ועוד יש לומר דכיון ששטר 
יוצא מתחת ידה הרי נאמנת עליו שהוא פרוע בלא טעם מחילה כי ההיא מחילה 
דפרק זה בורר דההיא איתתא דנפקא שטרא מתותי ידה בבי דינא דרב נחמן 
ואמר ידענא ביה דפריעה הוא והימניה רב נחמן. הריטב"א. @01 @07וזה @06לשון הראב"ד: בששטר כתובה יוצא מתחת ידה דאם איתא דזבנתה לכתובתה 
שטר הכתובה היתה מוסרת ללקוחות דהא בעינן כתיבה ומסירה. וקא מקשו 
הכא ודילמא אקני להו שטר כתובה אגב ארעא אי נמי בקנין דהוה ליה כמסירה 
ומתרצי דכולי האי לא חיישינן משום דלקוחות לא סמכא דעתייהו עד דמסרה 
להו שטר כתובה. עד כאן. @01 @07וזה @06לשון הרמב"ן: הכא במאי עסקינן בששטר כתובה וכו'. פירש רש"י שאלו 
מכרתה היתה מוסרת הכתובה ביד לוקח. פירוש לפירושו משום דלא סמכא 
דעתייהו דלקוחות. ויש לומר מגו דאי בעיא קלתה מהימנא אבל מכל מקום 
אפשר לזבונה בלא מסירה וכגון באגב וכדאיתא בפרק הספינה. ויש אומרים 
דבקנין סודר נמי מקנו אותיות. אבל רב האי גאון כתב כיון דלאו גופייהו ממון 
לא מקנו בחליפין. עד כאן. ועיין בפסקי הרא"ש ועיין בחידושי הרשב"א בפרק 
הספינה. והתוספות כתבו דשטר בחליפין צריך עיון. עיין קמא פרק קמא דף 
י"ד ע"ב. @01 @07וזה @06לשון הר"ן: הכא במאי עסקינן בששטר כתובה יוצא מתחת ידה. פירש רש"י 
שאלו מכרתה היתה מוסרת כתובה ביד לוקח. פירוש לפירושו משום דלא 
סמכא דעתייהו דלקוחות. אבל אחרים פירשו לפי שאין אותיות נקנות אלא 
בכתיבה ומסירה וכיון ששטר כתובתה יוצא מתחת ידה אין אומרים שזכה בה 
לוקח. ולא מחוור דהא אותיות נקנות הם באגב בלא מסירה וכדאמרינן בפרק 
הספינה כיון שהחזיק זה בקרקע נקנה השטר בכל מקום שהוא ואמרינן עלה 
אגב שאני. דאיכא למימר דכי אמרינן כיון שהחזיק זה בקרקע נקנה השטר בכל 
מקום שהוא היינו דוקא שטר מכירת הקרקע עצמו אבל שטר אחר אינו נקנה 
אגב קרקע בלא מסירה. וכן כתב הרב רבי אשר בשם רבינו האי גאון. אבל דעת 
הרמב"ן דאותיות נקנות באגב. ואיכא מאן דאמר דאותיות בקנין סודר נמי 
מיקנו. אבל רבינו האי גאון ז"ל וה"ר ברוך בר שמואל כתבו דכיון דלאו גופייהו 
ממון לא מיקני בחליפין וכן דעת ה"ר יוסף הלוי ז"ל. והוסיף בדבר דאפילו 
מסירה וקנין לאו כלום הוא דאף על גב דקיימא לן סתם קנין לכתיבה עומד הני 
מילי היכא שהקנין הוא עומד ושטרא ראיה בעלמא הוא להעיד שקנו מזה בקנין 
אבל הכא כיון דקנין לא קני שטרא דמחמת קנין ראיה בעלמא הוא על הקנין 
ולא קנה לא בקנין ולא בשטר שמעיד עליו ולפיכך אפילו קנו מידו ואמר להם 
כתובו לא מעלה ולא מוריד עד שיאמר להם שיכתבו לו שטר מכירה ושיקנו 
באותה כתיבה שטר זה וכל שעבודו. כך כתב הרשב"א בשם ה"ר יהוסף בפרק 
הספינה. עד כאן. @01 @07וכתב @06ה"ר יהוסף הלוי ז"ל. ומה ששאלת על אמרם בפרק קמא דמציעא מצא 
שובר בזמן שהאשה מודה יחזיר לבעל. והקשו בזמן שהאשה מודה מיהו 
יחזיר לבעל ואמאי ליחוש שמא כתבה ליתן בניסן ולא נתנה עד תשרי ואזלא 
וזבנה לכתובתה בטובת הנאה מניסן ועד תשרי ואתי למטרף לקוחות שלא כדין. 
והעמידה אביי בששטר כתובה יוצא מתחת ידה. והוקשה לך ואמרת אכתי ניחוש 
שמא הודית. @01 @07תשובה @06אין הודאה צודקת כאן מהטעם שזכרת. ועוד שתכלית מה שיש לנו 
לחוש שמא מכרה הכתובה הוא כל זמן שהכתובה אינה נמצאת בעין 
אמנם כשהכתובה קיימת אצלה גם כי נאמר שתוכל למכרה מבלתי שתתן הכתובה 
ללוקח הואיל והכתובה בידה מי שאומר ליחוש שמא מכרה אותה עליו להביא 
ראיה ופירוש עדיו בחתומיו זכין לה הוא שמשחתמו על השטר כבר זכו לו 
באותה המתנה עם היות שהשטר עדיין לא הגיע לידו. ומה שאמרת למה הוצרך 
אביי להעמידה בששטר כתובה יוצא מתחת ידה והלא הוא סובר ששובר בזמנו 
טורף משום דעדיו בחתומיו זכין לו. מה שהעמיד אותה בתחלה בששטר כתובה 
יוצא מתחת ידה הוא מפני שכיון שיהיה התירוץ כולל כפי סברתו וסברת זולתו 
על הדרך שמצאנו בתלמוד כיוצא בזה. ואמנם לפי סברתו שסובר שעדיו בחתומיו 
זכין לו אפילו שלא תהיה הכתובה יוצאה מתחת ידה השובר בזמנו טורף ולזה 
כיון התלמוד באמרו ועוד שובר בזמנו טורף כלומר ועוד דאי נמי אין כתובה 
יוצא מתחת ידה אי נמי איכא כתובה אחריתי והויא לה כמי שאין שטר כתובה 
יוצא מתחת ידה שובר בזמנו טורף. הנה נתברר לך שתירוץ הראשון אמנם הוא 
באופן שיכלו כפי סברתו וסברת זולתו. ע"כ. @01 @07חיישינן @06לשתי כתובות. פירוש וכגון שהשובר הזה כתוב סתם דכל שטר כתובה 
דנפיק מרע ליה האי תברא. ואביי לשתי כתובות לא חייש משום 
דמילתא דלא שכיח הוא. הריטב"א ז"ל. @01 @07ועוד @06שובר בזמנו טריף וכו'. פירוש ואפילו בשאין שטר כתובה יוצאה מתחת 
ידה דלאו לעיכובא אמינא לה אלא לרווחא דמילתא דכיון דעדיו בחתומיו 
זכין לו כבר זכה אלא על תנאי שיגיע שטר לידו פירוש ברשות האשה ובמאמרה 
ואף על פי שכבר מכרה ונתנה שטר כתובתה מכל מקום בידה להשלים התנאי 
כיון שאינו זכיה ממש אלא כעין תנאי. זה נראה לי לפרש על ידי הדחק. אבל 
אין לפרש דדוקא בששטר כתובה יוצא מתחת ידה יש לה יכולת לצוות על נתינתו 
או לתתו בידו כיון שיש לה שטר חוב עליו אבל כשאין שטר כתובה יוצא לא. 
דהא אפשר ששטר כתובה זה אחרון והשובר על הראשון ומה לתבן אל הבר. לכן 
נראה לי כלשון ראשון ואם הוא דחוק. וצריך עיון. שיטה. @01 @07שובר @06בזמנו טורף. כתוב בתוספות ואף על פי ששטר מכירה נמסר קודם וכו'. 
מה שפירש תוספות כאן יותר מלעיל גבי כותבים שטר ללוה דאמר אביי 
עלה עדיו בחתומיו זכין לו אפילו קנו לקוחות קודם משום דהכא קשה טפי 
דהוה לן למימר אי מכרה כתובה קודם אז כבר פקע כחה והוי שובר דילה 
כמאן דליתיה אבל לעיל אפילו מכר בינתים מכל מקום השטר חוב לא בטל. 
גליון. @01 @07וכתב @06הראב"ד ז"ל וזה לשונו: ועוד שובר בזמנו טורף. אף על פי שלא נתנה 
עד תשרי כבר נמחל שעבוד כתובה מניסן דעדיו בחתומיו זכין לו הילכך 
כדין קא פסדי לקוחות שלא יכלה למכור להם שעבוד כתובתה משעה שנכתב 
השובר. קשה לי ליחוש דילמא אכתי לא אפרעה כלל ולא מטא שובר לידיה 
ועבדה קנוניא עלייהו לאפסודינהו דהכא ליכא למימר שובר בזמנו דהא לא מטא 
לידיה כדאמרינן לעיל ואיכא למימר אף על גב דאכתי לא איפרעא כדמיפרעא 
לבסוף מיהא מיגליא מילתא למפרע דשובר קושטא הוא ומשעת חתימתו הוא 
שובר כח הכתובה ולא חל עליה שם מכירה ומסירת שטר כתובה. עד כאן. @01 @07אביי @06לטעמיה דאמר עדיו בחתומיו זכין לו. פירוש ומיירי בשהשובר הזה כעין 
שטר מקנה שאומר לו חוב פלוני מכור לך בשטר זה אבל בשוברים שלנו 
שהוא מוחל אי מודה לו ואין השטר אלא לראיה בעלמא אפילו רבא מודה 
דמשעה שמחל והודה נפסד הלה. וזה פשוט. הריטב"א ז"ל. @01 @07מתניתין: @06מצא אגרות שום. ליכא לפרושי שומת קרקע בפרעון חוב או כתובה 
דההוא בר פרעון הוא כל היכא דלא עבדו ליה חלטתא. ועוד דהא 
הוה מפרש תלמודא לעיל סיפא דקתני וכל מעשה בית דין בשטרי חלטתא. אלא 
הכי פירושו שטר שומת בית דין שפסקו לה מזונות כמה היא צריכה לשנה 
כדאיתא התם פסוק לי מזוני פסק לה. הריטב"א ז"ל. @01 @07וזה @06לשון תוספות מכתיבת יד: אגררת שום. לאו היינו שומא דהדרא לעולם 
כדפירש רש"י דהיינו כל מעשה בית דין דמוקי רבי זירא בשטרי חלטתא. 
אלא נראה כפירוש רבינו תם דאגרות שבית דין משלחין לבית דין לשום 
קרקעותיו של לוה או לפסוק מזונות כך וכך לשבוע. והכא ליכא למיחש לפרעון 
דאינם אלא לראיה אבל שטר חוב יש לו למלוה ולאשה ולבנות. עד כאן. @01 @07ובשיטה @06כתוב וזה לשונו: אגרות שום. פירש ר"ת אגרות שבית דין משלחין 
לבית דין אחר לשום קרקע הלוה שהוא במקומן. וכן אגרות מזון 
שמשלחין לפסוק מזונות לאשה ולבנות. ודייק לה מדקתני לשון אגרות ולא קתני 
שטרי כמו באחרנייתא. ולי נראה שמתחילה בית דין שמין קרקע הלוה ואחר כך 
מכריזין אם ימצא יותר משומן ואם לא ימצא יותר בית דין מחליטין הקרקע 
למלוה בשומן ולפיכך כותבין מתחלה בית דין שומן למזכרת ביד המלוה שכך 
שמוה בית דין והיינו אגרות שום דמתניתין. ואגרות מזון שבית דין פסקו לאשה 
ולבנות כך וכך מזונות לשבוע כך וכך לחודש כך וכך לשנה. וטעמא בכל הני 
דיחזיר משום דלאו בני פרעון נינהו. עד כאן. @01 @07וזה @06לשון ה"ר יהונתן: אגרות שום וכו'. שכשהוציא ראובן על שמעון שטר חוב 
בבית דין והכריחו בית דין הלוה שיפרענו הקרקע בחובו ושמו קרקע זה 
בשיעור חובו וחתמו לו בית דין ובהא ליכא למיחש שמא כתוב היה ולא ניתן לפי 
שאין דרך לעשות זה ולהכריח בית דין על זה אלא מלוה ולא לוה. ואגרות מזון 
אשום דקאמר ברישא סמיך כאלו תני אגרות שום של מזון כגון מי שפסק על 
עצמו בקנין לזון את בת אשתו חמש שנים שעלה למאה דינרין והוציאו מידו 
קרקע שיעור החוב של המזונות וכתבו שטר על זה וחתמוהו בית דין. ואם 
תאמר אף על גב דליכא למיחש לדילמא כתובין היו ונמלך עליהן שלא ליתנן 
כדפירש רש"י ניחוש שמא פרע הלוה את חובו דמלוה והוציא זה הקרקע מתחת 
ידי המלוה דהא קיימא לן דשומא הדרא לעולם כלומר כל הקרקע שבא לידו 
מחמת הכרח בית דין כגון זה שלא מכרו ברצונו התקינו חכמים שכל זמן שירצה 
לפדותו לשנה או לעשרים שנה שיחזירנו משום ועשית הישר והטוב וגו' ואין 
נפיק מיניה חורבה כשאנו מחזירין זה השטר השומא למי שכתבוהו בית דין לו. 
מפרש בגמרא דהא לא חיישינן משום דאיהו הוא דאפסיד אנפשיה שכשפדאו 
ממנו היה לו לכתוב שטר מקח כאלו קנאו מאיש אחר דהא מן דינא לא מיבעי 
ליה למהדר ליה כיון שנתנוהו לו בית דין בשיעור חובו וקרעו לו השטר חוב 
שהיה לו עליו אלא כתקנה וברחמנות שחסו עליו חכמים התקינו שימכרנה לו 
בדמים שהיו לו על זה הקרקע והיה לו לכתוב שטר מכר על שמו ואם כתב לו 
שטר מכר נמצא שלא יפסיד בהחזרתו שטר שומת בית דין לידו שהרי יש בידו 
ראיה שמכרו לו אחר זמן השומא של בית דין ואם אין בידו ראיה איהו הוא 
דאפסיד אנפשיה. עד כאן. @01 @07ושטרי @06חליצה. שמעידין ב"ד שחלצה ליבמה בפניהן או שמיאנה בפניהם בנשואין 
שהשיאוה אמה או אחיה בעודה קטנה ואם תיכף שנכנסה בבינה קודם 
שבגרה מיאנה בבעל בפני בית דין ואמרה לא צבינא ביה ולא רעינא ביה מותרת 
להנשא לכל מי שתרצה. ובהני שטרי ליכא למיחש למידי דהא לא חתמו בית דין 
לשטרא עד שנעשה המעשה בפניהם ואפילו לא הגיע לידה מצוה להחזיר לה 
שיתנו בית דין סימן מובהק בשטר החליצה, דאי לא, ניחוש דילמא של אשה 
אחרת הוא ששמותיהם שוין. ה"ר יהונתן ז"ל. @01 @07מצא @06בחפיסה או בדלוסקמא תכריך של שטרות. פירוש תרתי קתני. מצא מעות 
או בתפיסה או בדלוסקמא הרי זה יחזיר בסימנא חפיסה ודלוסקמא 
דחמור בסימני אוכף מהדרינן. וכן אם מצא תכריך של שטרות או אגודה של 
שטרות יחזיר בסימנים האמורים בגמרא או מנין או כריכה. הריטב"א. @01 @07כתב @06בעל השרדי צריך שיתן סימן בכלי. ולא די לו כשיאמר בחפיסה או 
בדלוסקמא היו לפי שדרך בני אדם להטמין שטרותיהן בדלוסקמא הילכך 
צריך ליתן סימן בענין הדלוסקמא והחפיסה. ולדידן כיס וארנקי דכוותה הוא. 
עד כאן. שיטה. @01 @07וכתב @06הרמ"ך וזה לשונו: מצא בחפיסה או בדלוסקמא שטר אחד או גט ונתן 
סימן בחפיסה או בדלוסקמא וכן אם מצא תכריך של שטרות והכריז 
שטרות סתם ובא זה ונתן סימנים בין לוה בין מלוה הרי זה יחזיר. ולא חיישינן 
דילמא הכי אהדריה מלוה ללוה בתר דפרעיה הילכך אפילו למלוה מהדרינן ליה 
בסימנא. ואי יהבו תרווייהו סימנא והוו כל הנהו שטרי מלוה אחד ושל מלוה 
אחד נראה לומר דכיון דכל חד מינייהו קא טעין מינאי דידי נפל פלגינן להו 
נינהו ובשבועת המשנה כעין שנים אוחזין בטלית. וצריך עיון. ואפשר לומר דיד 
בעל השטר על התחתונה ולא ליהדר לחד מינייהו דאפשר דמיניה דלוה נפל. ואי 
תפס מלוה מיניה מידי לא מפקינן מיניה. וכן נראה. עד כאן. @01 @07וזה @06לשון ה"ר יהונתן: מצא בחפיסה או בדלוסקמא או תכריך של שטרות או 
אגודה של שטרות הרי זה יחזיר חפיסה ודלוסקמא כלים שדרך העולם 
להצניע בהן שטרותיהן ואם נמצאו בתוכן גיטי נשים או שטרי חוב אף על פי 
שיש בהן אחריות נכסים יחזירם למי שיתן אפילו סימן שאינו מובהק בחפיסה או 
בדלוסקמא דכיון שאנו מצווין להחזיר לו אבידתו אפילו הכי בסימן שאינו מובהק 
אמרינן כיון דהכלי שלו השטר חוב נמי שלו ולא חיישינן שמא איש אחד מצא 
החפיסה והניח בה גיטי נשים (קמ"ל) דלא חיישינן האי. או תכריך של שטרות 
תכריך שגלל שטר אחד בפני עצמו וכשנגלל כולו משים שטר תוך שטר אחר 
וגולל אותו והראשון בתוכו וכן עושה מאלו השנים וכשנגללו משים אותם בתוך 
השטר השלישי. אגודה שכל השלשה שטרות נפשטין יחד ונגללין יחד. עד כאן. @01 @07או @06אגודה של שטרות. לא דמי למצא שטר חוב דלעיל דאמרינן משום דנפל 
איתרע ליה וכו'. דהתם חשיבא ריעותא מה שהוא מוטל באשפה ומוכיח 
עליו שמחמת פיסולו זרקו אבל הכא שהם בחפיסה או בתכריך ניכר שדרך נפילה 
נפלו שם אבל כשרים הם שהדבר מוכיח שהיה מכוון לשומרם. ועוד דהתם יש 
להסתפק אם מיד הלוה או מיד המלוה אבל הכא מחזיר למי שנותן סימן של 
חפיסה וכו'. הרא"ש. וכן כתוב בתוספות מכתיבת יד. וכתוב בגליון על זה וזה 
לשונו: כתוב בתוספות אבל כאן מחזיר למי שנותן סימן של חפיסה וכו'. ואין 
להקשות אם המלוה נותן סימן ניחוש שמא הלוה מסר לו הסימן בשביל לעשות 
קנוניא. ויש לומר אם כן יתן הוא בעצמו הסימן וימסרנו לו בצינעא או לקנוניא. 
לכן יש לומר דדוקא לעיל דלא ידעינן של מי הוא בלא הודאה אין לנו לנטות 
לעשות על פי הודאה כלל דחיישינן לקנוניא אבל הכא דלא אזלינן בתר הודאה 
כלל כי אם בתר סימנין ניחא. עד כאן. @01 @07הא @06דתנן מצא שטר בין שטרותיו ואינו יודע מה טיבו יהא מונח עד שיבא 
אליהו אפילו בשטרי אקנייתא הוא. ולא מיבעיא בשטרי חובות דבני פרעון 
נינהו אלא אפילו בשטרי מכר ומתנה וכיוצא בהן ולא אמרינן משעת קנין זכה 
דכיון שהונחו ביד אחרים ידים מוכיחות יש כאן שעל פי תנאים נטל קנין. וכן 
אתה אומר במי שנטל קנין סתם ואמר לעדים תנו לו השטר שזה כמו שהתנה 
שלא יזכה חברו עד שיגיע לידו וכן פירש מורינו הילכך שטר קנין שנמצא 
ברשותו אין עושין בו מעשה כלל אלא יהא מונח עד שיבא אליהו. הריטב"א. @01 @07גמרא: @06שטרי טענתא. כלומר שבעל חוב מברר דבריו וטענותיו וסופרי הדיינים 
היו נוהגים לכתוב טענותיהם ושוב אינו טוען וחוזר וטוען והיינו 
דאמרינן בפרק גט פשוט שאין כותבין אותן אלא מדעת שניהם וכן למאן דאמר 
זה בורר לו אחד וזה בורר וכו' עד שלא נכתבה ברירתן בשטר יכולין לחזור בהן 
ואפילו קבל עליו בפני בית דין הגון אלא אם כן קנו מידו או עד שיאמרו 
טענותיהם בפני הברורים ההם אבל משטענו בפניהם אינם יכולים לחזור בהם 
ואפילו לא כתבו ולא קנו מידם. ורי"ף ז"ל כתב בתשובת שאלה כי מי שבירר לו 
דיין לדון ולא קנו מידו יכול לחזור בו עד שיגמר הדין. עד כאן. ואתיא בשלא 
כתבו שטרי בירורין. ועם כל זה אינו נכון דודאי כיון שטענו בפניהם אין יכולין 
לחזור בהם וכן דעת גדולי צרפת והיא דעת רבינו בשם הרמב"ן ז"ל. הריטב"א. @01 @07ועיין @06בלשון נמוקי יוסף והוא לשון הרשב"א והר"ן ז"ל. הא דאמר ליה רב 
עמרם לרבא היכי פשיט מר איסורא מממונא. קשיא לי לימא ליה מתניתין 
בשטרי חלטתא וכו' דלאו בני פרעון ולאו בני איחלופי נינהו גם לניסן ותשרי נמי 
ליכא למיחש דבי דינא לא מקדמי שטרייהו עד דגמרי למילתייהו. ואיכא למימר 
מילתא יתירא קאמר ליה ואמר ליה איהו שטרי חליצה ומיאון תנן דאיכא למיחש 
לאחלופי גברא בגברא ולא חיישינן והכי נמי מוקמינן לה בשלא הוחזקו שני יוסף 
בן שמעון. הראב"ד. @01 @07עמוד @06ב': פקע ארזא דבי רב. פירוש נשברה קורת בית המדרש. רבא אמר 
בשביל שבא לדחות את דברי נשברה הקורה ורב עמרם אמר בשביל שביזני 
וקראני מוריד ריר מפי נשברה. ר"ח ז"ל. @01 @07פיסקא @06מצא בחפיסה וכו' כתוב בתוספות ולא חיישינן לשאלה וכו' אף על גב 
דלא חיישינן לשמא מאחר נפל כדמוכח במעשה מכל מקום מקשה למה 
יחזיר ללוה אי יהיב סימן בחפיסה או איפכא למלוה ניחוש שמא השאילה לו ולכן 
מכיר סימניה. אי נמי יש לומר דהכי פירושו אנפילי איכא ריעותא דסמיך 
אסיפא ולכך לא חש כל כך לשמרו. גליון. @01 @07פירוש @06חפיסה חמת קטנה ובלשון ערבי אלמזוו"ד, דלוסקמא תיבה בלשון יון. 
ר"ח ז"ל. @01 @07שמעת @06מינה קשר הוי סימן תני רבי חייא שלשה כרוכין וכו'. פירש בקונטרס 
וכרך הוי סימן דכולי עלמא כרכי שטרות כל שטר לעצמו וכו'. והשתא 
אין רוצה לומר שתהא הכריכה לחודה סימן דמשמע דצריך מנין עם הכריכה 
מדפריך מאי מכריז מנין מאי איריא תלתא אפילו תרי נמי ומשני שטרי מכריז 
ומשמע שזה בא ואומר שלי הם ושלשה הם וכרוכין זה בזה וכן פירש בקונטרס. 
וקשה דמשמע הכא דבעינן כריכה עם המנין ולקמן אמרינן בפרק ב' ומדמשקל 
הוי סימן מדה ומנין נמי הוי סימן אלמא דמנין לחודיה הוי סימן ושמא כל אחד 
מהסימנים שיאמר אי כריכה או מנין יחזרו לו ולהכי נקט תרווייהו. ודוחק הוא 
מדלא מכרזינן בתרי ויתן סימן בכריכה. ונראה דכריכה לאו לסימנא נקטינן אלא 
שעל ידי הכריכה הוא יכול ליתן סימן במנין דלא נפלו במקום אחד אם לא שהיו 
כרוכין. ומכל מקום לא יכול לדקדק לקמן מכאן דמנין הוי סימן דמצי למימר 
דתרווייהו בעינן כדפירש בקונטרס. ואם תאמר היאך רצה לדקדק מתחלה 
שמעת מינה קשר הוי סימן דילמא לא נקט קשר אלא שעל ידי הקשר יכול לתת 
סימן במנין כדפרישית. ויש לומר דאי משום הכי לא היה לו לומר קשורין שאינן 
רגילות שאין דרך לקושרן אלא לכורכן ודלא כפירוש הקונטרס דקשירה שכיח 
טפי מכריכה. הרא"ש. @01 @07וכן @06כתבו התוספות שמכתיבת יד. וכתוב על זה בגליון וזה לשונו: כתוב 
בתוספות דלא היה לו לומר קשורין שאין דרך לקשרן וכו'. ואין להקשות 
דלימא דקא משמע לן דאפילו קשורין דוקא שלשה אבל קשירה לחודה לא 
מהניא. דהא לא משתמע דאדרבה משמע יותר או הא או הא. עד כאן. @01 @07וזה @06לשון הריטב"א: מאי מכריז מנין. פירש רש"י ז"ל דברים כפשוטן מאי 
מכריז מנין שיאמר כך וכך שטרות מצאתי והלה נותן סימן הכריכה. 
ופרכינן מאי איריא תלתא אפילו תרי נמי דבשלמא אם אינו מכריז מנין אלא 
שטרות מצאתי והלה יש לו לתת מנין לסימן היינו דדוקא תלתא או יותר הוי 
מנין סימן אבל לא שני שטרות דהא מיעוט שטרות שנים אבל השתא שהכריכה 
הוא הסימן ואפילו בתרי נמי הוי סימן. ואמרינן כדאמר רבינא טיבעא מכריז 
וכו' פירוש אלא קאמרינן דלעולם אינו מכריז מנין אלא שמכריז שטרות מצאתי 
והלה נותן סימן במנין אבל כריכה לא הוי סימן דהא ידיע היאך נוהגין לכרוך 
השטרות על הרוב ואמר בדדמי. ואם תאמר אם כן אמאי טרח תנא למיתני 
תכריך או אגודה. יש לומר דאלו לא מצאן זה כרוכין או אגודין לא היה המנין 
סימן כי מהיכן זה יודע שכולם נמצאו במקום אחד והא דקפריך תלמודא לעיל 
מאי איכא בין תכריך לאגודה אינו אלא לפרש לשון המשנה ולאו דנפקא מינה 
לענין חזרת השטרות. ומכל מקום אין זה מחוור. אבל יש לומר כי המנין הוא 
עיקר הסימן ואין לסמוך עליו אלא על ידי תכריך או אגודה כדאמרן ומיהו כיון 
דלא סגיא אלא בתכריך או אגודה בענין דלימא נמי סימן הכרך לברורי סימן 
המנין טפי. כן נראה לי. @01 @07ובתוספות @06לא הסכימו לפירוש רש"י ז"ל דכיון דלא גרסי בנוסחי אלא כדאמר 
רבינא משמע דלא הדרינן מן הסימן הראשון ועוד דלפירוש זה הוה 
ליה לתלמודא למימר אי הכי מאי איריא תלתא אפילו תרי נמי ולא אשכחן בשום 
נוסחא דגרסי אי הכי. לכן פירש ר"י ז"ל אמאי מכריז כלומר על איזה סימן 
מכריז ומה הסימן שיש לחברו לתת לו ומהדרינן מנין כלומר שהסימן הוא מנין 
השטרות וקא סלקא דעתין שזה היה מכריז אבידה מצאתי ומשום הכי פרכינן 
ומאי איריא תלתא אפילו תרי נמי ומהדרינן כדאמר רבינא טיבעא מכריז הכא 
נמי שטרי מכריז ומשום הכי תרי לא הוי סימן. ואף לפירוש זה יש לנו לפרש 
כדפרשינן לעיל דבעינן נמי סימן כריכה לסניפין בעלמא ודכולי עלמא טופסו של 
שטר ותורפו אינו חשוב סימן דהא אנן לא מהדרינן שטרא אלא לבעלי דבר 
ואינהו שפיר ידעי נוסחו של שטר. עד כאן. @01 @07וזה @06לשון הראב"ד ז"ל: שמעת מינה קשר סימן. לשון שאלה הוא כלומר תאמר 
כי משום סימן הקשר והכרך נחזירם לו ואם כן אפילו תרי נמי. ותריץ לזה 
אין כאן קשר והכרך אינו סימן. אלא מאי מכריז מנין על איזה סימן הוא מכריז 
הלא על מנין ואכתי מאי איריא תלתא אפילו תרי נמי. אמר רב פפא שטרי 
מכריז ומיעוט שטרי שנים לפיכך שנו שלשה ואם היה בהן קשר שנים מכריז 
משום קשר ולרבי שמעון בן גמליאל איכא לאקשויי מאי איריא תלתא אפילו תרי 
נמי אלא דקאמר תנא קמא שלשה אמר איהו נמי שלשה. עד כאן. @01 @07שמעת @06מינה קשר סימן. הא דמייתי ברייתא ולא קאמר זה אמתניתין משום 
דמתניתין פשיטא דאיכא לשנויי כדמשני שלשה כרוכין ולא קשיא כולי 
האי אמתניתין היינו תכריך דאיכא למימר דתכריך תרי אגודה שלש. גליון. @01 @07תני @06רבי חייא שלשה כרוכין זה בזה וכו'. אינו מגיה הברייתא אלא מפרש דהך 
קשורה לאו דוקא אלא כרוכה כמו שליא קשורה בולד וכמו קשורה בו ככלב 
וכמו משעת הנחה ועד שעת קשירה דתפילין. הרא"ש. ורבי שמעון בן גמליאל 
ענין בפני עצמו קאמר ואפשר דלא פליגי רבנן עליה. אי נמי אפשר לומר 
דלרבנן נותן הסימן עדיף ועליה סמכינן ולרבי שמעון בן גמליאל (למשה"ג) למי 
שהשלשה שטרות שלו סמכינן טפי וזה דוחק. וצריך עיון. שיטה. @01 @07דילמא @06לקיומינהו אזיל. צריך עיון דמאי פריך דבמי נתלה שנפל מידו אי 
מידייהו דמלוין כשנשאום לקיים אם כן מאי משני נימא דלאחר 
שנתקיימו וחזרו לביתם נפל מידיהם. ואי מידא דספרא הא פריך בתר הכי. ויש 
לומר הא רגילות שפיר שהולכין יחד ונותנין ביד אחד מהן כשהולכין להביאם 
לסופר או ביד הסופר אבל לאחר שנתקיימו אין ממתינין זה לזה אלא כל אחד 
כשנתקיים שטרו שב לביתו. גליון. @01 @07וזה @06לשון הריטב"א: ודילמא לקיומינהו אזלי. פירוש ואחד היה מוליכו על ידי 
כולם. ופרקינן דמקויימין כל חד וחד שקיל דידיה ואזיל ואין אחד נוטל על 
ידי כולם. ודילמא למכתבינהו אזיל פירוש ונפלו מיד הסופר. ופרקינן בתלת ידי 
ספרי. והא דלא שני ליה דלא משהי איניש שטרא בי ספרא נראה לי דדוקא 
כשמוליכו לקיימו אינו משהה אותו אצלו לאחר שנתקיים אבל ודאי בתחלה 
כשאמר לסופר לכתבו מעשים בכל יום דמשהו ליה ביד הסופר כמה ימים אחר 
שנכתב ונחתם. ומורינו היה מפרש דבדין הוא דמצי לשנויי לא משהי איניש 
שטריה בי ספרא אלא דבעי תלמודא לומר בכל חדא וחדא טעמא באנפי נפשיה. 
עד כאן. @01 @07לא @06משהי איניש קיומיה בידא דספרא ומיד השליח המביאם לאחר שנתקיימו לא 
נפיל דראשון ראשון שמתקיים מחזירו מיד. הרא"ש. @01 @07לוה @06לא מקיים שטרא ולא הוה מצי לשנויי דמקיימי דאם כן תינח למאן דחייש 
לפרעון אבל מאן דמוקי מעשה בית דין בשטר מקויים ולא חייש לפרעון 
תיקשי דאם כן למה לי שלשה שלוו מן האחד בלא שום הוכחה נמי יחזיר למלוה. 
הרא"ש. @01 @07ולענין @06פסק הלכה כתב הרמ"ך וזה לשונו: מצא תכריך של שטרות או אגודה 
אם הם של לוה אחד שלוה משלשה מלוים והם שטרות מקויימים בבית 
דין יחזיר ללוה דודאי פרעינהו כולהו והיינו דנפקי כולהו מתותי ידיה באגד 
אחד והוא דיהב סימנין. ואם הם של שלשה שלוו מאחד וכתיבי בתלתא ידי ספרי 
יחזיר למלוה. ואי מידא דחד ספרא נפקא לא יחזיר דחיישינן דילמא מידא 
דספרא נפול בין מקיימי בין דלא מקיימי. ונראה ודאי דכל הני תלתא בבי בדקא 
יהבו סימנין ובתכריך של שטרות כיון שהוא מזכיר סך הממון והזמן ושם כל 
המלוין אין צריך סימנין בכריכתן וסימן כריכה אינו מובהק לפי שכריכת 
השטרות שוה בכל השטרות. ומנין מיחזי דהוי סימן כיון דמדכר שם המלוין 
הילכך אי קא יהיב מלוה או לוה סימן מובהק מהדרינן למאן דיהב סימנייהו 
וצריך עיון. עד כאן. @01 @07אם @06יש בהן סמפון. פירוש סמפון שובר או תנאין. ר"ח. @01 @07סמפון @06היוצא מתחת ידי מלוה אינו אלא כמצחק ופסול וכו'. פירוש ואלו בשטרי 
דעלמא אפילו דאקנייתא פשיטא. אלא אפילו בסמפון דמחילה והודאה 
מילתא אלימתא היא שזוכה בה חברו לאלתר באמירה בעלמא הוה סלקא דעתך 
דאלמלא דפרעיה לא הוה כתיב ליה כלל קמשמע לן דאינו כלום מטעמא דמפרש 
ואזיל וכן הלכה. הריטב"א ז"ל. @01 @07תנן @06ואם יש עמהם סמפונות וכו'. פירוש ועל כרחך לא מיירי בשנמצא ביד לוה 
דאם כן פשיטא אלא על כרחך כשנמצא ביד המלוה דאלו בשנמצא ביד 
אחרים פשיטא דלא מהני כלום וכדמוכח מרישא. הריטב"א ז"ל. @01 @07וכתב @06הגליון וזה לשונו: אם יש עמהם סמפון וכו'. לא מצי לאוקמיה במקויים 
דהא לא הוה קרי סמפון. והא דקאמר לקמן סמפון שיש עליו עדים יש 
לומר קרי ליה סמפון משום סיפא אין עליו עדים. עד כאן. @01 @07כדאמר @06רב ספרא וכו'. הא דלא אמר רב דבריו אמתניתין משום דקשה לו טפי 
אמתניתין דשבועות משום דהתם היה לו לפרש בהדיא היאך ישבע. 
גליון. @01 @07בשנמצא @06בין שטרות קרועים. פירש רש"י שנמצא שטר חוב בין שטרות קרועין 
ואפילו הכי אלמלא הסמפון הרי השטר קיים אבל השתא דאיכא תרתי 
הרי השטר בחזקת פרוע וסמפון כשר הוא. והקשו בתוספות דכיון דהשתא 
ולקמן בדרב ספרא בשובר איירינן הוה ליה למימר בהדיא בשנמצא השטר חוב 
דאלו האי לישנא דנקט שנמצא השובר משמע. ופירשו שנמצא השובר בין שטרות 
קרועים דודאי החוב פרוע הוא ואין המלוה צריך לו שאלו לא היה החוב פרוע 
אלא שהקדימו לכתוב משום דילמא אתי לוה בין השמשות היה מניחו במקום 
המשתמר שלא יטלנו שום אדם וגם שיהיה מזומן לו לעת הצורך. והוא הדין אם 
נמצא שטר החוב בין שטרות קרועים דמפסיד בחזקה זו לבדה. הריטב"א. @01 @07ור"ח @06פירש כפירוש רש"י וזה לשונו: שנמצא בין שטרות קרועים דמוכחא 
מילתא דאי לאו דפריע לא הוה יהיב ליה בין שטרות קרועים אבל 
בסמפון לבדו לא. עד כאן. @01 @07תא @06שמע נמצא לאחד בין שטרותיו שטרו של יוסף בן שמעון פרוע וכו'. ואם 
תאמר ומאי קא מקשה מהא והא על כרחך לא בנמצא ביד מלוה היא דאם 
לן בלאו הכי נמי אינו גובה באחד מהן כלל דתנן אין אחד יכול להוציא עליהן 
שטר חוב והכי קתני נמצא לאחד שטר של יוסף בן שמעון עלי פרוע שטרות 
שניהם פרועין וכדמתרץ לה אביי התם. ויש לומר דהא דמקשה מינה הכי מוקי 
לה במשולשין בגט ואין משולשין בשובר כפירוקיה דרב הושעיא דמוקי לה התם 
הכין ודקאמרינן הכא שנמצא בין שטרותיו פרועין על שתי השטרות אמרו כן 
וכן פירש שם ר"ש ז"ל. הרשב"א ז"ל. @01 @07וכן @06פירש הריטב"א דקושין הכא אליבא דרב הושעיא. והא דפרכינן סתמא 
אורחא דתלמודא. ועוד דפשטא דמתניתין בשנמצא ביד מלוה משמע 
דלישנא דשטרות של יוסף בן שמעון פרוע שחייב לי יוסף בן שמעון משמע 
וכדהוה סלקא דעתין התם מעיקרא. עד כאן לשונו. @01 @07הכא @06נמי שנמצא שטר בין שטרותיו קרועין. פירש רש"י שנמצא אחד מן 
השטרות. ולא נראה להר"ר יוסף דהא מוקי בפרק גט פשוט משולשין 
בשטר ואם כן אמאי שניהם פרועין ולא היה לנו לומר פרוע אלא על אותו 
שנמצא דבשלמא אי קאי אשובר ניחא דהא אינם משולשין בשובר אלא לפירוש 
הקונטרס דקאי אשטר קשה. ויש לומר דנמצאו שתי שטרות בין שטרותיו 
קרועין. תוספות חיצוניות. @01 @07וכן @06פירש הריטב"א וזה לשונו: בשנמצא בין שטרות קרועין. לפירוש רש"י צריך 
לפרש שנמצא כל אחד ואחד משטרי החוב בין שטרות קרועין שאם לא 
נמצא שם אלא האחד בלבד הרי חברו בחזקת שאינו פרוע ואין הסמפון הזה 
מועיל לגבי דידיה דהא במשולשין בגט מיירי וכן פירש רש"י במקומו ולא כמו 
שפירש רש"י כאן. עד כאן. @01 @07שבועה @06שלא פקדנו אבא ושלא אמר לנו אבא וכו'. פירוש תרווייהו צריכי דלא 
פקדנו אבא להחזיר שטר זה. ושמא תאמר פרוע הוא שבועה שלא אמר 
לנו אבא שהוא פרוע. ובקונטרס לא פירש כן. תלמיד הר"פ והריטב"א ז"ל. @01 @07דף @06כ"א עמוד א': תא שמע סמפון שיש עליו עדים יתקיים בחותמיו ואי 
בשיוצא מתחת ידי לוה פשיטא דבעי קיום אלא לאו בשיוצא מתחת ידי 
מלוה. תא שמע סמפון שיש עליו עדים כשר ואי ביוצא מידי לוה פשיטא דבעינן 
עדים אלא לאו ביוצא מידי מלוה ולגופיה אתא לאשמועינן דלא אמרינן ספרא 
איתרמי ליה וכתב. הראב"ד. @01 @07ולענין @06פסק הלכה כתב הרמ"ך וזה לשונו: סמפון שיש עליו עדים ואשתכח 
בידא דירתיה דמלוה אי מסהדי סהדי עליה דודאי פרעיה לאבוהון 
מהימני ואף על גב דהוה כתיב בשטרא הימנותא כיון דאודי קמייהו דפריע 
ההוא שטרא ואמר להו דליחתמו ליה תברא. כן נראה. אבל אי ליתנהו לסהדי לא 
חיישינן לההוא סמפון מהאי טעמא דלעיל. ואי אית בית אשארתא דדייני כשר 
דכולי האי לא הוה טורח מלוה אי לא הוה פריע. עד כאן. @01 @07מאי @06עדים עדי קיום. דמלוה לא יקיים שובר כי היכי דלוה לא מקיים שטרא. 
הרא"ש. והראב"ד פירש עידי קיום דאמרינן אנן ידעינן דפריעי. עד כאן. @01 @07אין @06עליו עדים ויוצא מתחת יד שליש. לאו שאין עליו עדים כלל קאמר דההוא 
פשיטא דפסול דחספא בעלמא הוא ואין מועיל שם שלישות. אלא לפי 
שפירשנו לעיל יתקיים בחותמיו דשיילנא להו לסהדי קאמר השתא דאם אין 
העדים כאן שיאמרו לנו אי פריע אי לא פריע מהימנין ליה לשליש. אי נמי 
לאחר שפירשנו ההיא דיש עליו עדים כשר דהיינו עדי קיום מפרשים נמי להך 
בעדי קיום אין עליו עדים עדי קיום קאמר. הרא"ש. @01 @07וזה @06לשון הריטב"א: אין עליו עדים ביוצא מתחת ידי שליש. פירוש לאו כפשוטה 
דאם כן מאי הימניה לשליש אלא הכי פירושו שאין עליו עדי קיום ואפשר 
לקיימו ויוצא מתחת ידי שליש הרי הוא נאמן אף על פי שהוחזק בבית דין דלא 
מצי למקלייה והיינו דאיצטריך טעמא דהא הימניה דכיון שהפקידו אצלו בלא 
עדים ושטר כבר האמינו עליו כשנים ולפיכך בלא שום מיגו נאמן ואפילו הוא 
קרוב אהני ליה כאותה ששנינו נאמן עלי אבא. ויש לפרש אין עליו עדים כלל 
אלא שיוצא שטר החוב מתחת יד שליש ואומר שהשובר קיים הוא הרי זה נאמן 
עליו דהא הימניה וכדפרישנא. ולהאי פירושא לא היה צריך לומר אין עליו עדים 
שאין זה מעלה ומוריד אלא דנקטיה אגב רישא. עד כאן. @01 @07ובשיטה @06כתוב ואין עליו עדים. נראה לי דאין עליו עדים כלל קאמר אלא שכתוב 
בכתב ידו של מלוה וכיון דיוצא מתחת יד שליש ודאי השלישו בידו 
והימניה מלוה לשליש. וכן יוצא אחר חיתום שטרות נמי אף על פי שהוא ביד 
מלוה אי לאו דפריע הוא לא הוה מרע לשטריה למכתב בתוכו שובר. עד כאן. @01 @07וכן @06כתב הרמ"ך וזה לשונו: סמפון היוצא מתחת ידי שליש מכתיבת המלוה 
וחתימתו כשר דהא הימניה לשליש ויעשה בו כדברי השליש. עד כאן.@01 @07וזה @06לשון הראב"ד: אין עליו עדים ויוצא מתחת ידי שליש. פירוש שהמלוה מסר 
שטר חובו לידו אימתי שיפרענו שליש חובו או חציו שיתן לו את השובר 
ההוא וכיון דאי בעי מסר ליה לשטריה כי אמר פריע הוא מהימן. אבל אם לא 
מסר לו שטר החוב שלישות השובר אינו כלום דמי יימר דאיהו עבדיה שליש 
דילמא שקרא הוא. ואיכא למימר דאפילו בשלישות השובר נמי הוי שליש דכיון 
דיש עליו עדים חתומים ומקיימים חתימתם הא ודאי מיד מלוה נפק ליה ליד 
השליש הילכך אף על גב דליכא עליה עידי פרעון שליש מהימן. עד כאן. @01 @07והרשב"א @06הקשה על הפירוש הראשון דאם איתא שהשטר והשובר שניהם יוצאים 
מתחת יד שליש מאי איריא מחמת שובר תיפוק ליה משום נאמנותו 
של שליש שהשטר בידו וכעובדא דסבתא דבשילהי זה בורר וכדדייק לה רבא התם 
לההיא מהא דסמפון היוצא מתחת ידי שליש. עד כאן. @01 @07יוצא @06לאחר חיתום השטרות. פירוש שיש פרעון כתוב בסוף השטר לאחר חיתום 
העדים הרי זה כשר ואפילו כתוב בכתב ידי לוה בלא שום עדים כלל 
ואפילו יש בשטר החוב נאמנות והא מטעמא דמפרש ואזיל דאי לאו דפרע לא 
הוה שביק למכתב הכי בשטריה. ואפילו הכי אם נמצא גדר או חתך אחר חיתום 
העדים שורת הדין דלא מרעיה שטרא כלל ומאן דאמר דפרעון הוה כתיב ביה 
עליו להביא ראיה. וכן כתב רבינו מאיר הלוי ז"ל בתשובת שאלה וכן דעת רבינו 
בשם רבו רבינו הרמב"ן. הריטב"א ז"ל. @01 @07כתב @06הרמ"ך ז"ל וזה לשונו: סמפון היוצא לאחר חיתום שטרות סמוך לחתימת 
העדים ממש הרי זה כשר ואי לא פרעיה לא הוה מרע מלוה שטריה כולי 
האי דהא אי הוה פסיק ליה בתר הכי לא הוה קיומי לשטרי אלא בלפופי ניירא 
אחרינא ואיכא למיחש עליה דשטרא דילמא סמפונא הוה ביה ואיקרע. @01 @07ירושלמי @06ולא הביאו רבינו הגדול זצ"ל. סמפון היוצא על דייתקי יעשה מה 
שבסמפון שאין אדם עשוי לפגום דייתקי שלו. עד כאן. @01 @07דהא @06הימניה מלוה לשליש. ואם תאמר תיפוק ליה דאי בעי שליש יהיב ליה ללוה. 
ויש לומר כגון דאיתחזק בבי דינא כדאמרינן בסוף פרק זה בורר כיון 
דאיתחזק בבי דינא אי בעי קלתיה לא אמרינן פירוש שראוהו בית דין בידה קודם 
שאמרה פרוע הוא דשוב אינה נאמנת עליה שהיה לה מיגו קודם לכן ולא כמו 
שפירש הקונטרס לשם איתחזק בבי דינא מקויים דמה לי מקויים ומה לי שאינו 
מקויים וכן בסוף פרק מי שמת והוא שהוחזק כתב ידם בבית דין לא כמו 
שפירש שם בקונטרס דבקיום איירי. והא דפריך בסוף פרק זה בורר מהך 
ברייתא לא הוה מצי לשנויי דדילמא הכא מהימן מטעם מיגו כגון דלא איתחזק 
דמשמע ליה דבכל ענין איירי מדלא מפליג. ועוד מדקתני ויוצא מתחת ידי שליש 
ולא קתני ויוצא מתחת ידי אחר משמע דמתורת שלישות מהימן אפילו היכא 
דליכא מיגו. תוספות שאנ"ץ. @01 
