@81פרק שני@91 
 
@07האשה @06שנתארמלה או שנתגרשה היא אומרת בתולה נשאתני 
ויש לי מאתים והוא אומר אלמנה נשאתיך ואין לך אלא מנה. פי' 
ואין שטר כתובה יוצא מתחת ידה גרסינן בירושלמי ניחא נתגרשה 
נתארמלה מי טוען היורשים. פירוש דב"ד טוענין ליורשים כל מאי 
דהוה מצי טעין אבוהון. הריטב"א ז"ל:@01 
@07וז"ל @06שיטה ישנה והוא אומר לא כי אלא אלמנה נשאתיך. 
בירושלמי בעי ניחא נתגרשה נתארמלה מי עורר. היורשים. והלך 
אחר הרוב ורוב הנשים בתולות נשאות. ומשני זאת אומרת אין 
הולכין לממון ולמדת הדין אחר הרוב והכי פי' ניחא נתגרשה שהוא 
יכול לטעון אלמנה נשאתיך בברי אבל נתארמלה מי יאמר בברי 
דאלמנה נשאת ומשני היורשים פי' היורשים יטענו שאביהם נשאה 
אלמנה כלומר אנו נטעון בשבילם דטענינן ליתמי כל מאי דמצי 
טעין אבוהון והא דמוקמינן במתני' אפילו כר"ג ומודה ר"ג בברי 
וברי אף על פי שאין היורשים יודעין בברי דאלמנה נשאת כיון 
 
דטענינן ליתמי כל מאי דמצי טעין אבוהון כברי חשבינן לה. והדר 
מקשי בין אנתארמלה בין אנתגרשה הלך אחר הרוב וכו'. ובגמרא 
מתרץ תירוץ אחר לרב שהולך בממון אחר הרוב. ע"כ:@01 
@07וכן @06כתבו תלמידי רבינו יונה ז"ל דכיון דקיימא לן דטענינן להו 
ליתמי מאי דהוה טעין אבוהון ב"ד דנין טענת היתומים כאילו היה 
אביהם בחיים והיה אומר אלמנה נשאתיך ע"כ. ואם תאמר באלמנה 
למה גובה אפילו מנה כיון שאין כתובה בידה ניחוש לפרעון 
דבשלמא נתגרשה כיון שהוא מודה שלא פרעה שוב אינו נאמן 
שהיתה אלמנה כשיש עדים שיצאת בהינומא וראשה פרוע במגו 
דאי בעי טעין פרעתי ואפילו תימא דמצי טעין הכי מגו במקום עדים 
לא אמרינן אבל באלמנה נטעון הכי. ובשלמא למאן דאמר בגמרא 
דמתניתין במקום שאין כותבין כתובה עסקינן ניחא שהטוען אחר 
מעשה ב"ד לא אמר כלום. אלא למאן דאמר דמתני' במקום 
שכותבין הא מצי טעין פרעתי לדעת הרמב"ם ז"ל ורי"ף ז"ל. ויש 
 
לומר שלפי דבריהם משנתנו כשהודה בשעת מיתתו שלא פרעה. 
ומיהו ר"י ז"ל וכמה מן הגדולים אומרים דאפילו במקום שכותבין 
כתובה הטוען אחריה לא אמר כלום ונראין דבריהם כל זמן שאין לו 
עדים שכתב לה שהרי היא יכולה לומר אנא אתנאי ב"ד סמכי וכן 
דעת מורנו הרב ז"ל. הריטב"א ז"ל:@01 
@07אם @06יש לה עדים וכו' אמרינן בגמרא דאי ליכא עדים בעל 
מהימן ולית לה אלא מנה. וי"א דמכל מקום נשבע כדין מודה 
במקצת וכן כתב הרמב"ם ז"ל ולא נהירא דלישנא דאמרינן בעל 
מהימן משמע דמהימן לגמרי ואפילו בלא שבועה וכן הוא 
בירושלמי דגרסינן התם וכי לא הודייה ממין הטענה היא ופריק כ"ע 
מודו שהוא חייב לה מנה והיא תובעתו מנה אחר המע"ה. ע"כ. וי"ל 
הירושלמי כן דכיון דקי"ל הטוען אחר מעשה ב"ד לא אמר כלום 
הרי המנה האחד ברור וכאילו הוא בשטר וכאילו תובעתו מנה בכתב 
ומנה בעל פה והודה במה שכתוב שאין כאן מודה במקצת. ומיהו 
לדעת הרי"ף והר"מ במז"ל אמרינן דלירושלמי משמע להו מתני' 
במקום שאין כותבין אבל במקום שכותבין מודה במקצת גמור הוא 
וחייב שבועה וכדינו של הר"מ במז"ל. ועוד יש לומר הירושלמי 
דמשנתנו כשהודה כבר על המנה בב"ד ואין טוענין אלא על המנה 
השני והוא כופר בכל ופטור וגם זה נכון. ודכ"ע באלמנה אין כאן 
חיוב שבועה כדקתני רב אמי שבועת ה' תהיה בין שניהם ולא בין 
היורשין ואוקימנא דאמרי חמשין ידענא וחמשין לא ידענא וכדאיתא 
בפרק כל הנשבעין. הריטב"א ז"ל:@01 
@07וז"ל @06הרמב"ן ז"ל גרסינן בירושלמי סלעין דינרין ונמחקו אין 
פחות משנים מכאן ואילך מלוה אומר חמש ולוה אומר שלש בן 
עזאי אומר הואיל והודה במקצת הטענה ישבע וחכמים אומרים אין 
ההודאה ממין הטענה פי' שההודייה בקרקעות היא א"נ דשטרא 
דלית ביה אלא שנים מסייע לזה להאי הילכך כטענו דבר אחר הוא 
ובעו עלה אם ההודייה ממין הטענה יהא חייב וכי לא כמי 
שההודייה ממין הטענה וכו' פי' שהרי אין לה שטר והיא כטוענתו 
[מאתים והוא מודה במנה ומפרקינן כל עמא מודיי שהוא חייב לה 
מנה והיא כתובעת] מנה אחר והוא אינו מודה לה המוציא מחבירו 
עליו הראיה פי' שאינו יכול לכפור באותו מנה שהטוען אחר מעשה 
ב"ד לא אמר כלום א"נ שהאומר לאשתו גרושה פרעתיך קודם 
גירושין אינו נאמן דהוה ליה פרעתיך תוך זמני הילכך כמי שיש אחר 
על אותו מנה היא ושעבוד קרקעות הוא והיא כתובעת ממנו מנה 
אחר שהמוציא מחברו עליו הראיה. וי"א שאין בתביעת כתובה 
לעולם שבועת מודה במקצת ואפי' אבדה כתובה במקום שכותבין 
ויכול לומר פרעתי משום דקיימא לן אפילו מיניה לא גבי אלא 
ממקרקעי דהכי מוכח בקידושין ובנדרים וקי"ל אין נשבעין על 
שעבוד קרקעות ומה בין מחיים דבעל לאחר מיתה בכתובה 
דקאמרינן בפרק שבועת העדות ש"מ משביע עדי קרקע חייב ולא 
מצי לקיומא אלא בדתפסה מטלטלי וכן הדין מחיים וזה עיקר. ויש 
לרב ר' משה הספרדי ז"ל מחלוקת בזו שהוא מחייב בכתובה שבועה 
של תורה ויש לדון משום שאם תפסה מטלטלין אין מוציאין מידה 
לדעת רבינו אלפאסי ז"ל ויתבאר במקומו בס"ד ע"כ:@01 
@07וז"ל @06הרא"ה ז"ל תלמידו וקשיא לן טעמא דאיכא עדים הא ליכא 
עדים הבעל נאמן ומסתברא אפילו בלא שבועה ואמאי לא הוי חייב 
שבועה משום מודה במקצת דהא איהי טוענת מאתים ואיהו טעין 
מנה ובירושלמי אשכחן לה להאי פירושא ופירוקא דאמרינן התם 
סלעין דינרין דאינון וכו' עד כל עמא מודו וכו' ופירושא הכי בן 
עזאי אומר הואיל והודה מקצת הטענה ישבע כלומר דהוה ליה 
כמודה מקצת בעלמא ונשבע וחכמים אומרים אין הודייה ממין 
הטענה כלומר דאי משום שלש דמודה ליה משיב אבדה הוא דהכא 
ודאי יכול להעיז הוה שלא יודה אלא בשתים משום דמסייע ליה 
 
שטרא וכל היכא דאיכא מידי דמסייע ליה לא אמרינן אין אדם מעיז 
פניו לפני בעל חובו אלא ודאי מעיז ומעיז ומדלא העיז משיב אבדה 
הוא ואי משום שתים נמי דמודה כיון דמדינא דשטר מחייב בהו הוה 
ליה כהודאה בקרקעות דהא בהנהו שתים דקא מודה שעבוד קרקעות 
הוא ואין נשבעין עליהם והיינו דקאמר אין ההודייה ממין הטענה 
דהוה תבע ליה חמש דאיכא בתביעתו מלוה על פה דמדין השטר לא 
מחייב אלא בשתים ואיהו מודה ליה בשתים דהוי מלוה בשטר 
ושעבוד קרקעות ודכותה בבבא מציעא פ"ק ודייקינן עלה טעמא לפי 
שאין ההודייה ממין הטענה חייב אם כן במתני' אמאי אינו חייב 
דהא נמי שהודייה ממין הטענה הוה דמתני' מסתמא במקום 
שכותבין כתובה ולית לה שטר כתובה אלא תביעה על פה היא 
ואיהי טוענת מאתים ואיהו טוען מנה והוה ליה מודה מקצת הטענה 
ודין הוא שיהא חייב שבועה ומהדרינן כל עמא מודו שהוא חייב לה 
מנה כלומר הכא אף על גב דליכא שטר דינה כשטר שאין יכול לומר 
פרעתי כדין שטר והכל מודים דחייב לה מנה כלומר שאי אפשר לו 
לכפור בו ואין נשבעין עליו כשם שאילו היה בשטר דהא נמי שעבוד 
קרקעות הוא וזה עולה יפה לדברי הגאונים ז"ל שהם סבורים דהא 
דאמרינן הטוען אחר מעשה ב"ד לא אמר כלום אפילו במקום 
שכותבין כתובה ואפילו אבדה כתובתה שאין שטר כתובתה יוצאה 
מתחת ידה אין יכול לטעון פרעתי וכן לפי שיטתנו כמה שפירשנו 
לפנינו בהטוען אחר מעשה ב"ד לומר דאפילו במקום שכותבין עליו 
להביא ראיה שכתב לה ואי לא הוה ליה כמקום שאין כותבין ונאמנת 
לומר לא כתב לי אי נמי כתב לי ולא נפרעתי מגו דאי בעיא אמרה 
לא כתב לי והשתא ודאי אית ליה ראיה לבעל כיון דפליגי בה וכאן 
אף על גב דלית לה במתני' שטר כתובה הויא כמאן דאית לה אבל 
לדברי הרי"ף ז"ל שסובר שלא אמרו הטוען אחר מעשה ב"ד אלא 
במקום שאין כותבין אבל במקום שכותבין אי נקיטא כתובתה אין 
אי לא לא ויכול למיטען פרעתי אם כן לדידהו מתני' כיון דליכא 
שטר כתובה לא הוי שעבוד קרקעות שהרי יכול לטעון פרעתי 
ובשלמא נתגרשה ניחא כשתבעה אותו לאלתר דבהא לא חיישינן 
לפרעון ואין נאמן לומר פרעתי אף על פי שאין לה שטר כתובה דלא 
נתנה כתובה לגבות מחיים והוה ליה כאומר פרעתיך בתוך זמנו 
דקיימא לן דאינו נאמן אלא נתאלמנה קשיא ואם אומר דכתובה 
אפילו אי בעל יכול למטען פרעתי אין נשבעין עליה משום דקי"ל 
דכתובה לעולם לא גבי מן המטלטלין אלא מן הקרקעות בין מיניה 
דידיה בין מיתמי וכדאמרינן עלה בשבועות ש"מ משביע עדי קרקע 
חייב ולא מתוקמא אלא בדתפסה מטלטלי והאי נמי דוקא מחיים 
וכיון דלא גביא לעולם אלא מן הקרקע הויא כטענת קרקע ואין 
נשבעין על הקרקעות והא דפרכינן עלה בגמרא דניחוש דילמא מפקא 
כתובתה בבי דינא אחרינא וגביא בה ולא קשיא מעיקרא היכי סגי 
כלל כיון דלית לה שטר כתובה איכא לפרושי להך לישנא כשחייב 
מודה כגון שהודה בשעת מיתה ומשום הכי גביא הא לאו הכי לא 
גביא כיון דליכא לשטר כתובה. א"נ איכא לפרושי ההיא ירושלמי 
הכי כל עמא מודו דהוא חייב לה מנה כלומר וטענתייהו לאו אהאי 
מנה דלא פליגי אהאי מנה כלל אלא אאידך בלחוד דהיא טענה ליה 
והוא כופר בכל ופטור ככופר בכל דעלמא אבל הר"מ במז"ל כתב 
בזה שהוא חייב שבועה כדין מודה במקצת ונראה מדבריו שהוא 
סובר שאם תפסה מטלטלין אין מוציאין מידה בין מחיים דבעל בין 
לאחר מיתה והילכך לאו טענת קרקעות הוא ומחלוקת ישנה היא 
ובמקומו יתבאר עוד בע"ה. עד כאן:@01 
@07וז"ל @06שיטה ישנה דייקינן בגמרא הא ליכא עדים בעל מהימן 
ואין לה אלא מנה ולא הוה מודה מקצת דבמקום שאין כותבין 
כתובה עסקינן והוה ליה מנה שעבוד קרקעות ובמקום שכותבין 
כתובה ואבדה כתובתה והוא מודה במנה הרי זה מודה מקצת גמור 
 
אליבא דשמואל. וכן כתב הר"מ בפרק י"ו ובירושלמי מקשה לה כי 
ליכא עדים אמאי לא הוי מודה מקצת.ומתרץ כולי עלמא מודו שהוא 
חייב לה מנה פי' במקום שאין כותבין כיון שאי אפשר לו לכפור 
במנה הרי המנה כהילך ולא היה בכלל התביעה. ותמה אמאי 
אצטריך להאי טעמא תיפוק ליה משום דאין נשבעין על כפירת 
שעבוד קרקעות. ע"כ:@01 
@07וז"ל @06הרשב"א ז"ל אמרינן בגמרא הא ליכא עדים בעל מהימן יש 
מי שפירש דבעל מהימן בלא שבועה כלל ואף על גב דבמאתים ומנה 
פליגי והוא מודה לה מנה לא חשבינן ליה כמודה מקצת משום דהוה 
ליה שעבוד קרקעות לפי שאינו יכול לומר פרעתי כדר' יוחנן דאמר 
הטוען אחר מעשה ב"ד לא אמר כלום ואפילו במקום שכותבין 
כתובה ודר' חייא קמייתא דאמר מנה לי בידך אין לך בידי כלום 
והעדים מעידים אותו שיש בידו נשבע וגובה מחצה אף על פי 
שהמלוה את חברו בעדים דבר תורה גובה מנכסים משועבדים 
בשבועה דאורייתא התם בלא ידעינן ביה שהוא חייב לו עכשיו 
אלא ידעינן דהלוהו והילכך הוה ליה כמודה במקצת דאילו רצה 
לומר פרעתי נאמן וגרסינן בירושלמי סילעין דאינון וכו' עד וחכמים 
אומרים אין ההודאה ממין הטענה כלומר שזה כמודה בקרקעות 
וכפר במטלטלין דשטרא שעבוד קרקעות הוא וכדאיתא בריש פ"ק 
דב"מ בהאי פלוגתא גופא ואף על גב דכל שהוא מודה ביתר משנים 
לא חשיב התם שעבוד קרקעות ומשום דליכא במשמע השטר טפי 
משנים וכדאיתא התם חכמים אומרים. בירושלמי משמע דס"ל דכיון 
דכתיב ביה סילעין סתמא ואפשר דאינון חמש כדטעין מלוה כל 
שהלוה מודה בהם שעבוד קרקעות הוי ומבעיא להו עלה הא אם 
ההודאה ממין הטענה וכו' כלומר לפי שאין שטר כתובתה יוצא 
מתחת ידה והיא טוענת מאתים והוא מודה מקצתן ופריקו כ"ע מודו 
שהוא חייב לה מנה והיא כתובעת מנה אחר בידו והוא אינו מודה 
לה המוציא מחברו עליו הראיה. ע"כ גירסת הירושלמי. פי' הוא חייב 
לה שאין טענתן אלא על המנה הא' לבדו והוא כופר בכולו וזה 
כדרך מה שפירשו אלו ז"ל כלומר דכיון שהוא אין יכול לכפור במנה 
האחד שהטוען אחר מעשה ב"ד לא אמר כלום הו"ל שעבוד קרקעות 
במי שיש לו שטר על אותו מנה והיא כתובעת מנה אחר דהויא לה 
איהי מוציאה מחברו ועליה הראיה וזה כמו מי שפסק דאין טוענין 
אחר מעשה ב"ד ואפי' במקום שכותבין כתובה אבל לדברי מי שפסק 
דדוקא במקום שאין כותבין הוא דאינו יכול לומר פרעתי וכמו שפסק 
הרי"ף ז"ל ודאי בכאן מודה במקצת הוא ונשבע וגובה את המנה וכן 
דעת הר"מ במז"ל. ויש מי שפירש דאין בתביעת כתובה שבועת 
מודה מקצת לעולם ואף על פי שאילו אבדה כתובתה יכול הוא לומר 
פרעתי במקום שכותבין כתובה מכל מקום כולה כתובה שעבוד 
קרקעות היא לפי שלא נתנה לגבות אלא מן הקרקעות ואפילו מיניה 
דידיה דבעל וכדמוכח בקידושין בפרק האומר [סה ב'] גבי מעשה 
דטבילה בנדרים גבי אתה מוכר שער ראשך אתה חייב ליתן לה 
כתובתה וכמו שהוא כתוב אצלנו בקידושין בפ' האומר בס"ד. ע"כ:@01 
@07ורש"י @06ז"ל כתב האשה שנתארמלה או נתגרשה. ותובעת 
כתובתה. ע"כ. פי' דמיד שנתאלמנה או נתגרשה תובעת כתובתה 
דליכא למטען פרעתי דה"ל כאומר פרעתי בתוך זמני וכמו שכתב 
הרא"ה ז"ל לעיל. ומיהו הרב ז"ל פירשה אנתגרשה ולי אפילו 
אנתאלמנה נמי מצינן למימר הכי דהיורשין הרי הן במקום הבעל וכי 
היכי דבעל בעינן שיטעון בברי לא כי אלמנה נשאתיך הכי נמי 
דהיורשין בעינן שיטענו בברי אלמנה נשאך אבינו ואין לך אלא מנה 
והכי נמי כשנתאלמנה ותובעת כתובתה לאלתר לא מצו למטען 
פרעתי דומיא דנתגרשה. ומיהו המפרשים ז"ל פירשו הא דאמרינן 
בירושלמי ביורשין דאפילו היכא דלא טענו אינהו טענינן להו ליתמי 
כל מאי דמצי טעין אבוהון וכדכתיבנא לעיל והילכך הכי נמי כיון 
 
דלא נקיטה כתובה בידה טענינן ליתמי דכבר פרעה או אתפסה צררי 
אבל לרש"י אפשר דבעינן שיטענו כן בהדיא וכדכתבינן וכדקאמר 
תלמודא ע"כ לא קאמר ר"ג אלא בברי ושמא אבל בברי וברי לא 
קאמר והילכך לשיטה זו דבעינן לפרושי לרש"י ז"ל לא קאי והוא 
אומר אלא אונתגרשה ולא אנתאלמנה כלל. אבל לשיטת המפרשים 
ז"ל דטענינן אנן ליתמי מאי דמצי טעין אבוהון שייך שפיר למתני 
והוא אומר אנתארמלה דאנן הוא דטענינן מאי דמצי למטען הוא וקל 
להבין. אבל לרש"י ז"ל בעינן שהיורשין עצמן יטענו כן והילכך והוא 
אומר לא קאי אלא אנתגרשה ולשון הירושלמי כפשטו הכי משמע 
דה"ג התם ניחא נתגרשה נתאלמנה מי יעורר היורשין. והכין מייתי 
לה הרא"ה ז"ל. ומעתה יש לומר נמי דאם נתאלמנה ותובעת כתובתה 
לאלתר שנתאלמנה דלא מצו היורשין למטען שמא פרעך אבינו דלא 
נתנה כתובה לגבות מחיים והיינו כמ"ד הטוען אחר מעשה ב"ד לא 
אמר כלום. אבל הר"מ במז"ל כתב בפרק ט"ז מהלכות אישות ואם 
אין שטר כתובה יוצא מתחת ידה אין לה כלום ואפילו עיקר כתובה 
ואפילו תבעה ביום מיתת בעלה וכן הגרושה וכו'. וכתב הרב המגיד 
ז"ל ויש חולקין בזה מדאמר ר' יוחנן פ"ק דמציעא [יז א'] הטוען 
אחר מעשה ב"ד לא אמר כלום וכבר הכריע הרמב"ם ז"ל כדעת 
ההלכות ורבינו וכן דעת הרבה מהגאונים ז"ל ועיקר. ודוקא כשהבעל 
טוען פרעתי או מחלה לי אבל אם הוא מודה ודאי חייב לפורעה וכן 
יתבאר בפרק זה בדברי רבינו וידוע שלעולם טוענין ליורש. ע"כ:@01 
@07אבל @06רש"י ז"ל אזיל בשיטת ר' יוחנן דקאמר הטוען אחר מעשה 
ב"ד לא אמר כלום וכדכתיבנא ולפיכך דוקא שיש עדים אבל אם אין 
עדים הבעל מהימן משום דהויא ברי וברי ואפילו בלא שבועה ולא 
מקרי מודה מקצת דהא אאידך מנה לא מצי למטען פרעתי ואפילו 
דלא נקיטה כתובה בידה ומאי דקתני אם יש עדים וכו' קאי 
אנתארמלה ואנתגרשה בשוה וליכא חילוקא כלל. ומיהו והוא אומר 
לא כי אלא וכו' קאי אנתגרשה וכדכתיבנא. כנ"ל לפרש שיטת רש"י 
ז"ל והמפרשים ז"ל כבר האריכו בזה וכדכתבינן לעיל. והיינו יכולים 
לפרש מתני' דהכי קתני האשה שנתאלמנה או שנתגרשה וכבר בעודה 
תחת בעלה תבעה שיכתוב לה הבעל כתובה וכגון שנאבדה כתובתה 
בעודה תחת בעלה ונפל דבר מחלוקת בינו לבין אשתו בעודה 
תחתיו היא אומרת בתולה נשאתני והוא אומר לא כי אלא אלמנה 
נשאתיך אם יש עדים וכו' ולהכי נקט מתני' בכה"ג משום דהשתא 
ודאי אין כאן מודה מקצת כלל דאין נאמן לומר פרעתי דהא עודה 
תחתיו היא ומשום הכי דוקא אם יש עדים שיצאת בהינומא וכו' אבל 
ליכא עדים בעל מהימן בלא שבועה. ורש"י ז"ל לא פירש כן 
וכדכתיבנא כנ"ל. וכתבו התוספות ז"ל דמתני' איירי דאין לה כתובה 
דאי אית לה נחזי מאי דכתיב בה ולא מיבעיא למ"ד הטוען אחר 
מעשה ב"ד לא אמר כלום דלא מצי לומר פרעתי אלא אפילו למ"ד 
מהימן לא מהימן למימר אלמנה נשאתיך במגו דאי בעי אמר פרעתי 
מנה משום דהוי מגו במקום עדים דכיון שיש עדים שיצאת בהינומא 
אנן סהדי שבתולה היתה. לשון הרא"ש ז"ל. והוה מצינן לפרושי 
דשפיר מיירי בדאיכא כתובה וכגון שכתב בה זוזי דחזי ליכי סתם 
ולא פריש אי מאתן או מנה והשתא ניחא דאפילו למאן דאמר 
הטוען אחר מעשה ב"ד ואמר פרעתי נאמן שאני הכא דהא נקיטה 
שטר כתובה ושטרא בידה מאי בעי אי נמי דערב התוספת עם העיקר 
ויש כמה דברים שיש חילוק בין התוספת והעיקר וכתב הרב המגיד 
ז"ל בפרק עשירי מהלכות אישות וז"ל וכתב הרמב"ן ז"ל אם רצה 
לערב התוספת עם העיקר ביחד הרי הוא עושה וכו'. והכא נמי והוא 
אומר כתובתה מנה והיא אומרת מאתים ולא נהירא דאם כן מאי 
פריך תלמודא לקמן וליחוש דילמא מפקא עדים וכו' והרי שטר 
כתובתה בידה ואנו קורעין הכתובה לאמר שיפרע לה. ומיהו 
התוספות ז"ל לא הכריחו דלא מיירי בדאיכא כתובה אלא משום דאי 
 
הכי נחזי כתובתה אם היא בתולה וכו'. ויש לומר דרצו התוספות 
להכריח דמנא ליה לתלמודא דמתני' מיירי בדלא נקיטא כתובה עד 
דהקשו וליחוש דילמא מפקא וכו' ולכך הכריחו מהמשנה עצמה 
דע"כ מיירי בדלא נקיטא כתובה ומאי דכתיבנא לעיל היינו שינויי 
דחיקי וסתם כתובה כדרכה כתובה ובודאי כי איכא כתובה יש 
להוכיח מתוכה אם היא בתולה או אלמנה. ודוק שלא תפסו התוספות 
דמאי דקתני היא אומרת בתולה וכו' אלא במאי דקתני אם יש עדים 
וכו' דהיינו מאי דפריך תלמודא עלה וליחוש דילמא מפקא וכו'. ותו 
קשיא להו לתוספות ז"ל אכתי מנא ליה לתלמודא דמתני' מיירי 
בדלא נקיטא כתובה אדרבא ניחא טפי לדחוקי נפשין לאוקמא 
מתניתין בדאיכא כתובה על הדרכים הכתובים דהא איכא מ"ד 
הטוען אחר מעשה ב"ד ואמר פרעתי נאמן ואי לא נקיטא כתובה אף 
על גב דאיכא עדים דיצאת בהינומא מיהו לא ברירא שפיר אי בתולה 
הוות הילכך נהימניה במגו דאי בעי אמר פרעתי ותירצו דמגו במקום 
עדים הוא משום דכך היו נוהגין להוציא הבתולות כנ"ל:@01 
@07מצאתי @06בלקוטי הרבנים ז"ל וז"ל והוא אומר לא כי אלא אלמנה 
נשאתיך. פי' רבינו שלמה ז"ל ובמקום שאין כותבין כתובה עסקינן 
שאינה יכולה להוציא את כתובתה להוכחא והא דאמרינן אסור לאדם 
שישהה עם אשתו שעה אחת בלא כתובה ההיא במקום שנוהגין 
לכתוב כתובה דהואיל ואינו עושה כמנהג המקום דמי לבעילת זנות 
אבל במקום שלא נהגו לכתוב מייחד לה קרקע לגבות ממנה ומקנה 
לה בפני עדים. ולי נראה דהאי דפי' ז"ל דבמקום שאין כותבין 
כתובה עסקינן ליתא משום דכי פריך בגמרא וליחוש דילמא מפקא 
כתובתה מכלל דס"ד מעיקרא דבמקום שכותבין עסקינן עד דמתרץ 
לה רב פפא. ע"כ:@01 
@07אם @06יש עדים שיצאת בהינומא וכו'. וקשו עלה בירושלמי וחש 
לומר שמא מוכת עץ היא אלא כר"מ דר"מ אמר מוכת עץ כתובתה 
מאתים אמר רבי יוחנן לא חשו על דבר שאינו מצוי פי' אפילו יצאת 
בהינומא וראשה פרוע ניחוש שמא מוכת עץ היתה ובחזקת מוכת עץ 
כנסה והיכא שנתגרשה נהמניה לבעל אפילו לר"ג אי טעין הכי והיכא 
שנתארמלה נטעון הכי בשביל יתמי ומוקמינן לה כר"מ ורבי יוחנן 

מוקי לה אפילו כרבנן ולא חשו על דבר שאינו מצוי והכי קי"ל. 
הרמב"ן.ז"ל:@01 
@07וכתב @06מרנא ורבנא הרב הגדול כמהר"ר דוד בן אבי זמרה זלה"ה 
שרש"י ז"ל שכתב דרכן היה להוציא הבתולות מבית אביהן כו' 
ומוכת עץ אף על פי שאינה בעולה מכל מקום אינה בתולה. ובמאי 
דכתבו תוספות לעיל לענין הטוען אחר מעשה ב"ד ואמר פרעתי 
ניחא דהכא נמי איהו לא קא טעין אלא אלמנה נשאתיך ולגבי הכי 
מאי דקא מסהדו סהדי דיצאת בהינומא ראיה גמורה לאפוקי טענתיה 
ולא מהימנינן ליה במאי דקא אמר אלמנה נשאתיך במגו דאי בעי 
למימר מוכת עץ היתה דה"ל מגו במקום עדים והיכא דנתארמלה 
לפי מאי דכתבינן לעיל לשיטת רש"י ז"ל דבעינן שיטענו בברי 
אלמנה נשאך הכי נמי היכא דטענו אלמנה נשאך אבינו אם יש עדים 
שיצאת בהינומא וכו' כתובתה מאתים דלגבי מאי דטענו שפיר 
מסהדי דלאו הכין הוה וכדכתיבנא כנ"ל. עוד הקשו בירושלמי 
וניחוש שמא בתולה אלמנה מהנשואין ופריק הדא דתימא בתולה 
אלמנה מן הנשואין אינה יוצאה בהינומא. ואפשר דלהכי כתב רש"י 
ז"ל כך היו נוהגין להוציא את הבתולות מבית אביהן לבית החתונה. 
פי' לא היו רגילין לעשות כן אלא כשהיו מוציאין אותן מבית אביהן 
לבית החתונה פי' יציאה ראשונה כשיוצאה מרשות אביה ואלמנה 
מן הנשואין כבר יצאה מבית אביה. וז"ל מרנא ורבנא זלה"ה דקדק 
רש"י ז"ל כן מדקתני מבית אביהן לבית החתונה אבל אלמנה מן 
הנשואין אין מוציאין אותה מבית אביהן אלא מבית בעלה הראשון 
לבית בעלה השני ע"כ. וקרובין דברי לדבריו ז"ל. עוד כתב הרא"ה 
 
ז"ל ותימא אמאי לא חשיב יום רביעי לראיה אם נשאת ברביעי 
ובירושלמי אמרו לית רביעי כלום כלומר שאינה תקנה קבועה דהא 
היכא דבתי דינין קבועין בכל יום אשה נשאת בכל יום אי טריח 
ליה. ותו דקי"ל דמן הסכנה ואילך נהגו העם לכנוס בשלישי ולא 
מיחו בידם חכמים ואפילו אחר שבטלה גזרה. ע"כ:@01 
@07והרשב"א @06ז"ל כתב דמשום הכי לא אידכר רביעי במתני' משום 
דאיכא אלמנה דנשאת נמי ברביעי ונבעלת בחמישי דלא איכפת לן 
בין ברכה דאדם בין ברכה דדגים ובאדם בטל דליכא משום שקדו. 
ע"כ:@01 
@07וז"ל @06שיטה ישנה גרסינן בפ"ק בירושלמי שמעינן מנהרא אם 
יש עדים שיצאת בהינומא ולא אידכר רביעי שאין רביעי כלום. ויש 
לומר דהא דלא תנן אם יש עדים שנשאת ברביעי משום דזימנין 
אלמנה נשאת ברביעי ונבעלת בחמישי וכו' כתירוצו של הרשב"א . 
ועוד שהרבה אינן זכורים לימים רבים יום הנשואין אבל זכורין אם 
יצאת בהינומא אם לא. ע"כ שיטה ישנה:@01 
@07ואפשר @06דלהכי כתב רש"י ז"ל אם יש עדים על נשואיה כו' 
ודו"ק וכפשוטו דמשמע דבעי' ז"ל לפרושי דלא סגיא ביציאת 
הינומא בלא נשואין ואם תעמיק כיון לתירוץ השיטה וכדכתיבנא:@01 
@07וראשה @06פרוע. פי' היו מפריעין ראש הבתולה להשביחה בשערה 
לר' שלמה ז"ל וראשה פרוע פי' מגולה וכך היו נוהגין לבתולה ולא 
לאלמנה והאי דאמרינן ופרע את ראש האשה ותנא דבי רבי ישמעאל 
מכאן אזהרה לבנות ישראל שלא יצאו בפרועי ראש איכא למימר 
בנשואות קא מיירי. מלקוטי הגאונים. אף חלוק קליות וכו' פי' אף 
על גב דלא הויא מילתא דאיתעבידא בגוף האשה ואפשר דהאלמנה 
נמי מקרי ועבדא הכי כנ"ל. ולקמן נאריך עוד בזה בס"ד:@01 
@07וכתבו @06תלמידי הר"י ז"ל קליות מלשון קלוי באש וחטה או 
דברים כיוצא בהם שמייבשין אותן על ידי האור נקרא קליות ומנהגם 
היה בארץ ישראל שלא היו עושין אלו הקליות אלא בנשואי הבתולה 
ולפי' אם יש לה עדים באחד מאלו או משאר דברים שנוהגים  
לעשות לבתולה בלבד כגון שרקדו לפניה שחקו לפניה וכיוצא בזה 
ולא היה מנהגם באותה העיר לעשות כן כי אם לבתולה לבד מוכחא 
מילתא דבתולה היתה וגובה מאתים ואע"פ שאין בידה כתובה וכו'. 
ע"כ:@01 
@07ומודה @06רבי יהושע באומר שדה זו של אביך היתה וכו' שהפה 
שאסר וכו'. ופי' רש"י ז"ל זה אינו יודע שהיתה של אביו אלא על 
פיו של זה ומה שאסר הרי התיר ע"כ. ובגמרא כתב ז"ל הכי הא 
דאמרינן התם אין שור שחוט לפניך שאם שתק זה לא היו עליו 
עוררין הילכך אי לאו דדבר פשוט הוא שלקחה ממנו לא היה אומר 
כן. ונראה מלשונו ז"ל לפי פשוטו שאם היה זה תובע בברי שדה זו 
של אבא היתה ושלי אין חברו נאמן עליו לומר לקחתיה מאביך. 
וכבר הקשו בתוספות חדא דאם כן אדקתני ואם יש עדים שהיא של 
אביו ליתני ואם יש לו תובע ואפילו אין כאן עדים. ועוד מדאמר 
בגמרא וליתני מודה ר' יהושע באומר לחברו שדה זו שלך היתה 
ומאי קושיא דהא מסתמא אילו היתה שלו פשיטא דתובעו בברי ותו 
לא מהימן אידך למימר לקחתיה ותו דכי תובעו הלה מאי הוי דהא 
איכא מגו מעליא שיכול לטעון לא היתה של אביך כיון שאין עדים 
לזה שהיתה של אביו ומיגו דאורייתא הוה וסברא נמי כדאמר 
בפירקין לקמן לכך פירשו דמתני' אפילו הלה תובעו בברי גמור 
לזה אין בו בית מיחוש ודין הוא לומר שאף רש"י ז"ל לא נתכוון 
אלא לומר דכיון שאין עדים לתובע אילו שתק זה אין כאן עוררין 
שיחוש להם ב"ד כלל דכל שאין לו עדים אינו חשוב עורר כלל 
ואינו חשוב שהוא יורש שהיתה של אביו כיון שאין לו עדים. 
הריטב"א ז"ל:@01 
@07וז"ל @06הרא"ש ז"ל הפה שאסר הוא הפה שהתיר. פי' רש"י ז"ל 
 
שאינו יודע שהיתה של אביו ונראה דאפילו אם יודע אפ"ה מהימנינן 
ליה דמה לו לשקר דהוה מצי למימר לא היתה של אביך מעולם כיון 
שהוא מוחזק בה הילכך כי אמר נמי של אביך היתה ולקחתיה ממנו 
נאמן תדע מדקתני סיפא אם יש עדים שהיא של אביו וכו' אמאי 
צריך עדים ליתני אם הוא יודע שהיא של אביו ועוד דאמרי' בגמרא 
וליתני שדה זו שלך היתה. ואם תאמר אי טוען טענת ברי שהיתה של 
אביו אם כן ליכא מגו דאי הוה אמר לא היתה של אביך מעולם היה 
מעיז פניו אבל השתא דקא טעין לקחתיה ממנו אינו מעיז דהא לא 
ידע אם לקחה. ויש לומר דאי מיירי דקא טעין טענת ברי של אבי 
היתה מיירי נמי דקא טעין טענת ברי שלא לקחה. ע"כ:@01 
@07ולי @06דברי רש"י ז"ל משמע כפשטן דאית ליה לר' יהושע מגו 
דאי בעי שתיק דהיינו הוא הפה שאסר הוא הפה שהתיר והוא ניהו 
דאמרינן לקמן בפירקין מנין להפה שאסר הוא הפה שהתיר מן 
התורה שנאמר את בתי נתתי וגו' וסברא נמי היא כדלקמן אבל מגו 
בעלמא ע"י תביעה דלאו הפה שאסר הוא לית ליה לר' יהושע משום 
דדילמא לא אסקא אדעתיה אי נמי אערומי קא מערים כמו שכתב 
רש"י לקמן גבי התם הרי שור שחוט וכו' והא דקתני סיפא ואם יש 
עדים כו' מצאתי בקונטריסין דאיכא למימר דרבותא נקט אם יש 
עדים אף על פי שהוא טוען שמא שהרי אינו תובעו דהוי שמא 
אפילו הכי אינו נאמן אבל אם היה אומר אם תובעו אינו נאמן אין 
בו רבותא שהרי הוא טוען ברי. ולי אכתי קשיא דעדיפא טפי 
לאשמועינן דלית ליה מיגו היכא דהלה תובעו מלאשמועינן דאף ע"ג 
דאיהו שמא אינו נאמן ואפשר דלית ליה מגו ומהמשניות דלעיל 
שמעינן לה והכא אתא לאשמועינן דאף על גב דהימנינן ליה כבר 
משום שהפה שאסר הוא הפה שהתיר אם שוב יבואו העדים שהיא 
של אביו לא מהימנינן ליה מאי דטעין מעיקרא לקחתיה ממנו ואינו 
נאמן ומוציאין השדה מידו עד שיביא ראיה לדבריו ואף על גב דתנן 
לקמן אמרה נשביתי וטהורה אני נאמנת שהפה שאסר וכו' ואם יש 
עדים שנשבית והיא אומרת טהורה אני אינה נאמנת ואם משנשאת 
באו עדים הרי זו לא תצא ואמרינן בגמרא לא נשאת ממש אלא כיון 
שהתירוה להנשא וכו' שבויה שאני דבשבויה הקלו כנ"ל:@01 
@07ומיהו @06לשון והוא אומר לקחתיה ממנו לא דייק שפיר. עוד 
הקשו בתוספות דשיטת רש"י ז"ל דבגמרא פריך ליתני שדה זו שלך 
היתה משמע דבהלה תובע איירי. בתוספות כתיבת יד לא נמצא אלא 
לשון זה ובתוספות שלנו סיימו ולכך משיב ודאי שלך היתה 
ולקחתיה ממך אבל אם לא תובעו אין שייך לומר שלך היתה 
דמסתמא הוא יודע בעצמו דבר זה ולקמן בדוכתין נאריך בתירוץ 
קושיא זו בסייעתא דשמיא:@03 
 
@08דף טז ע"א גמ' @05טעמא @06דאיכא עדים כו'. אין לדייק ממתני' 
דדוקא דאיכא עדים דיצאה בהינומא וראשה פרועה הא ליכא עדים 
אלא מחדא מינייהו בעל מהימן. ומעתה ע"כ מתני' דלא כר"ג דהא 
אף על גב דאית לה עדים דיצאתה בהינומא לא מהימנא כ"ש בההיא 
דלית לה ראיה כלל דהא ודאי ליתא דמתני' או או קתני. ואין 
להקשות לשיטת רש"י ז"ל דבההיא דר' יהושע אם הלה תובעו אינו 
נאמן והא דקתני ואם יש עדים שהיא של אביו וכו' לאו דוקא אם יש 
עדים הכי נמי הא דקתני רישא אם יש עדים נימא דלאו דוקא דהוא 
הדין אי ליכא עדים ורבותא אשמועינן דאף ע"ג דלא ידיע להו 
לסהדי אם נשאת בתולה אי לאו אלא דיצתה בהינומא בהכי סגי 
דאיכא למימר דהבתולה יש לה קול ואלו כיון דידעו מנשואיה ולא 
ידעו אם היתה בתולה דלא תהיה כתובתה מאתים קמ"ל דלא ואף על 
גב דלא הויא רבותא כולי האי מ"מ לשיטת רש"י ז"ל דפירש דמאי 
דקתני בסיפא ואם יש עדים וכו' דלאו דוקא שפיר מצינן למימר 
הכי. די"ל דלכך כתב רש"י ז"ל טעמא דאיכא עדים. דיצתה 
 
בהינומא. פי' דלא דייקינן משום דקתני אם יש עדים דהכי נמי קתני 
בסיפא ולא דייקינן אלא דיוקין היינו ממה דקא מסהדי סהדי 
דברישא קא מסהדי סהדותא ברירא דבתולה היא דהיינו דיצתה 
בהינומא דאין רגילות אלא לבתולות אבל בסיפא לא קא מסהדי אלא 
שהיא של אביו ואכתי לא ידעינן אי לקחה ממנו והרי הוא אומר 
לקחתיה ממנו כנ"ל. ועוד איכא למידק דמאי קא דייק טעמא דאיכא 
עדים הא ליכא עדים בעל מהימן עדיפא מינה הוה ליה לדיוקי דהא 
מדקתני במתני' ר' יוחנן בן ברוקא אומר אף חלוק קליות ראיה 
אלמא דת"ק פליג דס"ל דכיון דלא הויא מילתא דאיתעבידא בגופא 
של כלה אלא דמחלקין קליות לתינוקות וכמו שפירש רש"י ז"ל 
במתני' לא הויא ראיה דאפשר דאף האלמנה תחלק לתינוקות כן 
דלאו מילתא דאיתעבידא בגופא אלא לתינוקות מחלקין ואין האדם 
מתבייש מלעשות שום שינוי עם התינוקות. ומעתה הוה ליה לדיוקי 
דמתני' דלא כר"ג דהא לת"ק אפילו חלוק קליות אינה ראיה ואפילו 
יבואו עדים ויעידו שחלקו קליות אפילו הכי הבעל מהימן. ויש לומר 
דבעי לדיוקי אפילו מדר' יוחנן בן ברוקא דלא אתי כרבן גמליאל 
וליתא דדילמא רבי יוחנן בן ברוקא הכי קאמר אף חלוק קליות ראיה 
דאף על גב דקא מסהדי סהדי דלא יצאת בהינומא אבל חלקו קליות 
כתובתה מאתים והשתא אשמועינן רבותא דאף על גב דלא יצתה 
בהינומא כתובתה מאתים וכ"ש בדליכא עדים כלל אלא הנכון 
דמדברי ת"ק שמעינן לה וה"ק טעמא דאיכא עדים דיצתה בהינומא 
וכמו שפירש רש"י ז"ל והיינו כדדייקינן דלת"ק אפילו חלוק קליות 
אינה ראיה. וק"ל:@01 
@07ומלשון @06הרמב"ם ז"ל בפי' המשנה משמע דלא פליגי אלא דכל 
אחד תני כמנהג מקומו והיה מנהגם במקומו של רבי יוחנן בן ברוקא 
חלוק קליות. ומה שנ"ל מלשון רש"י ז"ל כתבתי:@01 
@07דאי @06ר"ג הא אמר איהי מהימנא. כתבו בתוספות דלא פריך אלא 
למ"ד הטוען אחר מעשה ב"ד לא אמר כלום דלמ"ד דמצי טעין 
פרעתי הכי נמי נאמן הבעל אפילו לר"ג לומר אלמנה נשאתיך במגו 
דאי בעי אמר פרעתי פי' דכיון דאזיל ר"ג בתר מגו כל היכי דאיתא 
מגו גביה איהו נאמן וגבי משארסתני נאנסתי דמגו גבה איהי מהימנא 
והכא דמגו גביה איהו מהימן ומתניתין היינו כר"ג הילכך לא פריך 
אלא למ"ד הטוען אחר מעשה ב"ד לא אמר כלום דייקא נמי דקאמר 
תלמודא דאי ר"ג הא אמר איהי מהימנא ולא קצר וקאמר לימא תנן 

סתמא דלא כר"ג לחוד דהא מילתא דר"ג ידענא לה שפי' אי נמי הוה 
ליה למימר לימא תנן סתמא דלא כר"ג דתנן היא אומרת וכו' ר"ג 
ור"א אומרים נאמנת ולמה ליה לארוכי ולמימר דאי כר"ג וכו' אלא 
ודאי דהכי קאמר דאי ר"ג הא אמר איהי מהימנא משום דהטוען אחר 
מעשה ב"ד לא אמר כלום. ומעתה אף במשנתנו היה לנו לומר כן. 
וניחא נמי קושיא אחריתא דלעיל פרכינן עלה דר' יוסי דתנן מעשה 
בתנוקת וכו' כמאן אי כר"ג וכו' אי כר' יהושע וכו' אלמא דאי הוה 
מוקמינן ליה כרבי יהושע לא הוה קשיא לן ולא מידי. ורש"י ז"ל 
נמי פי' דהכי הויא קושטא דמילתא דכר' יהושע אתיא וכדכתבינן 
לעיל. ומעתה מאי דוחקיה הכא אי אתיא מתני' דלא כר"ג ועוד 
דקאמר תלמודא לבתר הכי והכי נמי מסתברא וכו' משמע דעיקר 
קושיא ליתא דשפיר מצי אתיא דלא כר"ג דאי לא תימא הכי למה 
ליה למימר הכי נמי מסתברא ודאי מסתברא דמתני' דברי הכל היא 
ולקמן נאריך בקושיא זו בס"ד. אבל השתא דלא פריך אלא למ"ד 
הטוען אחר מעשה ב"ד לא אמר כלום ניחא וה"ל כאילו קאמר 
הניחא למ"ד וכו' דמתניתין אתיא כדברי הכל אלא למ"ד וכו' הרי 
מתני' סתמא דלא כר"ג ולהכי קאמר נמי הכי נמי מסתברא וכו' 
דלכ"ע בעי למימר הכי. ולשיטת התוספות דלקמן בלאו הכי נמי לא 
קשיא ומיהו למה שהבינו התוס' בפירושו של רש"י ז"ל קשיא הך 
קושיא ולא הקשו אותה אלמא כדכתיבנא. ולקמן נאריך עוד בזה 
 
בס"ד:@01 
@07אבל @06רש"י ז"ל כתב וז"ל הבעל מהימן. ולא אמרינן הואיל 
ומספקא לן על יום נשואין אם בתולה היתה אם בעולה העמד אותה 
על חזקה של קודם לכן ומתחלה בתולה היתה. היא נאמנת. דאזיל 
בתר חזקה דגופא.[בברי ושמא.] גבי משארסתני נאנסתי היא טוענת 
ברי לי והוא אינו טוען אלא שמא עד שלא ארסתיך דהא אינו יודע 
מתי נאנסה. ע"כ. ומשמע לי פירוש לפירושו דלכ"ע פריך ואפילו 
למ"ד דמצי טעין פרעתי אחר מעשה ב"ד דעיקר טעמא דר"ג דאיהי 
מהימנא היינו משום דאזיל בתר חזקה דגופא. וכן כתב הריטב"א ז"ל 
לעיל גבי מתני' דמשארסתני נאנסתי דעיקר טעמא דר"ג משום חזקה 
והילכך פריך תלמודא שפיר לכ"ע דמתני' דלא כר"ג דהכא הבעל 
מהימן ולא אזלינן בתר חזקה ואילו לר"ג איהי מהימנא דאזיל בתר 
חזקה ומאן דמשני אפילו תימא ר"ג כו' אה"נ דהוה מצי לשנויי נמי 
ע"כ לא קאמר ר"ג אלא היכא דאיכא מגו והכא ליכא מגו אלא 
דטעמא דאיכא מגו לא ברירא שפיר גבי משארסתני נאנסתי. ובקצת 
ספרים ל"ג לעיל בפ"ק טעמא דמגו כלל כדכתבינן לעיל וכדבעינן 
למכתב עוד בס"ד. ומיהו טעמא דברי ושמא ברירא שפי' דגבי 
משארסתני נאנסתי היא טוענת ברי לי והוא אינו טוען אלא שמא עד 
שלא ארסתיך דהא אינו יודע מתי נאנסה כנ"ל:@01 
@07וז"ל @06הריטב"א ז"ל לימא תנן סתמא דלא כר"ג דאי כר"ג האמר 
איהי מהימנא פירש רש"י ז"ל האמר גבי משארסתני נאנסתי דאיהי 
מהימנא דאזיל בתר חזקה דגופא והכא העמד אותה על חזקתה 
של קודם לכן ומתחילה בתולה היתה ע"כ. ויפה כיון ז"ל דהא ודאי 
עיקר טעמא דר"ג משום חזקה דגופא כדפרי' בפ"ק. ע"כ:@01 
@07והרמב"ן @06ז"ל כתב בספר המלחמות דהכא ליכא חזקה דגופא 
דבשלמא גבי נערה שלא נשאת איכא חזקה דגופא דלא חיישינן 
שמא זנתה דבנות ישראל בחזקת כשרות הן עומדות אבל במשנתנו 
אינו טוען בחזקת בתולה כנסתיך ונמצאת בעולה אלא בחזקת אלמנה 
נשאתיך או אלמנה מן הנשואין או שנכנסה לחופה ולא נבעלה ואין 
בשתים אלו חזקה דגופא שאין האשה עומדת בחזקת שלא נשאת 
מעולם אבל בחזקת שלא זנתה היא עומדת. ע"כ:@01 
@07וכתוב @06בשיטה ישנה לימא דלא כר"ג וכו' וא"ת ולישני ליה 
אפילו תימא ר"ג ע"כ לא קאמר ר"ג אלא היכא דאיכא מגו או חזקה 
אבל הכא דליכא מגו ולא חזקה דבתולה מאחר שנשאת זה ימים 
רבים תו ליתא לחזקת דבתולה וי"ל משום דקי"ל דלא אמרינן מגו 

לאפוקי ממונא ולא חזקה וכי אמרינן בדר"ג דמהימנא משום מגו 
וחזקה טעמא דמילתא משום דמסייע לה ברי להכי עדיף ליה 
לתלמודא לתרוצי טעמא משום ברי וברי וברי ושמא שהוא עיקר 
הטעם. עד כאן:@01 
@07ובקונטריסין @06כתוב וז"ל נימא דר"ג לא אמר איהי מהימנא אלא 
היכא דאיכא מגו כי התם אבל היכא דליכא מגו מודה ר"ג דבעל 
מהימן וי"ל מש"ה לא תירץ כן שרוצה להעמי' מתני' כר"ג אפי' 
אליבא דר' יוחנן דאמר לעיל דר"ג מכש' אפי' ליכא מגו אבל קשה 
כיון דהכא ליכא מגו ואם כן מה עלה על דעת המקשה וי"ל דדעת 
המקשה דכיון דרוב נשים בתולות נשאות הוא במקום מגו דאיכא 
התם ומש"ה פריך אע"ג דהכא ליכא מגו. ע"כ:@01 
@07אפי' @06תימא ר"ג ע"כ לא קאמר ר"ג התם אלא בברי ושמא פי' 
היכא דברי היא היא דמהימני [דאיכא] חזקה דגופה. אבל ברי וברי 
לא אמרינן פי' דגבי ברי וברי איהו מהימן ואע"ג דאית לה חזקה 
דגופה דחזקה דממונא עדיפא וא"ת ואמאי באומר פתח פתוח 
מצאתי שהוא נאמן במכחישתו דהוי ברי וברי הוצרכו לתת טעם 
משום חזקה דאין אדם טורח בסעודה ומפסידה ולמה לו ההוא 
טעמא תיפוק ליה דהוי ברי וברי וי"ל דשאני התם דמסייע לה רובא 
דרוב נשים בתולות נשאות ורובא וחזקה עדיפא מחזקה דממונא אי 
 
לא דאית ליה לבעל חזקה דסעודה וכדפריש התם. הריטב"א ז"ל:@01 
@07והרא"ה @06ז"ל כתב וז"ל וקשה לי דהיכי אמרינן לעיל דהא דאמר 
רב יהודה האומר פתח פתוח מצאתי נאמן וכו' ואתמר דטעמא משום 
דהאמינו הם ופריק לה משום דכתובה דרבנן הא אי כתובה 
דאורייתא לא מהימן והכא אמרינן דמהימן ומשמע דמדינא קאמרינן 
וי"ל דהתם הוא כדפרישנא התם דאי כתובה דאורייתא לא מהימן 
משום חזקה דגופא אבל הכא ליכא טעמא דחזקה דגופא וכיון דכן 
איהו מהימן ומדינא הכין. ע"כ:@01 
@07ובשיטה @06ישנה כתוב וז"ל אבל ברי וברי לא דבברי איהו מהימן 
והא דאמר בפ"ק והם האמינוהו שאם אמר פתח פתוח מצאתי נאמן 
דמשמע דמדינא לא מהימן התם משום דלאו ברי הוא לגמרי דהא 
אפשר שהטה ולא כיון את לבו כדאמרינן התם אבל הכא מיקם הוא 
דלא קים ליה אבל בטענת דמים ודאי מהימן ותדע לך שהתורה 
האמינתהו דכתיב ופרשו השמלה למ"ד דברים ככתבן אלמא אם אין 
שם דם איהו מהימן ואינה יכולה לומר אבדתי אי נמי התם מהימן 
מדינא משום דמסייע ליה רובא וחזקה דכשרות ואע"ג דלא אמרי' לא 
מגו ולא חזקה לאפוקי ממונא ואחר הרוב נמי לא אזלינן היכא 
דאיתנהו לתרווייהו לרובא וחזקה ודאי אזלינן בתרייהו. הראב"ד ז"ל 
כדכתיבנא התם ע"כ:@01 
@07וכתב @06הרב רבינו ר' יהוסף הלוי ן' מיגש ז"ל וז"ל ואע"ג דקי"ל 
דכל היכא דטעין לה במידי דמפסדא לה לכתובתה וקא אמר ברי לי 
ואיהי קא מכחשה ליה וקאמרה ברי לי דאיהי מהימנא דלאו כל 
כמיניה דקא מפסיד לה לכתובתה הני מילי הכא דכתובתה כתובה 
ידוע' וקיימת וקא טעין עלה טענה שמפסדת בה כתובתה כגון טענת 
זנות וכיוצא בהן וכיון דכתובתה כתובה קיימת היא לאו כל כמיניה 
דקא טעין עלה טענה שמפסדת בה כתובתה בלא ראיה אלא דינא 
כדין כל מי שיש בידו שטר שנשבע וגובה אבל הכא לאו כתובה 
ידוע היא שהרי חלוקתם בעיקר הכתובה היא אם הוא מנה או מאתים 
איהו מהימן דהא אין בידה כתובה ידועה כדי שתהא נאמנת היא 
הילכך הויא לה הטענה שאין ביד אחד מהם שטר דקי"ל המע"ה. 
נמצא עכשיו דמשנתנו בברי וברי וכו' ע"כ. ועוד כתב בזה וכתיבנא 
לה לעיל בסוף הפרק לשונו הארוך ז"ל:@01 
@07ודקא @06ארי לה מאי קא ארי לה וכו'. פי' ארי לשון קושיא הוא 
וכדאמרינן בפרק המניח ת"ש מדאיירינן גלל וכן כתב הרב בעל 
הערוך ז"ל בערך אר ואפשר דהיינו מלשון ארירא וחסרון וקשיא 
דהא מעיקרא לא הוה פריך להדיא עד דנימא לשון ארי אלא דקאמר 

לימא תנן וכו' ולשון לימא לאו קושיא גמורה הויא וי"ל דלכך כתב 
רש"י ז"ל ודקא ארי לה. למימר סתמא דלא כר"ג. פי' דמ"מ הא סליק 
אדעתיה למימר דתנן סתמא דלא כר"ג ודע שיש ספרים דגרסי ודקא 
ארי לה מאי קא ארי לה פשיטא דברי וברי הוא ובספרים שלנו 
גרסינן הא ברי וברי הוא ובספרים דוקני גרסינן ודקא ארי לה מאי 
קא ארי כיון דרוב נשים וכו' וזו היא גרסת רש"י ז"ל והוא הנכון 
דלאו משום ברי וברי בלחוד פרכי' עלה דהכי נמי איכא לשנויי 
דהכא ליכא מגו והתם איכא מגו וכדפרישנא לעיל אלא בסתם פרכי' 
דלא דמיא לה וכן כתב רש"י ז"ל. א"נ להכי כתב רש"י ז"ל כן משום 
דקשיא ליה דאע"ג דהכא ברי וברי והתם ברי ושמא דילמא לא שני 
ליה לר"ג ולא תליא טעמיה בהכי דכיון דסוף סוף הכא והתם הרי יש 
חזקה דגופ' ועיקר טעמא דר"ג משום דהוא אזיל בתר חזקת גופא 
וכדכתיבנא לעיל לשיטת רש"י ז"ל ומש"ה בעי לימא תנן סתמא דלא 
וכו' פי' דאיכא למימר הכי ואיכא למימר הכי וא"כ מאי פריך 
ודקארי לה מאי קארי לה לכך כתב רש"י ז"ל הא לא דמיא לה. פי' 
דהחילוק פשוט ומאי עלה בדעתו למימר לאפוקי מדר"ג כנ"ל. ה"ג 
במקצת ספרים ודקארי לה וכו' פשיטא דברי וברי הוא מהו דתימא 
כיון דרוב נשים בתולות נשאות כברי ושמא דמי ותהוי דהא דידיה 
 
לגבי דידה כשמא קמ"ל. וכתב הריטב"א ז"ל ופרקי' כיון דרוב נשים 
בתולות נשאות כברי ושמא פי' שטענתה ברורה יותר דמסייע לה 
רובא וברי דידיה כשמא חשיב. ג"ה קמ"ל. פי' דמאן דקארי לה פריש 
הכי קמ"ל תלמודא דמודה ר"ג בהא דברי וברי הוא מ"מ כיון דטוען 
כן בברי ע"כ. ובספרים שלנו ל"ג קמ"ל אלא ה"ג כיון דרוב נשים 
בתולות נשאות כי ברי ושמא דמי. ה"נ מסתברא וכו':@01 
@07הכי @06נמי מסתברא מדקתני מודה פרש"י ז"ל מסתברא דמתניתין 
אתיא כר"ג דאי אמרת בשלמא איירי בה ר"ג דמודה לרבי יהושע 
בהו דאיהו מהימן ואיהו נמי מודה ליה בהאי מגו ואע"ג דפליג 
עליה במגו דמשארסתני נאנסתי כדלקמן וכן נמי פי' ר"ח ז"ל ואינו 
מחוור דא"כ רישא נמי ליתני מודה ר"ג אלא ודאי לא מקריא הודאה 
דר"ג לא פליג כלל אלא בשמא דבברי וברי אוקי ממונא בחזקת 
מריה וכדמפרשינן בפ"ק הילכך לא אצטריך לאודי הכא דהא אפי' 
רוב ליכא כדאמרינן לקמן ותו למה ליה למימר הכי נמי מסתברא 
ודאי מסתברא דמתני' דברי הכל היא ולא מוקמי' לה כיחידאה ודלא 
כהלכתא ואע"ג דליכא ראיה אחריתי ואי קשיא ליה מעיקרא היכי 
ס"ד למימר דמתני' ר' יהושע הוה ליה למימר ולמאי דקאמ' מעיקרא 
מאי מודה ר' יהושע ולא נימא הכי נמי מסתברא והכי אורחא 
דתלמודא בכל מקום וי"מ הכי נמי מסתברא דמתני' ר' יהושע ולא 
ר"ג כדקא ס"ד מדקתני מודה אלא א"כ איירי בה ר' יהושע היינו 
דקתני מודה וה"ק אע"ג דפליגנא עלך ברישא ואמינא איהו מהימן 
ואע"ג דשמא הוא הכא גבי שדה זו של אביך היתה כו' מודינא 
דעדיף ברי משמא והאי נמי כיון דלית ליה סהדי דאבהתי שמא הוא 
ואע"ג דטעין של אבותי היתה בברי ברי דידיה כשמא דמי ומפרקינן 
לאוקמה למתני' כר"ג ואמרי' מי סברת הכא קאי אמגו קאי וה"ק 
אע"ג דפליגנא עלך בעלמא הכא מודינא בהאי מגו וגם זה אינו 
מיושב כהוגן שאין כאן ענין להוראה דברי ושמא ואפשר 
דמעיקרא נמי ע"כ רבי יהושע אמגו קאי אלא דלא רמינן אנפשין 
מאי מודה אלא למידק מאי תנא דשייך בה מודה ולפיכך אמר אא"ב 
ר' יהושע תנא רישא היינו דקתני בסיפא מודה אלא אי אמרת ברי 
וברי היא ולא שייכא כלל בפלוגתא דר"ג ור' יהושע ומדלא קתני 
מודה ר"ג אם כן מאי מודה רבי יהושע וכו' וכדפרישי' ומפרקי' 
לדידך נמי ע"כ אמגו קאי ואפ"ק קאי והיינו דקאמר מי סברת כו' וזה 
יותר נכון ול"ג אא"ב איירי בה ר"ג אלא ה"ג אא"ב איירי בה ופי' ר' 
יהושע א"נ למאן דגריס ליה ה"ק אא"ב על רישא איירי בה ר"ג 
ופליג עלה היינו דקאמר ליה ר' יהושע אע"ג דפליגנא עלך בהא 
מודינא לך בהא ומיהו איכא נוסחי דיוקי ספרדי דגרסי אא"ב איירי 

במודה וכך היא גרסתו של ר"ח ז"ל לפי דבריו. הרמב"ן ז"ל:@01 
@07וז"ל @06הרא"ה ז"ל תלמידו פרש"י ז"ל הכי נמי מסתברא דמתני' 
אפי' ר"ג היא מדקתני מודה ר' יהושע משום דברישא דמתני' אודי 
ליה ר"ג לר"י למימר דאע"ג דפליג עליה בברי ושמא למימר דאיהי 
מהימנא בברי וברי מודה דודאי איהו מהימן והדר אודי ליה רבי 
יהושע לר"ג אלא אי אמרת לא איירי בה ר"ג ומתני' רבי יהושע ודלא 
כר"ג מאי מודה איכא הכא ואהיכא קאי הודאה דרבי יהושע. ואיכא 
דלא ניחא ליה בהאי פירושא דכיון דחשבת לה למתני' קמייתא 
הודאה דר"ג לרבי יהושע אמאי לא תנא ברישא ומודה ר"ג וכ"ת הא 
לכולי עלמא קשיא כיון דמפרקינן מתני' אפילו לר"ג אמאי לא תנא 
ברישא ומודה ר"ג. הא ליתא דלדידן הא לא חשיבא הודאה דלא 
שייכא הודאה בפלוגתייהו כלל ולא אפליגו אינהו אלא בברי ושמא 
וברי וברי ענין אחר הויא ודברי הכל הוא לפיכך שנו אותם סתם 
אבל לדידך דאמרת דהודאה הוא דהא אמטול הכי תנא באידך ומודה 
ר' יהושע א"כ אמאי לא תנא ברישא ומודה ר"ג כדקתני באידך 
ומודה רבי יהושע. אבל הרב אדוני זקני רבי זרחיה הלוי ז"ל בעל 
המאור פי' דה"ק ה"נ מסתברא כמאן דקארי לה מדקתני מודה רבי 
 
יהושע אא"ב איירי בה ול"ג איירי בה ר"ג כלומר איירי בה רבי 
יהושע בלחוד ופליג בה אדר"ג היינו דקתני מודה דה"ק אף ע"ג 
דפליגנא עלך בקמייתא מודינא לך בהא אלא אי אמרת לא איירי בה 
רבי יהושע בלחוד אלא דכ"ע הוא מאי מודה היכי שייכא עלה 
הודאה דהא רישא נמי כ"ע היא ואי גרסינן איירי בה ר"ג מפרשינן 
לה דהכי קאמר איירי בה ר"ג בפלוגתא דמתניתין ולאו למימרא 
דאיירי במתניתין אלא דפליג אמתני'. ותימא מאי קס"ד דמאי 
דקאמר השתא מאי מודה דקאמר רבי יהושע אי אמרת דלא קאי 
אמגו דפ"ק ואפשר דהשתא נמי קס"ד דאמגו דפ"ק קאי ומיהו 
אפירקין קא סמיך ובתר הכי אתא למימר דלא קאי אפ"ק א"נ אפשר 
לומר דקס"ד השתא דהיינו הודאה דקא מודה רבי יהושע דהכי 
קאמר אע"ג דפליגנ' עלך לעיל בברי ושמא למימרא דשמא דידיה 
עדיף בהא מודינא לך דהאי ברי עדיף משום דהוה הפה שאסר הוא 
הפה שהתיר וטעמא משום דהוי ברי אבל אי הוי שמא כגון דקאמר 
שדה זו של אביך היתה ואיני יודע אם לקחתיה ממנו היינו מוציאין 
אותה מידו אבל השתא דקאמר בברי אע"ג דקאמר של אביך היתה 
שמעמיד אותה בחזקת אבותיו נאמן. עכ"ל הרא"ה ז"ל:@01 
@07וגם @06התוספות כתבו לשון רש"י ז"ל כמו שכתבו המפרשים ז"ל 
לפי שהבינו בלשונו דה"ק ה"נ מסתברא דמתני' אתיא נמי כר"ג ולא 
כרבי יהושע בלחוד ולפי' הקשו ז"ל על פירושו דאפי' תימא דרישא 
דמתני' אתיא כר' יהושע ולא כר"ג אתי נמי שפיר דה"ק אף על גב 
דברישא פליגנא עלך בסיפא מודינא לך וכמו שפירש הר"ז הלוי ז"ל 
וכדכתיבנא לעיל ולא הקשו על פירוש רש"י ז"ל לפי מה שהבינו 
דא"כ למה ליה למימר הכי נמי מסתברא ודאי מסתברא דמתני' דברי 
הכל היא ולא מוקמינן לה כיחידאה ודלא כהלכתא וכמו שהקשה 
הרמב"ן ז"ל וכדכתיבנא לעיל משום דכבר פירשו התוספות ז"ל דלא 
פריך תלמודא אלא למ"ד הטוען אחר מעשה ב"ד לא אמר כלום אבל 
למ"ד דמצי טעין פרעתי הכי נמי נאמן הבעל אפי' לר"ג לומר אלמנה 
נשאתיך במגו דאי בעי אמר פרעתי הלכך אתי שפיר דה"ק הכי נמי 
מסתברא דמתני' אתיא כר"ג דמשנינן דבברי וברי מודה ולא תימא 
דמתני' אתיא כר"ג משום דמצי טעין פרעתי והלכך הבעל מהימן 
במגו דאי הכי מאי ומודה ר' יהושע כיון דלא איירי ר"ג במודה דהא 
היינו כסבריה דר"ג ממש דאית ליה מגו כל היכא דאיתיה אי איתא 
גבה איהי מהימנא ואי איתא גביה איהו מהימן לפיכך לא הקשו 
התוס' ז"ל קושית הרמב"ן ז"ל אף על פי שהיא קושיא פשוטה 
והקשו ז"ל דאפי' תימא דאתיא כרבי יהושע ולא כר"ג אתי נמי שפיר 
ותירצו דאי אתיא רישא דמתני' כרבי יהושע ולא כר"ג לא אתי שפיר 
ומודה משום דרישא וסיפא אינם מענין אחד ומאי דקאמר אע"ג 

דפליגנא עלך בהך מודינא לך בהא משמע דהסברא נותנת שיחלוק 
נמי בהך דומיא דאידך וכיון שאינם מענין אחד אטו משום דפליג 
עליה בחדא מלתא נאמר שיחלוק נמי בענין אחר שאינו ענין לו כלל 
ומיהו אי איירי רישא במודה שייך למתני שפיר אידך ומודה אע"ג 
דאינו מענין אחד לאשמועינן דכי היכי דר"ג מודה לרבי יהושע 
בחדא מילתא הכי נמי מודה ר' יהושע לר"ג בחדא מילתא אע"ג 
דאינם מענין אחד ומיהו אכתי קשיא להו לתוספות ז"ל דלא הוה ליה 
למימר אמגו קאי דעד השתא נמי לפ"ה אמגו קאי דבשלמא מאי דקא 
משני אפ"ק קאי איצטריך משום דעד השתא הוה קאי אתרוייהו 
אפ"ק וארישא כיון דאיירי ר"ג ברישא וקא מהדר ליה דאפ"ק דוקא 
קאי קשיא ופירשו התוספות ה"ק הכי נמי מסתברא דכברי ושמא 
דמי ואפילו הכי מודה בה ר"ג משום דלאו שמא ממש הוא מדקאמר 
ומודה רבי יהושע אי אמרת בשלמא איירי ר"ג במודה כלומר אף 
ע"ג דכברי ושמא דמי מודה ר"ג דהבעל נאמן ומיהו אי אמרת 
דמתניתין ברי וברי ממש הוא לא איירי ר"ג במודה ולא שייך לשון 
מודה דמה ענין למחלוקתו ע"כ לא קאמר איהו אלא בברי ושמא ולא 
 
איירי כלל בברי וברי אבל אי רישא דמתניתין לברי ושמא דמיא 
שייך שפיר לשון הודאה ואיירי ר"ג במודה והיינו דקתני ומודה רבי 
יהושע דברי וברי נאמן וס"ד דטעמא דרבי יהושע משום ברי ושמא 
דזה אינו תובעו כדפירש בקונטרס ולא תיקשי מאי דקשיא להו 
לתוספות ז"ל על פרש"י ז"ל מדקתני סיפא ואם יש עדים וכו' 
דמשמע דוקא אם יש עדים דאיכא למימר דלרבותא נקטיה דאע"ג 
דאכתי אין כאן טענת ברי דאין הלה תובעו ועיקר טעמיה דרבי 
יהושע דמודה ברישא היינו משום דברי ושמא והלכך הוה אמינא 
דבסיפא נמי נאמן כיון דאכתי לא טעין בברי קמ"ל דכיון דאיכא 
עדים כטענת ברי דמי אבל מאי דפרש"י ז"ל דטעמיה דר' יהושע 
דמודה ברישא היינו משום מגו דאי בעי שתיק הלכך הוה ליה למנקט 
רבותא טפי בדליכא עדים ובהלה תובעו דאף על גב דאכתי איכא 
מגו לא מהימן אבל למאי דכתבו בתוספות ז"ל דס"ד דמודה רבי 
יהושע ברישא היינו משום דהוי ברי ושמא אתי שפיר וניחא נמי 
לשיטת התוספות דהשתא הוו מודה דר"ג ומודה דר' יהושע מענין 
אחד אלא אי אמרת דרישא בברי וברי גמור הוא ולא איירי ר"ג וכו' 
כמו שכתבו בתוספות ז"ל:@01 
@07וז"ל @06הרא"ש ז"ל אא"ב איירי ר"ג במודה היינו דקתני ומודה ר' 
יהושע תימא אפילו לא איירי ר"ג במודה ניחא הא דנקט מודה ר"י 
דה"ק ברישא ודאי פליג ר' יהושע על ר"ג אבל בסיפא מודה ליה ויש 
לומר דלא שייך למימר מודה בסיפא אף על גב דפליג ברישא כיון 
דההודאה דרישא אינה מענין פלוגתא דרישא אבל אי ברישא מודה 
ר"ג אתי שפיר ומודה ר"י אעפ"י שאינו מענין אחד דכי היכי דתנא 
מילתא דמודה ר"ג לפיכך קתני מילתא דמודה ר"י לר"ג ומיהו קשה 
לרבי שמעון מאי קאמר מי סברת דר"י הכא קאי אמגו קאי ואפ"ק 
קאי והלא אף לדברי הכי נמי מסתברא קאי אמגו ולא הוה ליה 
למימר אלא מי סברת דהכא קאי אפ"ק קאי ונ"ל הכי נמי מסתברא 
דמתני' דמיא קצת לברי ושמא כמו שהיה סובר מעיקרא ולהכי 
הוצרך לאשמועינן דר"ג מודה בה משום דדמיא טפי לברי וברי 
מדקתני סיפא ומודה רבי יהושע אא"ב ר"ג איירי במודה דמתני' 
כברי ושמא דמיא ואיצטריך למימר דמודה בה ר"ג דלא הוי ממש 
ברי ושמא היינו דקתני ומודה ר"י לר"ג דכי היכי דמודה ר"ג לר"י 
בקמייתא דאע"ג דאיהי טוענת ברי וטענה דידיה כשמא דמיא לא 
מהימנינן לה הכי נמי מודה ר"י לר"ג בהא דשדה מהימן על ידי 
טענת ברי וקס"ד דטעמא דמודה ר"י משום דטעין בברי לקחתיה 
ממנו ואידך טעין שמא דאינו יודע שהיתה של אביו אלא על ידי 
טענתו של זה כעין שפרש"י ז"ל במשנה והיינו דאמר מי סברת דהכא 
קאי ולא קאי אמגו אלא אברי ושמא אמגו קאי ואפ"ק קאי. ע"כ:@01 
@07ובפירושי @06רש"י ז"ל אין הלשון כמו שכתבו התוספות ז"ל 

והמפרשים ז"ל אלא הכין כתוב בפירושים שלנו הכי נמי מסתברא. 
דר"ג מודה בה דבעל מהימן. אי אמרת בשלמא איירי ר"ג במודה 
דהך רישא הודאה הוא וכו'. ע"כ. ומשמע לי פי' לפירושו דהא ודאי 
לא בעי לאתויי דמתני' דברי הכל דאם כן למה ליה למימר הכי נמי 
מסתברא הא ודאי דמסתברא הכי וכמו שהקשה הרמב"ן ז"ל 
וכדכתיבנא לעיל אלא הא בעי לאתויי דמסתברא לתרוצי דר"ג מודה 
בה ברישא דהוה ס"ד למימר דר"ג נמי פליג בה אע"ג דהויא ברי 
וברי משום דריעא טענתיה כיון דרוב נשים בתולות נשאות קמ"ל 
דמודה בה ולא נתרץ דר"ג לא איירי בהך כלל ואינו מענין פלוגתיה 
כלל דהתם ברי ושמא והכא ברי וברי ומה ענין זה לזה וה"ק אא"ב 
איירי ר"ג במודה פי' דאיירי במידי דהודאה שפיר אלא איירי ר"ג 
במידי דהודאה דאינו מענין פלוגתיה כלל וכדכתיבנא מאי שייך 
למתנייה הכא כלל ואהיכא קאי ומהדר מי סברת רבי יהושע וכו' פי' 
דמעיקרא סברינן למימר דר"י ה"ק אע"ג דפליגנא בפ"ק דמשארסתני 
נאנסתי דאע"ג דאיכא למימר מגו לא מהימנא פירוש משום דלאו 
 
מגו מעליא הוא דאי הוות טענה מוכת עץ אני תחתיך אכתי לא 
מהימנא לרבי יהושע ולאו מגו מקרי ולהכי פליגנא עלך אבל האי 
מגו דאי בעי שתיק נאמן דמגו מעליא הוי ולהכי מודינא לך הכי הוה 
סברינן למימר מעיקרא ולהכי הוה קשיא לן אי לא איירי ר"ג במודה 
ברישא רבי יהושע אהיכא קאי ומאי שייך למתנייה הכא דהא ידעינן 
אהיכא קאי רבי יהושע דשפיר מצינן למימר נמי דקאי אמדברת 
ואפילו לרב אסי כיון דר' יהושע הכי קאמר בההיא פליגנא משום 
דלא מגו הוא ואנן מגו בעינן הלכך הכי נמי מצינן למימר דקאי 
אמדברת וה"ק אמדברת פליגנא עלך משום דאין שם מגו אבל בשדה 
דאיכא מגו מודינא ואשמועינן רבי יהושע דבההיא דמדברת משום 
דראוה דנבעלה ואין שם מגו הוא דפליגנא והכא בשדה דאיכא מגו 
מהימן ואשמועינן דטעמא דמגו עיקר ואפי' להוציא דהא קרקע 
בחזקת בעליה הראשונים עומדת וכיון דמודה דשל אביו היה הוה 
לן למימר דלא תצא מחזקת בעליו אלא בראיה קמ"ל דמגו דאי בעי 
שתיק אמרינן דמהימן והכי נמי מצינן למימר דקאי אהיא אומרת 
מוכת עץ ואפי' לרבי יוחנן וה"ק בההיא פליגנא משום דליכא מגו 
ואשמועינן דאין שם מגו כרבי יוחנן ובההיא מודינא משום דאיכא 
מגו וכדכתבינן לעיל וכיון דמצינן למימר דקאי אכולי הך מתנייתא 
ומצינן למימר נמי דלא קאי אלא אמשארסתני נאנסתי מעתה שפיר 
שיילינן אהיכא קאי ומהדר ליה אמגו קאי וכו' פי' דר' יהושע ה"ק 
אע"ג דשפיר מצינן למימר מגו ומגו מעליא היא לית לו מגו אלא 
דוקא מגו דאי בעי שתיק אבל מגו אחרינא אף ע"ג דהויא מגו 
מעליא לית ליה והיינו דקאמר אמגו קאי ובעי תלמודא אהייא פי' 
אהייא איכא מגו וקאמר אילימא וכו' ואסיק דע"כ לא קאי אלא 
אמשארסתני נאנסתי וכו' דאית ביה מגו וכו' אינך לית בהו מגו 
ומעתה הויא ליה כמאן דמפרש בהדיא דאמשארסתני נאנסתי קאי 
ואף על גב דתניא הכא ולא תיקשי ולא מידי והא דפסיק בינייהו הא 
דהאשה שנתאלמנה היינו משום דבעי לסיומי כולהו תביעות דבין 
איש לאשתו בכתובה והא דאפסיק בפלוגתא דמדברת ומעוברת 
איידי דנקט פלוגתא דר"ג ור"י בדיני כתובה נקט נמי אינך. כנ"ל פי' 
לפרש"י ז"ל ואם תשאל הא כתב רש"י ז"ל אי אמרת בשלמא איירי 
ר"ג וכו' ואמר אע"ג דפליגנא עלך בברי ושמא מודינא לך בברי וברי 
היינו דשייך למתנייה כתובה ור' יהושע מודה לר"ג בהאומר לחברו 
שדה זו וכו' דאף על גב דפליגנא בפ"ק דמשארסתני דאע"ג דאיכא 
למימר מגו לא מהימנא מודינא בהאי מגו דאי בעי שתיק וכו' מהימן 
כדלקמן ע"כ. אלמא מעיקרא נמי משמע דרבי יהושע ה"ק בהאי מגו 
פליגנא דלית ליה מגו אלא מגו דאי בעי שתיק. תשובתך איברא 
ודאי דמעיקרא סברינן דרבי יהושע אית ליה מגו והא דפליג אהנך 
משום דלא הוו מגו וכדכתיבנא ומיהו תפס רש"י ז"ל ההיא 
דמשארסתני נאנסתי משום דקשיא ליה לרש"י ז"ל דכיון דהשתא 

סברינן למימר דלא פליג רבי יהושע אלא היכא דליכא מגו כלל אבל 
היכא דאיכא מגו מהימנא א"כ אמאי נקט ההיא דהפה שאסר וכו' 
דהויא מגו מעליא טובא הוה ליה למנקט בכל גונא דאיכא מגו דהא 
מודה רבי יהושע בכל מגו ותירץ רש"י ז"ל משום דקאי נמי 
אמשארסתני נאנסתי דסוף סוף אית ביה מגו אלא דהיא מגו כל דהוא 
להכי נקט בכי האי גונא דהויא מגו מעליא ומיהו ה"ה נמי מגו 
אחרינא אע"ג דלא יהיה מגו דאי בעי שתיק ומה שכתב רש"י ז"ל 
הכא כדלקמן היינו לאורויי עדיפותיה דהך מגו דאין שור שחוט 
לפניך ושוב כתב רש"י ז"ל אמגו קאי. אפלוגתא דאיכא למימר בה 
מגו וכו' ואע"ג דפליגנא במגו דהתם במגו דהכא מודינא כדלקמן. 
פי' כתב ז"ל כדלקמן לאורויי גריעותיה דמגו דהתם ועדיפותיה דמגו 
דהכא לומר דאף על גב דהויא מגו יפה לית ליה מגו משום דשור 
שחוט לפניך והכא אין שור שחוט לפניך ולקמן נאריך עוד בזה 
בס"ד כנ"ל:@01 

