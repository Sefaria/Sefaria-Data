Chapter 1
Verse 1
<b>חזון.</b> נו"ן חזון נוסף:
<b>[בן אמוץ].</b> ויש בדברי יחיד כי כל נביא שנזכר שם אביו גם הוא נביא ויש מי שאומר שהוא מזרע המלוכה, כי אמוץ ואמציה אחים היו, על כן לא יכלו רשעי ישראל להרע לו כאשר הרעו לירמיהו. והנה כתיב גוי נתתי למכים <small>(ישעיהו נ' ו')</small>, ועל דרך הפשט כי כל נביא שנזכר שם אביו הוא גדול ונודע סודו בדורו, ויש מהם שהוא נביא ויש שאינו נביא, כמו נאם דוד בן ישי <small>(שמואל ב' כ"ג א')</small> והנה דוד איש האלהים <small>(דברי הימים ב' ח' י"ד)</small> וכאשר נאמר יהוא בן נמשי <small>(מלכים א' י"ט ט"ז)</small> אין נמשי מלך, והנה מצאנו בחזון ישעיהו בן אמוץ הנביא <small>(ד"ה ב' ל"ב ל"ב)</small> והנה יתכן שיהיה הנביא שב אל ישעיהו או שיהיה דבק עם אמוץ. וכאשר מצאנו אל ישעיהו הנביא בן אמוץ <small>(מלכים ב' י"ט ב')</small> ידענו כי הוא הנביא, וכן הזכיר אבות צפניה [צפניה א' א'] בעבור חזקיהו:
וטעם <b>אשר חזה [על יהודה]</b> כי רובי נבואותיו על ערי יהודה שיתפשם מלך אשור ועל ירושלם שנמלטה מידו, וכן מחצי הספר על גלות יהודה, כי לא הזכיר שאר השבטים:
ונבואתו היתה <b>בימי עוזיהו.</b> והקרוב אלי כי בשנת מותו התחיל להתנבאות כאשר אפרש עוד. ועל דרך הפשט כי בימי חזקיהו מת. כי אילו נמשכו ימיו עד ימי מנשה היה זה כתוב. ויש בדברי יחיד שהרגו מנשה, בעבור שאמר ראו עיני <small>(ישעיהו ו' ה')</small>, ואם הדבר קבלה הוא האמת:
Verse 2
<b>שמעו [וגו' והאזיני].</b> יש מלות נגזרות משמות והם פעלים, כמו והאזיני ארץ והטעם הטי אוזן, והנה אין הפרש על דרך הפשט בין שמעון ובין האזינו, והחל לקרוא לעדים שהעיד משה לישראל, כי אבד תאבדון <small>(דברים ד כו)</small> והנה בא העת:
<b>כי יי דבר.</b> אחר שהשם הוא המדבר שמעו דברו, או כי יי דבר שתשמעו:
<b>בנים.</b> נמשלו ישראל לבנים שאין כח להם, והאב גדלם ורומם מעלתם על בני גילם:
<b>והם פשעו בי.</b> שיצאו מתחת רשותי כמו ויפשע אדום מתחת יד יהודה <small>(שמות כ"ב ח)</small> על כל דבר פשע <small>(מלכים ב' ח' כ"ב)</small>:
Verse 3
<b>ידע וגו'.</b> הזכיר השור והחמור כי הם הנמצאים תמיד עם בני אדם:
<b>אבוס.</b> מקום אכילתו, והוא במקום מוכרת וסמוך שוה, וממנו וברבורים אבוסים <small>(מלכים א' ח' ג')</small> ומשור אבוס <small>(משלי ט"ו י"ז)</small> פעול, והטעם שהוא עומד באבוס:
<b>ישראל לא ידע.</b> והנה הבהמות טובות בדעת יותר ממנו:
<b>ועמי לא התבונן.</b> הטעם כפול כדרך רוב נבואות, ושירת האזינו גם משלי בלעם, והטעם, כי אני גדלתי' והם לא הכירוני:
Verse 4
<b>הוי.</b> יש מפרשים ה"א תחת אל"ף, כמו אדורם <small>(מלכים א' י"ב י"ח)</small> הדורם <small>(דברי הימים ב' י' י"ח)</small> איך <small>(שמות ב' ו' ט')</small> והיך <small>(דברי הימים א' א' י"ב)</small>, ולפי דעתי שהוא סימן קריאה, ועיקר המלה מגזרת היה, בעבור שמצאנו הוי הוי ונוסו <small>(זכריה ב' י')</small> הוי ציון המלטי [שם י"א], על כן אמר אחריו לנוכח על מה תכו:
<b>כבד עון.</b> שם התואר והו' סמוך כמו ערל לב וערל בשר <small>(יחזקאל מ"ד ו')</small>:
<b>זרע מרעים.</b> בעבור היותם הם עם אבותיהם רעים, או הטעם כמו אביך האמורי ואמך חתית [שם ט"ז ג'] כאשר אפרש:
<b>משחיתים.</b> נפשם או דרכם:
<b>עזבו את יי.</b> הטעם עבודת השם:
<b>נאצו.</b> הכעיסו:
<b>נזורו אחור.</b> מגזרת וינזרו מקדשי <small>(ויקרא כ"ב ב')</small>, על משקל ולא יכולו <small>(שמות ח' י"ד)</small>, ואם איננו במקום מוכרת, ורבי' אמרו שהוא מבניין נפעל, כמו נכונו ללצים <small>(משלי י"ט כ"ט)</small>, מגזרת זר:
Verse 5
<b>על מה תכו.</b> תי"ו תכו לרגליך <small>(דברים ל"ג ג')</small> שורש כמו ושפו עצמותיו <small>(איוב ל"ג כ"א)</small>, ובמקום הזה הוא לנוכח, והטעם, כל מה שתכו תוסיפו אתם עוד למרוד, כי הראוי היה לעשות תשובה, כמו ובעת הצר לו ויוסף למעול <small>(דברי הימים ב' כ"ו כ"ב)</small>:
<b>סרה.</b> תחסר מלה או דברה, מגזרת סורר <small>(דברים כ"א י"ח)</small>. או יהיה שם:
<b>כל ראש לחלי.</b> פי' על מה תכו כי כל ראש מוכן לכל חולי. והזכיר הראש והלב, כי שניהם הם השרים:
<b>דוי.</b> תואר השם כמו גנב <small>(תהלים נ' י"ח)</small> סלח [שם פ"ו ה']:
Verse 6
<b>מכף. מתום.</b> מקום שיש בו תום, כמו בריאות, והוא משונה בדקדוק, כי היה ראוי להיות על משקל מעוז <small>(ישעיהו כ"ה ד')</small>, וכמוהו אין מתום בבשרי <small>(תהילים ל"ח ד')</small>, ויאמר רבי משה הכהן ז"ל כי הוא כמו מתים בעבור שמצא מעיר מתים <small>(שופטים כ' מ"ח)</small>, והטעם אין בהם מה שיש למתים, והוא מעט רחוק:
ותחסר מלת רק. <b>אין בו מתם</b> רק פצע וחבור', וכמוהו אין טוב לאדם שיאכל ושתה <small>(קהלת ב' כ"ז)</small>:
<b>פצע.</b> ריצוץ העצם:
<b>וחבורה.</b> מכה שתתחבר אליה הלחה:
<b>טריה.</b> שאיננה יבשה כמו כמו לחי החמור טריה <small>(שופטים ט"ו ט"ז)</small> וכן בלשון ישמעאל:
<b>לא זורו.</b> כמו יזר את הגזה [שם ו' ל"ח], כי המכה לא תרפא עד שתוזר הליחה, גם חובשו כטעם עוצר וחתול, ומגזרתו לא אהיה חובש <small>(ישעיהו ג' ז')</small>:
<b>בשמן.</b> שהיה ראוי לה:
Verse 7
<b>ארצכם וגו'.</b> הנוכר למעלה, משל שנלקחה כל ארצם, ויש מהם שממה שאין שם אדם, ויש מהם שרופות אש, ויש שזרים אוכלים תבואתה:
<b>[אוכלים אותה].</b> כטעם בעצבון תאכלנה <small>(בראשית ג' י"ז)</small>:
וטעם <b>כמהפכת זרים.</b> פי' ארצכם שממה, ויתכן היות זרים מגזרת זרם <small>(ישעיהו ל"ב ב')</small> ויהיה המ"ם שורש ולא לשון רבים ויהיו שנים משקלים:
Verse 8
<b>ונותרה.</b> הטעם שערי יהודה הבצורות תהיינה נתפשות ולא תותר רק ציון:
<b>כסוכה בכרם.</b> מקום השומר והטעם על השכינה:
<b>כמלונה.</b> מקום ללון השומר בשדה קישואים:
<b>כעיר נצורה.</b> חרבה כמו ובנצורים ילינו <small>(ישעיהו ס"ה ד')</small>:
Verse 9
<b>לולי וגו'.</b> דברי הנביא בעבור ישראל:
<b>כמעט.</b> דבק עם שריד בעבור טעם המפסיק, כי עיקר גדול הו' לשמור דרך הטעמים:
Verse 10
<b>שמעו וגו'.</b> זאת תשובת הנביא בעבור שאמרו הם כסדום היינו, אמר אילו הייתם כן, כן הדין, כי שריכם הם כשרי סדום, וזה טעם קציני סדום, והעם כעם עמורה:
Verse 11
<b>למה וגו'.</b> הטעם למה אשאירכם עוד בארץ בעבור רוב עולותיכם, ומלת שבעתי כדרך בן אדם דבר הכתוב, והאמת, אם ארעב לא אומר לך <small>(תהלים נ' י"ב)</small>:
<b>אילים.</b> הם גדולים:
<b>מריאים.</b> מין ממיני השור, וגדול ממנו וחלבו אסור, והגאון אמר שהוא מלשון משנה <small>(שבת כ"ד ג')</small> כמו בריאים:
<b>פרים וכבשים.</b> הם קטנים:
<b>ועתודים.</b> גדולים והם התיישים, העולים על הצאן <small>(בראשית ל"א י')</small>:
Verse 12
<b>כי. לראות פני.</b> כמו לפני, כי אין פני פעולים:
<b>רמוס.</b> שם הפועל:
Verse 13
<b>לא תוסיפו.</b> ציווי כמו לא תוסיפו על הדבר <small>(דברים ד' ב')</small>:
<b>הביא.</b> כמו להביא, כי מנחתכם היא שוא בעיני, והקטורת היא תועבה:
<b>חדש.</b> מפורש בתורה <small>(במדבר כ"ח י"ד)</small> שהוא ראש חדש:
<b>קרא מקרא.</b> שתקראו אותם מקראי קדש <small>(ויקרא כ"ג ב')</small> והזכירם עם העולות והמנחה בעבור המוספים:
<b>לא אוכל און.</b> תחסר מלת נשוא, כמו חמור לחם <small>(שמות א' ט"ז כ')</small>:
וטעם <b>ועצרה</b> כמו מעוצר וממשפט לוקח <small>(ישעיהו נ"ג ח')</small>, שלא תעשה כל מלאכה הטע' לא אוכל לסבול און עם עצרה, כי מה תועלת יש לעצרה עם און:
Verse 14
<b>חדשיכם.</b> היו עלי לטורח, על כן אסירכם וישבתו:
<b>נלאיתי נשוא.</b> דרך משל:
Verse 15
<b>ובפרשכם.</b> בא הרי"ש בחיר"ק תח' פתח קטן:
<b>[אעלים עיני מכם].</b> והטעם שאסתיר הרחמים מכם. וכן <b>אינני שומע</b>, והטע' שלא אושיעכם, בעבור כי <b>ידיכם דמים מלאו</b>, והטעם שפיכות דמים:
Verse 16
<b>רחצו הזכו.</b> הטעם רחצו ידיכם מהדם ששפכו:
<b>הזכו.</b> מבנין התפעל ובולע התי"ו בדגשות הזי"ן, כמו ולקח למטה' <small>(ויקרא י"ד ד')</small>:
Verse 17
<b>למדו היטב.</b> שם הפועל והטעם להיטב:
<b>אשרו חמוץ.</b> האל"ף תחת יו"ד, והפך זה תתיימרו <small>(ישעיהו ס"ו ו')</small>:
<b>חמוץ </b>שם התואר, כמו קרוב, מגזרת מעול וחומץ <small>(תהלים ע"א ד')</small>, ורבי' פרשוהו שיחמצו הדין, והטע' שלא ידינו מיד, ויהיה טעם אשרו כמו אשרוני בנות <small>(בראשית ל' י"ג)</small>:
<b>שפטו יתום.</b> דינו משפט יתום שאין לו עוזר, וכמוהו שפטני אלהי' וריבה ריבי <small>(תהלים מ"ג א')</small>, וכן <b>ריבו אלמנה</b>:
Verse 18
<b>לכו [ונוכחה].</b> יש אומר כי ונוכחה דברי השם, כמו ועם ישראל יתוכח [מיכה י' ב'] והנכון בעיני שהוא דברי הנביא לישראל, כאומרו השם אמר לי שנקבל תוכחת, כי גם הנביא אמר ויסרני מלכת <small>(ח' י"א)</small> כאשר אפרש:
<b>כשנים.</b> כמו שני התולעת <small>(שמות כ"ה ד')</small>, והטעם הפך כי אם תכבסי בנתר <small>(ירמיה ב' כ"ב)</small>, כי יסור העון ותשובו נקיים מכל חטוא, וזה פי' רחצו:
<b>כשלג וכצמר.</b> כפול בטעם:
Verse 19
<b>אם.</b> ושמעתם טוב הארץ תאכלו, שיאכלו הזרים שהזכיר למעלה:
Verse 20
<b>ואם וגו'.</b> הטעם אם תשמעו תאכלו, ואם מריתם תאכלו אכילת חרב, או יחסר אות בי"ת כמו הנמצא בית יי <small>(מלכים ב' י"ח ט"ז)</small>, וזה האמת <b>כי פי יי דבר</b>:
Verse 21
<b>איכה.</b> [וגו'] הנה הוכיחם הנביא ולא שמעו:
<b>לזונה.</b> תחת אישה אחר היותה כאשה נאמנה:
יו"ד <b>מלאתי משפט</b> נוסף כיו"ד גנובתי יום <small>(בראשית ל"א ל"ט)</small>:
<b>צדק ילין בה ועתה מרצחים.</b> הטעם על זמן עומד כי אין לו סימן בלשון הקודש:
<b>מרצחים.</b> פועל יוצא לשני פעולים, והטעם על הדיינים:
Verse 22
<b>כספך.</b> דרך משל על השופטים ועל השרים, על כן אחריו שריך סוררים, והטעם המובחרים שבהם הם סיגים:
ה"א <b>מהול</b> שורש ואין לו ריע במקרא:
Verse 23
<b>שריך. שלמונים.</b> מגזרת שלם ישלם <small>(שמות כ"ב ה')</small>.<b> </b>והטעם שהיו מטי משפט, ואומר הדיין תן לי כך, ואני אשלם לך הגמול בהשפטך עם רעך:
<b>יתום.</b> שלא יפחדו ממנו אינם עושים לו משפט:
<b>וריב אלמנה.</b> שיש לה, לא ירצו לשומעה, על כן לא יגיע אליהם:
Verse 24
<b>לכן נאום.</b> הוא שם כמו וינאמו נאום, והאומר נם תחת נאם הוא נם, כי לא יעלם האל"ף:
וטעם <b>האדון</b> בעבור השופטים שהם אדוני הארץ:
וטעם <b>יי צבאות</b>, שהוא באמת אדון והצבאות לעדים, ולמה נסמך השם לצבאות מפורש בשמואל:
<b>אביר ישראל.</b> שהם במטה כנגר צבאות מעלה, כי גם הם יקראו צבאות השם ככתוב בתורה <small>(שמות י"ב מ"א)</small>:
<b>הוי.</b> כמו אוי להם בעשותי כך:
<b>אנחם.</b> אמצא נחמה כי הכעיסוני, על דרך לשון בן אדם:
Verse 25
<b>ואשיבה ידי.</b> מכתי, כמו הנה יד יי הויה <small>(שמות ט' ג')</small>:
<b>כבור.</b> כאילו כבורית, והנכון שהוא כבור ידי <small>(תהלים י"ח כ"ה)</small>:
וטעם <b>סיגיך</b> בעבור שאמר בתחילה כספך היה לסיגים, ויאמר רבי משה הכהן נ"ע כי השבעה מיני מתכו' לא ימצאו במקר' על לשון רבים, והנה שכח כל בדיליך:
Verse 26
<b>ואשיבה שופטיך.</b> הטעם שיגלו ישראל ושופטיהם, גם יסורו שופטי אחז ויעמיד חזקיהו שופטי צדק כי כן כתוב:
<b>כבראשונה.</b> כימי דוד ושלמה, והבי"ת נוסף:
Verse 27
<b>ציון.</b> בעבור המשפט תפדה מיד סנחריב:
<b>ושביה.</b> יפדו הם שעשו תשובה:
Verse 28
<b>ושבר פושעים.</b> היוצאים מתחת הרשות, והם חמורים מחטאים, והטעם על כל ערי יהודה הבצורות שנתפשו:
<b>ועוזבי יי</b> כפול כמשפט:
Verse 29
<b>כי. מאלים.</b> מגזרת אלה <small>(בראשית י"ח ו')</small> וחוברה על סימן זכרי', כמו נשים, גם שלש סאים, והעד מהגנות:
יש אומרים כי יו"ד<b> יבושו </b>תחת תי"ו הנוכח, וכמוהו אמרו רבים, ולפי דעתי שהוא דבק עם יכלו, ואחרי כן שב לדבר עם הנוכח, וכמוהו רבים:
<b>ותחפרו.</b> כמו תבושו:
Verse 30
<b>כי [וגו'].</b> אחר שאמר שיבשו מהאילים שחמדו וגזלום, המשילם לאלה שנבלו עליה:
ודקדוק <b>נובלת עליה </b>שהי' כן מפאת עליה וכן ותאבדו דרך <small>(תהלים ב' י"ב)</small>, וכמהו שנאמר בוידוי קשינו עורף, והנה התברר כי מאילים מגזרת כאלה, והנה אחרי כן <b>וכגנה</b>:
Verse 31
<b>והיה החסון.</b> תקיף והוא תואר השם, כי השם הוא חוסן:
<b>לנעורת.</b> הוא שינוער מהפשתים:
<b>לניצוץ.</b> כמו שביבים, וכמוהו ונוצצים כעין נחשת קלל <small>(יחזקאל א' ז')</small>, והטעם על הפסילים שיחזקום שלא ימוטו, הפועלים בעת צרתם, בעבור שלא הושיעום,, ישרפום גם הם ישרפו:
וזה טעם<b> ובערו שניהם.</b> כמו מדוע לא יבער הסנה <small>(שמות ג' ג')</small>:
<b>ואין מכבה.</b> ואין עוזר:
Chapter 2
Verse 1
<b>הדבר.</b> זאת נבואה אחרת, גם היא דבקה, כי ציון עתה תפדה מיד סנחריב, ועוד יבוא עת שתהיה לה מעלה גדולה:
והנה אמר<b> באחרית הימי'.</b> והם ימי המשיח שהם אחרית ימי עולם:
Verse 2
<b>והיה וגו'.</b> והנה לא היו ימים אחרי ישעיהו שלא היו שם מלחמות והנה זה כתוב בספר בן גוריון ובספרי פרס ומדי <small>(נ"א ורומי)</small>, כי המלחמה לא שקטה בבית שני ועוד הכתוב העיד ולא ילמדו עוד:
<b>[נכון וגו'].</b> ידענו כי הר הבית לא יהיה <b>נשא</b>, רק פירושו, נכון יהיה הר הבית, שירוצו אליו מארבע הפאות כאלו הוא נשא מכל הגבעות:
<b>ונהרו.</b> מגזרת נהר בעבור מרוצתו:
Verse 4
<b>ושפט.</b> השופט והוא המשיח, כמו אשר ילדה אותה ללוי <small>(במדבר כ"ו נ"ט)</small>:
<b>לאתים.</b> כמו את מחרשתו ואת אתו <small>(שמואל א' י"ג כ')</small>, ודגשות התי"ו לחסרון הנה הנעלם שהוא במלת אתו:
<b>למזמרות.</b> שיזמרו בהם הכרמים:
Verse 5
<b>בית וגו'.</b> אלה דברי הנביא מוכיח את ישראל, והטעם אחר שתדעו כי ציון תפדה עתה בעבור המשפט, ועוד יבוא זמן ישועה גדולה לה, חייבין אנחנו שנאמין כולנו בדברי הנבואה שהן אמת כאור, והכניס הנביא עצמו עמהן דרך מוסר, כאשר דבר מש' וסלחת לעונינו <small>(שמות ל"ד ט)</small> או בעבור שגדל עמהם ולמד מדרכי דברי פיהם כאשר אפרש:
Verse 6
<b>כי [נטשתה].</b> יש אומרים כי תי"ו נטשת לנכח השם, והטע' שיודה הנביא לשם כי באמת נטשם כי מלאו מקדם, ורבי משה הכהן אמר כי תי"ו הנכח לישראל, והטע' כי שכחת עמך ותורתו:
<b>כי מלאו.</b> יש אומרי' השתגעו כמו קראו אחריך מלא <small>(ישעיהו ט' י"א)</small>, והנכון בעיני כי הם מלאים מחכמת בני קדם והם ארם, וכן כתב ארם מקדם ופלשתי' מאחור על כן אחרי כן ועונני' כפלשתי', ויהיה בית יעקב כדרך קריאה, כראשון:
<b>ובילדי נכרים ישפיקו.</b> מה שהולידו במחשבה, כי האמצעי בין שתי המחברות יקרא נולד, וישפיקו כמו אם ישפוק עפר שמרון <small>(מלכים א' כ' י')</small>, ואם הם שני' בנייני', והטע' כי די להם בחכמות החיצונות ולא יבקשו הנבואה שהיא האור:
Verse 7
<b>ותמלא כסף.</b> קודם זהב בעבור רובו, ה"א קצה נוסף כה"א לילה, על כן המלה מלעיל, והנה הזכיר למעלה שהוא חכם, ובפסוק הזה שהוא עשיר וגבור, כאשר יזכירם ירמיהו <small>(ירמיה ט' כ"ג)</small>:
Verse 8
<b>ותמלא.</b> אלילים, מגזרת אל שאין בהן ממש:
<b>למעשה ידיו.</b> של צורף, ישתחוו כולם, וכן אצבעותיו:
Verse 9
<b>וישח.</b> מבניין נפעל כמו ימס לבב העם <small>(יהושע ז' ה')</small>, והטעם בעבור זה באו לידי שפלות:
<b>ואל תשא להם.</b> יש אומרי' שהתי"ו לנוכח השם וטעמו סליחה, והקרוב אלי שאין נפש לאחד מהם שתשא ראש או נפש להם, בעבור שהו' דבר בטעם כטעם וישפל, או תחסר מלת ארץ, כמו ולא נשא אותם האר' <small>(בראשית י"ג ו')</small>, והמדקדק שאמר שמלת אל לא תמצא כי אם על ציווי איננו נכון, והעד ודרך נתיבה אל מות <small>(משלי י"ב כ"ח)</small>:
Verse 10
<b>בא.</b> שם הפועל, כמו כי בא יבוא <small>(חבקוק ב' ג')</small>, או צווני שיאמר כן כל איש לרעהו:
וכן <b>הטמן.</b> מבנין נפעל:
Verse 11
<b>עיני.</b> יש עין לשון זכר, והנה הטעם כל אחד מעיני, כמו בנות צעדה עלי שור <small>(בראשית מ"ט כ"ב)</small>:
<b>ושח רום אנשים.</b> להפך כמו יגיה חשכי <small>(תהלים י"ח כ"ט)</small>:
Verse 12
<b>כי. ושפל.</b> כמו וישפל, כי הוי"ו השיבו לעתיד כמו ובא השמש וטהר <small>(ויקרא כ"ב)</small>:
Verse 13
<b>ועל.</b> יתכן היות הארזים גם ההרי' וכולם כמשמעו, או הטעם דרך משל לבחורים והגדולי' והעשירים והגבורים והמלכים:
Verse 14
<b>ועל ההרים.</b> לפי דעתי מגזרת הרה כאשר אפרש בספר תהלות <small>(תהלים קמח ט')</small>:
Verse 15
<b>ועל כל מגדל.</b> בארמון המלך:
Verse 16
<b>ועל [כל אניות].</b> אם הטעם על דרך משל יהיו הסוחרי', ואלה האניות הן לישראל ההולכות אל תרשיש:
<b>שכיות.</b> כמו אבן משכית <small>(ויקרא כ"ו א')</small>:
Verse 17
<b>ושח.</b> פעם אחרת, כי בעבור כל אלה הנזכרי' יגבה לב בעליהן, ובאבדם ישחו:
Verse 18
<b>והאלילים.</b> יחלוף, יכרות וכן כל בני חלוף <small>(משלי ל"א ה')</small>, שיש עליהם מיתה, וקרוב ממנו חלף והלך לו <small>(שיר השירים ב' י"א)</small>:
<b>כליל.</b> מלה נופלת על יחיד זכר ונקבה ועל רבים, והטעם הכל, כמו כליל תכלת <small>(שמות כ"ח ל"א)</small> כליל תהיה <small>(ויקרא ו' ט"ז)</small>:
וי"וד <b>יחלוף</b> שב אל השם הנכבד:
Verse 20
<b>ביום.</b> אשר עשו לו, העושים, כמו ויאמר ליוסף <small>(בראשית מ"ח א')</small>, את אשר כבר עשוהו <small>(קהלת ב' י"ב)</small>:
<b>לחפר פרות.</b> לפי דעתי שהאחת <small>(נ"א שם אחת)</small> חפרפרת, והוא שם עוף יעוף בלילה כעטלף, ומביא עצמו ביום במקום סתר, ויש אומרי' שהוא עוף שיאכל הפירו' בלילות, והם שתי מלות:
Verse 21
<b>לבוא בנקרת.</b> מקום מנוקר:
<b>ובסעיפי.</b> כדמות בדים יוצאים מהסלע ויסתרו שם:
<b>לערוץ.</b> פועל יוצא, ויתכן היות אל תערוץ <small>(יהושע א' ט')</small> גם כן, ויחסר מלת לבך, ונקר' עריץ <small>(ישעיהו כ"ט כ')</small> שם התואר יוצא כמו האמים <small>(בראשית י"ד ה')</small>:
Verse 22
<b>חדלו וגו'.</b> אחר שהשם גזרו עליכם, וזהו מפני פחד יי', אין כח באדם לבטל גזירתיו, על כן חדלו לכם מן האדם שלא יושיעו אתכם כי הבל המה:
Chapter 3
Verse 1
<b>כי וגו'.</b> יתכן היות זאת הפרשה פירוש הארזים וההרים וכלם, או יתכן שתהיה דבקה עם חדלו לכם מן האדם, והוא הנכון בעיני:
<b>משען ומשעינה.</b> דרך צחות, והטעם כל משען, ופי' כל משען לחם ומים:
Verse 2
<b>גבור.</b> שיש לו כח:
<b>ואיש מלחמה.</b> שהוא רגיל:
<b>שופט.</b> שישאלנו שיורנו בדרך הישרה בדת, וכן הנביא גם הקוסם בחכמת המזלות:
<b>זקן.</b> שנסה דברי העולם:
Verse 3
<b>שר. וחכם חרשים.</b> הוא האומן:
<b>ונבון לחש.</b> אפילו המבין ללחוש הנחשים, ויש אומרים מגזרת מתלחשים <small>(שמות ב' י"ב י"ט)</small>:
Verse 4
<b>ונתתי וגו'.</b> תי"ו תעלולים נוסף, מגזרת עולל <small>(ישעיהו ס"ו ד')</small>, והנה הוא שם התואר, גם אני אבחר בתעלוליה' <small>(ירמיה ו' י"א)</small> שם:
Verse 5
<b>ונגש.</b> בנין נפעל, כמו נצב לריב <small>(ישעיהו ג' י"ג)</small>, ויש אומרים כי הנ"ון שורש מהבנין הכבד הדגוש:
<b>ירהבו.</b> כמו ישלטו וינצחו, כמו המחצבת רהב <small>(ישעיהו נ"א ט')</small>:
Verse 6
<b>כי. בית אביו.</b> משפחתו:
<b>שמלה לכה.</b> אף על כי שהוא בה"א הוא כמו חביריו והטעם לא נבקש ממך שתתן לנו שמלה:
<b>והמכשלה.</b> הטעם על ירושלם, וכן כתוב כי כשלה <small>(ה' ח')</small> כדרך בן אדם שידבר כן בעת הכעס:
Verse 7
<b>ישא. </b>ישבע, כמו לא תשא את שם יי' <small>(שמות כ' ז')</small>:
<b>חובש.</b> כמו חובש מכה, והטעם עור וכת' יורש עצר <small>(שופטים י"ח י"ז)</small>:
<b>ואין שמלה.</b> אפילו לנפשי:
Verse 8
<b>לשונם ומעלליהם.</b> כל דיבורם וכל מעשיהם לפאת השם:
<b>למרות.</b> פתחות הלמ"ד בעבו' ה"א הבנין החסר, וכמוהו לנחותם הדרך <small>(שמות י"ג כ"א)</small>:
וטעם <b>עיני</b> בפרהסיא:
Verse 9
<b>הכרת.</b> יש אומרים מגזרת כרת, והישר מגזרת הכירוהו <small>(בראשית מ"ב ח')</small>.<b> </b>והדגש לחסרון הנ"ון, והנה נרא' במלת ינכר שונא <small>(משלי כ"ו כ"ד)</small>, והטעם מי שיכיר בפנים לדעת תולדת הגוף, הם יענו ויודו דרך האמת, אין צריך לעדי' על כן:
<b>וחטאתם כסדום הגידו.</b> וטעם לא כחדו, כי המכחד עוד יש לו מעט בושה:
Verse 10
<b>אמרו.</b> יש אומרים שבחו כמו את יי' האמרת <small>(דברים כ"ו י"ז)</small>, והישר בעיני שהוא מלשון אמירה בלב ובפה:
<b>יאכלו.</b> כל הצדיקים והוא דרך קצרה והטעם שלא תחשוב כי צדיק אחד לבדו יאכל פרי מעלליו, וטעם זה הפסוק דבוק עם אוי לנפשם:
Verse 11
<b>אוי וגו'.</b> יש אומרים כי רע הוא תואר גוי, והנכון שהוא תואר רשע:
Verse 12
<b>עמי [נגשיו מעולל].</b> כל אחד מנוגשיו הוא עולל, והמ"ם נוסף, והוא תואר השם ואיננו פועל:
אל"ף <b>מאשריך</b> תחת י"וד, כי אותיות יה"וא מתחלפין, כמו אשרו חמוץ <small>(ישעיהו א' י"ז)</small> והטעם הראויים שיישרוך המה יתעוך:
<b>בלעו.</b> שחתו עד לא יודע הדרך:
Verse 13
<b>נצב.</b> על כן נצב השם לריב, ואיננו שם כי אם שם הפועל מהבנין הכבד הנוסף, וכמוהו לדין, והטעם על גזירותיו:
<b>עמים.</b> טעמו רבים כמו עמים הר יקראו <small>(דברים ל"ג י"ט)</small>:
Verse 14
<b>יי'.</b> טעם ואתם, איך תשפטו עמי ואתם בערתם הכרם כמו רעיתם כמו ובער בשדה אחר <small>(שמות כ"ב ד')</small>, והכרם הם ישראל:
Verse 15
<b>מלכם.</b> דגשות הלמ"ד בעבור חסרון ה"א מה, והם שתי מלות כמו מזה בידך [שם ד' ב']:
<b>תטחנו.</b> כמו תשחקו, דרך משל על הקלון והבזיון:
Verse 16
<b>ויאמר.</b> ומשקרות, המסתכלות הרבה, ובדבר רז"ל סקרנית:
<b>וטפוף.</b> יש אומרים מלשון דבור, כמו והטף אל דרום <small>(יחזקאל כ"א ב')</small> ואיננו נכון בדקדוק, ואחרים אמרו כי הוא מגזרת תרגום בארמית אשר הציף <small>(דברים י"א ד')</small>, כאדם שיצוף על פני המים, ויש אומרים כי הוא מגזרת טף <small>(אסתר ג' י"ג)</small> והוא הישר בעיני, והטעם הולכות מהלך טף:
<b>תעכסנה.</b> תשימנה עכסים ברגליהם כמשפט הגברים הרוכבים, ויש אומרי' כי העכסים משמיעות קול:
Verse 17
<b>ושפח.</b> כמו מספחת היא <small>(ויקרא י"ג ו')</small>, ואם הוא בשי"ן והנה כן בשורי מהם <small>(הושע ט' י"ב)</small>:
<b>פתהן.</b> יש אומ' חסר אל"ף פאתהן, והטעם פאת ראשיהן, והנכון בעיני שהוא מגזרת והפותו' <small>(מלכים א' ז' נ')</small>, רמז לאחוריהן, והנה הזכיר למעלה ומטה:
<b>יערה.</b> יגלה:
Verse 18
<b>ביום.</b> העכסים, הם ברגלים:
<b>השביסים.</b> אין לו אח, ויש אומ' כי הם בשוקי':
<b>והשהרונים.</b> כדמות ירח בחגורה, מגזר' ארמית ועל דעת רבים כן אגן הסהר <small>(שיר השירים ז' ג')</small>:
Verse 19
<b>הנטיפות.</b> אין רע לו, יש אומרים בשער:
<b>והשרות.</b> באזנים, והוא תרגם ארמית לדעת אחרים:
<b>והרעלות.</b> מלה לבדה, בלחיים:
Verse 20
<b>הפארים.</b> מגזרת תפארת, בידי':
<b>והצעדות.</b> באזרוע, והעד מאצעדת שאול <small>(שמואל ב' א' י')</small>, כי האל"ף נוסף כאל"ף אזרוע <small>(ירמיה ל"ב כ"א)</small>:
<b>והקשורים.</b> ידועים, בגרון:
<b>ובתי הנפש.</b> על החזה, שהוא בית הנפש כי בו הוא הלב:
<b>והלחשים.</b> כתבים כתובים בזהב ובכסף על דרך לחישה:
Verse 21
<b>הטבעות.</b> באצבעות:
<b>ונזמי האף.</b> פירשתיו:
Verse 22
<b>והמחלצות.</b> אלה בגדים, כמו וקח לך את חליצתו <small>(שמואל ב' ב' כ"א)</small>:
<b>והמעטפות.</b> יש אומרים הלבוש תתעטף בו האשה, ויש אומרים מחלצות חלוק ומעטפות מכנסי':
<b>והמטפחות.</b> כמו הבי המטפחת אשר עליך <small>(רות ג' ט"ו)</small>:
<b>והחריטים.</b> יש אומרים כדמות טלת קרוב מלשון ישמעאל, או הוא מגזרת בחרט אנוש <small>(ישעיהו ח' א')</small>, כאשר אפרש עוד:
Verse 23
<b>והגליונים.</b> כמו גליון גדול [שם]:
<b>והסדינים.</b> כמו סדין עשתה <small>(משלי ל"א כ"ד)</small>:
<b>והצניפות.</b> בראש:
<b>והרדידים.</b> טלת בלשון ישמעאל, והכלל כי כל אלה הם מלבושים וישתנו כמנהג המקומות:
Verse 24
<b>והיה. בושם.</b> יעמיד הבשר ויחזקנו:
והנה <b>מק</b> קרוב מהפך, והוא מפעלי הכפל, ומגזרתו תמקנה בחוריהן <small>(זכריה י"ד י"ב)</small>:
<b>נקפה.</b> שם, והנו"ן שורש, והוא קרוב מגזרת ונקף סבכי היער <small>(ישעיהו י' ל"ד)</small> וטעמו כעין כריתות:
<b>מעשה מקשה.</b> גלוח שער בשוה, כמו ולא עשה רגליו <small>(שמואל א' י"ט כ"ה)</small>:
<b>פתיגיל.</b> חלוק דק מרוקם יושם על כל המלבושים:
<b>כי תחת יופי.</b> אמר הגאון כי ההפך שהוא תחת יותר יפה להם, ואחרים אמרו שמלת כי מגזרת כויה <small>(שמות כ"א כ"ד)</small>, וכמוהו אף ברי <small>(איוב ל"ז י"א)</small> שהוא מגזרת רווי, ואיננו נכון בדקדוק, כי וי"ו כויה שורש, ולפי דעתי שהוא כך, כי תחת יופי המק והנקפה:
Verse 25
<b>מתיך.</b> הטעם תתאלמנה הנשים בעבור מות אנשיהם בחרב, ומלת מתיך מושכת עצמה ואחרת עמה, כמו והנבואה עודד הנביא <small>(ד"ה ב' ט"ו ח')</small>, וכן הוא ומתי גבורתך:
Verse 26
<b>ואנו.</b> כמו לא אכלתי באני <small>(דברים כ"ו י"ד)</small>, והוא מהשניי' הנראים ובאה המלה כמו וסרו הצפרדעים <small>(שמות ח' ז')</small>, מלרע:
<b>פתחיה.</b> שב אל ציון הנזכרת בראש הפרשה, והטעם חסרון הזכרים:
<b>ונקתה.</b> כמו נקיון שנים:
<b>לארץ תשב. </b>שב אל ציון:
Chapter 4
Verse 1
<b>והחזיקו שבע.</b> הטע' רוב בעבור ימי השבוע, כל זה בעבור שימותו הזכרים במלחמה:
Verse 2
<b>ביום.</b> צמח יי', יש אומרים על חזקיהו, והנכון בעיני שהם צדיקי ירושלם שימלטו:
<b>לצבי.</b> כמו צבי היא לכל הארצות <small>(יחזקאל כ, ו')</small>, כמו הדר, ויש אומרים שהוא מגזרת ארמית למאן די יצבי יתננה <small>(דניאל ד' י"ד)</small>, ור' משה הכהן פירש צמח כמשמעו, שהשם יתן ברכה בצמח ובפרי:
Verse 4
<b>אם.</b> כטע' כי, או טעמו קדוש יאמר לנותר אם רחץ השם כך מציון:
<b>ידיח.</b> כמו ידיחו את העולה <small>(יחזקאל מ' ל"ח)</small> כמו ירחצו:
<b>ברוח בער.</b> מגזרת ובערת הרע <small>(דברים כ"א כ"א)</small>:
Chapter 5
Verse 1
<b>אשירה נא.</b> כל נא כמו עתה:
<b>לידידי.</b> בעבור ידידי כמו אמרי לי <small>(בראשית כ' י"ג)</small> בעבורי:
<b>לכרמו.</b> בעבור כרמו:
<b>ידידי.</b> עקרו משולש, ודודי מהשניים:
<b>בקרן בן שמן.</b> מקום נכבד היה בכרמי ירושלם, ויש אומרים בקרן שהוא במקום גבוה, בן שמן מגזרת והיה דשן ושמן <small>(ישעיהו ל' כ"ג)</small>, וכמו לשד השמן <small>(במדבר י"א ח')</small>, ואיננו רחוק:
Verse 2
<b>ויעזקהו.</b> יש אומרים חיתמו מגזרת תרגום טבעת <small>(ישעיהו ג' כ"א)</small> עזקתא, ואין לו טעם, והנכון שאין למלה הזאת אח, רק תמצא בלשון קדר, וטעמו כמו גדר ומשוכה:
<b>ויסקלהו.</b> מהבנין הכבד, וטעמו הסיר האבנים, ואם היה מהבנין הקל, אז יהיה לחבר האבנים, וכן ושרשך מארץ חיים <small>(תהלים נ"ב ז')</small>:
<b>ויטעהו שורק.</b> מטעם שורק, כי שם הפועל הוא בכח כל פועל עבר או עתיד:
<b>ויבן מגדל בתוכו.</b> מקום לשבת השומר:
<b>וגם יקב חצב בו.</b> להוציא התירוש בכרם:
<b>באושים.</b> כמו חוחים, כמו ותחת שעורה באשה <small>(איוב ל"א מ')</small>:
וטעם <b>ויעזקהו</b> שהיתה ארץ ישראל בנויה בבתים נחמדים וחומות, ויסקלהו שגרש הכנענים, והמגדל הוא בית השם שהיה בהר המוריה והיקב משל למזבח העולה, ענבים כמו צדיקים:
Verse 3
<b>ועתה יושב ירושלם ואיש יהודה.</b> כל איש שהוא מיהודה שהם סביבות ירושלם:
Verse 4
<b>מה וגו'.</b> מה נשאר מטוב לעשות לכרם שלא עשיתיו:
<b>מדוע.</b> שתי מלות כמו מזה בידך <small>(שמות ד' ב')</small> וכן מלכם תדכאו עמי <small>(ישעיהו ג' ט"ו)</small>:
Verse 5
<b>ועתה.</b> משוכתו, כמו לשכים בעיניכם <small>(במדבר ל"ג נ"ה)</small>:
<b>לבער.</b> לרעות כמו ובער בשדה אחר <small>(שמות כ"ב ד')</small>:
וטעם <b>פרוץ גדרו</b> שתפולנה החומות:
Verse 6
<b>ואישתהו בתה.</b> כמו שממה וכמוהו בנחלי הבתות <small>(ישעיהו ז' י"ט)</small>:
<b>לא יזמר.</b> מגזרת זמורה, לתקנה לכרות ממנה הזמורה:
<b>יעדר.</b> תקון כמו חפירה, וכמוהו אשר במעדר יעדרון <small>(ישעיהו ז' כ"ה)</small>:
<b>שמיר ושית.</b> מיני קוצים, והטעם שיגברו הרשעים:
וטעם <b>על העבים</b> על הנביאים וכן כתיב גם נביאיה לא מצאו חזון <small>(איכה ב' ט')</small>:
Verse 7
<b>כי.</b> הנה פירש הנמשל בכרם:
<b>מספח.</b> מגזרת שאת המספחת היא <small>(ויקרא י"ג ו')</small>:
Verse 8
<b>הוי מגיעי.</b> הוי כטעם קריאה, או כמו אוי, והטעם מסיגי גבול הבתים והשדות:
<b>עד אפס מקום.</b> עד שאין מקום והטעם שלקחו הכל:
<b>והושבתם.</b> מבנין שלא נקרא שם פועלו, מהפועלים בעלי הי"וד וכן והורד המשכן <small>(במדבר י' י"ז)</small>:
Verse 9
<b>באזני.</b> הטעם באזני אני יי' צבאות זה החמס שעשיתי, וכמוהו יי' במראה אליו אתודע <small>(במדבר י"ב ז')</small>, או הוא דברי הנביא, ותחסר מלת אמר או קול:
Verse 10
<b>כי עשרת.</b> סך חשבון והטעם רבים, וטעם צמדי כרם בעבור שהסיגו הגבול והנה רובי הכרמים נצמדים:
<b>בת אחת.</b> מדה אחת והחומר הוא עשרת כורים והבת והאיפה שוות:
Verse 11
<b>הוי משכימי.</b> סמוך אף על פי שאחריו בי"ת, וכמוהו השכוני באהלים <small>(שופטים ח' י"א)</small>:
וכן <b>מאחרי בנשף</b> תחילת הלילה, וכן בנשף בערב יום <small>(משלי ז' ט')</small>. כוכבי נשפו <small>(איוב ג' מ')</small>, כי נשף יש שהוא סמוך אל הבקר:
ומלת <b>ידליקם</b> יוצאה לשנים פעולים, מגזרת כי דלקת אחרי <small>(בראשית ל"א ל"ו)</small> ויש אומרים מתרגום יבעירם בארמית:
Verse 12
<b>והיה כנור.</b> ידוע:
<b>נבל.</b> שיש בו עשרה נקבים, גם חליל מגזרה חלול:
<b>ואת פועל יי לא יביטו.</b> על דרך רבים שהמתעסק בשכרות לא ידע דרכי השם, וכן כל שוגה בו לא יחכם <small>(משלי כ' א')</small>, ולפי דעתי כי במקום הזה לא ידבר כי אם על הרעות שהביא השם על ישראל, כי גלו עשרות השבטים:
Verse 13
<b>לכן. וכבודו.</b> הטעם ועם כבכודו, כמשפט מלות מושכות אחרות:
וכן <b>צחה צמא</b> מתי צחה, וטעם צחה קרוב מצמא, וכן והשביע בצחצחות <small>(ישעיהו נ"ח י"א)</small>, וגזרתו האור הזך והצח:
Verse 14
<b>לכן.</b><b> נפשה.</b> הוא הרוח היוצא מהפה, וכמוהו נפשו גחלים תלהט <small>(איוב מ"א י"ד)</small> ופערה כמו פתחה, וכמוהו ופיהם פערו למלקוש [שם כ"ט כ"ג]:
<b>לבלי חק.</b> הפך המנהג:
<b>ועלז.</b> וכל עזל שיש בה, או יהיה עלז לאחרים במפלתה, ויאמר רבי יונה ז"ל כי הוא כדרך השחוק שאירע לקצת המתים בעת המות:
Verse 15
<b>וישפל.</b> כל אדם משאר הגוים אשר הם סביבות יהודה:
Verse 16
<b>ויגבה.</b> אז תראה גבהות השם בעבור המשפט שיעשה בישראל, ותגלה קדושתו בעבור הצדק שיעשה:
Verse 17
<b>ורעו וגו'.</b> אז תהיה ארץ יהודה שממה, וירעו בה הכבשים כאילו נהוגים היו להיות שם:
<b>[כדברם].</b> מגזרת ארמית וכמוהו דוברו' בים <small>(מלכים א' ה' כ"ג)</small>:
<b>מחים.</b> הם הכבשים השמנים שיש בהם מוח וכמוהו ממוחים <small>(ישעיהו כ"ה ו')</small>, וחרבות מגזרת חרבן, והנה הוא סמוך ותחסר מלת הארץ, כמו ושכור' <small>(ישעיהו נ"א כ"א)</small> יגון ולא מיין משא חמור להם <small>(שמות א' י"ו כ')</small>, וטעם גרי' יאכלו אנשים נכרים שידורו שם, והנה מחים תאר השם, והם פעולים והגרים פועלים:
Verse 18
<b>הוי מושכי העון.</b> הטעם שיחזקו העון:
<b>וכעבות העגלה חטאה</b>, הם מושכים חטאה, והוא שם כמו חטאת, כמו נושא עון ופשע וחטאה <small>(שמות ל"ד ז')</small>, כי גם יהיה תאר השם:
Verse 19
<b>האומרים וגו'.</b> יתכן היות ימהר פועל יוצא כמו מהרו את המן <small>(אסתר ה' ה')</small>, ויתכן להיות יחישה לבדו יוצא, ובאו שניהם עתידים בלא דבק, וכמוהו אל תרבו תדברו <small>(שמות א' ב' ג')</small>, והטעם מי יתן ותבואנה אלה העתידו' ונראה אם הם אמת:
Verse 20
<b>הוי.</b> הטעם בעבור שהם מתאוי' שתבאנה הרעות והנה הם כמי שאין לו דעת:
Verse 21
<b>הוי.</b> הטעם שלא יכירו בין טוב לרע והם חכמים בעיניהם:
Verse 22
<b>הוי גבורים.</b> הטעם נבערה חכמתם בעבור היין:
<b>למסוך כמו לנסוך.</b> והן שני שרשים וכמוהו מסכה יינה <small>(משלי ט' ב')</small>:
Verse 23
<b>מצדיקי.</b> והיין יעור לבם גם השוחד יעור לבם:
<b>עקב.</b> בעבור, כטעם שכר באחרונה, מגזרת ואת עקבו מים <small>(יהושע ח' י"ב)</small>:
<b>וצדקת.</b> כל אחד מהצדיקים יסירו ממנה כמו בנות צעדה עלי שור <small>(בראשית מ"ט כ"ב)</small>:
Verse 24
<b>לכן. קש.</b> פעול ולשון אש פועל:
<b>וחשש</b> כמו קש וכמוהו תהרו חשש <small>(ישעיהו ל"ג י"א)</small>:
ויחסר אות בי"ת עם <b>להבה</b>, כמו כי ששת ימים <small>(שמות כ' י"א)</small> הנמצא בית יי' <small>(מלכים ב' י"ח ט"ו)</small>, כי ירפה שב אל חשש, והוא פועל ועומד:
<b>כמק.</b> שימק השרש והנה לא יעמד:
<b>כאבק.</b> סמוך, ויחסר ארץ או הדומה לו, והנה הטעם האבות והבנים:
Verse 25
<b>על כן.</b> על שעזב תורתו:
<b>וירגזו ההרים.</b> מכובד המכה:
<b>כסוחה.</b> מושלכת, והכ"ף שורש וכמוהו שרופה באש כסוחה <small>(תהלים פ' י"ז)</small>, והם שנים משקלים:
Verse 26
<b>ונשא.</b> כאילו ישא נס לכל גוי עד שיבא להלחם עם ישראל, וכן ושרק לו:
<b>קל יבוא.</b> בזמן קל יבא, או הוא תואר הבא, והוא הנכון:
Verse 27
<b>אין וגו'.</b> ינום, קל מישן, והטעם לא ינום אף כי שישן ולא נתק מבנין נפעל:
Verse 28
<b>אשר.</b> כצר, כמו חרבות צורים <small>(יהושע ה' ג')</small>, כי משקלי השמות משתנים:
<b>וגלגליו.</b> כמו אופן מרכבותיו <small>(שמות י"ד כ"ה)</small>, והם ידועים, וטעם כסופה שיבא מהרה, והפירוש כמוץ סופה:
Verse 29
<b>שאגה. וינהום.</b> מלה זרה בעבור שאות הגרון ירחב, ויבוא העתיד על משקל יפעל, שהיה עי"ן הפועל אחד מהגרון, רק אם היה לו לומר כן לא יתכן להיותו כלל על משקל יפעול:
<b>ויפליט.</b> יראה שיפליט לראות אם יש מציל:
Verse 30
<b>וינהום עליו.</b> על ישראל:
<b>כנהמת ים.</b> כי אז יחשך אור העולם וכתוב חשכת מים <small>(תהלים י"ח י"ב)</small>:
וטעם <b>ונבט לארץ</b> כי בארץ יהיו ולא בים, ויבוא החשך דרך משל על מצוקות הלב, יש אומרים כי ונבט מבנין נפעל והקרוב אלי שהוא מבנין הכבד הדגוש, והוא שב אל ישראל כאשר אמרתי במלת עליו:
<b>צר ואור.</b> יש אומרים השמש והירח ואחרים אמרו הירח והשמש, כי הירח צר כנגד השמש, ור' אדוניה אומר שיחסר אות ה"א כאילו אמר צהר, כי אותיות יה"וא פעם הם יתרים גם ימצאו חסרים, והנה טעה כי ה"א איננה מאותיות המשך ולא יעלם [צ"ל תעלם] רק באחרונה שהיא תמורת אל"ף במבטא, והנכון בעיני להיות כמשמעו להיות צר כמו צר ומצוק מצאוני <small>(תהלים קי"ט קמ"ג)</small>, או יהיה תואר השם, והטעם כי תחשך ארץ ישראל מפאת הצר, גם מפאת האור שיחשך בעת הריסותיה כי יעלה איך וכסה אור השמש:
<b>בעריפיה.</b> כמו יערף מזבחתם <small>(הושע י' ב')</small> וקרוב מגזרת וערפתו <small>(שמות י"ג י"ג)</small>:
Chapter 6
Verse 1
<b>בשנת מות.</b> הקדמונים אמרו שמלת מות צרע', כי בעת שנכנס אל ההיכל להקטיר היה הרעש, גם הוא נכון, ויתכן להיות כמשמעו, כי בשנה שהתנבא מת עזיהו, ואין טענה בימי עזיהו <small>(ישעיהו א' א')</small>, אחר שהיה חדשים, וזאת היא תחלת נבואת ישעיהו:
<b>רם ונשא.</b> תאר הכסא לא כאשר אמרו רבים, והטעם שהוא למעלה מהחיות כאשר אפרש בספר יחזקאל:
<b>ושוליו.</b> הם שולי הכסא, כי מנהג המלכים להיות בגדים על כסאם:
<b>שרפים.</b> קראם שרפים בעבור ששרפו פיו, וטעם עומדים ממעל לו כמו עומדים עליו מימינו ומשמאלו <small>(מלכים א' כ"ב י"ט)</small>, ודברה תורה כלשון בני אדם להבין בני אדם, כי כן דרך המלכים הגדולים:
וטעם אלה הכנפים אפרש במראות יחזקאל:
 וכיסוי הפנים כמו ויסתר משה פניו <small>(שמות ג' ו')</small>, וכן רגליו בעבור הכבוד:
<b>ובשתים יעופף.</b> למלאות שליחות השם:
Verse 3
<b>וקרא.</b> הנה לא הזכיר כמה מספרם יש אומרים שנים והנכון רבים:
<b>קדוש.</b> שלש פעמים שכן יאמרו תמיד וכמוהו היכל יי' היכל יי' היכל יי' <small>(ירמיה ז' ד')</small> ארץ ארץ ארץ [שם כ"ב כ"ט], קדוש תאר השם והקדושה בעצם ולא תשתנה כנגד המקומות, והשם הראה לו זאת הנבואה בעבור שיתקדש מטומאת השפה, כי השם קדוש וכן משרתיו ושלוחיו:
וטעם <b>צבאות</b> הם המלאכים שהן במעלה, אף על פי שהוא קדוש קדוש כבודו מלא הארץ שהיא למטה, והמפרש מלא כל הארץ הדרים בה כמו <small>(תהלים כ"ד א')</small> ליי' הארץ ומלואה, לא אמר כלום, והעד וימלא כבוד יי' את כל הארץ:
Verse 4
<b>וינועו אמות הספים.</b> כאילו סרו הסיפים ממקומם:
<b>אמות.</b> ידועות, ויש אומרים כי אין למלה הזאת אחות:
<b>מקול.</b> ההמון הקורא:
והנה אמר <b>וינועו</b> פועל עבר והנה ימלא עשן בעבור שאין בלשון הקודש סימן על זמן עומד, והנה משפט הערים לערב דבריהם:
Verse 5
<b>ואומר. נדמיתי.</b> נכרתי מהיותי עם חברת הקדושים, כמו ודמיתי אמך <small>(הושע ד' ה')</small>, ויש אומרים מלשון דמי <small>(תהלים ס"ב ו')</small>, גם הוא נכון:
טעם<b> איש טמא שפתים.</b> לפי דעתי שהנביא גדל עם ישראל שהיו טמאים במעשה ובדיבור, והנה למד מדיבורם, והעד ויסרני מלכת בדרך העם הזה <small>(ישעיהו ח' י"א)</small> על כן אמר ובתוך עם טמא שפתים אנכי יושב:
וטעם <b>כי את המלך יי' צבאות ראו עיני</b> שהוא קדוש ופחדתי להקדישו בעבור טומאת שפתים, ואף על פי שאמר ראו עיני במראות נבואה ראה כן:
Verse 6
<b>ויעף.</b> כאשר הוא [הע"ין] קמוץ ויקרא בחטף הוא מגזרת עוף, וכאשר פתוח הוא מגזרת עיף:
<b>רצפה.</b> גחלת כמו עוגת רצפים, וטעם במלקחים כדרך בן אדם:
וטעם <b>המזבח</b> בעבור שהאש היא טהורה לא זרה:
Verse 7
<b>ויגע וגו'.</b> טעם 'זה', על האש שימצא בלשון זכר:
<b>וסר עונך.</b> הוא עון הדיבור שהוא מדבר התולים כדרך אנשי דורו:
Verse 8
<b>ואשמע.</b> אומר לשרפים על כן מלת לנו:
וטעם <b>הנני שלחני</b> אחרי שטהרו שפתי אני ראוי להיות שליח ולא הייתי כן בימים הראשונים, על כן אמרתי מזאת הפרשה תחלת נבואת ישעיה:
Verse 9
<b>ויאמר. שמעו שמוע.</b> יש אומרים אח' שנגזרה הגזרה השם לא יקבל תשוב' למנוע הרעה נגזרת בעולם הזה, ויאמר רבי משה הכהן כי הטעם על מה שיועיל להן מעצו' טובות שימלטו בעבור', וזה היה נכון לולי מלת ושב ורפא לו, והראשון הוא הנכון:
Verse 10
<b>השמן.</b> יש אומר שמלת השמן שם הפועל כמו הקטר יקטירון כיום <small>(שמואל ב' ט"ו)</small> וכן השע כמו להשע, וזה לא יתכן בעבור מלת פן, רק הכל ציווי, וידענו כי אין כח בנביא להשמן הלב רק הוא בדבו' וכמוהו רבים:
<b>השע.</b> מגזרת לא תשעינה <small>(ישעיהו ל"ב ג')</small>, כטעם טח, וכן תרגום ארמית. והיה ראוי להיותו על משקל הרף, והשתנה בעבור אות הגרון, או יהיה מהפעלים השניים הנראים:
Verse 11
<b>ואומר.</b> ביקש הנביא לדעת עד מתי תעמוד זאת הרעה שלא יבינו ולא ישובו, והנה התשובה עד שתהיה הארץ שממה:
Verse 12
<b>ורחק.</b> וירחקם ויוליכם אל ארץ רחוקה:
<b>העזובה.</b> תאר השם או פעולה ועוד יש אומר כי עשרה מלכים יעמדו עוד על יהודה טרם הגלות:
Verse 13
וזה טעם <b>ושבה והיתה לבער </b>כמו ובערת הרע <small>(דברים כ"א כ"א)</small>, ויש אומרים מגזרת לא תבערו אש <small>(שמות ל"ה ג')</small>:
<b>[ועוד בה עשיריה].</b> ובאמ' שכן היה מספר המלכים עם עזיהו, ואחרי' אמרו כי עשירית תשאר בארץ, ועל דרך הדקדוק [צ"ל דקדוק] הלשו' עשיריה תאר השם ואיננו כמו עשירית והעד יהיה ישראל שלישיה <small>(ישעיהו י"ט כ"ד)</small>, והנה התברר כי זה רמז למלכות:
<b>כאלה וכאלון.</b> שנים אילנים היו בשער שלכת והיו חזקים, והאומרים כי שלכת הפוך מלשכה איננו אמת, גם כן הגוזרי' אותו ממלת השליך כי המדבר כאלה לא ידע דקדוק הלשון:
וטעם <b>מצבת בם</b> שיעמדו עוד ויהיו נצבי' תמיד, ואל תתמה על שהמשילם לאילן והנה כן כי כימי העץ <small>(ישעיהו ס"ה כ"ב)</small>:
וטעם <b>זרע קדש מצבתה.</b> שאלה שיעמדו בה אחר כן הם זרע קדש, וזה רמז לעולים מגלות בבל:
Chapter 7
Verse 1
<b>ויהי. ולא יכול.</b> רמז לפקח בן רמליהו, על כן כתוב אחריו נחה ארם על אפרים:
Verse 2
<b>ויוגד.</b> בעבור היות המלך על עשרת השבטים בתחלה מאפרים תקרא המלכות כן:
<b>על אפרים.</b> כמו עם, וכן ויבאו האנשים על הנשים <small>(שמות ל"ה כ"ב)</small>:
Verse 3
<b>ויאמר.</b> צא נא, כמו עתה:
<b>שאר ישוב.</b> שם בן הנביא כאשר אפרש, והאומרים כי בנך מגזרת בינה אין להן בינ' בדקדוק:
<b>תעלת.</b> כמו אשר בתעלה לחכה <small>(מלכים א' י"ח ל"ח)</small>, והמי' רצים, ואין הברכה ככה, כי הברכ' מקום חיבור מימי הגשמים'. ורבי' אמרו שנקראת כן בעבור שמימיה מקום [צ"ל ממקום] מבורך:
Verse 4
<b>ואמרת. השמר.</b> מלרע מגזרת שמרים <small>(ישעיהו כ"ה ו')</small> כמו ושקט הוא על שמריו <small>(ירמיה מ"ח י"א)</small>, והטעם שב על שמריך, כי לעולם השמר מלשון שמירה הוא מלעיל, והעד אל תירא:
<b>והשקט.</b> פועל יוצא והטעם נפשך או עמך:
ודמה אלה המלכים לזנבות אודים, כמו אוד מוצל מאש <small>(זכריה ג' ב')</small>, והטעם שהם כמו הנשאר לאוד שיעלה עשן ואין כח לו לבער על כן בחרי אף כי בחרי אפם ידמו לזנבות:
Verse 5
<b>יען.</b> כמו בעבור, ויתכן היות הי"וד סימן העתיד:
Verse 6
<b>נעלה. ונקיצנה.</b> פועל יוצא, עד שיקוצו מפנינו, והטעם על ירוש' על כי [צ"ל כן] ונבקיענה:
<b>את בן טבאל.</b> יש אומרים כי הוא בתמורה רמלא והוא בן רמליהו, וזה הבל, [כי] בעבור שהזכיר בתחילה בן רמליהו והוא אומר עם ארם ונמליך מלך, יש אומר הטוב אלינו, ואין מלת אל כי אם כלא, כאילו אמרו את בן טוב לא, והנכון שהוא שם שר גדול מישראל או מארם:
Verse 7
<b>כה.</b> לא תקום, זאת העצה כי כן הזכיר למעלה יעץ, וכבר הודעתיך כי כל פועל אם לא נזכר השם, הו' בכח הדבור:
Verse 8
<b>כי.</b> טעם כי כמו כי עם קשה עורף הוא <small>(שמות ל"ד מ')</small>, אך על פי, והטעם בעבור רצין ופקח הצרים על ירושלם:
<b>ובעוד.</b> כאומר עוד נשארו שנים ויהיה כן, ותוספ' הבי"ת כבי"ת בטרם, ותחלת זה החשבון משנת הרעם שהיה בימי עוזיה שהתנבא עמוס וישראל גלה יגלה <small>(עמוס ז' י"א)</small>, וכמוהו ויהי מקץ ארבעים שנה ויאמר אבשלום <small>(שמואל ב' ט"ו ז')</small>:
<b>יחת.</b> מגזרת החתות <small>(ישעיהו ט' ג')</small> והוא מבנין נפעל, כמו ימם <small>(ישעיהו י"ג ז')</small>, והטעם שיהיה לו רע מעם שיבוא עליו, ויתכן היות יחת מבעלי הנו"ן כמו יגש, וכמוהו תחת גערה במבין <small>(משלי י"ז י')</small> והנה נראה הנו"ן במלת הנחת יי גבוריך <small>(יואל ג' י"א)</small> והטעם שירד מהיותו נחשב לעם:
Verse 9
<b>וראש.</b> כאשר פרשתי:
<b>אם לא תאמינו.</b> תחסר מלת דברו, והטעם בקשו אות, על כן כתיב אחריו ויוסף יי שאל לך אות, והנה יראה כאשר אמר הנביא אם לא תאמינו שלא ענה:
וטעם <b>כי לא תאמנו</b> בעיבור שאין אמונה בכם כמו ויאמנו דבריכם <small>(בראשית מ"ב כ')</small>:
Verse 10
<b>ויוסף דבר אל אחז.</b> על ידי ישעיהו וכמוהו וידבר יי אל מנשה ואל עמו <small>(דברי הימים ב' לג י')</small>:
Verse 11
<b>שאל העמק שאלה.</b> ציווי אחר ציווי בלא דבק וי"ו, וכמוהו התאחדי הימיני <small>(יחזקאל כ"א ט"ו)</small> ומלת שאלה על משקל יי שמע' <small>(דניאל ט' י"ט)</small>, כאילו אמ' שאל והעמק בשאל' שתהיה למטה או הגבה למעלה, ורבי' אמ' שמלת העמק גם הגבה שם הפועל:
Verse 12
<b>ויאמר.</b> מתשובת הנביא ידענו כי מחשבת אחז היתה לרעה וטעמו לא ארצ' לשאול ולנסו' כי אדע שלא יוכל לעשות מה שאשאל ממנו:
Verse 13
<b>ויאמר. הלאות.</b> דבר שלא יוכל לעשותו, והנה טעמו בעבור שאתם מלכים ואין כח באדם כנגדכם תחשבו כי כן השם:
Verse 14
<b>לכן.</b> טעם 'הוא' אע"פ שאתם לא תשאלו האות הוא יתננו לכם, והתימה מהאומרים שעל אלהיהם ידבר, והנה האות נתן לאחז ואותו נולד אחרי שנים רבות, ועוד שאמר כי בטרם ידע הנער טוב ורע תעזב האדמ', והנה היתה ארץ אפרים גם דמשק עזובה בשנת שש לחזקיהו, והכתוב אמר מפני שני מלכיה, ורבים השתבשו ואמרו כי עמנואל הוא חזקיה, וזה לא יתכן שאם אמרנו שזאת הנבואה היתה בתחילת מלכות אחז, הנה כל מלכותו שש עשרה שנה וכאשר מת היה חזקיהו בן חמש ועשרים שנה, ואחרים אמרו שהוא בן אחז, ואחרים אמרו שהוא משל למלכות, ואם כן מה טעם לדעת הנער טוב ורע, ומה טעם למהר שלל לקר' אב ואם <small>(ישעיהו ח' ד')</small>. והישר בעיני שעמנואל הוא בן ישעיהו, גם כן מהר שלל, והעד ואקרב אל הנביאה <small>(ישעיהו ח' ג')</small>, גם כן שאר ישוב. וכל אחד מאלה השלשה בנים נקראו [צ"ל נקרא] לאות מה שעתיד להיות, הנה עמנואל שהשם יעזרם ויהיה עמם בצר' שהם עומדים [בה] בעבור שני המלכים, ומהר שלל שבאה עת גלות שומרון, ושאר ישוב ששארית ישראל יעשו תשובה, והנה העד הנאמן על זה הפי', הנה אנכי והילדים אשר נתן לי <small>(ישעיהו ח' י"ח)</small> כמו הילדים אשר חנן אלהים, <small>(בראשית ל"ג ה')</small>, והמפרשים אותם תלמידים יראוני כמוהו במקרא, גם ישעיהו היה לאות ולמופת על מצרים <small>(ישעיהו כ' ג')</small>, ויאמר הגאון כי האות הוא שיהיה זכר, ולפי דעתי שהאות חמאה ודבש יאכל, כי אין מנהג הילדים שיאכלו בעת לדתם:
וידענו כי הקטן בשנים יקרא נער והנקבה נערה, גם כן עלמה והזכר עלם, והנה יתכן להיותה בתולה או בעולה, כי אין בטעם רק כנגד השנים, ועלם יוכיח והנה ודרך גבר בעלמ' <small>(משלי ל' י"ט)</small> ואיננה בתול' כלל, בעבור שאמר בראש לא ידעתים:
<b>וקראת.</b> העלמה כמו וחטאת עמך <small>(שמות ה' ט"ז)</small>:
Verse 15
<b>חמאה.</b> לדעתו מאוס, במאכל הרע כי הטוב הוא המתוק:
Verse 16
<b>כי וגו'.</b> יש אומרים בן עשרים שנה בעבור דברי משה מבן עשרים <small>(שמות ל' י"ד)</small>, אם כן היתה זאת הנבואה אחר שתי שנים במלכות אחז, ויתכן היותו פחות מעשרים:
Verse 17
<b>יביא.</b> הטעם כאשר תגלה שומרון ודמשק אז יבא סנחריב על יהודה:
Verse 18
<b>והיה.</b> המשיל החיל לזבוב, וטעם 'דרך מצרים' כי עבר עליהם מלך אשור וכולם באו לעזרו:
Verse 19
<b>ובאו.</b> מלת ונחו מלרע כמו כי שמו אותי בבור <small>(בראשית מ' ט"ו)</small> ושמו את שמי <small>(במדבר ו' כ"ז)</small>:
<b>הבתות.</b> מקום שממ', מגזרת ואשיתהו בתה <small>(ישעיהו ה' י')</small>:
<b>ובנקיקי הסלעים.</b> אין לו חבר ופירושו לפי מקומו:
גם <b>הנעצוצים</b> אילנים אין להם פרי, וכן ותחת הנעצוץ <small>(ישעיהו נ"ה י"ג)</small>:
גם אין אח למלת <b>הנהלולים</b>, והנה יהיו רבים עד שיחנו במקום היישוב ואשר אין שם יישוב:
Verse 20
<b>ביום. בתער השכירה.</b> משל על יציאת מלאך השם והרג מחנ' אשור, יש מפרשי' 'השכירה' הגדולה, ואמרו כי כמוהו גם שכיריה בקרבה <small>(ירמיה מ"ו כ"א)</small>, ולפי דעתי שהשכיר' שם כמו בכח האכילה <small>(מלכים א' י"ט ח')</small>, והוא מגזרת שכר שיקח בעל התעד, בעבור שהיה חדה מאד, כי זאת היא אומנותו, וטעם את הראש והזקן ושר ונגיד, כי כן כתוב <small>(דברי הימים ב' ל"ב כ"א)</small>:
Verse 21
<b>והיה.</b> ושתי צאן, דרך קצרה והטעם שיות, וטעם 'יחיה איש' מי שיהי' בירושלם:
Verse 22
<b>והיה וגו'.</b> הטעם שהשם יתן ברכה כי יבא רב ממעט, על כן אות חמאה ודבש יאכל:
Verse 23
<b>והיה.</b> אשר יהיה שם, כמו היה, וכן אז ישיר משה <small>(שמות ט"ו א')</small> יעשו עגל <small>(תהלים ק"ו י"ט)</small>:
<b>לשמיר ולשית.</b> מיני חוחים, והטעם כי מחנ' אשור השחיתו את האר' שנה אחר שנה:
Verse 24
<b>בחצים.</b> לא יוכל אדם לבא במקום הכרמים שהיו, כי אם בחצים, כי יפחד שיש יעד שנחבאו לסטי' או חיות בחוחים:
Verse 25
<b>וכל ההרים אשר במעדר וגו'.</b> שהיו הכרמים שם בתחילה מתקנים יתקנום עתה, כי לא יהיו שם חוחים, וכל כך יתן השם ברכה בכרמי ההר עד שישלחו השור שם, כטעם אסרי לגפן עירה <small>(בראשית מ"ח י"א)</small>, והנה אמר כי מעגלה אחת ושתי צאן ירבה החלב, וכרמי [צ"ל ובכרמי] ההר שימלטו לבדם יתן השם ברכה עד בלי די:
Chapter 8
Verse 1
<b>ויאמר. גליון גדול.</b> ויש אומרים ממגלה, והנה יו"ד תחת דגש וככה דליו שוקים <small>(משלי כ"ו ז')</small>:
<b>בחרט.</b> כמו ויצר אותו בחרט <small>(שמות ל"ב ד')</small>, צורה יצוקה כדמות אדם, ואחרים אמרו כי גליון יחיד מגליונים, והוא בגד והכתיבה במלאכת רקום, והטעם כי יתנבא לעתיד על גלות שומרון:
Verse 2
<b>ואעידה.</b> יש אומרים כי האל"ף תחת ה"א, ואחרים אמרו כי בא עתיד תחת עבר, ויתכן היות ואעידה כמשמעו, שאעיד לי, והנביא עשה מה שצוה השם, ואם לא נזכר:
<b>את אוריה הכהן.</b> היה כהן גדול בימים ההם, גם זכריה היה אדם גדול, ודרך הדרש ידועה על נבואת זכריה הנביא ואוריה הנביא:
Verse 3
<b>ואקרב.</b> טעמו רמז לשכיב', כמו אל תגשו אל אשה <small>(שמות י"ט ט"ו)</small>:
ו<b>הנביאה</b> אשת הנביא, ונקראה כן בעבור שבעלה נביא, או גם היא היתה נביאה:
Verse 4
<b>כי וגו'.</b> זה הנער נולד קודם שתי שנים שתגל' שמרון:
<b>ישא.</b> הנושא כמו ויאמר ליוסף <small>(בראשית מ"ח א')</small>:
Verse 5
<b>ויוסף.</b> טעם ויוסף כי גם זאת הנבואה היתה על דבר מלך אשור:
Verse 6
<b>יען. מי השלוח.</b> יש אומרים שהם ירושלם, והנכון מלכות בית דוד שרובי מלכי בית דוד היו צדיקים, ומלכי ישראל היו כלם רעים וחטאים, וטעם השילוח הם כמו גולות מים, או שישלחם אדם, או מים שיגדלו שלחים, כמו שלחיך פרדס רימונים <small>(שיר השירים ד' י"ג)</small>:
Verse 7
<b>ולכן. עליהם.</b> על אנשי יהודה שהיו קושרים על אחן:
<b>אפיקיו.</b> מקומות חזקי' מהמים, כמו על אפיקי מים [שם ה' י"ב], או כפי טעם המקום:
וכן <b>גדותיו</b>, ויש אומרים כי הוא חסר הרי"ש, כמו שרשרו' עם שרשות <small>(שמות כ"ח י"ד כ"ב)</small>, ולא אמרו כלום, כי הרי"ש תכפל ואיננה שורש, כי שרש שרשרות שרש אבל רי"ש חסרה לא תמצ' כי איננה מאותיו' השרות:
Verse 8
<b>וחלף. מטות כנפיו מלא רוחב ארצך עמנו אל.</b> וטעם הזכירו כי הוא היה לאות שתמלט ירושלים מיד רצין ופקח, גם מיד סנחריב גם כאשר הגלה דמשק שמרון [צ"ל ושמרון]:
Verse 9
<b>רעו.</b> כמו תרועם בשבט ברזל <small>(תהלים ב' ט')</small> גם חותו לשון ציווי, כמו סובו ציון [שם מ"ח י"ג]:
וטעם <b>התאזרו</b> פעמים שיעשו כן בכל רגע:
Verse 10
<b>עוצו.</b> הטעם כל מה שתעוצו על ירושלם לא תקום העצה, והנה עוצו מהשניים הנראים, ור' משה הכהן ז"ל אמר שהוא חסר יו"ד, והיה ראוי להיותו יעוצו כמו זכורו <small>(נחמיה ד' ח')</small>:
<b>כי עמנו אל.</b> זה טעם שם בן הנביא:
Verse 11
<b>כי בחזקת היד.</b> כאשר התחזקה עלי הנבואה כמו היתה עלי יד יי <small>(יחזקאל ל"ז א')</small>:
<b>ויסרני.</b> דגשות הס"מך לבלוע היו"ד שהוא פ"א הפועל כמו בטרם אצרך בבטן <small>(ירמיה א' ח')</small>, והנה 'ויסרני' שיורה [צ"ל יורה] על יושר פירושי במלת טמא שפתים <small>(ישעיהו ו' ה')</small>:
Verse 12
<b>לא וגו'.</b> יוכיח המשכילים שלא יקשרו על אחז וישובו עם מלך אשור, וזה טעם ואת מוראו, הנה הוא דבק עם מלך אשור הנזכר למעלה:
Verse 13
<b>את.</b> אחר שאמר 'את' הוסיף 'אתו', וכמהו רבים, או טעמו אתו לבדו תקדישו, שמנהג האדם שיפחד מהקדוש, כמו כי איש אלהים קדוש הוא <small>(מלכים ב' ד' ט')</small>:
<b>מעריצכם.</b> שם התואר, או פועל, שהוא מפחידכם באמת:
Verse 14
<b>והיה וגו'.</b> טעמו על מלך אשור:
וטעם <b>מקדש</b> מקו' שילך אדם אליו להגדל בו ולהבצר בו, והנה הוא דבק, למקדש נגף ולאבן נגף, שיעל' אדם עליו להשגב בו:
<b>לשני בתי ישראל.</b> מלכות ישראל ויהודה:
והנה טעם <b>לפח </b>לאפרי', <b>ולמוקש</b> ליהודה:
Verse 15
<b>וכשלו בם.</b> שב אל פה ולמוקש:
Verse 16
<b>צור.</b> יש אומרים שהוא חסר נו"ן כמו שמור, והנכון שהוא כמו וצרת הכסף <small>(דברים י"ד כ"ה)</small> והנה כמו חתו', והטעם סתום אלה דברי הנבואה והם התעוד' והתורה:
<b>בלמודי.</b> שם התאר, וכמהו לשמוע כלימודי' <small>(ישעיהו נ' ד')</small> והנה הוא מתלמידי:
Verse 17
<b>וחכיתי.</b> אלה דברי הנביא שאמתין עד שהשם יתן לי רשות לגלות סודי:
Verse 18
<b>הנה וגו'.</b> הטעם יוכלו להבין מסוד הנבואה ממעשי ומשמות בני:
<b>מעם יי צבאות.</b> הטעם כי אלה השמות היו מעם השם:
<b>השוכן בהר ציון.</b> הטעם מרוב אהבתו:
Verse 19
<b>וכי יאמרו אליכם.</b> עם התלמידים ידבר:
<b>המצפצפים.</b> דומ' לדבור, וכמוהו כסוס עגור כן אצפצף <small>(ישעיהו ל"ח י"ד)</small>:
<b>והמהגים.</b> מהבנין הכבד הנוסף, והטעם שיעשו לאחר שיהגה:
<b>הלה עם.</b> זאת התשוב', הטעם הלה זה עם שידרוש אל אלהיו, בדרך לעוג ומהתל כאליהו, איך יבקש אל הצלמים שהוא מתים בעד החיים:
Verse 20
<b>לתורה ולתעודה.</b> הלמ"ד כמו אמרי לי אחי הוא <small>(בראשית כ' י"ג)</small>, בעבור תורת הנבואה, כי עוד יאמרו כדבר הזה לא נשמע, כי הוא כלילה שאין לו שחר, והטעם לא תצא זאת התעלומ' לאור. ויש אומרים כי טעם 'לתורה' שבועה, וכדבר הזה לא ראינו במקרא:
Verse 21
<b>ועבר.</b> יש אומרים כי הנה ימים באים שהעובר בארץ יהודה והוא מיהודה יהיה נקשה ורעב מפני חיל סנחריב וכאשר יראה כי לא יושיעו מלכו ולא ע"ז שלו, אז יפנה למעלה להתפלל לאלהי השמי', ולפי דעתי שהוא על חיל סנחריב שיעבר בארץ יהודה, וידוע כי מחנה גדול ירעב:
<b>במלכו.</b> הוא מלך אשור, וכאשר יפנה למעלה ולמטה יראה הכל חשך:
Verse 22
<b>ואל.</b> מעוף, כמו ארץ עיפתה <small>(איוב י' כ"ב)</small> כמו חשך:
<b>מנודה.</b> מפוזר כמו והנדחים <small>(ישעיהו כ"ז י"ג)</small>, ויתכן שהוא כן ומעוף אפילה מנודה, בעבור שהוא לשון זכר:
Verse 23
<b>כי וגו'.</b> כי, כמו אותה העיפה והחשיכ' לא תהיה לירושלם שהציק עליה האויב, ויש אומרים כי לא יוכל הצר לעוף אל ירושלם אשר הציק לה:
<b>כעת הראשון וגו'.</b> כי בפעם הראשונה שבא מלך אשור הקל ארץ זבולן ונפתלי, ובפעם <b>האחרון</b> [צ"ל האחרונה] הכביד לכלו' הגליל, ויתכן היות גוי' על ישראל כמו אחריך בנימין בעממיך <small>(שופטים ה' י"ד)</small>:
Chapter 9
Verse 1
<b>העם.</b> אלה הם אנשי ירושלם שהולכים במסילותיה כעור שלא יראה מרוב הצער:
Verse 2
<b>הרבית.</b> הם יהודה שנקבצו אל ירושלם, וטעם לו הרבית השמחה כאשר הוא קרי, ואשר הוא באל"ף לא היתה שמחה כמוה, כמו לא היה פחד <small>(תהלים נ"ג ו')</small>:
Verse 3
<b>כי את עול סבלו.</b> משקלי השמו' משתני':
<b>מטה.</b> מכה שכמו:
<b>החתות.</b> נפתח הה"א בעבור אות הגרון, כמו החלו' <small>(דברים ג' כ"ד)</small>, ואין מלה זרה, ותי"ו החתות לנוכח השם, כמו הרבית הגוי:
<b>כיום מדין.</b> בימי גדעון <small>(שופ' ז' וח')</small>:
Verse 4
<b>כי וגו'.</b> יש אומרים סאון מגזרת סאה, שהשם מדד לאשור כפי מעשיו, ויש אומר שהוא הפוך מן אסון, כמו כשב וכבש, והנכון שאין למלה הזאת דומ', והעד סואן שהו' פועל והנו"ן שורש, וטעמו כמו נאקה, ברעש גדול:
<b>ושמלה מגוללה בדמים.</b> וכל אחד שוכב חלל ושמלתו מגוללה בדמיו או טעמו השמלה שהיתה מגוללה בדמי חללים שהרג, והנה הית' לשרפה, והטעם על מיתת חיל סנחריב ביד המלאך כנשרפים <small>(ישעיהו ל"ז ל"ו)</small>:
Verse 5
<b>כי.</b> כל זה בזכות הילד שיולד לנו, וידענו כי בבא סנחריב היה חזקיהו בן שלשים ותשע שנה לכן קראו ילד בעת נבואת הנביא, יש אומרים כי פלא יועץ אל גבור אבי עד הן שמות השם ושם הילד שר שלום, והנכון בעיני כי כל אלה שמו' הילד, פלא שהשם עשה פלא בימיו, יועץ כן היה חזקיה ויועץ המלך <small>(דברי הימים ב' ל' ב')</small>, אל גבור שהיה תקיף, אבי עד שנמשכה מלכות בית דוד בעבורו, ועד כמו שוכן עד <small>(ישעיהו נ"ח ט"ו)</small>, שר שלום שהיה שלום בימיו וכן כתוב <small>(דברי הימים ב' ל"ב כ"ב)</small>:
Verse 6
<b>למרבה.</b> דרך דרש הסופרי' כי המ"ם סגור בתוך המלה והיה ראוי להיותו בסוף, רמז לאות השמש ששב הצל לאחור, יתכן היות מרבה שם כמו מעשה, או פועל מהבנין הכבד הנוסף:
<b>במשפט.</b> וכן כתוב [שם]:
Verse 7
<b>דבר.</b> דבר נבואה או גזירה:
<b>ונפל.</b> הטעם כפול כמשפט:
Verse 8
<b>וידעו, אפרים.</b> הם עשרת השבטים:
Verse 9
<b>לבנים.</b> דרך משל אם אשור הרע לנו עוד נשוב כקדמותינו וטובים מאשר היינו:
<b>שקמים.</b> כדמו' תאנים רעים:
Verse 10
<b>וישגב. צרי רצין.</b> הם אשור:
<b>אויביו.</b> שב אל השם, והם ארם או ישראל, והנה ארם שהם מזרח לישראל ישובו להרע לישראל עם מלכי אשור:
Verse 11
<b>מאחור.</b> שהם במערב ארץ ישראל:
Verse 12
<b>והעם.</b> על ישראל:
<b>המכהו.</b> הוא השם שהוא המכ' באמת ובאו סימנים שנים, כמו בתוך האהלי <small>(יהושע ז' כ"א)</small>:
Verse 13
<b>ויכרת וגו'.</b> הטעם לא שב העם, כי אין מורה להם הדרך הישרה:
<b>כפה.</b> הוא השרש, וככה וכפתו לא רעננה <small>(איוב ט"ו ל"ב)</small>:
<b>ואגמון.</b> כמו הלכוף כאגמון ראשו <small>(ישעיהו נ"ח ה')</small>, והוא צמח נראה וידוע:
Verse 14
<b>זקן.</b> והנה פירש כי הראש משל לזקן, וכן הכפה, והזנב והאגמון משל לנביא השקר:
Verse 15
<b>ויהיו וגו'.</b> אל"ף מאשרי תחת יו"ד, והפך זה תתיימרו <small>(ישעיהו ס"א ו')</small>, וכן אל"ף ומאשריו:
Verse 16
<b>על כן.</b> ישמח השם, כדרך לשון אדם כי בהיות הנעשים בטוב ישמחו עושיהם:
<b>חנף.</b> הוא ברו טוב ותוכו רע:
Verse 17
<b>כי וגו'.</b> דמה הרשע לאש שיאכל המבער, והשמיד והשית הם הרשעים:
<b>ויתאבכו.</b> מלה זרה כמו התרוממו:
Verse 18
<b>בעברת.</b> נעתם, בלשון קדר כמו חשך גם זה דבק בעבור העשן הנזכר למעלה, ור' משה הכהן אמר שהוא כמו יועם זהב <small>(איכה ד' א')</small> והתי"ו מבנין התפעל, וזאת טעות גדולה:
Verse 19
<b>ויגזר.</b> דרך משל בעבור מלחמות שיעשו ביניהם והן אחים, כאילו הם גוף אחד:
Verse 20
<b>ויגזר.</b> דרך משל בעבור מלחמות שיעשו ביניהם והן אחים, כאילו הם גוף אחד:
Chapter 10
Verse 1
<b>הוי החוקקים.</b> הוי כמו קריאה לשופטים ולדיינים וסופריהם:
<b>ומכתבי'.</b> פועל יוצא לשני' פועלים', מהבנין הכבד הדגוש ויהיה עמל דבוק עם כתבו:
Verse 2
<b>להטות.</b> יצוו לסופרי' שיכתבו ספרי שקר על היתומים, והאלמנות והדלי' שאין להן כח ואפילו לדבר:
Verse 3
<b>ומה וגו'.</b> הטעם כל זה עתיהם, והנה מה תעשו ביו' שיפקוד השם עונותיכ':
<b>כבודכם.</b> הוא ההמון:
Verse 4
<b>בלתי וגו'.</b> הטעם כל זה עשיתם, לא ימלט רק מי שיכרע תחת אסיר ויפיל עצמו תחת הרוגים כאילו הוא הרוג כמוהם:
Verse 5
<b>הוי אשור.</b> הוא דרך קריאה:
<b>שבט אפי.</b> שהוכחתי בו רבים:
<b>[ומטה וגו'].</b> והמטה שהוא ביד בני אשור הוא זעמי:
Verse 6
<b>בגוי.</b> ועל עם עברתי, שיש לי עברה עליה [צ"ל עליו]:
Verse 7
<b>והוא.</b> ידמה, כמו כאשר דמיתי <small>(במדבר ל"ג נ"ו)</small>, והוא מגזרת דמיון, והטעם לא יחשב כי להוכיח שלחתיו, רק אין לו מחשבה כי אם לעקור את הכל:
Verse 8
<b>כי יאמר.</b> בלבו הנה שבו שרי, שהיו בתחלה שרים, הגם מלכים הם על גוים:
Verse 9
<b>הלא ככרכמיש כלנו.</b> כמו ואכד כלנה <small>(בראשית י' י')</small>, והם שמות מקומות נקראו על שם הבונים כמו מצרים <small>(בראשית י' ו')</small>:
Verse 10
<b>כאשר עשיתי [צ"ל מצאה ידי] לממלכת.</b> עובדי ע"ז:
<b>מירושלם.</b> מסביבות ירושלם והם ערי יהודה הבצורות שתפש:
Verse 11
<b>הלא וגו'.</b> זאת הנבואה היא על סנחריב כשר יבא להלחם על ירושלם:
Verse 12
<b>והיה כי יבצע.</b> ישלים וכמוהו ידיו תבצענה <small>(זכריה ד' ט')</small>:
<b>את כל מעשהו.</b> להביא חיל סנחריב אל ציון:
<b>על פרי.</b> כמו פרי מחשבתו [צ"ל מחשבתם] <small>(ירמי' ו' י"ט)</small>:
Verse 13
<b>כי.</b> עשיתי, גבורה:
<b>נבונותי.</b> מהשניים הנראים מבנין נפעל:
<b>ואסיר.</b> עתיד והטעם על זמן עומד כמו יעשו עגל בחורב <small>(תהלים ק"ו י"ט)</small>:
<b>ועתידותיהם שושיתי.</b> מגזרת ועתדה בשדה לך <small>(משלי כ"ד כ"ו)</small>, הממון שיזמן האדם שימציאנו לעתיד מימיו:
<b>ואוריד כאביר.</b> ואם הוא באל"ף הוא נוסף, והטעם אוריד היושבים בארמון כביר, ויאמר ר' משה ההן כי האל"ף עיקר, כמו אביר הרועים <small>(שמואל א' כ"א ח')</small>, והטעם כגבור:
Verse 14
<b>ותמצא.</b> לחיל, ממון כמו את החיל הזה <small>(דברים ח' י"ז)</small>:
<b>נודד כנף.</b> פועל יוצא, והנה הכנף פעול, בעבור שהמשילם לבצים והאפרוחים יולדו מהם:
Verse 15
<b>היתפאר הגרזן.</b> כלי הברזל שיחתך בו והוא מגזרת נגזרתי [צ"ל נגרזתי] <small>(תהלים ל"א כ"ב)</small> והנה הטעם כי השם המשילו, ואין למשור רע כי אם וישר במגר' <small>(דברי הימים א' כ' ג')</small>, והוא מפעלי הכפל, על משקל מעוז <small>(ישעיהו כ"ה ד')</small>:
ומשל אחר כהניף שבט ואת מרימיו, והטעם כהנפת השבט ותנופת מרימיו, כי עיקר התנופה למרימיו כהרים מטה, ההרמה למרימים לא לעץ:
Verse 16
<b>לכן וגו'.</b> טעם במשמניו מיתת גדולי אשור כי כן כתוב:
<b>יקד.</b> על משקל כפור <small>(תהלים קמ"ז י"ז)</small>:
Verse 17
<b>והיה אור ישראל.</b> הוא השם, והטעם על המלאך שהמכחיד [צ"ל שהכחיד או המכחיד] המחנה:
<b>שיתו ושמירו.</b> הרשעים:
Verse 18
<b>וכבוד יערו וכרמלו.</b> משל שהיו רבים כאילני היער והכרמל:
<b>מנפש ועד בשר יכלה.</b> שהכחידם כדמות שרפה:
<b>כמסוס.</b> שם כמו יקוד ואיננו סמוך:
וטעם <b>נוסס.</b> שיהיה זה הדבר נראה כנס:
Verse 19
<b>ושאר.</b> שלא ימלטו כי אם מעטים עד שיוכל לכותבם נער שאין לו רגילו' בחשבון:
Verse 20
<b>והיה.</b> על מכהו, הוא אשור, וזה לאות כי רבי' מיהודה קשרו:
Verse 21
<b>שאר ישוב.</b> הוא שם בן הנביא, והנה פירש כי טעם שאר ישוב על שאר יעקב והוא יהודה, גם ישוב משרת עצמו ואחר עמו, כמו מתן בסתר יכפה אף <small>(משלי כ"א י"ד)</small>, והנה הוא כן, שאר יעקב ישוב אל אל גבור, וטעם גבור בעבור שהוא יוכל להושיעם:
Verse 22
<b>כי וגו'.</b> הטעם אף על פי שיהיו ישראל רבים בימים ההם כחול הים, לא ישאר מהם רק מי שישוב לשם, כי כליון חרוץ גזור מהשם, כמו אתה חרצת <small>(מלכים א' כ' מ')</small>, יבוא כנחל שוטף בצדק:
Verse 23
<b>כי.</b> ונחרצה, גזרה נגזרת מאת השם, כמו אתה חרצת:
Verse 24
<b>לכן.</b> יושב ציון, בעבור שנתפשו כל ערי יהודה:
<b>יככה.</b> במחשבתו:
<b>בדרך מצרים.</b> כי משם עבר:
Verse 25
<b>כי.</b> מעט מזער, בימים, ויכלה זעמי ואפי בהם על רוב שהשחיתו, ויש מפרש תבליתם מן אחרי בלותי <small>(בראשית י"ח י"ב)</small>, על משקל תכליתם [צ"ל תכלית] <small>(תהלים קל"ט כ"ב)</small>:
Verse 26
<b>ועורר וגו'.</b> וכמכת מטהו על הים בשוב המי' על מצרים:
<b>ונשאו.</b> רמז לסנחריב בשובו בבושת:
Verse 27
<b>והיה.</b> יסור סבלו, של מלך אשור וכ"ף צוארך שב ליהודה:
<b>וחבל.</b> כמו השחתה, וכן וחבל את מעשה ידיך <small>(קהלת ה' ה')</small>, וטעמו וישחת העול כאשר יושם שמן בצואר, והטעם שיתגבר יהודה:
Verse 28
<b>בא וגו'.</b> הזכיר מסעי מלך אשור בבואו אל ציון:
<b>יפקיד כליו.</b> עם קצת מחנהו לבא אל ציון במהרה:
Verse 29
<b>עברו מעברה.</b> הנהר או שם מקום:
<b>לנו.</b> מגזרת ללון <small>(בראשית כ"ד כ"ג)</small>:
Verse 30
<b>צהלי.</b> הצהלה הרמת קול, וכן צהלת הסוס:
<b>בת גלים.</b> שם מדינה, ויתכן היות בת כמו בת ציון:
Verse 31
<b>נדדה.</b> הגבים, שם מקום, או בורות מתרגום ארמית:
<b>העיזו.</b> הבריחו נפשם או אחרים מישראל, כי הוא פועל יוצא [כמו] שלח העז <small>(שמות ט' י"ט)</small>:
Verse 32
<b>עוד.</b> יבוא היום שיעמוד בנוב:
Verse 33
<b>הנה.</b> מסעף, יכרית הסעיפים, כמו לא תפאר אחריך <small>(דברים כ"ד כ')</small> ושרשך מארץ חיים <small>(תהלים נ"ב ז')</small>:
<b>פארה.</b> כמו סעיף וככה ותשלח פארות <small>(יחזקאל י"ז ו')</small>:
<b>במערצה.</b> בגבורה, מגזרת עריץ:
<b>ורמי הקומה.</b> בעבור כי השרים נכחדו:
Verse 34
<b>ונקף.</b> לשון הכרתה:
<b>סבכי היער.</b> האילנים המסובכים:
<b>בברזל.</b> משל למלאך:
<b>[והלבנון באדיר יפול].</b> והשרים הדומים לאילני הלבנון יפלו בברזל אדיר, והנה 'בברזל' מושך עצמו ואחר עמו:
Chapter 11
Verse 1
<b>ויצא וגו'.</b> רובי המפרשים אמרו כי זה המשיח, והטעם שימות מחנה אשור הצר על ירושלם, ועוד יבא עת גאולת ירושלם השלימה, ולפי דעת רבי משה הכהן שעל חזקיהו רמז, כי הוא דבק עם הפרשה:
<b>חוטר.</b> מגזרת תרגום מטה:
<b>גזע.</b> כמו זרע, ונצר כמו סעיף, כנצר נתעב <small>(ישעיהו י"ד י"ט)</small>:
וטעם <b>ויצא.</b> כי קטן היה כאשר היה [צ"ל היתה] זאת הנבואה:
Verse 2
<b>ונחה.</b> על משקל ושבה אל בית אביה <small>(ויקרא כ"ב י"ג)</small>, מהשניים הנראים:
והנה פרש כי רוח יי היא רוח חכמה ובינה, וכן כתוב על יהושע בתורה <small>(דברים ל"ד י"ט)</small>:
<b>וגבורה.</b> כי גבור היה חזקיה, כי כן כתוב <small>(דברי הימים ב' ל"ב ה')</small>:
Verse 3
<b>והריחו.</b> פעמים תטעה הרגשת האוזן שתשמע ואין קול, גם העין תטעה שירא' לה הנח שהוא נע, רק הרגשת הריח לא תטעה, והריחו, כאילו יריח הדבר ביראת השם שיש לו, לא ישפוט כאשר יראה לעיניו, ולא כאשר ישמע, כי יתכן להיות עדות העדים שקר, ואלה התוכחות והמשפטים הם כמשפט המלוכה:
Verse 4
<b>ושפט בצדק דלים.</b> כמשפטי התורה שלא יהדר פני דל <small>(שמות כ"ג ג')</small>:
<b>והוכיח ביושר.</b> לטובים:
<b>והכה ארץ.</b> בפיו כאילו הוא שבט לרשעים:
Verse 5
<b>והיה וגו'.</b> והנה הצדק לא יסור ממנו כל ימיו בכל מעשיו:
Verse 6
<b>וגר זאב וגו'.</b> דרך משל מהשלום שיהיה בימיו:
<b>ומריא.</b> פירשתיו <small>(ישעיהו א' י"א)</small> שהוא מין ממיני השור וחלבו אסור:
Verse 7
<b>ופרה.</b> היא גדולה כי העגל קטן ויש אומרים כי הנקבה חזקה מהזכר:
<b>יאכל תבן.</b> כאילו יסור מנהג תולדתו ולא יזיק לטרוף:
Verse 8
<b>ושעשע.</b> לעולם תמצא בטעם הזה כפולה:
<b>חור.</b> הפה או האף:
<b>מאורת.</b> העין שהיא בעלת האור:
יתכן היות ה"א<b> הדה </b>תחת י"וד ידו אליה <small>(ירמיה נ' י"ד)</small>, והטעם ישלח ידו, או אין לה אחות:
Verse 9
<b>לא ידעו.</b> על הפתן ועל הצפעוני, כאילו כל ארץ ישראל מלאה דעת יי, כי ידוע הוא כי יודע השם לא ישחית לעולם רק יבנה ויתקן:
<b>כמים.</b> תחסר מלת אשר, וכן הוא, כי הדעות תרבינה כמו אשר יכסו המים [צ"ל המים אשר יכסו] על ים, שלא יפסיקו רק תוספנה:
Verse 10
<b>והיה וגו'.</b> אם על המשיח, שכל העולם כלו תחת רשותו, ועל דעת ר' משה הכהן הנזכר על אות השמש, כי כן כתוב לדרוש המופת <small>(דברי הימים ב' ל"ב ל"א)</small>:
<b>והיתה מנוחתו כבוד.</b> בכבוד וכן הנמצא בית יי <small>(מלכים ב' י"ח ט"ז)</small>:
Verse 11
<b>והיה.</b> שנית, כנגד גאולת מצרים, והנה לאות כי על ימי המשיח ידבר, כי גאולת בית שני לא היתה גאולה שלימה, כי כל השבטים גם כל יהודה לא שבו אל ארצם,<b> </b>והמפרש על חזקיהו שהתקבצו למלכותו כאשר ראו כי נמלטה ירושלם ומת סנחריב אחרי מות רובי [צ"ל רוב] מחנהו:
Verse 12
<b>ונשא.</b> כאילו השם ישא נס לכל הגוים שיראוהו ישראל וישובו אל ארצם, והנה ישראל עשרת השבטים, גם הזכיר יהודה:
Verse 13
<b>וסרה.</b> שלא יקנא אפרים בעבור שהמשיח הוא ממשפחת יהודה, ואם חזקיהו בעבור עמוד מלכותו:
<b>וצוררי יהודה.</b> שונאיהם:
ואם על חזקיהו על ארם, והנה לא יצור את אפרים להשיב להם גמולם בימי פקח:
Verse 14
<b>ועפו.</b> יש אומר כמו מגילה עפה <small>(זכריה ה' א')</small> פרושה, ורבי משה הכהן אמר כי אין רע לו, והטעם כמו ינוחו ויחסר מקום ארץ:
<b>ימה.</b> שהם מערב ארץ ישראל:
<b>בני קדם.</b> הם ארמים:
<b>משלוח ידם.</b> שישלחו ידם לבוזזם:
<b>ובני עמון משמעתם.</b> יסורו אל משמעתם:
Verse 15
<b>והחרים.</b> יכרית, כמו וכל חרם <small>(ויקרא כ"ז כ"ט)</small>, שיעברו בו ישראל ביבשה ולא יעכבם הים שישובו מהרה:
<b>בעים.</b> אין לו אח, והמ"ם שורש, וטעמו כמו בכח, והמפרשים אותו מגזרת אם תבעיון בעיו <small>(ישעיהו כ"א י"ב)</small> לא ידעו הדקדוק:
<b>הנהר.</b> הוא היאר:
<b>והדריך.</b> פועל יוצא לב' פעולים:
Verse 16
<b>והיתה.</b> והנה פירש טעם החרם והמכה:
<b>כאשר היתה וגו'.</b> רמז לבקיעת ים סוף:
Chapter 12
Verse 1
<b>ואמרת.</b> התי"ו לנוכח ישראל, הם השבים אל ארצם:
<b>כי אנפת בי.</b> אע"פי שאנפת בי, כמו רפאה נפשי כי חטאתי לך <small>(תהלים מ"א ה')</small>:
Verse 2
<b>הנה וגו'.</b> שאחר שעמי אל ישועתי:
<b>אבטח.</b> אשכון בטח:
<b>[יה].</b> פרוש חצי השם בספר תהלו' <small>(תהלים ס"ח ה')</small>:
<b>וזמרת.</b> מפו' בתורה <small>(שמות ט"ו ב')</small>:
Verse 3
<b>ושאבתם מים.</b> משל שיתענגו כצמא בשואבו מים:
Verse 4
<b>ואמרתם.</b> זה לזה:
<b>קראו.</b> קול גדול בשמו:
<b>עלילותיו.</b> מעשיו:
Verse 5
<b>זמרו.</b> מזמרת הארץ <small>(בראשית מ"ג י"א)</small>, הטעם תנו זמרה מדבר משובח לשם:
<b>מודעת.</b> פעול מהבנין הכבד הנוסף:
<b>כי גאות.</b> לשון נקבה והתי"ו לעדה:
Verse 6
<b>צהלי.</b> דין הוא שתגביהי קולך בת ציון כי השכינה בקרבך:
Chapter 13
Verse 1
<b>משא בבל.</b> הזכיר מפולת בבל אחר מפולת אשור כי בבל השחית אשור:
Verse 2
<b>על הר נשפה.</b> יש אומרים מגזרת נשף <small>(ישעיהו ה' י"א)</small> כמו שחרות והנכון שהוא מגזרת שפיים <small>(מ"א י"ח)</small> והנו"ן לבנין נפעל, וטעמו גבוה, או אין לו אח:
<b>להם.</b> לבאים על בבל להלחם עליה:
<b>ויבאו.</b> ומיד יבואו ויכנסו למדינה כי יתפשוה:
Verse 3
<b>אני.</b> דברי השם:
<b>למקודשי.</b> הם המזומנים:
<b>עליזי.</b> שהם שמחים להראות גבורתי, או ששמחתם בגבורה ששמתי בהם:
Verse 4
<b>קול.</b> מנהג תולדת ההר כאשר ידבר איש להשיב הקול, וזה הוא טעם קול המון, מגזרת הומה <small>(מלכים א' א' מ"א)</small> והנה פירש למה זה הקול שאון [צ"ל קול השאון] בממלכות גוים, כי מלך פרס שהוא כורש ומלך מדי שהוא דריוש, שניהם התחברו על בבל וזה מפורש בספר דניאל <small>(דניאל ה' כ"ח)</small>:
<b>מפקד.</b> ישים פקידים או מפקדים והוא פועל יוצא לשנים פעולים:
Verse 5
<b>באים.</b> כי מפאה עילם באו כאילו הם מקצה השמים, רמז למרחוק:
<b>יי.</b> והנה באו גזירות השם 'וכלי זעמו' שהם פרס ומדי:
Verse 6
<b>הלילו.</b> כשוד משדי יבא, כי זה השוד בא מהשם ומי יוכל לבטלו, ויש אומרים כי שדי כגבור שודד, והראשון הוא הנכון:
Verse 7
<b>על כן כל ידים.</b> מאנשי בבל:
Verse 8
<b>ונבהלו.</b> פני להבים פניהם, כמו שרופים מרוב הצער, ויש אומרים כי להבים גוי ככושים:
Verse 9
<b>הנה [אכזרי].</b> י"וד אכזרי נוסף כי"וד פנימי <small>(מלכים א' ו' כ"ז)</small>:
<b>לשום.</b> ארץ כשדים:
Verse 10
<b>כי. וכסיליהם.</b> יש אומרים כי כסיל הוא הכוכב שהוא קרוב מהסדן הדרומי שימותו הגמלים אם יראוהו, ולפי דעתי שהוא לב עקרב, ויתכן להיות הכסילים מגזרת הכסלים <small>(ויקרא ג' ד')</small> שהם קרובים אל הסדנים, ויאמר רבי יונה כי כסיל הוא אחד וחבר כוכבים אחרים אליו וכמוהו בתי השן <small>(עמוס ג' ט"ו)</small>:
<b>יהלו.</b> כמו יחלו <small>(שופטים כ' ל"א)</small>, מהפעלים של הכפל והנה הוא פועל יוצא, וככה בהלו נרו <small>(איוב כ"ט ג')</small> גם כן יגיה, והעד יגיה חשכי <small>(תהלים י"ח כ"ט)</small>:
Verse 11
<b>ופקדתי על תבל רעה.</b> כי ממלכות רבות תפש כורש, וכן אמר כל ממלכות הארץ נתן לי יי [עזריה א' ב']:
Verse 12
<b>אוקיר.</b> פועל יוצא מהבנין הכבד הנוסף וכן הוקר רגלך <small>(משלי כ"ה י"ז)</small>:
וטעם <b>אנוש.</b> הזכרים שימותו במלחמה:
Verse 13
<b>על. שמים ארגיז.</b> דרך משל שלא ימצא הבורח מנוחה:
Verse 14
<b>והיה.</b> המון כשדים:
<b>כצבי מדח.</b> שידיחו אותו הרודפים והוא פעול מהבנין הכבד הנוסף על משקל מוקטר [מלאכי א' י"א] מוגש [שם] מוצב ארצה <small>(בראשית כ"ח י"ב)</small>:
Verse 15
<b>כל.</b> ידקר, שלא יחמול עליו:
<b>וכל הנספה.</b> שם התאר מבנין נפעל:
Verse 16
<b>ועולליהם. תשגלנה.</b> כנוי לשכיבה ויקרא תשכבנה דרך כבוד:
Verse 17
<b>הנני וגו'.</b> הזכיר מדי כי הם יותר אכזרים:
<b>לא יחשובו.</b> למאומה רק יהרגו:
Verse 18
<b>וקשתות.</b> תרטשנה, תבקענה:
Verse 19
<b>והיתה בבל.</b> שהיתה צבי ממלכות, וכמוהו הבית הזה יהיה עליון <small>(מלכים א' ט' ח')</small>, אשר יהיה:
Verse 20
<b>לא תשב.</b> והטעם לא תהיה נושבת:
<b>יהל.</b> חסר אל"ף כמו שקר מזין <small>(משלי י"ז ד')</small>:
<b>ערבי.</b> הם בני קדר, וכן מלכי הערב <small>(ירמיה כ"ה כ"ד)</small> משא בערב <small>(ישעיהו כ"א ג')</small>, והטעם כי אפילו ערבי שמנהגם להתנודד ממקום לא יתקעו בה אהליהם:
Verse 21
<b>ורבצו. ציים.</b> הם חיות דרות בארץ צייה:
<b>אוחים.</b> אין אח לו, והם חיות שישתומם כל רואם:
<b>בנות יענה.</b> ידועות והם עופות:
<b>ושעירים.</b> כדמות שדים, והם שעירים ברים:
ויתכן היות אוחים עופות והוא הנכון:
Verse 22
<b>וענה איים.</b> לשון רבים מן האיה <small>(ויקרא י"א י"ד)</small>:
<b>וענה.</b> טעמו גון או דירה מגזרת מעון <small>(תהלים כ"ו ח')</small>:
<b>באלמנותיו.</b> יש אומר כי פירושו כמו בארמנותיו, כמו וידע אלמנותיו <small>(יחזקאל י"ט ז')</small> ולא יתכן שיתחלף אות באות לבד מאותיות אה"וי, וכן פירושו וענה שם כל אחד מהאיים עם אלמנותיו:
<b>ותנים.</b> כמו אח הייתי לתנים <small>(איוב ל' כ"ט)</small>:
Chapter 14
Verse 1
<b>כי.</b> כאשר נלכדה בבל אז שלח כורש לגולה [צ"ל הגולה]:
<b>ונספחו.</b> יתחברו כמו ספחני נא <small>(שמואל א' ב' ל"ו)</small>:
Verse 2
<b>ולקחום.</b> הטעם כאשר יראו העמים שכורש יכבד לישראל יבקשו להיותם [צ"ל להיות] עבדים לישראל:
Verse 3
<b>והיה.</b> כ"ף <b>מעצבך</b> עם יהודה ידבר:
<b>מעצבך</b> בגוף ו<b>מרגזך</b> בלב:
Verse 4
<b>ונשאת. מדהבה.</b> תרגום זהב, וכן בלשון קדר והטעם זהב המם:
Verse 5
<b>שבר.</b> מטה רשעים, רמז למלכות, וכן שבט, כי המלך כרועה והעם כצאן:
Verse 6
<b>מכה.</b> מכת, סמוך ויחסר יד, וכמוהו השותים במזרקי יין <small>(עמוס ו' ו')</small>:
<b>מורדף.</b> פעולן מהבנין הכבד הנוסף, וטעם מורדף רודה במורדף בלי חשך, ויתכן היות מורדף פעול בטעם:
Verse 7
<b>נחה.</b> במות מלך בבל:
<b>פצחו.</b> בלשון קדר דבר צחות:
Verse 8
<b>גם וגו'.</b> הטעם שהיה מצוה לכרות הברושים והארזים לבנות מצור וסוללה:
Verse 9
<b>שאול.</b> לשון זכר ונקבה והנה רגזה גם עורר:
<b>רפאים.</b> הם המתים ויתכן היות האל"ף תחת ה"א רפה:
<b>עתודי ארץ.</b> הם המלכים כטעם או תיש <small>(משלי ל' ל"א)</small>:
<b>הקים מכסאותם.</b> היו קמים כאילו היו חיים ויתכן היות מנהג הבבליים לשום כסאות בקברי המלכים:
Verse 10
<b>כלם.</b> אילו יכלו לדבר היו אומרים כן:
<b>חלית.</b> מגזרת מחלה <small>(שמות ט"ו כ"ו)</small>:
Verse 11
<b>הורד. יצע.</b> יתכן היותו פועל עבר כמו אשר ילד לו <small>(בראשית ל"ה כ"ו)</small>, ויתכן היותו עתיד תחת עבר, ובא על דרך לשון זכר כמו ולקח מהם קללה <small>(ירמיה כ"ט כ"ב)</small> והיא דרך צחות, וככה בלשון קדר, וכן ומכסך, והוא פועל:
Verse 12
<b>איך. הילל.</b> הקרוב אל הדעת שהוא כוכב נוגה, והעד בן שחר, שהוא נראה קרוב מעלות השחר בימים ידועים, ואין בכוכבים ובצבא השמים כולו כוכב מאיר למראה העין כמוהו, על כן נקרא הילל, מגזרת לא יהלו אורם <small>(ישעיהו י"ג י')</small>:
<b>חולש.</b> כמו ויחלש יהושע <small>(שמות י"ג י"ז)</small>, ויש אומר מפיל גורלות כטעם קלקל בחצים <small>(יחזקאל כ"א כ"ו)</small>:
Verse 13
<b>ואתה. השמים אעלה.</b> רמז לגבהות הלב:
<b>ואשב בהר מועד.</b> הוא הר ציון ונקרא כן שהוא מועד השם, כמו שרפו כל מועדי אל <small>(תהלים ע"ד ח')</small>, והעד ירכתי צפון <small>(תהלים מ"ח ג')</small>, כי כן היתה ציון:
Verse 14
<b>אעלה.</b> זה הפסוק דבק בבא אחריו, אתה אמרת אעלה על במתי עב:
<b>אדמה.</b> מבנין התפעל והתי"ו מבולע, והעד דגשות המ"ם:
Verse 16
<b>ראיך.</b> ישגיחו, כמו יביטו:
<b>יתבוננו.</b> שילמדו בינה בעבורך:
Verse 17
<b>שם תבל.</b> מקום היישוב ולעולם זאת המלה בלשון נקבה רק במקום הזה, ויש אומרים כי וי"ו ועריו שב אל מדבר, או כי הר ערי עצמו:
<b>לא פתח.</b> בית מאסרם:
Verse 18
<b>כל.</b> איש בביתו, בבית שהכין לעצמו והוא הקבר וכן אל בית עולמו <small>(קהלת י"ב ה')</small>:
Verse 19
<b>ואתה.</b> הקדמונים אמרו כי אחרי מות נבוכדנצר נסחב מקברו, כי היו אומרים אנשי ממלכתו שמא לא מת ועוד ישוב כאשר שב בראשונה. גם זה נכון, והאמת כי זה הפסוק על נבוכדנצר הוא, כי הוא תחלת מלכות בבל על ישראל, והעד הכינו לבניו מטבח:
<b>כנצר.</b> סעיף:
<b>מטועני חרב.</b> בלשון קדר כמו מדוקרים, ויש אומר מגזרת טענו <small>(בראשית מ"ה י"ז)</small> בדרך רחוקה, כמו מלאים:
<b>מובס.</b> פעול מהשניים הנראים:
Verse 20
<b>לא תחד.</b> חסר אל"ף השורש כמו אוהבי אהב <small>(משלי ח' י"ז)</small>, ורבי יהודה המדקדק אומר שהוא חסר יו"ד מגזרת יחד:
<b>כי ארצך שחת.</b> אפילו ארצך שחת ואף כי ארצות אחרות, והנה פירושו ועריו הרס:
Verse 21
<b>הכינו לבניו.</b> בלשצר וכל ביתו:
<b>בעון אבותם.</b> אויל מרודך אביו ונבוכדנצר אבי אביו:
<b>ערים.</b> אויבי' כמו ויהי עריך <small>(שמואל א' כ"ח ט"ז)</small>, והטעם כי יעורר שנאה בכל העולם והנה הטעם ומלאו שלא ימלאו, וי"א אחר שלא ירשו הם הארץ יתיישב העולם:
Verse 22
<b>וקמתי.</b> שם הוא עצם, ושאר הוא כמו שאר בשרו <small>(ויקרא י"ח ו')</small> והוא האב, ונין בן, ונכד בן הבן:
Verse 23
<b>ושמתיה. קפוד.</b> ידוע יש אומרים שהוא מגזרת קפדתי כאורג חיי <small>(ישעיהו ל"ח י"ב)</small>, בעבור הקפידו:
<b>וטאטאתיה.</b> כל המפרשים אמרו כי אין למלה הזאת אחות, והטעם העץ שיסירו בו הדומן:
Verse 24
<b>נשבע.</b> שבועת השם היא הגזרה שנגזרה:
<b>דמיתי.</b> חשבתי והטעם כל מה שחשבתי בכל מה שעבר כן היה וכן יהיה לעתיד:
Verse 25
<b>לשבור.</b> כאשר חשבתי לשבור אשור בארצי שהיא ירושלם, כי שם הכבור:
<b>וסר מעליהם.</b> מארצי והרי:
Verse 26
<b>זאת.</b> כן תהיה זאת העצה שיעצתי על בבל:
<b>על כל הגוים.</b> על אשור ובבל בעתם:
Verse 27
<b>כי.</b> אחר שהשם גזר מי יוכל להפר:
Verse 28
<b>בשנת. המשא.</b> הנבואה או משל בדרך נבואה, והעד כי משורש נחש:
Verse 29
<b>אל. צפע.</b> הוא צפעוני והוא קשה מהנחש, והטעם כי חזקיה יהיה גבור מאביו והוא יזיק פלשתים כי כן כתוב במלכים, הוא הכה את עזה ואת גבולה ממגדל נוצרים ועד עיר מבצר <small>(מלכים ב' י"ח ח')</small>:
והפרי שיתן <b>שרף מעופף</b>, והמעופף הוא קשה בשרפים:
Verse 30
<b>ורעו בכורי דלים.</b> הם ישראל שהתדלדלו קודם כל אומה והטעם כי יהיה לישראל שובע וישכנו לבטח, ואת פלשת להפך:
<b>שרשך.</b> האבות:
<b>ואחריתך.</b> הם הבנים וכן לא לאחריתו <small>(דניאל י"א י"ד)</small>:
Verse 31
<b>הלילי.</b> הטעם שירימו קול בפרהסיא:
<b>כי מצפון עשן בא.</b> הוא מלך אשור והנכון שהוא נבוכדנצר והעד כי יי יסד ציון:
<b>ואין בודד.</b> מגזרת בדד:
<b>במועדיו.</b> בארמוניו בא העשן ולא יכול אדם לשבת אפילו לבדו בביתו:
Verse 32
<b>ומה יענה.</b> כל מלאך ממלאכי כל גוי, זה יענה, כי יי יסד ציון, ולא יוכל מלך אשור לה:
וטעם <b>ומה יענה.</b> שישאלו הגוים מה היה לירושלם, וכן יענה [צ"ל יענו] המלאכים לשולחיהם:
Chapter 15
Verse 1
<b>משא.</b> בליל, סמוך והטעם בליל כך מהשבוע:
<b>שודד ער מואב.</b> והנה הוא חסר בי"ת במואב:
<b>נדמה.</b> נכרת כמו ודמיתי אמך <small>(הושע ד' ה')</small>:
<b>קיר מואב.</b> מדינה כמו וארם מקיר <small>(עמוס ט' ז')</small>:
Verse 2
<b>עלה.</b> הטעם עלה יושב [הבית]:
<b>הבית.</b> שם מדינה:
<b>הבמות.</b> לע"ז:
<b>בכל ראשיו.</b> של מואב:
<b>כל זקן גדועה.</b> שם כמו וחבולתו חוב <small>(יחזקאל י"ח ז')</small>:
ובי"ת <b>בראשיו</b> ימשך אחר עמו כמ"ם מאל אביך <small>(בראשית מ"ט כ"ה)</small>:
Verse 3
<b>בחוצותיו.</b> בחוצות מואב:
<b>על גגותיה.</b> רמז למדינה:
<b>ייליל.</b> כמו ייטיב <small>(איוב כ"ב כ"א)</small>, והנה העתיד בבנין הפעיל נע, והם זרות:
Verse 4
<b>ותזעק.</b> נפש של מואב:
<b>ירעה לו.</b> והנכון שכל אחד יזעק ויאמר:
Verse 5
<b>לבי למואב.</b> בעבור מואב:
<b>בריחיה.</b> בריחי המדינה צועקים כמו הילילי שער <small>(ישעיהו י"ד ל"א)</small>, או בריחיה הובאו אל מצרים, כי משם בא מלך אשור, או צוער של סדום, ויהיה 'עגלת שלישיה' שיש לה גם שנים, תואר צוער, ויתכן היות בריחיה שם התואר כטעם בורחיה, אך ברוחיה לא יתכן לאמרו כי איך יהיה פעול לפועל עומד:
<b>יעוערו.</b> העי"ן השני כפול והטעם כמו עוררו, והיא מלה זרה:
Verse 6
<b>כי.</b> נמרים, שם מקום:
<b>משמות.</b> שם, ואילו היה פועלות מהכפולים [היה] תחת השי"ן חירק:
Verse 7
<b>יתרה.</b> שם, ממון:
<b>עשה.</b> קנה כמו עשה לי את החיל הזה <small>(דברים י"ח י"ז)</small>:
<b>ופקדתם.</b> מגזרת פקדון <small>(ויקרא ה' כ"ג)</small>, והנה הממון ישאום אל ערבי הנחל, והנכון שממונם ישאוהו על הנחל הידוע בארצם שהוא על ערבים, והטעם שיוליכו ממונם למקום אחר אולי ישאר להם:
Verse 8
<b>כי.</b> עד, מושך אחר, וכן הוא ועד באר אלים:
Verse 9
<b>כי.</b> מלאו דם, חללי מואב:
<b>נוספות.</b> הטעם רעות נוספות, וכן עשיר יענה עזות <small>(משלי מ' כ"ג)</small>, והטעם מלות:
<b>כי אשית.</b> מושך גם אחר וכן הוא אשית לפליטת מואב אריה והוא מלך אשור:
Chapter 16
Verse 1
<b>שלחו כר.</b> מין ממיני הגמל שירוץ מגזרת הכרי והרצים <small>(מלכים ב' י"א י"ט)</small>, ויש אומרים כי מושל ארץ תואר הכר בעבור שפסיעתו בארץ גדולה מכל פסע, והנכון להיות כר סמוך כי לא ימצא רק אצל המושלים:
Verse 2
<b>והיה.</b> מואב כעוף נודד:
<b>בנות מואב.</b> הם הכפרים כמו וילכדו בנותיה <small>(במדבר כ "א ל"ב)</small>:
Verse 3
<b>הביאי.</b> דברי הנביא למואב, קודם שתבא לך זאת הצרה הביאי לנפשך עצה:
<b>פלילה.</b> שם על משקל בכח האכילה <small>(מלכים א' י"ט ח')</small> מגזרת פלילים <small>(דברים ל"ב ל"א)</small>:
<b>צלך.</b> שתסתירי ישראל בכרחם אליך נדחים, ממקומם:
<b>נודד.</b> אליך, אל תגלי:
Verse 4
<b>יגורו.</b> נדחי, דברי הנביא או השם בעבור כבוד ישראל:
<b>מפני שודד.</b> ששדד שומרון והוא מלך אשור:
<b>כי וגו'.</b> עוד יבוא עת שיאבד זה הנוגש ויכלה השוד:
<b>המץ.</b> תואר השם והוא יוצא, למען תמוצו <small>(ישעיהו ס"ו י"א)</small> כמותו:
<b>תמו.</b> מחנות:
<b>רומס.</b> הוא מלך אשור:
Verse 5
<b>והוכן [בחסד].</b> בעבור החסד:
<b>כסא.</b> המלוכה:
<b>באהל דוד.</b> היא ירושלם:
<b>שופט.</b> זה חזקיהו:
<b>ומהיר צדק.</b> תאר השם מגזרת מהרה:
Verse 6
<b>שמענו.</b> ידבר הנביא על לשון ישראל או הגוים:
<b>גא.</b> חסר ה"א והיא מלה זרה::
<b>לא כן בדיו.</b> לא יהיה כן בדיו כמו ותעש בדים <small>(יחזקאל י"ז ו')</small>, ויש אומרים מחשבותיו, ולא כן כמו כן בנות צלפחד ובדיו כמו בדיך מתים יחרישו <small>(איוב י"א ג')</small>:
Verse 7
<b>לכן. לאשישי.</b> יש אומרים ליסודי, והטעם שיהגו והם נאים כאשר יספרו מעלת אשישי קיר חרשת, וכן בתרגום ארמית ואושיא יחיטו <small>(עזרא ד' י"ג)</small>, והנכון בעיני שהוא כמו אשישי ענבי' והעד גפן שבמה, והטעם שתהגו ואתם נכאים כאשר תזכרו ימי השמחה הפך היללה:
Verse 8
<b>כי שדמות.</b> כמו ומשדמות עמורה <small>(דברים ל"ב ל"ב)</small> כמו גפנים:
<b>אמלל.</b> כל אחד:
<b>בעלי גוי'.</b> כמו אדני יוסף <small>(בראשית ל"ט כ')</small>, כ סף ישיב לבעליו <small>(שמות כ"ד ל"ד)</small>, והם מלכי אשור:
<b>הלמו שרוקיה.</b> הכו כמו והלמה סיסרא <small>(שופטים ה' כ"ו)</small>:
<b>עד יעזר נגעו.</b> כל כך היו רחבים:
<b>תעו מדבר.</b> שרחבו עד מקום שאין שם ישוב:
<b>שלוחותיה.</b> אילניה כמו שלחיך פרדס רימונים <small>(שיר השירים ד' י"ג)</small>:
<b>נטשו.</b> כמו והנם נטושי' <small>(שמואל א' ל' ט"ו)</small>, פרושים:
Verse 9
<b>על כן אבכה.</b> יאמר כל א' וא' ממואב:
<b>גפן שבמ'.</b> שם מקום ויחסר על:
<b>אריוך.</b> מלה זרה כי היו"ד תחת הוי"ו והוי"ו תחת ה"א נח והיא מלה זרה, והכ"ף לנוכח חשבון, והיא מדינת מואב הגדולה:
<b>על קיצך.</b> פרי הקיץ:
<b>הידד.</b> זאת המלה ידברו בה הרומסים והדורכים והנה ישחת הפרי והקציר בעודנו רטוב:
Verse 10
<b>ונאסף.</b> יאסף הגיל אל אחרים מהם, והטעם יסור מהם הכרמל כי גם למואב חלק בו:
<b>ירועע.</b> מגזרת תרועה <small>(ויקרא כ"ג כ"ד)</small> מהפעלים השניים כפולי האות האחרון:
<b>הידד.</b> ביקב להוציא היין לשבח, הפך הקיץ והקציר:
Verse 11
<b>על כן מעי.</b> איננו דברי הנביא רק ידבר על לשון איש מואב:
Verse 12
<b>והיה כי נראה כי נלאה מואב.</b> עלה על הבמה לע"ז, או נלאה על הבמה כטעם ולא יוכל, והוא הנכון:
Verse 13
<b>זה.</b> אשר דבר יי, דברו היא גזרה שגזר, כמלך שיאמר למשרתיו עשו כן על דרך משל להבין השומעי':
Verse 14
<b>ועתה דבר וגו'.</b> השם גלה זה הסוד כי שלש שנים נשארו, והטעם [צ"ל וטעם] כשני שכיר שכל יום יבשר נפשו מתי יגיע הקץ כן הנביא היה שמח בגעת קץ אידם:
<b>ונקלה.</b> כבודו שהוא המון רב וישאר מעט מזער:
<b>לא כביר.</b> לא עם גדול במספר [כמו] ידוע כבירים, <small>(איוב ל"ד כ"ד)</small> או טעמו לא ישאר מהם אדם גדול כמו הן אל כביר [שם ל"ו ה']:
Chapter 17
Verse 1
<b>משא דמשק. מוסר.</b> מגזרת הסיר <small>(ישעיהו י"ח ה')</small>:
<b>מעיר.</b> מהיותה עיר, ואם הוא לשון זכר, והנכון שהוא על עם דמשק והעד והיתה:
<b>מעי.</b> כמו לעיים <small>(תהלים ע"ט א')</small> והמ"ם נוסף:
Verse 2
<b>משא דמשק.</b> מוסר, מגזרת הסיר <small>(ישעיהו י"ח ה')</small>:
<b>מעיר.</b> מהיותה עיר, ואם הוא לשון זכר, והנכון שהוא על עם דמשק והעד והיתה:
<b>מעי.</b> כמו לעיים <small>(תהלים ע"ט א')</small> והמ"ם נוסף:
Verse 3
<b>ונשבת.</b> כי בבוא סנחריב תפש דמשק גם שמרון ומבצריה:
<b>ושאר ארם.</b> כי דמשק היא עיר ארם, יהי' להם כבוד ככבוד בני ישראל, שכתב אחריו ידל כבוד יעקב, ויש אומרים ושאר ארם כל כך יהיו בחרפה עד שיהיה ככבוד לישראל כנגד מאורעם:
Verse 4
<b>והיה.</b> ידל כבוד יעקב, על מות החללים והגולים מהשבטים:
Verse 5
<b>והיה.</b> בתחלה:
<b>כאסוף.</b> הקוצר קציר הקמה:
<b>והיה כמלקט שבלים.</b> באחרונה כי פעמים בא מלך אשור על ארץ ישראל:
<b>בעמק רפאים.</b> מקום היה וקצירו רע ומעט ורזה:
Verse 6
<b>ונשאר. כנוקף זית.</b> מגזרת ונקף סבכי היער <small>(ישעיהו י' ל"ד)</small> וכן חגים ינקופו <small>(ישעיהו כ"ט א')</small>:
<b>אמיר.</b> הוא המעולה בזית מגזרת ויי האמירך <small>(דברים כ"ו י"ח)</small> וכן בלשון קדר:
<b>ארבעה חמשה.</b> גרגרים:
<b>בסעיפיה.</b> של אותה שהיתה פוריה:
Verse 7
<b>ביום ההוא ישעה.</b> ירפה אדם עצמו על השם וזהו הבטחון, וכמוהו ישעו ואין מושיע <small>(שמואל ב' כ"ב מ"ב)</small>:
<b>טעם תראנה.</b> שלא תראנה עוד עבודה זרה כי לא ילך כי אם מקום [צ"ל אל מקום] הכבוד:
Verse 8
<b>ולא. החמנים.</b> הנו"ן נוסף כנו"ן רחמניות <small>(איכה ד' י')</small> והם צלמים עשויות כדמות מרכבות לשמש, ככתוב במעשה מנשה <small>(מלכים ב' כ"א ג')</small>:
Verse 9
<b>ביום.</b> ערי מעוזו, של ישראל:
<b>החורש.</b> האילן כמו חורש מצל <small>(יחזקאל ל"א ג')</small>:
<b>והאמיר.</b> שהוא למעלה, והנה הוא השורש והסעיף:
<b>אשר עזבו.</b> הכנענים בבורחם מפני ישראל בבואם אל ארץ כנען:
<b>והיתה.</b> שומרון:
<b>שמה.</b> כי היא עיר המלוכה:
Verse 10
<b>כי שכחת וגו'.</b> הנה שב הנביא להוכיח אנשי שומרון:
<b>נעמנים.</b> כמשמעו בלשון קדר, והוא צמח שיצמח מהרה, וכן וזמורת זר, וטעם שורק זר:
Verse 11
<b>ביום. תשגשגי.</b> מגזרת שגיא <small>(איוב ל"ו כ"ו)</small>, תגדלי אותו מהרה, וכמוהו ובבקר זרעך תפריחי, והנה אומר לך כלל בדברי נביאי התוכחות, כי מחצי הפסוק נלמוד על חציו ברוב:
<b>נד קציר.</b> והנה ינוד הקציר כמו וטל ילין בקצירי <small>(איוב כ"ט י"ט)</small>:
<b>ביום נחלה.</b> תחסר מכה, והנה נחלה תאר למכה, וככה מאכלו בריאה <small>(חבקוק א' ט"ז)</small>, והעד וכאב אנוש, מגזרת ויאנש <small>(שמואל ב' י"ב ט"ו)</small>, והנה הטעם כי הרבית בנים ויבא יום האיד ויסופו:
Verse 12
<b>הוי המון עמים רבים.</b> מלך אשור ומחנהו בבואו על ציון:
<b>ושאון.</b> מגזרת שאון והנה הנו"ן איננו שורש והנו כנו"ן זדון <small>(משלי י"א ב')</small>:
Verse 13
<b>לאמים.</b> וגער בו, השם במלך אשור:
<b>ממרחק.</b> כנגד ארצו:
<b>ורודף.</b> הנשאר מהמונו:
Verse 14
<b>לעת [ערב].</b> בערב היו אנשי ירושלם יריאים ממנו:
<b>בלהה.</b> כמו בלהות אתנך <small>(יחזקאל כ"ו כ"א)</small> וטעם בלהות בהלות, הפוך כמו כשב וכבש <small>(ויקרא ג' ז', וד' ל"ב)</small>:
<b>בטרם בקר ואיננו.</b> בצאת המלאך והכחיד רוב המחנה:
<b>זה חלק שוסינו.</b> דברי הנביא והוא שמח:
Chapter 18
Verse 1
<b>הוי ארץ.</b> הוי לשון קריאה כמו הוי הוי ונוסו מארץ צפון <small>(זכריה ב' י')</small>:
<b>צלצל כנפים.</b> כפול מצל, שהיא ארץ רחבה:
<b>מעבר לנהרי כוש.</b> שם מלכות אשור:
Verse 2
<b>השולח.</b> מי שהוא מנהגו לשלוח בים שלוחים:
<b>לכו.</b> אתם מלאכים קלים ובשרו ישראל שברחו וגלו והם מעבר לנהרי כוש:
ובעבור נהרי אמר ובכלי גמא:
<b>ממושך.</b> הם ישראל שנמשכו ממקומם ככבשים עד שמורטו:
<b>ממושך אל עם נורא.</b> הם הכושיים:
<b>[מן הוא].</b> מן אותו העם, או הוא רמז לנהרי:
<b>גוי וגו'.</b> היתה דעתו כדעת הנער כאשר ילומד קו לקו, על כן היתה מבוסה:
ואל"ף <b>בזאו</b> לחסרון אות הכפל, וכמוהו דליו שוקים <small>(משלי כ"ו ז')</small> על דעת ר' משה הכהן:
וטעם <b>נהרים </b>מלכים, כמו את מי הנהר <small>(ישעיהו ח' ז')</small>:
Verse 3
<b>כל וגו'.</b> הטעם כאילו נס נישא על כל הארץ:
<b>וכתקוע שופר וגו'.</b> לדעת מעשה השם במחנה סנחריב:
Verse 4
<b>כי וגו'.</b> טעם אשקטה על השכינה שעמדה:
<b>ואביטה.</b> ואראה:
<b>מכוני.</b> היא ירושלם:
<b>כחם.</b> אויר:
<b>צח עלי אור.</b> אחר הגשם כמו יפיץ ענן אורו <small>(איוב ל"ז י"א)</small>, כי השמש הנקרא אור גם כן הירח, כי כן כתוב לעושה אורים גדולים <small>(תהלים קל"ו ז')</small>, הם סבת הגשם במאמר השם:
Verse 5
<b>כי לפני קציר.</b> כמו תשלח קציריה, והטעם היות קציר:
<b>כתם פרח ובוסר גומל.</b> כמו ויגמל שקדים <small>(במדבר י"ז כ"ג)</small> עודנו יהיה בנצתו:
<b>וכרת.</b> השם:
<b>הזלזלים.</b> הם דבקים עם השרש, ואין למלה הזאת אחות:
<b>ואת הנטישות.</b> אותם הבדים הגדולים שנטשו:
<b>התז.</b> כמו כרת ובלשון קדמונינו ז"ל ימצא, ובא פועל עבר אחרי עבר בלא וי"ו דבק כמו חמק עבר <small>(שיר השירים ה' ו')</small>, וטעם הפסוק קודם שימלא פרי מחשבותם יכחדו:
Verse 6
<b>יעזבו.</b> זה מחנה אשור הנכחד ביד המלאך:
<b>לעיט.</b> כמו וירד העיט <small>(בראשית ט"ו י"א)</small>, על משקל שש <small>(אסתר א' ו')</small> גם שיש <small>(דברי הימים כ"ט ב')</small>:
<b>וקץ.</b> מגזרת קיץ <small>(בראשית ח' כ"ב)</small>:
<b>תחרף.</b> מגזרת חורף [שם], לאכול נבלות המתים:
Verse 7
<b>בעת.</b> שי, דורון הטעם יובילו שי <small>(תהלים ע"ו י"ב)</small>:
<b>עם ממושך ומורט.</b> הם ישראל הגולים, והנה יובאו לכבוד השם אל מקומו שהוא בהר ציון, ולפי דעת רבי משה זה פי' יוסיף יי שנית ידו <small>(ישעיהו י"א י"א)</small>:
Chapter 19
Verse 1
<b>משא מצרים. רוכב על עב קל.</b> רמז לגזירות הבאות מהרה:
Verse 2
<b>וסכסכתי.</b> כטעם בלבול, ואת אויביו יסכסך <small>(ישעיהו ט' י')</small>:
Verse 3
<b>ונבקה.</b> מגזרת בוקק <small>(ישעיהו כ"ד א')</small> כטעם מריק, ונבקה מבנין נפעל מפעלי הכפל, כמו ונסבה ורחבה <small>(יחזקאל מ"א ז')</small>:
<b>האטים.</b> מגזרת ויהלך אט <small>(מלכים א' כ"א כ"ז)</small>, המעשים שיעשו בסתר:
Verse 4
<b>וסכרתי.</b> יש מחליפין הכ"ף בגימ"ל, ולא יתחלפו באמת כי אם אותיות הנוח והנכון שהוא מגזרת ויסכרו מעינות תהום <small>(בראשית א' ב')</small>:
<b>אדונים קשה.</b> דקדוקו מפור' בתורה <small>(שמות כ"א ד')</small>:
<b>ומלך עז.</b> הוא מלך אשור:
Verse 5
<b>ונשתו.</b> מגזרת לשונם בצמה נשתה <small>(מ"א י"ז)</small>, כטועם יבושת:
Verse 6
<b>והאזניחו.</b> האל"ף נוסף, והטעם יזנחום בני אדם:
<b>דללו.</b> מגזרת דל <small>(ויקרא ל"ד כ"א)</small>:
<b>יאורי מצור.</b> היאורים, שלא יוכל האויב להכריתם בבוא במדינה במצור:
<b>קנה וסוף.</b> צמח על שפת היאור:
<b>קמלו.</b> נכרתו, וחברו בספר עצמו <small>(ישעיהו ל"ג ט')</small>:
Verse 7
<b>ערות.</b> יש אומרים כמו מתער' כאזרח רענן <small>(תהלים ל"ז ל"ה)</small>, וטעמו רטוב, והטעם כי כל ערות שהוא על יאור ועל פיו וכל מזרע יאור הכל ייבש, ויש אומרים נחשף כל מה שהיה על היאור ועל פיו, כי הצמח הוא כמכסה:
Verse 8
<b>ואנו.</b> כמו ואבלו:
<b>הדייגים.</b> שם התאר כמו גנבים <small>(ישעיהו כ"ג א')</small>:
<b>חכה.</b> כמו בחכה הועלה <small>(חבקוק א' ט"ו)</small> שבה ילקחו הדגים ורבים גזרו המלה מחיך והם בדרך רחוקה:
<b>מכמורת.</b> רשת:
Verse 9
<b>ובשו. שריקות.</b> יש אומר מגזרת משרק [ברכות י"ח], והנכון שהוא עין השורק, וכן השרוקים <small>(זכריה א' ח')</small>:
<b>חורי.</b> הלבנים והוא שם התאר או היו"ד סימן הרבים, והיה ראוי להיותו חורים, וכמוהו חורי יהודה <small>(ירמיה כ"ז כ')</small>:
Verse 10
<b>והיו שתותיה.</b> כמו כי השתות יהרסון <small>(תהלים י"א ג')</small>, השתות שיבנו לקחת הדגים:
<b>כל עושי שכר.</b> כמו ויסכרו מעינות תהום <small>(בראשית ח' ב')</small> ואם הוא בשי"ן, וכמוהו בשורי מהם <small>(הושע ט' י"ב)</small>:
<b>אגמי נפש.</b> האגמים ששם נפשות הדגים:
Verse 11
<b>אך.</b> חכמי יועצי, הדקדוק כן הוא, חכמי פרעה יועצי פרעה, והוא דרך קצרה, וכמוהו נהרי נחלי דבש <small>(איוב כ' י"ז)</small>:
<b>נבערה.</b> מגזרת ואני בער <small>(תהלים ע"ג כ"ב)</small>:
<b>בן חכמים אני.</b> כמו בן חורים <small>(קהלת י' י"ז)</small> כי כל אחד יהלל עצמו <small>(כי)</small> אבי חכם היה גם היו אבותי מלכים בימים הקדמונים:
Verse 12
<b>אים וגו'.</b> אם הוא בן חכם היה גם מלך, שידע דברי העולם, למה לא ידעו מה יעץ השם עליהם:
Verse 13
<b>נואלו.</b> כמו אשר נואלנו <small>(במדבר י"ב י"א)</small> כטעם אוולת:
<b>נשאו.</b> מגזרת הנחש השיאני <small>(בראשית ג' י"ג)</small>, מבנין נפעל:
<b>פנת שבטיה.</b> הם הגדולים כמו פנות כל העם <small>(שופטים ג' ב')</small>, וטעם שבטיה המשפחות:
Verse 14
<b>יי מסך.</b> גם נסך <small>(ישעיהו כ"ט י')</small> שנים שרשים והטעם אחד, כמו ערב:
<b>עועים.</b> מלה זרה והוא מגזרת עוה <small>(יחזקאל כ"א ל"ב)</small>:
Verse 15
<b>ולא וגו'.</b> אפילו צמח שיש לו ראש וזנב לא יה' לו, ויש אומרים שהוא דרך משל, כי הוא תועה ולא ידע מה יעשה והנה לא יעשה מעשה ראש שהוא זקן ונשוא פנים <small>(ישעיהו ט' י"ד)</small>:
<b>זנב.</b> הוא שאר ההמון, וככה כפה ואגמון:
Verse 16
<b>ביום וגו'.</b> אחר שישמע בתחל' אלה הגזרות שגזר השם עליו ובאו, אז יפחד מהשם:
Verse 17
<b>והיתה. לחגא.</b> כמו יחוגו וינועו כשכור <small>(תהלים ק"ז כ"ז)</small> מגזרת ובמחוגה יתארהו <small>(ישעיהו מ"ד י"ג)</small>:
וטעם <b>אדמת יהודה</b> בעבור השכינה השוכנת פה:
Verse 18
<b>ביום. שפת כנען.</b> מזה נלמוד כי הכנענים בלשון הקדש היו מדברים:
<b>עיר ההרס.</b> שם עיר, והתמה מהמחליף ה"א בחי"ת:
Verse 19
<b>ביום וגו'.</b> דרך הדרש ידוע, כי המזבח רמז להריגת מצרים ועל דרך הפשט שהוא כן, והעד ועבדו זבח ומנחה [כ"א]:
Verse 20
<b>והיה וגו'.</b> מי שהוא בצער יבא לזבוח שם:
<b>ורב.</b> גדול כמו על כל רב ביתו <small>(אסתר א' ח')</small>:
Verse 21
<b>ונודע. ועבדו וגו'.</b> בזבח ומנחה:
Verse 22
<b>ונגף ורפוא.</b> הטעם ורפאם רפוא:
<b>ונעתר.</b> יתרצה להם:
Verse 23
<b>ביום אשורה.</b> אל אשור ויהיו בשלום אחרי שבות קצתם ויהיו עבדי מלך אשור:
Verse 24
<b>ביום. [שלישיה].</b> רובי המפרשים אמרו כי שלישיה מגזרת ושלישים <small>(שמות י"ד ז')</small>, והם צריכין למשנה קודם השליש, ועל הפשט מגזרת שלשה, כי יהיו באשור אנשים שיכירו השם, וכן במצרים יותר, והנה ישראל יהיו ברכה כי יתברכו בם מצרים, ואנשים מאשור יכירו השם:
Verse 25
<b>אשר ברכו.</b> כי השם ברך ישראל על כן יהיה ברכה, אז יברך כל אחד מאלה השלשה:
<b>ברוך עמי.</b> בעבור שיעשו מזבח לשם בפרהסיא קראם עמי:
<b>ומעשה ידי.</b> שיש בהם אנשים מעט שיכירו מעשה השם:
<b>ונחלתי.</b> שהם לעולם נחלתו, כי אשור ומצרים כמו מקרה הם כנגדם, והמתרגם אמר ברוך עמי אשר במצרים:
Chapter 20
Verse 1
<b>בשלוח. סרגון.</b> יתכן היותו סנחריב או אחר, ואשדוד היתה לפלשתים:
Verse 2
<b>בעת. ופתחת השק.</b> לאות כי הנביא היה לובש שקל, וזאת שאלה קשה, איך ילך הנביא ערום להיות לאות על מצרים, ואני אפרשנה בתחלת תרי עשר בעזרת השם:
Verse 3
<b>ויאמר.</b> אות, ומופת, כמו <small>(יחזקאל כ"ד כ"ד)</small> והיה יחזקאל לכם למפת:
וטעם <b>שלש שנים.</b> לשלש שנים מהיום או שלש שנים יהיה מצרים ברעה:
Verse 4
<b>כן.</b> גלות כוש, שבאו לעזרם:
<b>וחשופי.</b> בעבור שהנביא הלך ערום או שהשם חשפם:
<b>שת.</b> הוא האחור הגזרת עד שתותיהם <small>(שמואל ב' י' ד')</small>:
<b>ערות מצרים.</b> זאת ערות מצרים, או מלת וחשופי שת מושכת עצמה ואחרת עמה:
Verse 5
<b>וחתו.</b> ישראל הבורחים אל מצרים:
<b>מכוש מבטם.</b> שעיניהם תלויות אליהם:
<b>תפארתם.</b> שהיו מתפארין בם:
Verse 6
<b>ואמר.</b> היושב באיי הים סביבות מצרים מישראל:
<b>הנה.</b> כן אירע לאלה שנסנו אליהם:
Chapter 21
Verse 1
<b>משא מדבר ים.</b> הוא בבל, כי זה המשא עליה, והוא מערב כנגד פרס ומדי, או פירושו ים כמשמעו:
<b>לחלוף.</b> כמו לעבור:
<b>ממדבר בא.</b> האויב ולא מהים:
<b>ומארץ נוראה.</b> ארץ מדי ופרס:
Verse 2
<b>חזות.</b> נבואה:
<b>קשה.</b> על בבל:
<b>הוגד לי.</b> דברי הנביא:
<b>[הבוגד וגו'].</b> מי שירצה למרוד ולבגוד יוכל והרוצה להיות שודד יוכל לשוד:
<b>עלי עילם.</b> היא מדינת פרס:
<b>צורי.</b> כמו וצרת עליה <small>(דברים כ' י"ב)</small>, ובאה המלה מלרע כמו שובי נפשי <small>(תהלים קט"ז ז')</small>:
<b>כל אנחתה השבתי.</b> יש אומר אנחת ישראל ויש אומרים אין מי שיאנח על בבל, ויש אומרים נשבתה כל אנחתה שעשתה, ולפי דעתי כי מתחלת כל אנחתה עד סוף הפרשה הם דברי הנביא על לשון בלשצר המלך, כי הכל יודע שהנביא ישמח במפלת בבל, ואיך יאמר על כן מלאו [פסוק ג'], והנה ככה ידבק הטעם, אמר המלך כאשר שמעתי קול עלי עילם כמנהג אנשי המלחמה להזכיר שם ארצם, אנחתה של בבל השבתיה במיני השיר, שהובאו כלי בית יי ושתה בהם, ובבל במצור ובמצוק:
Verse 3
<b>על וגו'.</b> שב על עלי עילם, כאשר שמעתי כן לא אשמע ולא אראה מרוב הפחד:
Verse 4
<b>תעה. פלצות.</b> מן ויכרות אסא את מפלצתה <small>(מלכים א' ט"ו י"ג)</small> כדמות תפארת, שהיו הפרסיים מתפארים על כן נבעתי, או רעדה כמו יתפלצון <small>(איוב ט' ו')</small>:
<b>את נשף חשקי.</b> הלילה ששתה בכלים ופחד כאשר קרא לו דניאל הכתב <small>(דניאל ה' ג')</small>:
Verse 5
<b>ערוך. צפה הצפית.</b> לפי דעתי אין ריע לו וטעמו נגוני':
וטעם <b>קומו השרים</b> וגו', שנהרג בלשצר באותו הלילה ומשחו דריוש הזקן למלך, ונקרא המלך מגן כי הוא יגן על העם, וכן מגיננו ראה אלהים <small>(תהלים פ"ד י')</small>:
Verse 6
<b>כי.</b> אלה דברי הנביא:
<b>העמד המצפה.</b> בדרך נבואה:
Verse 7
<b>וראה.</b> הטעם אם ראה רכב צמד פרשים או רכב חמור או רכב גמל יקשיב וירבה להקשיב מה שמועה בפיהם:
Verse 8
<b>ויקרא וגו'.</b> דרש כי אריה הוא חבקוק בגימטריא, והנכון בעיני שהוא חסר כ"ף כמו אש אוכלה הוא <small>(דברים ד' כ"ד)</small>, והטעם ויקרא המצפה כאריה בקול גדול:
<b>על מצפה אדני אנכי עומד תמיד.</b> והטעם לבקש חזון:
Verse 9
<b>והנה זה בא וגו'.</b> והנה רכב איש עם צמד פרשים:
<b>ויען.</b> כל אחד:
<b>ויאמר נפלה נפלה.</b> פעמים שלא נשארה לה פליטה:
<b>שבר.</b> המשבר לארץ, כמו אשר ילדה אותה ללוי <small>(במדבר כ"ו נ"ט)</small>:
Verse 10
<b>מדושתי.</b> והנה בבל מדושה, והיו"ד סימן השם או הנביא, או דבר רכב איש, כי גם אני דשתיה והיתה כבן גרן, ויתכן היות בן הגורן הבר שישאר, וזה רמז לישראל:
Verse 11
<b>משא דומה.</b> כמו ומשמע ודומה ומשא <small>(בראשית כ"ה י"ד)</small>:
<b>אלי קורא משעיר.</b> ידבר על לשון דומה כאילו <small>(הוא)</small> בא מרגל משעיר לחקור ארץ דומה, והוא שואל לשומרים אמר לי אתה שומר מה מלילה, מה מליל. והטעם כאילו השואל הוא מאנשי דומה ויש לו צורך לקום בלילה ללכת לדרך או להתעסק בשד', כמנהג רוב המקומות, וטעם פעמי' שישאל לרבים, והנכון בעיני שזאת המלה לראות אם השומרים ישנים:
<b>מה מליל.</b> ראוי להיות סמוך, וכמוהו ביין חלבון <small>(יחזקאל כ"ז י"ח)</small> כיין הטוב <small>(שיר השישים ז' י')</small>, יחסר שם מקום, ויאמר הגאון שומר מה עבר מהלילה שומר מה נשאר, ולפי דעתי שהוא כמו בליל שודד עד מואב <small>(ישעיהו ט"ו א')</small> והטעם בליל כך מהשבוע:
Verse 12
<b>אמר שומר.</b> כמה בקר ולילה עברו ואתם בני שעיר, שאתה מהם, לא באתם למלחמה:
<b>אם תבעיון.</b> מתרגום ארמית ובא למ"ד הפועל שלם, כי היו"ד תמורת ה"א, גם בעיו כמו ויאמר שלחו <small>(מלכים ב' ב' י"ז)</small>, אם תבקשו לבא בקשו:
<b>שובו.</b> לשולחים אתכם ובאו כולכם:
ובאה מלת <b>אתיו</b> זרה ויתכן שנקמץ האל"ף בעבור שהוא מהגרון:
ויתכן להיות השומר השליט על הארץ, כי כמה שליטים לא יוכלו לסבול רעות וימסרו מקום שלטונם:
Verse 13
<b>משא בערב.</b> כמו מלכי הערב <small>(ירמיה כ"ה כ"ד)</small>, ממשפחות קדר וכן ביער בערב:
<b>דדנים.</b> כמו שבא ודדן <small>(בראשית י' ו')</small>, והטעם שארצם חמה ויבשה והיא חסרת מים, והנה הנביא יוכיחם שיעשו חסד עם הארחות להשקותם מים כאשר הוכיח מואב <small>(דברים כ"ג ה')</small>:
Verse 14
<b>לקראת צמא וגו'.</b> ה"א התיו תחת אל"ף:
<b>תימא.</b> כמו חידד ותימא <small>(בראשית כ"ה ט"ו)</small>:
<b>בלחמו.</b> שב אל הצמא והטעם עשו חסד עמו, כי מנהגו היה להאכיל כל נודד אליו, וטעם גדמו הוא ואנשיו או חבריו:
Verse 15
<b>כי.</b> אלה הנודדים והם שברחו מפני מלך אשור:
<b>נטושה.</b> יש אומרים כי הנו"ן תחת הלמ"ד, ואיננו נכון רק הוא כמו והנם נטושים <small>(שמואל א' ל' ט"ו)</small>:
Verse 16
<b>כי.</b> בעבור זה העון שלא עשו חסד, כטעם על דבר אשר לא קדמו אתכם <small>(דברים כ"ג ה')</small>:
<b>בעוד שנה. וכלה כל כבוד קדר.</b> וזאת השה חשובה היא, שהיא ארוכה כשני שכיר:
Verse 17
<b>ושאר.</b> טעם ושאר לאות, כי הרוב יאבד:
Chapter 22
Verse 1
<b>משא גיא חזיון.</b> ירושלם שהיא מקום הנבואה:
יש אומרים כי טעם <b>עלית לגגות</b> לקטר למלאכת השמים, ולפי דעתי שהטעם עלותם לראות החיילות הצרות על ירושלם כי כן מנהג המדינות:
Verse 2
<b>תשואות.</b> מגזרת שאון [יג ד']:
<b>עליזה.</b> שמחה והטעם כי היתה מלאה אנשים, ונלכדו בשביה ובעה ולא יכלו להלחם:
Verse 3
<b>מקשת.</b> שראו, מרוב הפחד מסרו עצמם ואוסרו:
<b>מרחוק ברחו.</b> כמו עם לבבם שלם <small>(דברי הימים י"ו ט')</small>:
Verse 4
<b>על וגו'.</b> אלה דברי הנביא:
<b>שעו ממני.</b> הרפו ממני כמו לא תשעה ממני <small>(איוב ז' י"ט)</small>:
<b>אמרר</b>, השומעים בבכי:
Verse 5
<b>ומבוכה.</b> מגזרת נבוכים הם <small>(שמות י"ד ג')</small>:
<b>מקרקר.</b> מהפך או הורס והנה הוא הפך הקיר כמו ושרשך מארץ חיים <small>(תהלים נ"ב ז')</small>:
<b>ושוע אל ההר.</b> יש אומרים כמו ישעו ואין מושיע <small>(שמואל ב' כ"ב מ"ב)</small>, ויש אומרים כי השועה תגיע אל ההר:
Verse 6
<b>ועילם.</b> זאת הנבואה על ביאת נבוכדנצר, וטעם עילם אפילו עילם שהתגבר עליהם נבוכדנצר, הוא ישא אשפה ויבוא על ירושלם:
<b>וקיר.</b> שאפילו שהם בעלי מדינות קיר, כמו וארס מקיר <small>(עמוס ט' ז')</small>, יגלה מגניו על ישראל סביבות ירושלם:
Verse 7
<b>ויהי.</b> כ"ף עמקיך לנכח ירושלם:
<b>שות שתו.</b> הדייק והסוללה וכלי המלחמה:
Verse 8
<b>ויגל.</b> וכבר נגלה מסך יהודה והטעם כי ראו בבוא האויב כי אין להן כח לסבול, ויתכן היות ויגל השם:
<b>ותבט.</b> שב אל יהודה שהסתכלו בכלי הנשק וראו בקיעי עיר דוד כי רבו, והוצרכו לקבץ את מי הבריכה להיות כמו חומה סביב למקום:
Verse 10
<b>ואת.</b> והוצרכו לספר הבתים לדעת מספר אנשי המלחמה:
<b>ותתצו הבתים.</b> הסמוכים לחומה מחוץ:
Verse 11
<b>ומקוה.</b> כמו מקוה מים <small>(ויקרא י"א ל"ו)</small>:
<b>ולא הבטתם אל עושיה.</b> שהוא השם, כי הוא עושה זאת הגזרה להביא נבוכדנצר:
<b>ויוצרה.</b> הטעם על הגזרה:
ויתכן היות <b>מרחוק</b> דבר עם מלת ויוצרה, ויתכן היותו דבר עם לא ראיתם:
Verse 12
<b>ויקרא.</b> כנוי לגזרה, והנכון שהקריאה היא נבואת הנביאים:
Verse 13
<b>והנה וגו'.</b> הריגה יציאת הרוח, והפך זה וישחטם במדבר <small>(במדבר י"ד ט"ו)</small>:
<b>אכול ושתה.</b> ידבר הנביא מה שיהיו אומרים:
Verse 14
<b>ונגלה.</b> זה הדבר ותחסר מלת אני כמו יי במראה אליו אתודע <small>(במדבר יב ו')</small> ויש אומרים כי הם דברי הנביא והראשון הוא הנכון:
<b>עד תמותון.</b> ביד האויב הצר עליכם:
Verse 15
<b>כה וגו'.</b> וטעם יי צבאות בעבור הסוכן שהוא ממונה על בית המלכות, וכאילו הוא פקיד על הממון שהוא אצור:
<b>הסכן.</b> כמו ערי מסכנות <small>(שמות א' י"א)</small>, כמו אוצרות:
וטעם <b>על.</b> שיתנבא עליו ויאמר לו מה לך לשבת פה ומי לך פה ממשפחה שיוכלו לעזור לך:
Verse 16
<b>כי חצבת לך פה קבר.</b> כמו כרית, ובורות חצובים <small>(דברים ו' י"א)</small>, והטעם שתחשוב בלבך כי לעולם תהיה סוכן, ובירושלם תמות, וכבר תקנת לך שם קבר, והאומר שפיר' קבר כמו ארמון, איננו נכון, והעד שמה תמות:
Verse 17
<b>הנה יי מטלטלך.</b> כפול, מן ויטילו הכלים [יונה א' ה']:
<b>טלטלה.</b> אתה שתחשוב כי אתה גבור כטעם והיית לאיש <small>(מלכים א' ב' ב')</small>, והנה הוא כדמות קריאה או טלטלה כטלטול גבר, והראשון קרוב אלי:
Verse 18
<b>צנוף.</b> מגזרת מצנפת <small>(שמות כח ד')</small> שיקחנו עם כל ממונו וכל כבודו:
כ"ף<b> כדור </b>לדמות, וזאת הלשון ידוע' מדברי קדמונינו ז"ל גם מטעם המקום:
<b>ארץ רחבת-ידים.</b> היא בבל:
<b>מרכבות כבודך וגו'.</b> הטעם שם ימות הוא וכל מרכבותיך כי אתה קלון לבית אדוניך, או אז תהיה, והקרוב שזה היה בגלות יהויקים או יהויכין, בעבור וקראתי לעבדי והלבשתיו כתנתך:
Verse 20
<b>והיה וגו'.</b> טעם לעבדי שהיה עבד השם ולא כן שבנא:
Verse 21
<b>והלבשתיו כתנתך.</b> יש לכל ממונה כתונת ידועה ואבנט, כאשר היו חוגרים אבנט ידוע חכמי אטונס:
<b>והיה לאב.</b> מלמד טוב ואוהב כאב:
Verse 22
<b>ונתתי.</b> מזה הפסוק נלמוד כי על הבית הוא בית המלכות:
Verse 23
<b>ותקעתיו יתד.</b> כיתד, וכמוהו ועיר פרא אדם יולד <small>(איוב י"א י"ב)</small>:
Verse 24
<b>ותלו.</b> אחר שהמשילו ליתד אמר ותלו עליו:
<b>הצאצאי'.</b> הם הבנים שהם יציאי מעים:
<b>והצפיעות.</b> אולי הם הבנות מגזרת יצא צפע <small>(ישעיהו י"ד כ"ט)</small>, ואחר שאמר שהוא לאב הנה איש יהודה כבניו והנשים כבנותיו, שהם נמשלים אל כלים קטנים:
וטעם <b>מכלי האגנות</b> כמו וישם באגנות <small>(שמות כ"ד ו')</small>, אולי שם הזהב:
<b>ועד כל כלי הנבלי'.</b> כלי הנגונים, והטעם שלא ישאר דבר בבית המלכות שלא יהיה תחת רשותו:
Verse 25
<b>ביום. תמוש היתד.</b> רמז לשבנא שהיה חושב שהוא כיתד תקועה במקום נאמן:
<b>ונכרת המשא אשר עליה.</b> הם אנשי ממשלתו:
Chapter 23
Verse 1
<b>משא צור.</b> צור היא על הים ונבוכדנצר תפשה:
<b>כי שדד כל בית.</b> בצור שלא יבא שום סוחר:
<b>מארת כתים.</b> אפילו מארץ כתים שהיא רחוקה נגלה להם זה השוד, והזכיר כתים בעבור האניות, והעד וצים מיד כתים <small>(במדבר כ"ד כ"ד)</small>:
Verse 2
<b>דמו [ישבי אי].</b> רמז לצור אף על פי שהיתה מלאה מסוחרי צידון, גם היא על הים, והעד וירכתו על צידון <small>(בראשית מ"ט י"ג)</small>:
Verse 3
<b>ובמים רבים וגו'.</b> הסוחרים היו מביאים לצור זרע מי שיחור, ותבאותה היה קציר יאור מצרים:
<b>ותהי סחר גוים.</b> שם , ויחסר מלת בעלת כמו וחסרון לא יוכל להמנות <small>(קהלת' א' ט"ו)</small>:
Verse 4
<b>בושי. כי אמר ים.</b> זה הוא התקיף בכל הים, והטעם על צור כאילו לא היה באי צור עם, וזה טעם לא חלתי:
Verse 5
<b>כאשר.</b> נשמע שוד מצרים ויתחלל השומע כן יחילו כשמע צור:
Verse 6
<b>עברו תרשישה.</b> בה"א, כמו אל תרשיש:
<b>יושבי [אי].</b> כל אי:
Verse 7
<b>הזאת.</b> היא צור שהיתה עליזה לכם כטעם משוש לכל הארץ <small>(תהלים מ"ח ג')</small>, והנה היא קדומה, ואיך עתה הלכה בשביה לרחוק:
Verse 8
<b>מי. המעטירה.</b> שהייתה עטרת לאיים:
<b>כנעניה.</b> כמו סוחריה כמו כנען בידו <small>(הושע י"ב ח')</small>:
Verse 9
<b>יי.</b> השם שהוא מלך צבאות יעץ זאת:
Verse 10
<b>עברי.</b> אל ארצך בת תרשיש והטעם ברחי אל מקומך מהרה כרוץ היאור, או עברי ארצך כמעבר היאור:
<b>אין מזח.</b> כמו ולמזח תמיד יחגרה <small>(תהלים ק"ט י"ט)</small>, דמות אזור מחזק החלצים:
Verse 11
<b>ידו [נטה].</b> השם והטעם מכה:
<b>מעוזניה.</b> רמז לצור, והנו"ן תחת בלוע הדגש, גם כנען סוחר, ויש אומרים כי תחסר מלת ארחת כנען, בעבור מעוזניה שהוא לשון נקבה:
Verse 12
<b>ויאמר.</b> השם:
<b>המעשקה.</b> הטעם כי הון סוחריה ילקח בצור:
וטעם <b>כתים</b>, לכי אל כתים לסחור:
Verse 13
<b>הן וגו'.</b> הנה ארץ כשדים, והטעם על יושביה:
<b>זה העם.</b> שהוא עם כשדים:
<b>לא היה.</b> כמוהו, וכמוהו לא היה פחד <small>(תהלים נ"ג ו')</small>, ויש אומרים מי יתן ולא היה:
כי הנה ממלכת <b>אשור יסדה.</b> הטעם שהושימה והיתה נוה לציים, הם החיות שהם בארץ:
<b>[הקימו בחוניו].</b> אף על פי שאשור הקימו המקימים בחוניו להלחם כמו עופל ובוחן <small>(ישעיהו ל"ב י"ד)</small>, והוא בנין גבוה, והנון שוי"ו בחוניו שב אל עם כשדים, כאשר הקים בחוניו - עוררו, פועל יוצא כאילו הבחונים עוררו הארמונים עד שהתעררו - שמה למפלה:
Verse 14
<b>הלילו אניות תרשיש.</b> ההולכת בסחורה אל צור:
Verse 15
<b>והיה.</b> ונשכחת צור, כמו ונשכחה, וכמוהו ושבת לנשיא <small>(יחזקאל מ"ו י"ז)</small> מלך אחד, הטעם מלכות נבוכדנצר ובנו ובן בנו, כי כאחד יחשבו:
<b>כשירת הזונה.</b> יהיה לה דיבור ומעשה:
Verse 16
<b>קחי וגו'.</b> כי הזונה הנשכחה תסובב העיר והיא מנגנת אולי תזכר, וכן צור תשלח ספרים אל כל סביבותיה אולי יבאו הסוחרים אליה כאשר בראשונה:
Verse 17
<b>והיה.</b> הטעם, בגעת זה הזמן:
<b>ושבה לאתננה.</b> כמו אתנן זונה <small>(דברים כ"ג י"ט)</small> דמים על הזנות:
<b>וזנתה את כל ממלכות.</b> הטעם שיבואו אליה לסחורה:
Verse 18
<b>והיה וגו'.</b> מאשר תרויח תקדיש ממנו לשם:
<b>לא.</b> יושם באוצר ולא במקום חוסן:
<b>כי ליושבים לפני יי.</b> הם גלות ירושלם בשובם בימי כורש:
<b>לאכל לשבעה.</b> הגולה תשבע:
<b>ולמכסה.</b> מכסה:
<b>עתיק.</b> תקיף כמו יצא עתק מפיכם <small>(שמואל א' ב' ג')</small>:
ויש שואלים והלא התורה אסרה אתנן זונה <small>(דברים כ"ג י"ט)</small> ואיך אמר הנביא כי אתנן צור הזונה יהיה קודש, התשובה הכתוב בתורה הוא האמת וזה שאמר הנביא הוא על דרך משל ואיננה זונה כלל:
Chapter 24
Verse 1
<b>הנה בוקק.</b> כמו מריק וכמוהו גפן בוקק <small>(נחום ב' י')</small>:
<b>ובולקה.</b> בטעם מחריבה, ואחות זאת המלה בספר הזה:
<b>ועוה.</b> יהפך פניה:
Verse 2
<b>והיה.</b> כל האדם יהיו שוים ברעה הזאת וכאשר יתחברו שנים כפי"ן היא דרך קצרה וכן הוא האדון כעבד והעבד כאדוניו:
<b>כמלוה.</b> הוא הנותן משלו חנם:
<b>כנושה.</b> הוא בעל הממון:
<b>ואשר נושא בו.</b> הוא הלוקח ממון על משכונו:
Verse 3
<b>הבוק.</b> מגזרת בוקק, והוא שם הפועל מהפעלים הכפולים:
<b>תבוק.</b> כמו תסוב <small>(תהלים קי"ד ג')</small> וככה הבוז תבוז, ואחר שהשם גזר זאת לא תשאר תפארת לאדם על חביריו:
Verse 4
<b>אבלה וגו'.</b> הטעם על מלך אשור שהשחית ממלכות רבות:
<b>נבלה.</b> מבנין נפעל כמו ונבקה רוח <small>(ישעיהו י"ט ג')</small> ורחבה ונסבה <small>(יחזקאל מ"א ז')</small>, ויתכן היות נבלה השני כמו נבול תבול <small>(שמות י"ח י"ח)</small>, מהבנין הקל:
<b>אומללו.</b> יושבי מרום הארץ:
Verse 5
<b>והארץ חנפה.</b> תורות, שקול הדעת שכל בני אדם משתוי' בו:
<b>חלפו חוק.</b> כרתו כמו כליל יחלוף <small>(ישעיהו ב' י"ח)</small>:
<b>חק.</b> הם חוקי השם כפי התולדת, וזה הוא טעם 'ברית עולם':
Verse 6
<b>על כן [אלה].</b> באלה, חסר בי"ת כמו כי ששת ימים <small>(שמות כ' י"א)</small>, ויש אומרים כי תחסר מלת תחת, כמו ונשלמה פרים שפתינו <small>(הושע ל"ד ג')</small>:
<b>חרו.</b> כמו וחרה נחשתה <small>(יחזקאל כ"ד י"א)</small>, כמו נשרפו:
Verse 7
<b>אבל תירוש אמללה גפן.</b> כי אין זומר ועודר:
<b>שמחי לב.</b> כי היין ישמח לב:
Verse 8
<b>שבת משוש תופים.</b> מבית המשתה:
<b>שאון עליזים.</b> כאשר ישתכרו:
Verse 9
<b>בשיר לא ישתו יין.</b> בניגון כי אם לצורך כי ימר השכר, ולפי דעתי שמלת ימר מפעלי הכפל כמו יקל [ותקל? בראשית ט"ו ה'] והוא מבנין נפעל:
Verse 10
<b>נשברה [קרית תהו].</b> הטעם כל קריה שהולכים יושביה אחרי התוהו:
<b>סוגר כל בית מבוא.</b> כי יצא כל אדם למסלות מרוב הצער:
Verse 11
<b>צוחה.</b> כמו צעקה:
<b>על [היין].</b> מקום היין:
<b>בחוצות.</b> בפרהסיא:
<b>ערבה.</b> מגזרת ערב <small>(בראשית א' ה')</small> כמו חשכה:
Verse 12
<b>נשאר. ושאייה.</b> שם מגזרת שואה <small>(ישעיהו י' ג')</small>:
והנביא אמר נשאר על דרך בן אדם להבין השומעים, וכן טוב משניהם <small>(קהלת ד' ג')</small>:
Verse 13
<b>כי. כנוקף זית.</b> כנוער זית וקרוב מטעם ונקף סבבי היער <small>(ישעיהו י' ל"ד)</small>:
<b>כעוללו'.</b> והטעם מעט, כי אם כלה בציר ישארו עוללו':
Verse 14
<b>המה וגו'.</b> כל המפרשים הסכימה דעתם כי מפרשת הנה יי בוקק הארץ הוא לעתיד על מלחמת גוג ומגוג, ולדעת רבי משה הכהן שידבר על מלך אשור, ומשתה שמנים <small>(ישעיהו כ"ה ו')</small> על מות מחנה סנחריב ועדיו הוי עטרת גאות <small>(ישעיהו כ"ח א')</small>:
<b>המה.</b> הנמלטים:
<b>ירונו.</b> הרמת קול ומגזרת ותעבר הרנה <small>(מלכים כ"ב ל"ו)</small>:
<b>מים.</b> ההולכים בים, וכן מלת צהלו והעד צהלת הסוס:
Verse 15
<b>על. באורים.</b> יש אומרת גבולות וכמוהו מאור כשדים <small>(בראשית י"א ל"א)</small>, ויש אומר בבקעים, והראשון הוא הנכון:
<b>באיי הים.</b> כבדו את יי כי כבדו מושך אחר [עמו]:
Verse 16
<b>מכנף.</b> יתכן היות טעם המה הצדיקים ובעבור שהארץ היא עגולה אמר מכנף הארץ, והטעם ממקום רחוק:
<b>צבי.</b> פאר או מתרגום ארמית, ומלת ואומר דברי כל גוי, וכן שמענו:
<b>רזי.</b> מגזרת וישלח רזון בנפשם <small>(תהלים ק"ו ט"ו)</small> וטעם פעמים בכל רגע:
<b>בוגדים בגדו.</b> כי כל אדם בוגדים בגד אחר בגד:
Verse 17
<b>פחד וגו'.</b> ובעבור זה בא הרע לכל עם והנה כאשר תפחד הנפש, והפחת שהיא כמו בור קרובה, ונלכדה רגלו בפח, מיד יפול:
Verse 18
<b>והיה. כי ארובות.</b> כמו חלונות, והטעם גזרות שמים:
Verse 19
<b>רעה.</b> מגזרת תרועם <small>(תהלים ב' ט')</small> וזאת הלשון ידועה בארמית:
<b>פור התפוררה.</b> כטעם שבר כמו שלו הייתי ויפרפרני <small>(איוב י"ד י"ב)</small> וככה אתה פוררת בעזך ים <small>(תהלים ע"ד י"ג)</small>:
Verse 20
<b>נוע.</b> הטעם על יושבי הארץ שינוסו ממקום למקום, ויתנודדו כמלונה כי השומר יחליף מקום מלונו:
וטעם <b>וכבד.</b> כי יבקשו להתנועע ולברוח ויכבד פשעם עליהם, ויפלו:
<b>קום.</b> שם הפעל, וככה ומלך אלקום עמו <small>(משלי ל' ל"א)</small>:
Verse 21
<b>והיה וגו'.</b> יש רבים שפירשו זה על קדרות המאורות, והנכון שהם שמלאכים שהם עומדים לעזור לגוי ולהיות לגוי אחר לשטנם, וזה מבואר בספר דניאל <small>(דניאל י' י"ג וכ')</small>. על כן אמר ועל מלכי האדמה באדמה, כי מלכות המלכים דבקה עם מלכות המלאכים:
Verse 22
<b>ואספו אספה [אסיר].</b> כאסיר, כאשר יובא המון האסירים אל בור לסגור עליהם ויעזבום ימים רבים, וכן 'יפקדו' לתת להם מחיה, והטעם כי תמשך זאת הרעה, ויתכן היותו כמו ומימים רבים תפקד <small>(יחזקאל ל"ח ח')</small>, וזאת הפקידה לרעה:
Verse 23
<b>וחפרה.</b> טעם הלבנה והשמש כי הם מושלים, והנה מלכי אדמה יבושו גם תקדר השמש והלבנה, אז תראה מלכות השם בהר ציון, אז יהיה כבוד לדבקים בשם, ויש אומרים כי הטעם על עובדי המאורות ואיננו דבק בטעמי הפרשה:
Chapter 25
Verse 1
<b>יי אלהי.</b> דברי הנביא או כל אחד מהזקנים:
<b>עצות מרחוק.</b> מימים קדמונים והטעם דבק עם עשית:
<b>[אמונה אמן</b>]. והנה נראו באמונה, ובאה מלת אמונה אומן כמו יי עזי ומעוזי <small>(ירמיהו ט"ו י"ט)</small>:
Verse 2
<b>כי וגו'.</b> הטעם כמה ערים ישחתו בבוא גוג ומגוג, ובדברי רבי משה הכהן על ימי סנחריב:
<b>לגל.</b> כמו עד הגל הזה <small>(בראשית ל"א נ"א)</small>:
<b>ארמון זרים.</b> הם הגוים הגולים:
<b>מעיר.</b> מכל עיר:
Verse 3
<b>על.</b> עם עז, הנמלטים או הרחוקים כאשר ישמעו:
Verse 4
<b>כי וגו'.</b> התמה כי כל קריה בצורה נלכדה ומקום הדלים נמלט, וזאת ירושלם מחסה מזרם כי האויב נמשל למים:
<b>כי רוח עריצים.</b> פי' מזרם:
Verse 5
<b>כחורב בציון.</b> כמו בארץ ציה <small>(ירמיהו ב' ו')</small>:
<b>שאון זרים תכניע.</b> והנה 'חורב בצל עב' כפול בטעם:
והנה <b>בצל עב.</b> כאשר יסתר העב ואיננו נראה:
והנה <b>זמיר עריצים.</b> כמו שאון זרים מגזרת זמירות <small>(ישעיהו כ"ד ט"ז)</small>:
<b>יענה.</b> מגזרת עני, והוא פועל עומד ומגזרת לענות מפני <small>(שמות ו' ג')</small>:
Verse 6
<b>עשה.</b> בהר הזה, היא ציון:
<b>משתה שמנים.</b> הטעם שיאכילם מאכלים שמנים:
<b>ממוחים.</b> מגזרת ומוח עצמותיו ישוקה <small>(איוב כ"א כ"ד)</small>, והוא מהבניין הכבד הדגוש:
ואחר כן ישקם <b>שמרים מזוקקים</b> והנה ישתכרו, כטעם כי כאשר שתיתם על הר קדשי [עובדיה א' ט"ז]:
Verse 7
<b>ובלע.</b> כמו כבלע את הקודש <small>(במדבר ד' כ')</small> כטעם גלוי:
<b>הלוט.</b> כמו וילט פניו באדרתו <small>(מלכים א' י"ט י"ח)</small>, והנה טעמו כמו מסכה והוא כמו מכס', כמו והמסכ' צרה כהתכנס <small>(ישעיהו כ"ח כ')</small>:
Verse 8
<b>בלע המות.</b> יבלע אותם:
<b>מעל כל פנים.</b> כי רעות גדולות עשו לכל:
Verse 9
<b>ואמר.</b> דבק עם מלת עמו:
<b>ויושיענו.</b> והוא יושיענו תמיד והנה הוא כזמן עומד:
Verse 10
<b>כי.</b> יד יי, מכתו:
<b>ונדוש מואב.</b> שבאו לעזור הצרים על ציון, ונדוש מבנין נפעל מהפעלים השניים הנראים, או מפעלי הכפל:
<b>כהדוש.</b> שם הפעל מבנין נפעל, ובא שורק תחת חולם כי יתחלפו:
<b>מדמנה.</b> מקום הדומן:
Verse 11
<b>ופרש.</b> השם ידיו בקרב מואב:
<b>השוחה.</b> כמו מי שחו <small>(יחזקאל מ"ז ה')</small>:
<b>והשפיל.</b> גאות מואב:
<b>עם ארבות ידיו.</b> אין לו אח, וטעמו לפי מקומו, ומפרשים הוציאוהו מגזרת עושה ארבות <small>(מלכים ב' ז' ב')</small>, בדרך רחוקה:
Verse 12
<b>ומבצר.</b> כ"ף חומותי כנגד מואב:
<b>השח השפיל.</b> בלא דבק וי"ו כמו כרע שכב נפל <small>(שופטים ה' כ"ז)</small>, וטעם 'השח' כי כבר השח בבוא סנחריב:
Chapter 26
Verse 1
<b>ביום.</b> עיר עז לנו, זאת ירושלם שהיא עוז לנו:
השם ישית החומות וחיל החומה:
Verse 2
<b>פתחו וגו'.</b> אין ראוי לפתוח שערי זאת המדינה שיבוא בה וידור בה כי אם צדיקים כישראל:
Verse 3
<b>יצר וגו'.</b> מי שיצרו סמוך עליך, אתה השם תצרנו בשלום, ויש אומרים שיתכן להיות מלת שלום זכר גם לשון נקבה:
Verse 4
<b>בטחו וגו'.</b> על כן יאמרו אבות לבנים בטחו בשם, בי"ת 'ביה' משרת כמשפט:
<b>צור.</b> חזוק לעולם כי יש בספרים שמרכיבים אל"ף בי"ת עם השם שהוא חצי השם במספר האותיות ובספר תהלות אפרש זה בפסוק סולו לרוכב בערבות <small>(תהלים ס"ח ה')</small>:
Verse 5
<b>כי השח.</b> מפעלי הכפל כמו הקל ארצה זבולון <small>(ישעיהו ח' כ"ג)</small> והטעם על מדינות הגוים:
<b>ישפילנה ישפילה.</b> כמו עזי ומעזי <small>(ירמיהו ט"ז י"ט)</small> והטעם תמיד:
Verse 6
<b>תרמסנה וגו'.</b> כל כך ישפילנה עד שתרמסנה רגל ולא רגל שר כי אם רגלי עני:
<b>פעמי.</b> כמי רגלי, כי שלש פעמים כמו רגלים <small>(שמות כ"ד י"ד וי"ד)</small>:
Verse 7
<b>ארח וגו'.</b> ולמה זה בעבור שאין ארח לצדיק רק אורח מישרים:
<b>ישר.</b> ואתה השם, ישר מעגל צדיק תפלס, כמו תשקול:
Verse 8
<b>אף וגו'.</b> אלה דברי צדיקים שיקוו השם ל הראות משפטו בעולם כי הנפש מתאוה לשמך, ויחסר אות למ"ד כאילו אמר לאורח משפטיך:
Verse 9
<b>נפשי.</b> רעיון נפשי, שאויתיך בלילה:
<b>אף רוחי בקרבי אשחרך.</b> והנה יש לאדם נפש ורוח כאשר פירשתי בקהלת <small>(קהלת ג' כ"א)</small>:
<b>כי כאשר.</b> יראו משפטיך לארץ ילמדו צדק:
<b>יושבי תבל.</b> שם מקום היישוב:
Verse 10
<b>יחן.</b> מפעלי הכפל כמו על כמון יוסב <small>(ישעיהו כ"ח כ"ד)</small>, והנה הטעם כי השם יחן על הרשע והוא לא ילמד צדק, והטעם שיאריך לו אולי ילמוד:
<b>בארץ נכוחות.</b> במקום שיש שם יושר, יעשו עולה:
<b>נכוחות.</b> מגזרת נכח כמו טובים ונכוחים <small>(שמואל ב' ט"ו ג')</small>, ולא ישים לב לראות גאות השם:
Verse 11
<b>יי וגו'.</b> כי גם אנחנו עבדנוך כאשר בעלונו, היו אדונינו כמו כסף ישיב לבעליו <small>(שמות כ"א ל"ד)</small>, ואעפ"כ היינו מזכירים שמך, וטעם לבד בך כי אתה עזרתנו, כאילו אמר אין עזר כי אם בך, על כן יש לנו להזכירך:
Verse 12
<b>יי. תשפות.</b> תערוך, כמו שפות הסיר שפות <small>(יחזקאל כ"ד ג')</small>:
<b>כי וגו'.</b> תמיד אתה עשית לנו מה שלא נדע אנחנו לעשותו:
Verse 13
<b>יי וגו'.</b> כי גם אנחנו עבדנוך כאשר בעלונו, היו אדונינו, כמו כסף ישיב לבעליו <small>(שמות כ"א ל"ד)</small>, ואעפ"כ היינו מזכירים שמך, וטעם לבד בך כי אתה עזרתנו, כאילו אמר אין עזר כי אם בך, על כן יש לנו להזכירך:
Verse 14
<b>מתים.</b> ואלה האדונים שבעלונו הנם מתים:
Verse 15
<b>יספת וגו'.</b> כל מה שיספת ליסר עמך פעם אחר פעם, הודו כבודך, ואם הרחקתם ממקומם:
Verse 16
<b>יי וגו'. בצרתם פקדוך צקון לחש.</b> הנו"ן נוסף כנו"ן אשר לא ידעון <small>(דברים ח' ג')</small>, והיא מלה זרה, והיתה ראויה להיותה יצקו, לכן באה חסרת פ"א הפעל כמו והיום רד מאד <small>(שופטים י"ט י"א)</small>, והטעם כמו ולפני יי ישפך שיחו <small>(תהלים ק"ב א')</small>:
והטעם [צ"ל וטעם] <b>מוסרך</b>, שהיו אומרים בלחש המוסר שהיית מייסר אותם:
Verse 17
<b>כמו הרה.</b> פי' מוסרך:
<b>תקריב.</b> עצמה ללדת:
Verse 18
<b>הרינו חלנו.</b> רוח, וכן ילדנו, והטעם כי לא היה בנו כח להנצל, וזה הוא ישועות [בל נעשה], לא נוכל לעשות:
<b>ארץ.</b> בארץ, חסר בית כמו כי ששת ימים <small>(שמות כ' י"א)</small>:
<b>ובל יפלו.</b> יש אומרים שהוא חסר אל"ף, אומרו [צ"ל כמו] ויפלו מאד בעיניהם <small>(נחמי' ו' ט"ז)</small>, ואין ויפלו שם כי אם כמשמעו, כאשר אפרש, ולפי דעתי שלא נוכל שלא יפלו:
Verse 19
<b>יחיו וגו'.</b> רק מתיך, הכף לנוכח השם, הם יחיו, ולפי דעת הכל שזה רמז לתחיית המתים, ויש אומרים שהוא הפך מתים בל יחיו, כי הנה אדונינו מתו ואנחנו שהיינו חשובים כמתים היינו חיים:
<b>נבלתי.</b> היו"ד סימן הנביא כי הוא מישראל, וכן הוא, יחיו מתיך ומתי נבלתי יקומון, כאילו קול ישמעו לאמר הקיצו:
<b>כי טל אורות</b>, טל עם אורה, הוא טלך, והכ"ף לנוכח השם, ויש אומרים כי אורות צמחים כמו ללקט אורות <small>(מלכים ב' ד' ל"ט)</small>, והם צמחים יסבו כנגד השמש והירח:
<b>וארץ.</b> נפתח הוי"ו להורות על ה"א הדעת הנעדר, והארץ תפיל הרפאים ממנה כנפל אשת, ויש אומרים אתה לבדך החיית מתיך, כי תולדת הארץ להפיל המתים בתוכה:
Verse 20
<b>לך עמי בא בחדריך.</b> על דעת רבי משה הכהן שיסגרו בירושלם מפני סנחריב:
<b>חבי.</b> יש אומרים כי בא כדרך בעלי הה"א באחרונה, כי ימצא עם לשון נקבה כמו וחטאת עמך <small>(שמות ה' ט"ז)</small>, ורבי יהודה המדקדק נ"ע אמר כי חבי שם על משקל שבי <small>(ישעיהו כ' ד')</small>, והראשון הוא האמת:
Verse 21
<b>כי.</b> יוצא ממקומו, הגזרות היוצאות מלפני השם:
<b>את דמיה.</b> הם החללים הנקברים בקרבה:
Chapter 27
Verse 1
<b>ביום [ההוא].</b> באותם הימים:
<b>[יפקוד].</b> זאת הפקידה <small>(כמו)</small> הכתובה למעלה:
<b>לויתן. </b>הוא התלי ונקרא בריח בעבור שהוא מבריח מן הקצה אל הקצה:
<b>ועל לויתן.</b> גם הוא בים, והוא צורת נחש, כי גם צורת נחש בים, ועקלתון שם התאר, והתנין הוא הגדול אשר בים, ויש אומרים כי לויתן נחש בריח גם עקלתון הם ביבשה, והטעם על מלכי הארץ, והתנין הוא מלך מצרים, כאשר הוא כתוב בספר יחזקאל <small>(יחזקאל כ"ט ג')</small>, ויש אומרים מלך צור, והישר בעיני רבי משה הכהן שהוא <small>(רמז)</small> כמו ויכחד כל גיבורי חיל ונגיד ושר <small>(דברי הימים ב' ל"ב כ "א)</small>:
Verse 2
<b>ביום. חמר.</b> תירוש כמו תשתה חמר <small>(דברים ל"ב י"ד)</small>, והטעם שתתן פרי הרבה:
<b>ענו.</b> נגון, קול ענות <small>(שמות ל"ב י"ח)</small>:
<b>לה.</b> לציון, ומלת ענו למנגנים, וכבר הזכיר הנביא [לעיל ה' ז'] שיהודה נטע שעשועי השם:
Verse 3
<b>אני. נוצרה.</b> על השכינה שהיא בציון:
<b>לרגעים אשקנ'.</b> משל לנבואה שלא תפסוק:
<b>פן יפקד עליה.</b> אמר ר' יונה המדקדק כי פן כמו לא ויו"ד יפקוד תחת אל"ף סימן המדבר, וכמו ארח חיים פן תפלם <small>(משלי ה' ו')</small>, והטעם על כל העמים אפקד בלתי עליה, ויאמר רבי יצחק בן שאול נ"ע כי יפקד כמו לא נפקד ממנו איש <small>(במדבר ל"א מ"ט)</small>, שהוא דבק עם לרגעים אשקנה פן יבול עליה כל אחד מעליה, כמו נובלת עליה <small>(ישעיהו א' ל')</small>. ויאמר רבי משה הכהן פן יפקד עליה האויב, אצרנה לילה ויום, והוא הישר בעיני:
Verse 4
<b>חמה וגו'.</b> יש אומר כי גם אלה דברי השם, והטעם אין לי חמה רבה:
<b>מי יתנני [שמיר ושית].</b> כדרך בן אדם דבר הכתוב, ויחסר בי"ת כמו כי ששת ימים <small>(שמות כ"א י"א)</small>, וכן הוא, מי יתנני בשמיר ובשית שיש בכרם, והטעם על הרשעים, וביום מלחמתי בכרם, אפשעה בה, כמו כי כפשע <small>(שמואל א' כ' ג')</small>:
<b>אציתנה.</b> אבעירנה, כמו למה הציתו עבדיך <small>(שמואל ב' י"ד ל"א)</small>:
Verse 5
<b>או יחזק.</b> ישראל במעוזי אז לא אלחם עם יש', כטעם היה השם כאויב <small>(איכה ב' ה')</small>:
וטעם <b>שלום יעשה לי</b> פעמים, ולא עם אומות העולם בשבילם:
ויאמר רבי משה הכהן כי פירושו כן, זה שאומר לא אומר אותו ב<b>חמה </b>שיש לי. <b>מי יתנני.</b> כמו מי יתן לי, וכמוהו כי ארץ הנגב נתתני <small>(שופטים א' ט"ו)</small>, מי יתן לי השמיר והשית בכרם, והטעם אם לא יסירו ישראל הרשעים מהם אהרג הכל.<b> או יחזק במעזי.</b> אז ישרש יעקב:
ולפי דעתי כי <b>חמה אין לי</b> איננו דברי השם, ואל תתמה כי בספר הזה רבים כאלה, והנה עד קרוב הרינו חלנו, יחיו מתיך <small>(ישעיהו כ"ו י"ח)</small>, ואלה דברי איש יהודה, אחר שהשם אמר אני יי נוצרה לרגעים, פן יפקד עליה אמרו אין אנחנו מדברים בחמה, שאם יבוא האויב לשום הכרם שמיר ושית, הייתי הורג את עצמי, כמו והיה יחזקאל לכם <small>(יחזקאל כ"ד כ"ד)</small> ואת שמואל <small>(שמואל א' י"ב י"א)</small> כאשר עשה ביום הזה <small>(ויקרא ח' ל"ד)</small>, והנה במלחמה דבר עם מי יתנני, או יחזק השם שיתן לי עוז ברית, שיהיה השם בשלום עמי, גם האויב, אז ישרש יעקב, והוצרכתי לפירוש הזה בעבור מלת יעשה שלום לי, כי השם עושה שלום לבדו:
Verse 6
<b>הבאים.</b> בימים הבאים, ויחסר בי"ת כאילו אמר בהבאים, ויש אומרים כי טעמו הבנים:
<b>ישרש.</b> ותשאר שרשיה <small>(תהלים פ' י')</small>:
<b>תנובה.</b> פרי:
Verse 7
<b>הכמכת וגו'.</b> זאת הפרשה על גלות שמרון והעד האשרים:
<b>מכהו.</b> הוא אשור:
<b>הרוגיו.</b> הם הכנענים הנהרגים בקחת ישראל את ארצם, והטעם כי השם לא הכה את ישראל כמכות אלה הנזכרים:
Verse 8
<b>בסאסאה.</b> רובי המפרשים אמרו שהוא מגזרת סאה, והטעם מדה, והיא מלה כפולה כמו ירקרק <small>(ויקרא י"ג מ"ט)</small> מטלטלך <small>(ישעיהו כ"ב י"ז)</small>:
ה"א <b>תריבנה</b> על שמרון והנה אחר כן כי עיר בצורה:
<b>בשלחה.</b> יש אומר כי היא השחיתה עצמה בכלי מלחמתה, כמו ובעד השלח יפלו <small>(יואל ב' ח')</small> והנכון שהוא מגזרת שלחיך <small>(שיר השירים ד' י"ג)</small> והעד ביום קדים, והנה הוא כן, במדה שמדדה לנפשה, כי מריבה עשתה אפילו עם אנשי כפריה, והם שלחה, על כן הגה השם אותה, כמו אשד הוגה מן המסילה <small>(שמואל ב' כ' י"ג)</small>, והנה הה"א תחת יו"ד השורש כמו ידה הדה <small>(ישעיהו י"א ח')</small>:
<b>ביום קדים.</b> רוח מזרחית:
Verse 9
<b>לכן בזאת יכופר עון יעקב.</b> והטעם שלא יבוא לו רע, כי עון יעקב רע, והנה הטעם שהיתה הגזרה בטלה אילו היו מבטלין ע"ז:
<b>הסר.</b> שם הפעל:
<b>מזבח.</b> של הבעלים:
<b>גיר.</b> כמו סיד:
<b>מנופצות.</b> ככלי יוצר תנפצם, משוברות:
<b>לא יקומו.</b> יעמדו:
Verse 10
<b>כי [עיר בצורה] בדד.</b> היא, והיא שמרון:
<b>סעיפיה.</b> כמו על שתי הסעיפים <small>(מלכים א' י"ח כ"א)</small>, והטעם על ערי הפרזות:
Verse 11
<b>ביבש קצירה.</b> כמו וטל ילין בקצירי <small>(איוב כ" י"ט)</small>:
<b>תשברנה.</b> הפארות, שהם קטנים מהקציר:
<b>מאירות.</b> יש אומרים מגזרת אריתי מורי <small>(שיר השירים ה' א')</small>, והטעם לוקטות, והטעם אפילו הנשים שאין להם כח, ויש אומרים שמאירות כמו מבעירות, והטעם כי יהיו לעצים, וזה הנכון, וכמוהו ולא תאירו מזבחי חנם <small>(מלאכי א' י')</small>:
Verse 12
<b>והיה.</b> באותם הימים:
<b>יחבט.</b> כמו כי תחבט <small>(דברים כ"ד כ')</small>, חובט חטים <small>(שופטי ו' י"א)</small>, על כן תלוקטו והטעם כי ישאר מעט מרוב:
Verse 13
<b>והיה.</b> הטעם אז יבקשו כל בני אפרים הנדודים לשוב אל ירושלם, כי ראו כי מלכותם אבדה:
Chapter 28
Verse 1
<b>הוי. שכורי אפרים.</b> שהיו השרים מתעסקים ביין:
<b>צבי.</b> כמו לצבי ולכבוד <small>(ישעיהו ד' ב')</small>:
וטעם <b>עטרת</b> על המלוכה:
<b>ראש גיא שמנים.</b> ראש כמו ראשי בשמים <small>(שיר השירים ד' י"ד)</small>, וכל כך היו רבי' עד ששב כמו גיא כמו ונשב בגיא <small>(דברים ג' כ"ט)</small> ויש אומר כמו גיא מאד <small>(ישעיהו ט"ז ט')</small>, שהוא חסר ה"א:
<b>הלומי.</b> כמו הלמוני בל ידעתי <small>(משלי כ"ג ל"ה)</small>:
Verse 2
<b>הנה חזק.</b> תואר ליום או לחיל:
<b>שער קטב.</b> [הכ"ף הראשון] מושך אחר, וכן הוא כשער:
<b>קטב.</b> כמו אהי קטבך שאול <small>(הושע י"ג י"ד)</small>:
<b>הניח לארץ [ביד].</b> הטעם כי השם הוריד אלה הזרמים, והניחם לארץ בידו החזקה:
Verse 3
<b>ברגלים. עטרת.</b> באה מלת יחיד, והטעם רבות, וכמוהו רבים:
Verse 4
<b>והיתה ציצת נובל.</b> כאילו אמר זה הציץ שיהיה נובל, כמו בת בבל השדודה <small>(תהלים קל"ז ח')</small>, או ציצת עלה נובל, והוא הנכון:
<b>כבכורה.</b> היא התאנ' הבכורה בטרם בא פרי הקיץ:
Verse 5
<b>ביום וגו'.</b> והנה זה הפך צבי עטרת אפרים, כי תראה מלכות השם בציון:
Verse 6
<b>ולרוח. ליושב על המשפט.</b> הם הסנהדרין, והטעם שיחזיקם:
<b>משיבי מלחמה [שערה].</b> אל השער. יש אומרים משיביה מהשער, ורבי משה הכהן אמר כי השם יחזק הבורחים, והוא הנכון:
Verse 7
<b>וגם [אלה].</b> יש מאנשי יהודה:
<b>כהן.</b> שהוא המורה וכן הנביא שהוא מוכיח:
<b>שגו ברואה.</b> בדברי הרואה מוכיחי העם:
<b>פקו פליליה.</b> השופטים, והנה פקו פועל יוצא, או תחסר מלת דברי, והוא הנכון, והנו פועל עומד מגזרת ופיק ברכים <small>(נחום ב' י"א)</small>, כטעם הנתק הברכים:
Verse 8
<b>כי וגו'.</b> כן מנהג המשתכרים:
<b>בלי מקום.</b> שאיננו מלא כמו עד אפס מקום <small>(ישעיהו ה' ח')</small>, וכן מלאו קיא ומלאו צואה, והנה ממעל ומתחת:
Verse 9
<b>את וגו'.</b> אם בא הנביא להוכיחם אין מבין, כי בעבור היין אינם בדעתם, כנערים:
<b>שמועה.</b> שם:
<b>גמולי מחלב.</b> הוא סמוך ומוכרת כמו השכוני באהלים <small>(שופטים ח' י"א)</small>:
<b>עתיקי.</b> שהסירו אותם, כמו ויעתק משם <small>(בראשית י"ב ח')</small>, והמלה תאר השם:
Verse 10
<b>כי צו לצו.</b> ראויים הם לדבר עמם כאשר ידבר האב אל בנו הקטן, שלא ידע עוד:
<b>צו לצו.</b> מצוה אחר מצוה, או מצוה דבקה למצוה:
<b>קו לקו.</b> למוד הכתיבה:
<b>זעיר שם.</b> מעט מעט פעם אחר פעם:
Verse 11
<b>כי בלעגי.</b> מגזרת לעג <small>(תהלים ע"ט ד')</small> כי כן המנהג שידבר המלמד לתינוק:
<b>ובלשון אחרת.</b> שיבקש המלמד, אותו' שאינם קשות על הלשון תחת אחרות, כן ראוי שידבר המוכיח אל העם הזה:
Verse 12
<b>אשר אמר להם.</b> הנביא:
<b>זאת.</b> ירושלים היא מנוחתכם עשו מנוחה לעיף שלא יברח אל מצרים ואשור:
<b>המרגעה.</b> מגזרת מרגוע <small>(ירמיהו ו' ט"ו)</small>, ושניהם שמות, ועל דעת המדקדק הירושלמי שהמלה פועלת:
האל"ף בסוף <b>אבוא</b> נוסף כאל"ף ההלכוא <small>(יהושע י' כ"ד)</small>:
Verse 13
<b>והיה.</b> והנה חשבו כי דבר השם איננו עקר, רק כאב ביד להרגילם למען לא ילכו אל מצרים כאשר כתוב הוי היורדים מצרים לעזרה <small>(ישעיהו ל"א א')</small> כי הפרשה אחת היא:
Verse 14
<b>לכן. אנשי לצון.</b> המתלוצצים לאמר כי דברי השם כמו צו לצו:
<b>מושלי.</b> יש אומרים מגזרת ממשלה, והטעם השרים, והנכון שהוא כמו על כן יאמרו המושלים <small>(במדבר כ"א כ"ז)</small>:
Verse 15
<b>כי כרתנו ברית.</b> עם מות שלא נמות עתה:
<b>ועם שאול עשינו חוזה.</b> כמו ברית, ויאמר רבי משה הכהן כמו חזו' דרך נבואה, ומה יעשה במלת עשינו חוזה, ולפי דעתי שחוזה הוא הנביא וכן הוא ברית את מות ועם שאול עשינו ברית חוזה, כברית שתעשה על ידי נבואה:
<b>שוט שוטף.</b> על רעב והקרוב שהוא כן שוט נחל שוטף:
<b>כי שמנו.</b> הטעם אף על פי ששמנו כזב, וכן רפאה נפשי כי חטאתי לך <small>(תהלים מ"א ה')</small>:
Verse 16
<b>לכן. הנני יסד.</b> שם התאר מהבנין הכבד על משקל אבד והנה כמוהו יוצא, ושבח אני את המתים <small>(קהלת ד' ב')</small>:
<b>אבן בחן.</b> כמו עופל ובוחן <small>(ישעיהו ל"ד י"ד)</small>, והטעם שתהיה נשגבה ציון ממלך אשור:
<b>פנת יקרת מוסד.</b> הראשון שם כמו היסוד, ויקרת סמוך אליו, ומוסד השני פעול מבנין הכבד הנוסף על משקל מוצב ארצה, על כן הסמ"ך דגוש לבלוע הכפל:
<b>מאמין לא יחיש.</b> כי עוד לימים רבים תהיה זאת הנבואה:
Verse 17
<b>ושמתי.</b> דרך משל על קו ומשקלת הבונים, בעבור שאמר הנני יסד בציון אבל, ויש אומרים כי האבן על דרך משל על חזקיהו:
<b>ויעה ברש.</b> מגזרת היעים, והנה ברד פועל, כי יעה פועל יוצא, וטעם ברד משל למלך אשור:
<b>מחסה.</b> מושך אחר וכן הוא וסתר מחסה מים ישטופו, או תחסר מלת אלה:
Verse 18
<b>וכפר.</b> כמו ואיש חכם יכפרנה <small>(משלי ט"ז י"ד)</small> כטעם השחתה והסרה:
<b>[וחזותכם את שאול].</b> וברית חזותכם עם שאול:
וי"ו<b> והייתם </b>כפ"א רפה בלשון ישמעאל, וכמוהו ביום השלישי וישא אברהם את עיניו <small>(בראשית כ"ב ד')</small>:
Verse 19
<b>מדי.</b> עבור הנחל השוטף יקחכם:
<b>זועה.</b> איננו כמו זעוה <small>(דברים כ"ח כ"ה)</small> הפוך כאשר יפרישו רבי', רק הוא מגזרת ולא זע ממנו <small>(אסתר ה' ט')</small> ובא הוי"ו באמצע כוי"ו מות, והטעם כי יפחד מי שיבין שמועתכם מה שירע [צ"ל שאירע] לכם:
Verse 20
<b>כי. המצע.</b> שהוא למטה ביציע:
<b>מהשתרע.</b> מהתפרש והמשך המסך כמו ושרוע וקלוט <small>(ויקרא כ"ב כ"ג)</small>:
<b>והמסכה.</b> כמו מכסה:
<b>כהתכנס.</b> שם הפועל מגזרת לך כנוס <small>(אסתר ד' ט"ז)</small>, וטעם כהתכנס כאשר יתחברו תחתיה רבים, וזה דרך משל על העם והמושלים בם:
Verse 21
<b>כי כהר פרצים.</b> הוא הנודע במלחמות דוד <small>(שמואל ב' ה' כ')</small> שנקרא בעל פרצים כי בפתע פתאום רוצחו הפלשתים במעשה פלא, או כעמק [בגבעון], שהוא בגבעון:
<b>[ירגז].</b> שרגז <small>(רמז)</small> בעת עמוד השמש והירח <small>(יהושע י' י"ב)</small>, כן יעשה השם מלחמה זרה על ישראל שלא נשמע כמוה:
<b>נכריה עבודתו.</b> כפול בטעם, כמשפט:
Verse 22
<b>ועתה. מוסריכם.</b> מוסרות:
<b>ונחרצה.</b> גזרה גזורה כמו אתה חרצת <small>(מלכים א' כ' מ')</small>:
Verse 23
<b>האזינו ושמעו קולי.</b> ושמעו אמרתי, והטעם הקול:
Verse 24
<b>הכל.</b> הטעם כי החורש יתקן האדמה פעם אחרי פעם, ויזרע, והארץ מתולדתה תעשה התבואה:
<b>יפתח וישדד.</b> יתקן השדה, כמו ישדד לו יעקב <small>(הושע י' י"א)</small>, והטעם כפול:
Verse 25
<b>הלא. שוה.</b> מגזרת שוה, ואשת מדינים נשתוה <small>(משלי כ"ז ט"ו)</small>:
<b>קצח.</b> הוא כמין כמון ודק ממנו, והוא שחור:
<b>שורה.</b> יש אומרים הטובה, ויש אומרים במדה, כמו במשורה <small>(ויקרא י"ט ל"ה)</small> והוא הישר:
<b>ושעורה.</b> השעורה ידוע:
<b>נסמן.</b> כמו סימן:
<b>וכסמת גבולתו.</b> מגזרת מגבלות תעשה אותה <small>(שמות כ"ח י"ד)</small>:
Verse 26
<b>ויסרו.</b> והשם כבר יסר הזורע והמפיץ ולמדו איך יעשה:
וטעם <b>למשפט</b> כמו במספרם כמשפט <small>(במדבר כ"ט ל"ב)</small>, לעשות כמנהג, וכן אלהיו יורנו:
Verse 27
<b>כי בחרוץ.</b> הוא כמו עלי שכותשין בו, כמו כרוץ חדש <small>(מ"א ט"ו)</small>:
<b>על כמון לא יסב.</b> כי טעם לא ימשוך אחר עמו:
Verse 28
<b>לחם [יודק].</b> ומנהג הלחם שיודק:
אל"ף <b>אדוש</b> נוסף כאל"ף אזרועך <small>(ירמיהו ל"ב כ"א)</small>:
<b>[והמם וגו'].</b> ועת שיהמם גלגל עגלתו אז פרשיו לא ידוקנו, והטעם כאשר יחרוש לא ידוקנו, כי כל דבר בעתו ברא השם להיותו כן, על כן אחריו גם זאת וגו', הטעם כי לא ידושנו לנצח:
Verse 29
<b>הפליא עצה.</b> פליאה:
<b>תושיה.</b> חכמה, ויאמר רבי משה הכהן שהוא מגזרת יש, והנה הטעם כי תולדת האדמה והזרעים טובה מתולדתם שישמעו דברי הנביא ולא יועיל, והפך זה יערף כמטר לקחי <small>(דברים ל"ב ב')</small> כאשר פרשתיו:
Chapter 29
Verse 1
<b>הוי אריאל.</b> יש אומר כי נקראת ירושלם כן על שם המזבח, כמו וההראל, והאריאל <small>(יחזקאל מ"ג ט"ו וט"ז)</small>, כי אותיות יהו"א מתחלפות, ויש אומרים שנקראת כן בעבור שמזלה אריה, וזה רחוק:
<b>קרית.</b> סמוך ויחסר מלת אמת או הדומה לה:
<b>[חנה דוד].</b> שחנה שם דוד, או כך דרך הלשון לסמוך אל פועל עבר, כמו בראשית <small>(בראשית א' א')</small> תחלת דבר יי <small>(הושע א' ב')</small>:
<b>ספו שנה.</b> הוסיפו שנה, כמו לספות עוד <small>(במדבר ל"ב י"ד)</small>:
ו<b>חגים</b> הם העולות:
<b>ינקופו.</b> פועל עומד, והטעם שיפסקו העולות, או יהיה פועל יוצא ותחסר מלת הנוקפים , כמו ויאמר ליוסף <small>(בראשית מ"ח א')</small>:
Verse 2
<b>והציקותי לאריאל.</b> לירושלם:
<b>והיתה תאניה.</b> כמו ואנו הדייגים <small>(ישעיהו י"ט ח')</small>, ויש אומרים מגזרת אנה <small>(בראשית ל"ז ל"ו)</small> שלא ישאר רק מקומה:
<b>והיתה לי כאריאל.</b> שהמזבח שמם מהעולות, או כאריאל שיזבחו כלם:
Verse 3
<b>וחניתי כדור.</b> פתאם כמו כדור אל ארץ רחבת ידים <small>(ישעיהו כ"ב י"ח)</small>:
<b>מוצב.</b> מגדל מצב:
Verse 4
<b>ושפלת.</b> הטעם על דברי שלוחי חזקיהו אל רבשקה:
<b>מארץ תדברי.</b> כאילו תדברו מתחתית הארץ:
<b>כאוב.</b> כמו וכאובות חדשים <small>(איוב ל"ב י"ט)</small>, כי כן אומנותם:
Verse 5
<b>והיה כאבק דק.</b> הוא חסר מלה כי הוא סמוך <small>(ובספר מדוקדק כאבק)</small>:
<b>המון זריך.</b> הם מחנה אשור, וזה יהיה לפתע פתאם:
Verse 6
<b>מעם יי [תפקד].</b> תהיה זאת הפקידה על הצרים:
<b>ברעם.</b> בגלגל:
<b>ברעש.</b> בארץ:
<b>[וקול וגו'].</b> ובקול גדול בסופה וסערה עם להב אש, הטעם על צאת המלאך על מחנה אשור להכחידו:
Verse 7
<b>והיה כחלום.</b> שיראה אדם בלילה שיקיץ ואין כל כן היא מחנה אשור:
<b>וכל צוביה.</b> חסר אל"ף וכל אנשי מצודתה או הטעם וכל המצדות כמו המגדלים:
Verse 8
<b>והיה וגו'.</b> לעולם אחר חלום מלת והנה, והטעם כאילו, והוא שב אל הרעב:
<b>שוקקה.</b> מבקשת משקה:
Verse 9
<b>התמהמהו.</b> ידבר על [צ"ל אל] אנשי ציון שיתמהו לחפש איך יהיה זה, ומה סוד זאת הנבואה, והנה הנביא ידבר כאשר ידבר איש אל רעהו, ולמה לא ידעו כי הם שכורים ולא מהיין:
Verse 10
<b>כי נסך.</b> מגזרת המסכה צרה כהתכנס <small>(ישעיהו כ"ח כ')</small>, וכ"ף עליכם לאנשי ציון:
<b>ויעצם.</b> מגזרת עצם כאילו שם עצם על עיניכם:
והנה <b>כסה</b> לעד על מלת נסך:
Verse 11
<b>ותהי.</b> כל הנבואה:
<b>כי חתום הוא.</b> לא יוכלו להבין, וכן טעם חתום תורה <small>(ישעיהו ח' ט"ז)</small> כאשר פירשתי:
Verse 12
<b>ונתן וגו'.</b> הטעם לא יבינו זאת הנבואה החכמים המבינים, ואשר אין בינה להם:
Verse 13
<b>ויאמר.</b> כי נגש, מגזרת והנוגשים אצים <small>(שמות ה' י"ג)</small> מבנין נפעל, והטעם שיצער נפשו חנם להתענות <small>(א"ג מן ויגש אליו יהודה בראשית מ"ד י"ח)</small>:
<b>בפיו.</b> כל אחד:
<b>מצות אנשים מלומדה.</b> כטעם רגילות, כעגל לא לומד <small>(ירמיהו ל"א י"ח)</small>:
Verse 14
<b>לכן הנני יוסיף.</b> כמו ונשאר אני <small>(יחזקאל ע' ח')</small> כי אומלל אני <small>(תהלים ו' ג')</small> בעבור שהוא פתוח הלמ"ד, ויש אומרים שמלת יוסיף פועל על משקל תומיך גורלי [שם ט"ז ה']:
<b>הפלא ופלא.</b> שלא יבינו, על כן אחריו ואבדה, ויש אומר שהוא כמו עושה פלא <small>(שמות ט"ז י"א)</small>, ולפי דעתי שעושה פלא כזה:
Verse 15
<b>הוי המעמיקים.</b> בעומק לבם:
נפתח למ"ד <b>לסתיר</b> לחסרון ה"א הבנין כמו לשמיד <small>(ישעיהו כ"ג י"ח)</small>:
Verse 16
<b>הפככם.</b> והנה הפך האמת:
<b>אם כחומר היוצר יחשב.</b> האדם:
<b>ויצר.</b> מגזרת יוצר אמר בעבור יוצרו לא יבין, והנה הלמ"ד כלמ"ד אמרי לי <small>(בראשית כ' א')</small>:
Verse 17
<b>הלא מעט.</b> בימים:
<b>ושב לבנון.</b> שהוא נותן פרי יותר מהכרמל, ככרמל, והכרמל כיער, וזה הטעם על רעבונם:
Verse 18
<b>ושמעו.</b> אז יבינו דברי הנבואה, ולא יראו אלה העורים כי אם אחר שיהיו באופל:
Verse 19
<b>ויספו.</b> הצדיקים ימלטו, כי ערי יהודה הבצורות נתפשו כי נכרתו שופטי אחז כאשר פירשתי למעלה <small>(ישעיהו א' כ"ו)</small>:
Verse 20
<b>כי אפס.</b> תם כמו כי אפס כסף <small>(בראשית מ"ז ט"ז)</small>:
<b>כל שוקדי און.</b> כמו לשקוד על דלתותי <small>(משלי ח' ל"ד)</small>:
Verse 21
<b>מחטיאי.</b> ישמרו דבור אדם ויחטיאוהו כדי להענישו, או יחטיאו אחרים בדבריהם:
<b>יקושון.</b> מגזרת מוקש <small>(דברים ז' ט"ז)</small>, ור' משה הכהן אמר כי הם יוכיחו המוכיח, מגזרת התקוששו וקושו [צפניה ב' א'] ואמר כי היה השי"ן ראוי להדגש:
Verse 22
<b>לכן אשר פדה את אברהם.</b> והוציאו מבין הרשעים:
<b>יחוורו.</b> ילבינו, וזאת הלשון ידועה בארמית:
Verse 23
<b>כי בראותו ילדיו.</b> והטוב שאני עושה עם הטובים, יקדישו שמי:
<b>יעריצו.</b> ייראו אחרים, או הוא פועל עומד, אחר שהזכיר יעקב אמר על דרך משל כי אילו היה חי ויראה הילדים הטובים והפלא שאעשה עמם, היה הוא עם בניו מקדשים שמי, כי אני הייתי קדוש יעקב:
Verse 24
<b>וידעו.</b> ורוגנים, כמו ותרגנו באהליכם <small>(דברים א' כ"ז)</small>, והם הפך הלומדים:
Chapter 30
Verse 1
<b>הוי.</b> אוי, לבנים הסוררים:
<b>ולא מני.</b> ולא ממני וכן שעו מני <small>(ישעיהו כ"ב ד')</small>:
<b>ולנסוך מסכה.</b> כמו והמסכה <small>(ישעיהו כ"ה ז')</small>, והטעם משל על העצה:
<b>ולא מרוחי.</b> הטעם מנבואתי:
Verse 2
<b>ההולכים וגו'.</b> והנה פירש הכתוב למעלה:
לא השתנה מ"ם <b>מעוז</b> בעבור שהוא מפעל הכפל:
Verse 3
<b>והחסות.</b> שם, והיה ראוי להיות חסות [צ"ל חסיות] על משקל עבדות <small>(עזרא ט' ח')</small>:
Verse 4
<b>כי. שריו.</b> הוי"ו שב אל העם שהיו משלחים אפילו שריהם למצרים אולי יושיעו ירושלם מכף מלך אשור:
Verse 5
<b>כל וגו'.</b> אל"ף הובאיש נוסף, כל אדם הוביש אלה ההולכים, <small>(פועל יוצא)</small>, כי הלכו אל עם לא יוכלו לעזרם:
Verse 6
<b>משא בהמות נגב וגו'.</b> דבקה, על היורדים מצרימה והנה הנביא אומר <small>(על)</small> בהמות נגב, והיא מצרים, כי היא בפאת דרום כנגד ארץ ישראל, ואמר כי בדרך שילכו אלה היורדים יפגעו בהמות קשות כדובים ונמרים, על כן לביא וליש מהם:
<b>בארץ צרה.</b> שלא יוכלו לברוח ואלה היורדים ישאו על כתף עירים ממונם, שיברחו בו אל מצרים כמו את החיל הזה <small>(דברים ח' י"ח)</small>:
<b>דבשת.</b> כמו גבנון ואין רע לו, והנה הטעם שבהמות נגב ישחיתו מהם:
Verse 7
<b>ומצרים.</b> קראתי לזאת, ירושלם, שינצח מי שישב בה ולא ירד:
Verse 8
<b>עתה בא.</b> אליהם, כי הנביא היה משתומם משבת אתם:
<b>ועל ספר חקה.</b> כתו' חקה ברפי, ויש ספרי' שהה"א במפיק והנה הו' לשון ציווי, והשלם חוקקה או חוקקה או חקקנה בנו"ן:
Verse 9
<b>כחשים.</b> שם התואר על משקל אכרים <small>(ירמיהו י"ד ד')</small> ונקמץ הכ"ף בעבור אות הגרון:
<b>שמוע.</b> שם הפועל:
Verse 10
<b>לא תראו.</b> לנו, לא תתנבאו:
ונקראו <b>רואים</b> בעבור שנבואת' במראות אלהים:
<b>נכוחות.</b> כמו דברים [צ"ל דבריך] ישרי' ונכוחים <small>(שמואל ב' ט"ו ג')</small> והוא שם התאר:
<b>דברי חלקות.</b> שם, וכן חזו מהתלו':
Verse 11
<b>סורו.</b> אלה דברי העם לנביאים:
<b>השביתו.</b> ממנו זכר או שם השם:
Verse 12
<b>בדבר הזה.</b> בנבואה:
<b>ותבטחו בעושק.</b> ובממון:
<b>ונלוז.</b> שם התואר, וכן הו' ודבר נלוז, כמו כי תועבת יי נלוז <small>(משלי ג' ל"ב)</small> והוא הפך הישר:
Verse 13
<b>לכן.</b> טע' ותבטחו בממון שתתנו למלך אשור ולא יבוא, העון הזה, ישחתכם:
<b>כפרץ [נפל נבעה].</b> כמגדל נופל או דבר נבעה, והוא מטעם נפוח מגזרת אבעבועות <small>(שמות ט' ט')</small> או יהיה נבעה תואר פרץ:
<b>פתע גם פתאום קרובים.</b> כטעם אדמת עפר:
Verse 14
<b>ושברה וגו' נבל.</b> כלי יוצר:
<b>לא יחמול.</b> לכתותו:
<b>לחתות אש.</b> כמו יחתה <small>(משלי ו' כ"ז)</small>, גחלים אתה חותה על ראשו [שם כ"ה כ"ב], והוא מפעלי הכפל:
<b>ולחשוף.</b> מגזרת מחשוף הלבן <small>(בראשית ל' ל"ז)</small> חשף יי את זרוע קדשו <small>(ישעיהו נ"ב י')</small>:
<b>מגבא.</b> מגזרת וגבאיו <small>(יחזקאל מ"ז י"א)</small> תרגם בור בארמית, וטעם לחשוף לגלות, כי המים הם בסתר, וזה הטעם על היורדים מצרים:
Verse 15
<b>בשובה. השקט.</b> כמו שובה יי רבבות אלפי ישראל <small>(במדבר י' ל"ו)</small>, הטעם כי תשועה תהיה לכם במקומכם ולא תרדו מצרים:
Verse 16
<b>ותאמרו וגו'.</b> אמר רבי יונה המדקדק כי ננוס מגזרת נס, כטעם נרכב שיש אחריו, ויש אומרים שהוא כמשמעו, אתם נסתם ורודפיכם יניסון אתכם:
<b>על קל.</b> שם התאר לסוס או [צ"ל כמו] כר לגמל:
Verse 17
<b>אלף.</b> סמוך אל אחד מהם והוא תאר לשר, והטעם כי שר שיש לו אלף אנשים ינוס מפני גערת אדם אחד:
<b>תנוסו.</b> כלכם:
<b>כתורן.</b> רמז שישארו מעט מהרבה, והנכון בעיני כי טעם כנס על הנותרים בירושלם שלא ירדו על מצרים:
Verse 18
<b>ולכן יחכה יי.</b> על דרך דיבור בני אדם:
<b>לחננכם.</b> מפעלי הכפל על משקל אין גחלת לחמם <small>(ישעיהו מ"ז י"ד)</small>, מהבנין הקל, ממשקל לשכב את בת יעקב, ואם הם זרות בדקדוק:
<b>ולכן</b> הוא ירום לרחמכם כי השם יעשה לכם משפט מאשור:
Verse 19
<b>כי עם. בכו לא תבכה וגו'.</b> אלה דברי הנביא, כי השם יחנך:
ובא <b>לקול</b> הלמ"ד בעבור שזעקת אליו:
<b>ענך.</b> מלה זרה בדקדוק וכן כי פארך <small>(ישעיהו נ"ה ה')</small>:
Verse 20
<b>ונתן. לחם צר ומים לחץ.</b> שהיו ברעב כאשר פירשתי ושב לבנון לכרמל, ומים איננו סמו' וכן הוא ומים מי לחץ, כמו האהלה שרה אמו <small>(בראשית כ"ד ס"ז)</small>:
<b>ולא יכנף.</b> ירחק שיהיה בכנף הארץ:
<b>מוריך.</b> בדרך הישרה והם חזקיהו ושריו:
<b>והיו עיניך.</b> כפול בטעם כמשפט:
Verse 21
<b>ואזניך וגו'.</b> הטעם כי בעיניך תראה מוריך לפניך, וכן מאחריך תשמע דברי הנביאים והמוכיחים, ויש אומרים כי זה דרך משל על מראה הלב ומשמעו:
<b>כי תאמינו</b> האל"ף תחת יו"ד ימין וכמוהו רבים, והטעם כי אם תאמינו או תשמאילו מהדרך ישרה תשמע באזניך מוריך בדרך הטובה:
Verse 22
<b>וטמאתם.</b> צפוי, שם:
<b>אפודת.</b> מכסה יקר על הצלם:
<b>תזרם.</b> כי הם אסורים בהנאה:
<b>כמו דוה.</b> אשה טומאה שלא יגע בה טהור:
Verse 23
<b>ונתן. אשר תזרע.</b> אחר מות מלך אשור:
<b>כר.</b> כמו ככר הירדן <small>(בראשית י"ג י')</small>, וכן <small>(כי)</small> בת עין <small>(תהלים י"ח ז')</small> חסר בי"ת, כל כך יהיה הזרע והצמח רב:
Verse 24
<b>והאלפים.</b> השוורים שיחרשו כהם וכן העיירים, כמו שגר אלפיך <small>(דברים ז' י"ג)</small>:
<b>בליל.</b> כמו אם יגעה שור על בלילו <small>(איוב ו' ה')</small>:
<b>חמיץ.</b> גם חמץ שוים:
<b>אשר זרה.</b> אותו:
<b>ברחת.</b> מגזרת רוח והוא כלי ובמזרה:
Verse 25
<b>והיה על כל הר גבוה. פלגים יבלי מים.</b> כמו ועל יובל ישלח שרשיו <small>(ירמיה י"ז ח')</small>, והטעם רב המטר עד שיעמוד על ההרים:
<b>ביום הרג רב וגו'.</b> שימותו אנשים בנפל מגדלים, וזאת נחמה, כי אם ימותו עשרה יחיו רבבות, כי בעבור שיפול קיר על האלמנה לא יעצור השם הגשם שלא ישלחנו להחיות רבים, כי אין לגשם דעת שירד על מקום אחד ולא על מקום אחר עמו ביחד:
Verse 26
<b>והיה וגו'.</b> כל המפרשים אמרו כי זה הפסוק לעתיד, וטעם הפרשה על מלחמת גוג ומגוג, רק רבי משה הכהן אמר שהיא כולה דבקה. והנה אחריה אומר הוי היורדים מצרים וככה לפניה:
וטעם <b>אור הלבנה.</b> שהשם יחזק אור הלבנה והחמה אחרי הגשם הרב, וזה דבר פלא:
<b>שבעתים.</b> פי' כאשר פירש הנביא, כאור שבעת הימים, והטעם כאור שבעת הימים מחובר:
<b>ביום חבוש יי.</b> בזמן שירפ' השם מכת ישר' בימי גוג או בימי אשור:
Verse 27
<b>הנה שם.</b> טעם שם שישמע מעש' השם במחנה אשור:
וטעם <b>ממרחק מהשמים,</b> בעבור רדת המלאך:
<b>וכבד משאה.</b> כמו והמשאת החלה <small>(שופטים כ' מ')</small> כי שמות [רבות] הם לעשן:
Verse 28
<b>ורוחו.</b> הרוח היוצא מפיו, דרך משל על דבר המלאך:
<b>להנפה.</b> רובי המפרשים אומרים כי להנפה כמו להניף, ורבי משה הכהן אמר שהוא כמו רסן, והנה זה הרוח כרוח שקר שהתנבא עליו מיכיהו <small>(מלכים א' כ"ב י"ט)</small>, וזהו הנכון, והטעם כי הרסן יושם על לחיי הסוס להוליכו לדרך הישר' וזה הרוח ישים רסן מתעה:
<b>וכמוהו בנפת שוא.</b> והנה טעם להנפה כמו קשר:
Verse 29
<b>השיר וגו'.</b> הכ"ף לנכח יהודה:
<b>כליל התקדש חג.</b> ליל הפסח, על כן אמרו הקדמונים ז"ל כי בליל הפסח נכחד מחנה אשור:
<b>לבא בהר יי.</b> דבר עם כהולך:
Verse 30
<b>והשמיע.</b> הוד קולו, כאשר יפחד השומע מקול רעם:
<b>ונחת.</b> ירידה כמו ותנחת עלי דרך <small>(תהלים ל"ח ג')</small>:
<b>יראה.</b> לעולם:
<b>בי"ת בזעף מושך אחר.</b> בנפץ מגזרת תנפצם [שם ב' ט']:
<b>ואבן ברד.</b> דרך משל:
Verse 31
<b>בשבט יכה.</b> כאילו בשבט יוכה, או כי בשבט יכנו השם:
Verse 32
<b>והיה כל מעבר מטה מוסדה.</b> פעול מהבנין הכבד הנוסף, כי הנה מטה על לשון נקבה, שמעו מטה ומי יעדה [מיכה ו' ט'], והטעם כל מקום שיעבור עליו זה השבט, <small>(וכן המטה)</small> אשר יניח יי עליו, לא יהיה לשם יגיעה, רק יכה, והמכה, הוא המלאך, שמח כמו בתופים ובכנורות:
<b>ובמלחמות תנופה.</b> תנופת יד לנגן:
Verse 33
<b>כי. מאתמול.</b> ואם הוא בשורק הוא כמו חולם, וטעם אתמול מלפנים:
<b>תפתה.</b> שם מקום מטונף סביב ירושלים, ושם ישליכו כל דומן ויעלה ממנו עשן, והטעם כי השם ערך למחנה אשור:
<b>גם הוא למלך הוכן.</b> הטעם כי נכחד כל נגיד ושר ויש אומר כי היא [צ"ל הוא] רמז למלך אשור:
<b>מדורתה.</b> מגזרת מדורה <small>(יחזקאל כ"ד ט')</small> מקום בעור האש:
<b>נשמת יי.</b> היוצאה מהרה וזה דרך משל על הגזרות הבאות במהרה:
Chapter 31
Verse 1
<b>הוי.</b> כמו אוי, ליורדים מצרים שלא ראו זאת התשועה והלכו להנצל, ושם ימותו:
<b>ולא שעו.</b> שלא הרפו עצמם לבטוח בשם, מגזרת שעו מני <small>(ישעיהו כ"ב ד')</small>, והאומר כי שעו חסר נו"ן איננו נכון:
Verse 2
<b>וגם.</b> גם השם ידע מחשבותם והביא רע עליהם:
<b>ואת דברו לא הסיר.</b> לא בטל:
Verse 3
<b>ומצרים. ולא רוח.</b> מלאך כמו יי אלהים שלחני ורוחו <small>(ישעיהו מ"ח ט"ז)</small>:
<b>ידו.</b> מכתו:
<b>ויחדו.</b> מצרים והבורחים אליהם, והטעם כי מלך אשור השחית מצרים בבואו אל ירושלם:
<b>יכליון.</b> שלם כמו יחסיון <small>(תהלים ל"ו ח')</small>:
Verse 4
<b>כי.</b> יהגה, כטעם ישאג:
<b>אשר יקרא.</b> זה אל זה להתחבר להלחם עם האריה:
<b>מלא.</b> כלם, שלא יחסר רועה שלא יבא:
<b>ומהמונם לא יענה.</b> מגזרת עני <small>(דברים כ"ד י"ב)</small> גם לענות <small>(שמות י' ג')</small>, וכמוהו זמיר עריצים יענה <small>(ישעיהו כ"ה ה')</small>:
<b>ירד.</b> רמז למלאך:
Verse 5
<b>כצפרים.</b> מלת צפרים נקבה, ואם היא במ"ם כפילגשים לעולם לשון נקבה, על כן עפות:
<b>עפות.</b> שם תואר בפועל כמו רצות ושבות <small>(יחזקאל א' י"ד)</small>:
<b>יגן.</b> יסתיר מגזרת מגן <small>(בראשית ט"ו א')</small>, והטעם על בני הצפרים שיגנו עליהם ויצילום:
<b>והציל.</b> שם הפועל אף על פי שהוא בחירק:
<b>פסוח.</b> מגזרת ופסח יי על הפתח <small>(שמות י"ב כ"ג)</small>:
Verse 6
<b>שובו.</b> אלה דברי הנביא שובו לשם אתם בני ישראל שהעמקתם לו סרה, מגזרת סורר <small>(דברים כ"א י"ח)</small>:
Verse 7
<b>כי.</b> ידיכם, רמז לעושים:
וטעם <b>חטא.</b> שאין חטא למעלה ממנו:
Verse 8
<b>ונפל.</b> בחרב לא איש רק ביד המלאך וחרבו השלופה, ואם הוא כדרך משל להבין השומעים:
<b>ובחוריו.</b> הנמלטים ילקחו בדרך:
Verse 9
<b>וסלעו וגו'.</b> יעבור סלעו הוא גבול מלכותו, מרוב פחדו, וזה טעם ממגור, והטעם כי יברח ולא ישען על סלעו, [וחתו] מכל נס שיראו שריו הנמלטים או הנשארים בארצו:
<b>אור ותנור.</b> רמז למזבח, או דרך משל כאשר הזכיר למעלה ולהב אש אוכלה:
Chapter 32
Verse 1
<b>הן.</b> הטעם על חזקיהו ושריו שתעמד מלכותו:
ולמ"ד <b>ולשרים</b> לא ידעתי לו טעם, וכמוהו והשלישי לאבשלום <small>(דברי הימים א' ג' ב')</small>, למן היום <small>(שמות ט' י"ח)</small>:
Verse 2
<b>והיה איש.</b> כל אחד משרי חזקיהו, או הוא בעצמו:
<b>כמחבא רוח.</b> מקום, והוא פועל מהבנין הכבד הנוסף" כציון, מגזרת ציה <small>(מ"א י"ח)</small> כמו חורב:
<b>בארץ עיפה.</b> צמאה כמו בארץ עיפה לך סלה <small>(תהלים קמ"ג ו')</small>:
[והטעם] <b>והיה איש.</b> יהודה כיושב במקום מחבא רוח:
Verse 3
<b>ולא תשעינה.</b> כמו ועיניו השע <small>(ישעיהו ו' י')</small>:
Verse 4
<b>ולבב נמהרים.</b> מגזרת מהירות בכסילות:
<b>ולשון עלגים.</b> אין חבר, ובלשון קדר כמו עבדים, והנכון שהוא הפך מדבר צחות:
ומלת <b>צחות</b> חסירת מלות, כי צחות תואר השם וטעמו ומשקלו זכות:
Verse 5
<b>ולא. נבל.</b> מגזרת נובלת עליה <small>(ישעיהו א' ל')</small>:
<b>כילי.</b> הפך שוע ושוע כמו נדיב שידיו רפות לתת ולא סגורות, מגזרת ושוע אל ההר <small>(ישעיהו כ"ב ה')</small>, ויש על דרך דרש שמלת כילי שתים מלות, כי יאמר שלי שלי <small>(אבות ה' י"ג)</small>:
Verse 6
<b>כי נבל.</b> הטעם על שרי אחז:
<b>תועה.</b> שם, כי משקלי השמות משתנים:
Verse 7
<b>וכילי כליו.</b> הטעם כלי המשפט כי היו [השרים] דינים, והנה אומנותם לעות הדין:
Verse 8
<b>ונדיב.</b> הטעם על שרי חזקיה על כן בתחלה ולשרים משפט ישורו [לעיל א']:
Verse 9
<b>נשים וגו'.</b> יש אומרים כי בנות הטעם הקריות כי הם חשובות כבנות ושומרון היתה כאם:
Verse 10
<b>ימים.</b> הטעם שנה על שנה:
<b>רגזה.</b> בחסרון נו"ן, והנגיד אומר שהוא לשון ציווי, ואם הוא על לשון זכר, ורבי משה הכהן אמר שהוא שם הפעל:
<b>אוסף [בלי יבוא].</b> הטעם כפול, אוסף התבואה:
Verse 11
<b>חרדו.</b> על לשון זכר כמו אם תעירו <small>(שיר השירים ב' ז')</small> אם תמצאו [שם ה' ח'], בדרך קצרה:
<b>רגזה.</b> זכרתיו, וככה משפט פשוט' ועורה שיפשטו הבגדים, ועורה מגזרת ערום ועריה <small>(יחזקאל ט"ז ז')</small> עריה תעור <small>(חבקוק ג' ט')</small>, והנכון בעיני כי הנשים הם כמשמעם:
Verse 12
<b>על שדים סופדים.</b> כל הנשים, תחס' מלת כל, כמו וכל הנשים יתנו יקר <small>(אסתר א' כ')</small>:
Verse 13
<b>על.</b> עמי, שמרון:
<b>קוץ שמיר.</b> חסר וי"ו כמו אדם שת אנוש <small>(דברי הימים א' א')</small>:
<b>כי.</b> שמיר יעלה על כל בתי משוש:
Verse 14
<b>כי ארמון.</b> המלך עזב גם נטש מהבנין הקל [צ"ל הכבד] שלא נקרא שם פועלו:
<b>עופל.</b> מקום שהיה גבוה, מגזרת ויעפילו <small>(במדבר י"ד מ"ד)</small>:
<b>ובחן.</b> כמו הקימו בחוגיו <small>(כ"ב י"ג)</small> והם מגדלים, היו מערות:
Verse 15
<b>עד יערה.</b> מבנין נפעל, והטעם כי אלינו תביט הרעה, על ביאת מלך אשור אל ארץ יהודה, והטעם גזירה:
<b>והיה.</b> כל מדבר זרוע כמו הכרמל, והכרמל ליער יחשב כחבירו הראשון:
Verse 16
<b>ושכן.</b> הטעם שהשם יעשה משפט בעוזביו:
Verse 17
<b>והיה מעשה הצדקה שלום.</b> כי כן היה בימי חזקיהו, כאשר אמר, ולשלום אין קץ <small>(ישעיהו ט' ו')</small>, ויש מפרשים כי יערה עלינו לשבח:
Verse 18
<b>וישב.</b> איש יהודה:
Verse 19
<b>וברד.</b> הרי"ש פתוח כי הוא פעל כמו עשן כולו <small>(שמות י"ט י"ח)</small> והטעם כי אם ירד ברד אל היער ירד ולא אל מקום הזרע:
וטעם <b>תשפל העיר</b> שתשב פרזות כבקעה:
Verse 20
<b>אשריכם זורעי על כל מים.</b> שיבואו:
<b>משלחי רגל השור.</b> כטעם והאלפים והעירים <small>(ישעיהו ל' כ"ד)</small> כי פרש' אחת היא כלה:
Chapter 33
Verse 1
<b>הוי.</b> לשון קריאה, והטעם על אשור:
<b>כהתימך שודד.</b> להיותך שודד, תושד:
<b>כנלותך.</b> כמו כהנלותך, וכמוהו ולא ירד [צ"ל יטה] לארץ מנלם <small>(איוב ט"ו כ"ט)</small>:
Verse 2
<b>יי.</b> זאת היא תפילת הצדיקים בבוא מלך אשור והיא בדרך נבואה:
<b>היה זרועם.</b> על אנשי המלחמה:
Verse 3
<b>מקול המון.</b> אשור:
<b>מרוממותיך.</b> שנתת לו רוממות:
Verse 4
<b>ואסף שללכם.</b> שלל הגוים, כי סימן הכ"ף בעבור ישראל שהגלה מלך אשור:
<b>גבים.</b> תרגום ארבה בארמית:
<b>שוקק.</b> כמו אוסף, ויש אומרים כי כמוהו ובן משק ביתי <small>(בראשית ט"ו ב')</small> ולפי דעתי שכמוהו בספר יואל ישתקשקון <small>(נחום ב' ה')</small>, גם הוא בארבה:
Verse 5
<b>נשגב יי.</b> והטעם על השכינה שהיא בציון:
Verse 6
<b>והיה אמונת עתך.</b> לאיש יהודה ידבר:
<b>חכמת.</b> סמוך, ותחסר חכמת כך:
<b>[יראת וכו'].</b> יראת השם היא אוצר חוסן ישועות:
Verse 7
<b>הן אראלם.</b> יש אומרים מגזרת אריאל כאילו אמר על אראלם, ואיננו נכון בטעם הפרשה, ויש אומרים שהן שתי מלות, אראה להם, גם זה רחוק, והנכון בעיני, שמלת אראלם כמו מלאכיהם והעד מלאכי שלום, וכמוהו את שני אריאל מואב <small>(שמואל ב' כ"ג כ')</small> והטעם כי מלאכי כל גוי שיבקשו שלום בעולם יבכו בשלוט מלכות אשור:
Verse 8
<b>נשמו מסלות.</b> כי מלך אשור לא יעמוד בבריתו עם גוי:
<b>לא חשב אנוש.</b> מאומה נגדו:
Verse 9
<b>אבל.</b> ימצא ארץ לשון זכר כמו נעתם ארץ <small>(ישעיהו ט' י"ח)</small>, והנה זה הפסוק מכחיש דברי רבי משה הכהן שאמר כי תאכלהו אש לא נפח <small>(איוב כ' כ "ו)</small> כן דרך הלשון כל מלה שהיא לזכר ולנקבה לא יתכן לומר לשון נקבה אחרי לשון זכר:
<b>החפיר.</b> לשון מלך אשור, כי הוא פעל יוצא, עד שקמל, שנכרת:
<b>היה השרון.</b> כמו חבצלת השרון <small>(שיר השירים ב' א')</small>:
<b>ונוער.</b> מגזרת ככה יהיה נעור ורק <small>(נחמיה ה' י"ג)</small>:
Verse 10
<b>עתה.</b> בעבור שהגדיל להשחית עתה אקום:
<b>ארומם.</b> מבנין התפעל, והיה הרי"ש ראוי להדגש לחסרון התי"ו, כנו"ן אנשא:
Verse 11
<b>תהרו.</b> התי"ו לנוכח אשור:
<b>חשש.</b> כאשר היא בלשון קדש כמוץ:
<b>רוחכם.</b> יש אומרים רוחכם תהיה כאש והוא [צ"ל היא] תאכלכם והנכון שהוא דבק עם חשש, ולא תהיה רוח שישאכם כי אם אש שתאכלכם:
Verse 12
<b>והיו.</b> משרפות, כאילו נשרפו בסיד, רמז לנכחדי פתאם על ידי המלאך, וכמוהו קוצים כסוחים אשר באש יצתו:
Verse 13
<b>שמוע.</b> קרובים, הם ישראל על כן אחריו פחדו:
Verse 14
<b>פחדו.</b> שיפחדו מהשם בראותם גבורתו במחנה אשור ויאמרו מי ממנו שיוכל לגור ע השם שהוא אש אוכלה, וטעם בציון ששם הכבוד:
Verse 15
<b>הולך וגו'.</b> אל דברי הנביא, כי מי שהוא הולך צדקות, והמלה חסרת בי"ת:
<b>אוטם.</b> סוגר כמו יאטם אזנו <small>(תהלים נ"ח ה')</small>, ואם הם שני בנינים:
<b>ועוצם.</b> כמו ויעצם את עיניכם <small>(ישעיהו כ"ט י')</small>, ואם הם שנים בנינים:
Verse 16
<b>הוא.</b> עושה אלה:
<b>ישכון.</b> בציון כאילו דר במצדות:
<b>לחמו נתן.</b> יהיה נתון לו לחם להספיקו:
<b>נאמנים.</b> שלא יכזבו, והטעם שלא יכרתו, והנה הוא יושב בנוח, גם יתענג:
Verse 17
<b>מלך וגו'.</b> אלה דברי הנביא, כאומר יזכור יהודה בבא מלאכי מלך אשור לקחת מס מחזקיהו, כי כל אוצרות בית השם נתן, והעניש כל יהודה, והיו אומר מי ילך עמנו משרי חזקיה אל מלך אשור במס זה, הוא מלך ביופיו תחזינה עיניך תראינה ארץ מרחקים כי אשור רחוק' מירוש':
Verse 18
<b>לבך.</b> ידבר בנפשו אימה:
<b>איה סופר.</b> הוא הכותב כמו [צ"ל כמה] עונש כל אדם:
<b>איה שוקל איה סופר מגדלים.</b> מגזרת מספר, כי נתנו עונש על כל מגדל:
Verse 19
<b>את עם נועז.</b> לא נדע אם הנו"ן שור או לבנין נפעל, והיא מלה זרה אין לה משפחה, והטעם עם נכרי או משונה, והאומר כי הנו"ן תחת למ"ד לא דבר נכונה:
<b>נלעג לשון.</b> כי כל לשון שלא יבין אדם אותה הוא בעיניו ללעג:
Verse 20
<b>חזה וגו'.</b> אין צורך לאדם לחזות מלך אשור, רק חזה ציון:
<b>קרית מועדינו.</b> כמשמעו, או כמו שרפו כל מועדי אל <small>(תהלים ע"ד ח')</small>:
<b>אהל.</b> חסר כ"ף:
<b>יצען.</b> אין לו ריע, וטעמו לא יפול, או בל יסע יתדתיו, יתד מיתדותיו:
<b>וכל.</b> החבלים הם המיתרים:
Verse 21
<b>כי וגו'.</b> נטעם לא יסע זה האהל, רק יהיה השם אדיר לנו, במדינה שיש סביבותיה נהרים:
<b>יאורים.</b> חסר וי"ו כמו שמש ירח עמד <small>(חבקוק י' י"א)</small>:
<b>ידים.</b> מקומות, והטעם מכל פאה, והם נהרים שלא ילך באחד מהם אני במשוט והטעם שלא יפחדו מאויב לא מהים ולא מהיבשה:
Verse 22
<b>כי וגו'.</b> זה הפסוק כנגד לבך יהגה אימה, ואין מי שישפוט עוד שיאמר פלני יתן מס זה, והמחוקק הוא הסופר יכתוב מי ומי ילך אל המלך במס כי השם לבדו הוא שפטנו ומחוקקנו ומלכנו:
Verse 23
<b>נטשו.</b> כ"ף חבליך לנכח מחנה אשור, נטשו כמו ונטשתה <small>(שמות כ"ג י"א)</small>, דרך משל כי הספינה תטבע והים ישליך הממון שיש בה:
<b>בל.</b> יחזקו החובלים התורן שלהן, ולא יפרשו נס, אז יחלק עד שלל, כמו אדמת עפר <small>(דניאל י"ב ב')</small> מגזרת בבקר יאכל עד <small>(בראשית מ"ט כ"ז)</small>:
<b>מרבה.</b> כמו הרבה איספו פסחים בזזו בז ואף כי אחרים:
Verse 24
<b>ובל יאמר.</b> עוד השכן בצין חליתי כי העם כולו נשוא עון:
Chapter 34
Verse 1
<b>קרבו. ומלואה.</b> שהיא מלאה מהם:
<b>תבל.</b> מקום הישוב:
<b>וכל צאצאיה.</b> מגזרת יצא:
Verse 2
<b>כי וגו'.</b> כל המפרשים אומרים כי זה לעתיד, רק רבי משה הכהן אומר כי אדום חרבה בימי אשור וכל הפרשה הי' דבקה:
<b>צבאם.</b> הם צבא המלחמ':
Verse 3
<b>וחלליהם. יעלה באשם.</b> שם, והנה הוא בלי סמיכה באש, על משקל קדש:
<b>נמסו.</b> מפעלי הכפל מבנין נפעל:
Verse 4
<b>ונמקו.</b> בבא לאדם יום אידו תחשך לו השמש כאשר הוא כתוב ביום המות <small>(קהלת י"ב ב')</small>, והנכון בעיני שאלה הדברים רמז לכל עזר שיש לו לכל גוי במשטר שמים כאשר מפורש בספר דניאל <small>(דניאל י' כ')</small>:
<b>ונמקו.</b> מבנין נפעל וכן נגלו, מגזרת מגלה:
Verse 5
<b>כי וגו'.</b> זה החזוק לאשר רמזתי מהגזירות:
<b>הנה על אדום תרד ועל עם חרמי.</b> שיש לי חפץ להיות חרם לעשות משפט בהם:
Verse 6
<b>חרב.</b> הטעם גזרה:
<b>הודשנה.</b> מלה מורכבת מבנין שלא נקרא שם פעלו ומבנין נפעל על דעת רבים, ואיננו נכון, רק היא מלה זרה והטעם מגזרת והיה דשן ושמן <small>(ישעיהו ל' כ"ג)</small>:
<b>כרים.</b> כמו חלב כרים <small>(דברים ל"ב י"ד)</small>, דרך משל לגדולים, כמו אילי מואב <small>(שמות ט"ו ט"ו)</small>:
<b>בבצרה.</b> יש אומר שהוא קושטנטינה, וזה לא יתכן כי אין לה היום אלף שנים שנוסדה, רק היא מדינה בארץ אדום:
Verse 7
<b>וירדו.</b> עמם, עם הכרים והעתודים והראמים, והפרים הם רמז למלכי אדום:
Verse 8
<b>כי וגו'.</b> זה הכתוב יוכיח שהוא לעתיד ויש אומרים כי זאת הנבואה נתקיימה בימי נבוכדנצר אחר גלות ציון, כטעם גם עליך תעבור כוס <small>(איכה ד' כ"א)</small>:
<b>שנת שלומים.</b> כמו גמולך ישוב בראשך [עובדיה א' ט"ו] הכתוב גם בספר עובדיה על אדום:
Verse 9
<b>ונהפכו וגו'.</b> כן היה או יהיה במעשה פלא, ויש אומרים כי הוא דרך משל שלא ישאר שם שות' מים, כאלו נהפכו המים לזפת:
<b>בוערה.</b> תוכיח כי תי"ו זפת לשון נקבה:
Verse 10
<b>לילה.</b> לא תכבה, אשה:
<b>לנצח נצחים.</b> זמנים אין קץ להם:
Verse 11
<b>וירשוה. קפוד.</b> ידוע מגזרת קפדתי כאורג חיי <small>(ישעיהו ל"ח י"ב)</small>:
ה<b>קו </b>והאבן ביד הבונה<b>:
</b>ו<b>תוהו ובהו</b> כטעם שממה:
Verse 12
<b>חוריה.</b> הם הגדולים הנמשלים לעין לבן, כי הקטנים יקראו חשובים:
Verse 13
<b>ועלתה.</b> על ארמנותיה, כל אחד מהסירים, והם קוצים, כמו כי כקול הסירים תחת הסיר <small>(קהלת ז' ו')</small> וככה קמוש:
<b>תנים.</b> כמו אח הייתי לתנים <small>(איוב ל' כ"ט)</small>:
<b>חציר.</b> כמו חצר <small>(שמות כ"ז י"ב)</small> וכמוהו ישיש <small>(איוב ט"ו י')</small> וזקן וישש <small>(דברי הימים ב' ל"ו י"ז)</small>:
Verse 14
<b>ופגשו ציים.</b> דרים בארץ ציה:
<b>איים.</b> רבים, כמו ואת האיה <small>(ויקרא י"א י"ד)</small>, ואם בא במ"ם:
<b>ושעיר.</b> כדמות שעירים ברים:
<b>הרגיעה.</b> מצאה מרגוע:
<b>לילית.</b> העוף שיעוף בלילה:
Verse 15
<b>שמה.</b> קפוז, איננו כמו קפוד <small>(ישעיהו י"ד כ"ג)</small> רק עוף אחר:
<b>ותמלט.</b> ותוליד וכן והמליטה זכר <small>(ישעיהו ס"ו ז')</small>:
<b>ובקעה.</b> תולדת' לבקוע בציה:
<b>דגרה.</b> כמו קרא דגר <small>(ירמיהו י"ז י"א)</small>:
<b>דיות.</b> לשון רבות כמו הדיה <small>(דברים י"ד י"ג)</small>:
Verse 16
<b>דרשו מעל ספ' יי.</b> רמז לגזרות שמים שהם כתובים באצבע אלהים, והטעם שכל הגזרות תבאנה אל ארץ אדום, גם הם הנכתבות להיות ארץ אדום נוה להן:
<b>כי פי.</b> רמז לגזרות היוצאות מפי השם:
<b>ורוחו.</b> רוח פיו והנה הטעם כפול כמשפט:
Verse 17
<b>והוא.</b> חלקתה, פועלת ופעולה:
<b>בקו.</b> שהוא קו אמת:
Chapter 35
Verse 1
<b>ישושום.</b> יש אומרים שהמלה חסרת בי"ת, וכן הוא ישושו בם, ואין זה נכון כי מה טעם בם והאמת כי המ"ם תחלת נו"ן נוסף בפעלים כמו פדיום <small>(במדבר ג' י"ט)</small>, והטעם כי ארץ אדום תהיה לבדה חרבה רק ארץ ישראל להפך, ולדעת רבי משה הכהן שהיא ירושלם הנמלטת:
Verse 2
<b>פרוח תפרח.</b> ארץ ישראל או ירושלם:
<b>אף גילת ירנן.</b> והנה התי"ו כמו גילת לב, ויש אומרים כי לה שב אל לבנון בעצמו:
<b>המה.</b> יושבי ירושלם:
Verse 3
<b>חזקו ידים.</b> לפי דעת כל המפרשים שהוא לעתיד ולדעת רבי משה הכהן על השבים בימי חזקיהו במות מלך אשור, וטעם וברכים בעבור ההליכה:
Verse 4
<b>אמרו לנמהרי לב.</b> שלא היו מאמינים לראות כפלא הזה, לעשות נקם באדום או באשור:
Verse 5
<b>אז תפקחנה עיני עורים.</b> כראותם זה הפלא, גם כן השומעים:
Verse 6
<b>אז ידלג.</b> לשוב אל ירושלם:
<b>ותרון.</b> דרך משל, כי ימצאו מים בכל מקום, הפך דבק לשון יונק <small>(איכה ד' ד')</small>:
Verse 7
<b>והיה השרב.</b> מקום חורב, וכן לא יכס שרב ושמש <small>(ישעיהו מ"ט י')</small> וכן תרגום אכלני <small>(בראשית ל"א מ')</small> חורב בארמית:
<b>בנוה.</b> אשר היתה רבצה בנוה תנים, והוא מקום ציה:
<b>חציר.</b> כמו חצר:
<b>לקנה וגומא.</b> שיצמחו סביבות הנהרים:
Verse 8
<b>והיה.</b> אף על פי שיגדלו נחלים בדרך, יהיה שם מסלול דרך מסלה:
<b>ודרך הקדש.</b> בעבור שובם אל ירושלם:
<b>לא יעברנו.</b> כל גוי טמא, אף על פי שהדרך להם היה, יפחדו שיעברו עליו, והלכו במסלול הגאולים ועוד כי ההולך בדרך ואוילים, שלא ידעוהו:
<b>לא יתעו.</b> כי יהיה מסלול:
Verse 9
<b>לא יהיה.</b> בדרך:
<b>אריה.</b> ולא פריץ חיות שיזיק עד שיפחדו הרוצים לשוב, והנה ילכו השבים גאולים מאויבים ומחיות:
Verse 10
<b>ופדויי וגו'.</b> אלה השבים, יבואו אל ציון ברנה, ושמחת נצח על ראשם, כי כח הנשמה בראש, וי"א כי הם כדמות מסך על ראשם גם הוא נכון:
<b>ששון ושמחה ישיגו.</b> אותם, ויש אומרים כי הם ירדפו אחרי הששון וישיגוהו:
Chapter 36
Verse 1
פ' <b>ויהי בארבע עשרה שנה</b> מפורשת בספר מלכים, ואם יש מלות נוספות הטעמים הם שוים כי המלות נוספות הטעמי' הם שוים כי המלות ככלים והטעמים הם כפועלים:
והנה אפרש שיש [צ"ל שש] מלות:
Verse 5
במלכים <small>(מלכים ב' י"ח כ')</small> כתוב אמרת אך דברי שפתים. והטעם אמרת לאנשי' כי יש לך עצה וגבור' וזה הוא דבר שפתים, והטעם כי גבורתך בדבור היא לבדה, ובישעיהו אמרתי בלבי דברי רבשקה, כי עצתך וגבורתך בדבר שפתים:
Chapter 37
Verse 14
ובמלכים <small>(מלכים ב' י"ט י"ד)</small> ויקראם על הספרים. ובישעיהו <small>(ישעיהו ל"ז י"ד)</small> ויקראהו על הספר לבדו ששם החרפות, ובשני ספרי' ויפרשהו:
ובישעיהו [צ"ל ובמלכים] <small>(מלכים ב' י"ט כ"ד)</small> תוספת זרים עם מים. והטעם נהרי זרים:
Verse 26
ובמלכים להשוות [י"ט כ"ה] והטעם שישתחוו ערים בצורות עם גלים נצים. ובישעיה [שם כ"ו] להשאות באל"ף מגזרת שואה <small>(ישעיהו י' ג')</small>, כגלים נצים או יתחלף הוי"ו באל"ף כמשפטם:
Verse 27
ובמלכים [ל"ז כ"ו] שדפ' ובישעיה <small>(ישעיהו י"ט כ"ז)</small> שדמה והם שתי לשונות והטעם אחד:
Verse 30
ובמלכים [שם כ"ט] סחיש ובישעיה [שם ל'] שחיס. כמו כבש <small>(ויקרא ג' ז')</small> כשב [שם ד' ל"ב], והטעם אחד:
Chapter 38
Verse 9
<b>מכתב לחזקיהו.</b> ויחי, כמו עד חיותם <small>(יהושע ה' ח')</small> כמו עמידה, וכן אתה מחיה את כולם <small>(נחמיה ט' ו')</small>, גם כן גבול החי:
Verse 10
<b>אני. בדמי.</b> יש אומרים מגזרת דם, כמו לחלוחי', והנכון כמו כריתו', כמו נדמה מלך ישראל <small>(הושע י' ט"ו)</small>:
<b>שאול.</b> הוא הקבר שהוא בתחתית הארץ, הפך השמים שהם למעלה לעולם, והעד ואציעה שאול הנך <small>(תהלים קל"ט ח')</small>, ואיננו גיהנם כלל:
<b>פקדתי.</b> מגזרת לא נפקד ממנו איש <small>(במדבר ל"א מט)</small> והוא לשון צחות, גם כן בלשון קדר, ויש אומרים כי פקדתי פקד ממני, כמו בני יצאוני <small>(ירמיהו י' כ')</small>, ואחרים אמרו פקדתי כי פקד יותר:
וטעם <b>יתר שנותי</b> כמו את מספר ימיך אמלא <small>(שמות כ"ג כ"ו)</small>, ושם פרשתיו:
Verse 11
<b>אמרתי [לא אראה יה].</b> השם איננו מקרה עד שתשלט העין בו רק הוא נר' במעשיו, והטעם שלא יראה מעשי השם בעולם הזה, והוא שיכיר מעשי השם בעולם הזה, וזהו בארץ החיים, כאילו הוא יפרש דבריו והנה הזכיר בתחלה תענוג האדם בעולם הזה, והוא שהזכיר [צ"ל שהכיר] מעשי השם, ואח' כך שיתענג במראה העין להיות עם חביריו וזהו לא אביט אדם עוד:
<b>חדל.</b> כמו תבל, ויתכן היות המלה הפוכה כמו כבש כשב מגזרת חלדי <small>(תהלים ל"ט ו')</small> ויתכן היות כמוהו מה חדל אני [שם ה'] ויתכן שנקרא' העולם הזה חדל, שחדל לעולם להיות אדם בו:
Verse 12
<b>דורי.</b> מגורי כמו מדור באהלי רשע <small>(תהל' פ"ד י"א)</small>, וזאת הלשון ידועה בארמית, גם נכון היות דור ודור מגזרתו, כטעם כי גר אנכי עמך <small>(תהלים ל"ט י"ג)</small>:
<b>נסע.</b> מבנין נפעל, ונדגש הסמ"ך בחסרון הנו"ן שהוא פ"א הפועל:
<b>נגלה.</b> מגז' גלות <small>(ישעיהו כ' ד')</small>:
<b>מני.</b> כמו ממני, וכן שעו מני <small>(ישעיהו כ"ב ד)</small>:
<b>כאהל רועי.</b> היו"ד ליחש המלה, או כיו"ד פנימי <small>(מלכים א' ו' כ"ז)</small> גם אכזרי [י"ג ט'], כי אהל הרועה לא יעמד במקום אחד:
<b>קפדתי.</b> כמו כפלתי:
<b>[כאורג].</b> וכמוהו וימי קלו מני ארג <small>(איוב ז' ו')</small>:
<b>מדלה.</b> החולי, כמו מדוע [אתה] ככה דל בן המלך <small>(שמואל ב' י"ג ד')</small>:
<b>[מדלה יבצעני].</b> כי מזאת המחלה יבצעני, יתמו שני, כמו יתר ידו ויבצעני <small>(איוב ו' ט')</small>:
<b>[מיום וגו'].</b> וזאת המחלה <small>(שהיא)</small> עושה עמי שלום ביום, ומלחמה בלילה, וככה רובי התחלואים, והנה תשלימני כמו ואם לא תשלים <small>(דברים כ' י"ב)</small>:
Verse 13
<b>שויתי.</b> מגזרת שוה <small>(אסתר ה' י"ג)</small> ותחסר מלת נפשי, והנכון שהוא החולי, כי הוא שוה בגבורת מלחמתו עמי כארי, ומנהג הארי לשבר העצמו', והתמה, כי בלילה ילחם עמי ויעשה שלום לי בבוקר:
Verse 14
<b>כסוס עגור.</b> כ"ף כסוס מושך אחר עמו כמו כרע כאח לי <small>(תהלים ל"א י"ד)</small> וכמוהו ככבש אלוף, ואלה עופו', והטעם שהחולה בכובד חליו יצפצף ויהגה ואין מבין דבריו:
<b>דלו.</b> מפעלי הכפל, וכמהו דליו שוקים <small>(משלי כ"ו ז')</small> כטעם נשיאות:
<b>יי עשקה לי.</b> זאת הדלה:
<b>ערבני.</b> עתה ערוב עבדך לטוב <small>(תהלים קי"ט קנ"ב)</small>, ויש אומר כי העי"ן תחת חי"ת, וזה הבל, ומלת ערבני כדרך לשון בני אדם, והטעם התערב עמי בצרתי:
Verse 15
<b>מה אדבר ואמר לי.</b> הנני יוסיף על ימיך:
ומלת <b>עשה</b> כמו יעשה וכן נתתי כסף השדה <small>(בראשית כ"ג י"ג)</small>, או טעם עשה שעשה זה החסד עמי, אעפ"כ אדדה כל שנותי בזכרי זאת המדה שעברה עלי, ומלת אדדה מבנין נפעל ואין ריע לו במקרא, רק אדדם עד בית אלהים <small>(תהלים מ"ב ה')</small> ובמשנה מדדה את בנה [שבת י"ח ב'], והטעם ידוע:
Verse 16
<b>יי [עליהם יחיו].</b> על דברך הוא הנזכר שאמר 'והוא אמר', והנה על אמרתך ומעשיך יהיו החיים, ולכל, עת בהן חיי רוחי:
<b>ותחלימני.</b> מגזרת יחלמו בניהם <small>(איוב ל"ט ד')</small> ירבו בבר, ובדברי חכמים ז "ל עתים חלים [ראש השנה כ"ח]:
Verse 17
<b>הנה לשלום.</b> כאשר הייתי בחצי ימי, כי בן תשע ושלשים שנה היה כאשר חלה, כי אם תתגבר המרה האדומה על תולדת האדם, לעולם יהיה חולה בנערותו ויהיה בשלום בזקנותו, והפך זה תתגבר הלחה והנה האמצעיים שנות שלום:
<b>מר לי מר.</b> פעמים לחזוק, ויש אומרים מגזרת תמורה <small>(ויקרא ל"ח י"ז)</small>:
<b>משחת בלי.</b> יש אומרים מגזרת בלתי <small>(בראשית י"ח י"ב)</small> והוא שם על משקל פרי, ואחרים אמרו שהוא במקום הזה כמו לא, והוא הפך, והראשון הוא הישר בעיני, כאילו אמר ואתה חשקת נפשי והעליתנו משחת בלי:
<b>כי <small>(אותי)</small> השלכת אחרי גוך.</b> דרך משל, כבן אדם שלא יראה מה שיש אחריו, כי ידענו שאין גו לבורא הגויות, הנה ראיה על אשר אמרו קדמונינו שבעבור חטא שעשה היה מת בקוצר שנים, והם העתיקו כי המת קודם חמשים ושתים שנה הנו בכרת, ועל זה עצב כי לא ידע עבר עבירה שהוא חייב שימות בכרת, על כן אמר זכר נא את אשר התהלכתי לפניך והטוב בעיניך עשיתי, והנה הזכיר המחשבה והמעשה, והקדמונים אמרו כי לא התעסק במצות פריה:
Verse 18
<b>כי לא שאול תודך.</b> הטעם על הגוף הנקבר בשאול, [מלת לא מושכת עצמה ואחרת עמה] וכן הוא מות לא יהללך, כמו מתן בסתר יכפה אף <small>(משלי כ"א י"ד)</small>:
<b>ישברו.</b> כמו ייחלו, כמו עיני כל אליך ישברו <small>(תהלים קמ"ה ט"ו)</small>, ורבים יתמהו איך כתב הנביא כדברים האלה, שמכחישים בתחיית המתים, ויש להשיב כי הגוף אין לו כח ולא דעת בצאת הנשמה ממנו, ולמה יתמהו, והנה גם בהיות הנשמה דבקה עם הגוף איננו מבין ואף כי במותו:
Verse 19
<b>חי חי.</b> פעמים והטעם מי שחי כמוני, או שיחיה אחרי חליו, הוא חייב שיודך, והטעם בפה, שבו תראה חבור הנשמה עם הגוף בדרך ההודאות, ויש אומרים כי חי הראשון הוא השם, ואין צורך:
<b>אב לבנים יודיע.</b> אלה האמונות:
Verse 20
<b>יי.</b> אמר או יאמר או יצוה:
<b>ונגינותי.</b> שאחבר אנגנם אני והמשוררים שהם בבית השם, כל ימי חיינו:
Verse 21
<b>ויאמר.</b> זה פלא כי התאנים הם מזיקים לשחין וזה שאמר הנביא יש אומרים כי הם במצות:
<b>דבלת תאנים.</b> נפתחים דבקים, ויחתכו במאכלת:
<b>וימרחו.</b> קרוב בלשון קדר, וטעמו ידוע:
Verse 22
<b>ויאמר.</b> הטעם וכבר אמר חזקיהו מה אות, וכבר הזכירו למעלה <small>(ישעיהו ל"ח ז')</small> וזה לך האות מאת יי:
Chapter 39
Verse 1
<b>בעת.</b> פרשה זו מפורשת בספר מלכים:
Chapter 40
Verse 1
<b>נחמו נחמו עמי.</b> נדבקה זאת הפרשה בעבור שהזכיר למעלה כי כל אוצרות המלך גם בניו יגלו לבבל, על כן אחרי זאת הנחמות:
ואלה הנחמות הראשונות מחצי הספר על דעת רבי משה הכהן על בית שני, ולפי דעתי הכל על גלותינו, רק יש בתוך הספר דברי גלות בבל לזכר, כי כורש ששלח הגולה, ואולם באחרית הספר דברים הם לעתיד כאשר אפרש, ודע כי מעתיקי המצות ז"ל אמרו כי ספר שמואל כתבו שמואל והוא אמת עד וימת שמואל <small>(שמואל א' כ"ה א')</small>, והנה דברי הימים יוכיח ששם דור אחר דור לבני זרובבל, והעד מלכים יראו וקמו שרים וישתחוו <small>(ישעיהו מ"ט ז')</small>, ויש להשיב כאשר ישמעו שם הנביא, ואם איננו, והמשכיל יבין:
ומלת <b>נחמו</b> דברי השם לנביאו או לגדולי העם וטעם פעמים דרך מהירות או רגע אחרי רגע:
Verse 2
<b>דברו.</b> לעולם דבור על לב להסיר העצב והדאגה שעברה, וכן וידבר על לבם <small>(בראשית נ' כ"א)</small>:
וטעם <b>ירושלם</b> כנסת ישראל:
<b>כי מלאה צבאה.</b> מלאו ימיה, וכמוהו כל ימי צבאי איחל <small>(איוב י"ד י"ד)</small> הלא צבא לאנוש [שם ז' א'] והמפרשים אמרו שהוא כמשמעו, והראשון הוא הנכון:
<b>כי נרצה.</b> נשלם ותם, כמו עד ירצה כשכיר יומו [שם י"ד ו'] אז תרצה הארץ <small>(ויקרא כ"ו ל"ד)</small> כטעם תם עונך <small>(איכה ד' כ"ב)</small>:
<b>כפלים.</b> מצרות שלקח כל גוי:
<b>בכל חטאותיה.</b> בעבור כל חטאותיה:
Verse 3
<b>קול קורא.</b> הם המבשרים:
<b>פנו.</b> יאמר לכל גוי:
<b>דרך יי.</b> הטעם אלה שהיו בגלות שישובו להר הקודש וזהו דרך יי:
<b>ישרו.</b> הטעם כפול:
Verse 4
<b>כל גיא.</b> שהוא שפל אז ינשא, והנה גיא איננו סמוך כמו גיא המון גוג <small>(יחזקאל ל"ט י"א)</small> ויתכן שתחסר מלת גיא כך וכך, כמו מה מליל <small>(ישעיהו כ"א י"א)</small> והטעם שיבאו השבים בלא יגיעה:
<b>העקוב.</b> כמו עקוב הלב <small>(ירמיהו ט"ז ט')</small> והוא הפך מישור:
<b>והרכסים.</b> מגזרת מרכסי איש <small>(תהלים ל"א כ"א)</small>, כטעם מקום מעוות:
Verse 5
<b>ונגלה.</b> כאשר יחדש השם זה הפלא אז יראה כבוד השם:
<b>כי פי ה' דבר.</b> אלה הנבואות:
Verse 6
<b>קול.</b> דבק בכבוד השם, כי השם דברו יקום לבדו ולא כבן אדם, וטעם <b>קול אומר קרא</b> הוא המלאך שיאמר לנביא קרא:
<b>כל הבשר חציר.</b> כחציר כמו כי שמש ומגן יי <small>(תהלים פ"ד י"ב)</small>:
<b>כציץ השדה.</b> בבקר יציץ וחלף ולערב ימולל ויבש [שם צ' ו']:
Verse 7
<b>יבש חציר.</b> הוא הצמח הלח, וכן בלשון ישמעאל:
<b>נשבה בו.</b> כמו מרחפת, מגזרת וישב אותם אברם <small>(בראשית ט"ו י"א)</small> ואם הם שני ענינים [צ"ל בנינים]:
<b>אכן.</b> כחציר כל העם:
Verse 8
<b>יבש וגו'.</b> אחר היותו כחציר, יבש, ואחר היותו כציץ, הנו כנבל, רק דבר השם יקום כמו יעמד, ואין מי ישיבנו:
<b>כי רוח יי.</b> והטעם הרוח שישלח נושב בחציר וייבש:
Verse 9
<b>על. מבשרת ציון.</b> הטעם על עדה ולא נקבה ממש:
Verse 10
<b>הנה. בחזק יבא.</b> תואר היד כי ימצא על לשון זכר כמו והנה בו מגילת ספר <small>(יחזקאל ב' ט')</small>:
<b>הנה שכרו.</b> שיתן שכר לחוכי לו וככה פעלתו פעולת שכיר, והטעם שכר הפועל, ולפי דעתי שזה הטעם איננו דבק עם הפרשה, רק הוא אומר שאיננו כמבקש שכר, והטעם איננו כרועה שכיר, על כן עדרו ירעה כרועה [צ"ל כרעה עדרו ירעה]:
Verse 11
<b>ובחיקו ישא.</b> מי שלא יוכל ללכת:
<b>עלות.</b> הם ההרות, שיעלו עליהם הזכרים:
<b>ינהלם.</b> בלט, וזה הטעם שהשם יקבץ בני הגולה ויחבוש הנשברים:
Verse 12
<b>מי וגו'.</b> והתמהים איך יהיה זה, והלא השם ברא הכל וידע כמה מים יש בים, כאילו מדדם:
<b>בשעלו.</b> כמו בשעלי שעורים <small>(יחזקאל י"ג י"ט)</small>:
<b>ושמים.</b> שנטה כיריעה, ידע מדתם כי הוא בראם בגבורתו כפי החכמה, כאילו מדדם בזרת, וכדרך בן אדם דבר הכתוב:
<b>וכל.</b> כמו מדד, ותרגום וימדו בעומר <small>(שמות ט"ז י"ח)</small> וכלו:
<b>בשליש.</b> כמו משורה, ויתכן להיות מגזרת שלש, לכן לא נדע היום איך יהיו המדות הקדמונים, וכן ותשקמו בדמעות שליש <small>(תהלים פ' ו')</small>:
<b>ושקל בפלס.</b> הוא הנקרא קריסתון, הוא שיש לו זרוע ארוך, והוא מגזרת פלס מעגל <small>(משלי ד' כ"ו)</small>:
<b>וגבעות במאזנים.</b> והטעם שישים בכף מאזנים גבעה ובכף האחרי' אחרת, וזה דרך משל:
Verse 13
<b>מי וגו'.</b> אמר הגאון כי לא הזכיר הרוח עם השלשה המוסדים, ואמר כי השם תשובה, כאילו אמר מי תכן הרוח, והתשובה השם, ולפי דעתי שזה איננו נכון, בעבור שהכתוב הוא את רוח, ומה טעם איש עצתו יודיענו, וכן פירושו, מי תכן רוח השם, וסמך הרוח אליו, כמו ורוח אלהים מרחפת <small>(בראשית א' ב')</small>, ומי הראשון מושך אחר, ומי איש שיודיענו השם עצתו, למה ברא כן:
Verse 14
<b>את מי נועץ.</b> מבנין נפעל פועל עבר, על כן הוא פתוח עי"ן, עם מי התיעץ:
<b>ויבינהו.</b> ויתן בינה לשם, ולימדו בארח משפט, ששם לכל מוסר ומוסר:
<b>וילמדהו דעת.</b> העתידות:
Verse 15
<b>הן גוים כמר מדלי.</b> כטיפה הנופלת מהדלי, ואין רע לו:
<b>וכשחק.</b> הוא האבק הדק הגזרת ושחקת ממנה הדק <small>(שמות ל' ל"ו)</small>, ואחר שכל בני אדם הבל נגדו את מי נועץ:
<b>יטול.</b> ישליך, כמו ויטילו את הכלים [יונה א' ה'] אך הוא משורש אחר, ורבי יונה המדקדק אמר, כי יטול מבנין נפעל, בדרך רחוקה, או פירוש יטול ישא, כמו נוטל:
Verse 16
<b>ולבנון.</b> ואין לשם צורך לעולות, כי אין די בלבנון לבער, וטעם לבנון שיבינו השומעים, כי הטעם כל עצי הארץ וכן טעם חיתו:
Verse 17
<b>כל וגו'.</b> והנה הזכיר כל הגוים, והם האדם, ואחר כך הצמחים והחיות, והטעם אחר שכל הגוים הם כאין ומ"ם מאפם כמ"ם המה מהבל יחד <small>(תהלים ס"ב י')</small> כאילו אמר פחותים מאפס הם נחשבים, והתמה מהגאון ז"ל שאמר שבני אדם נכבדי ממלאכי השם והלא קרא זאת הפרשה:
Verse 18
<b>ואל מי תדמיון אל.</b> הם בלא ה"א הדעת, כמו אלהים הוא יודע <small>(יהושע כ"ב כ"ב)</small>:
Verse 19
<b>הפסל.</b> הוא הנכרת מאבן או מעץ:
<b>נסך.</b> כמו עגל מסכה <small>(שמות ל"ב ד')</small>:
<b>ירקענו.</b> כמו וירקעו את פחי הזהב <small>(שמות ל"ט ג')</small>, ומגזרת רקיע <small>(בראשית א' ז')</small>:
<b>ורתוקו'.</b> כמו עשה הרתוק <small>(יחזקאל ז' כ"ג)</small> כדמות שלשלאות:
Verse 20
<b>המסכן.</b> יש אומרים כי המסכן כמו סוכן <small>(ישעיהו כ"ב ט"ו)</small> הוא המושם על האוצרות, וכן הוא המסכן שהוא מסכן על תרומה, והנכון שהוא תואר [העץ] שהוא אצור באוצר, שהוא תרומה לעשות ממנו פסל:
<b>יבחר.</b> בעל התרומה:
<b>לא ימוט.</b> לחזקנו במסמרים:
Verse 21
<b>הלא תדעו.</b> בשיקול הדעת שהוא העיק':
<b>הלא תשמעו.</b> שילמדוהו אותם אחרים:
<b>הלא הוגד מראש.</b> וזה למטה מכל הדעות:
<b>מראש.</b> מיום היותכם, ואם אין לכם דעת, הלא הבינותם מוסדות הארץ:
Verse 22
<b>היושב על חוג.</b> מגזרת ובמחוגה <small>(ישעיהו מ"ד י"ג)</small>, והטעם הכלי העושה החוג, והוא הקו הסובב בעגול, והנה לעד כי הארץ עגולה לא רבועה, ואם אין צורך לפסוק, כי הדבר ידוע בראיות גמורות, וטעם היושב שהכל מלא כבודו:
<b>כדק.</b> כשפריר <small>(ירמיהו מ"ג י')</small>, והוא קרוב מתבנית האהל, ואלה השמים אינם האופנים:
<b>וימתחם.</b> כמו ויפרשם:
<b>לשבת.</b> תחתיו, והטעם כי השם הוא היושב על חוג הארץ:
Verse 23
<b>הנותן רוזנים.</b> סגנים, כמו מחתת רזון <small>(משלי י"ד כ"ח)</small>, כי שמות התואר ישתנו:
Verse 24
<b>אף וגו'.</b> הטעם כעצים שאבדו כאלו לא נטעו מבנין נפעל, זורעו מבנין שלא נקרא שם פועלו:
<b>בל שרש.</b> פעל מבנין פועל הקל:
<b>וגם נשף.</b> כמו נשפת ברוחך <small>(שמות ט"ו י')</small>, וטעם וגם כמו עוד:
Verse 25
<b>ואל וגו'.</b> הטעם, יאמר לעובדי הפסל, היש בבני אדם בעיניכם נכבדים מהרוזנים והשופטים, הלא תראו שהשם ישמידם כרגע:
<b>ואשוה.</b> אהיה שוה עמו:
וטעם <b>קדוש</b>, כי השם קדוש מהשתוות עם אחד ממעשיו, אף כי עם מעשה ממעשיו:
Verse 26
<b>שאו. מי ברא אלה.</b> הבריאות שהם שם, ומי הוא המוציא בכל יום במספר צבאם, וזה כנגד הרואי', גם יתכן להיותו רמז לכוכבי לכת שיש מספר ידוע לכל אחד אצל השם, רק בני קדם וכל חכמי המזלות עד היום לא יוכלו לעמוד על אמונת מספר צאת כל אחד, או ידבר על מספר הכוכבים שהם בגלגל העליון, כי אין יכולת לדעת מספרם:
<b>מרוב אונים.</b> שיש לשם, ושהוא אמיץ כח:
<b>איש לא נעדר.</b> והטעם על המספר, או על עצם כל כוכב, איננו מת לעולם, והנה איש כמו עצם, וכן והאיש גבריאל <small>(דניאל ט' כ"א)</small>:
Verse 27
<b>למה. נסתרה דרכי.</b> אין השם רואה מה אני עושה, וככה משפטי יעבור, והטעם יעבור ממני משפטי, ולא ישפטני על דרכי:
Verse 28
<b>הלא ידעת.</b> בשקול הדעת, כי בראיות גמורות ידע המשכיל את בוראו:
<b>אם לא שמעת.</b> שיהיה מאמין בדברי המשכילים:
<b>אלהי עולם.</b> אלהי נצח, והטעם כאשר היה כן הוא, ולא ישנה:
<b>בורא קצות הארץ.</b> כבר פרשתי בסדר בראשית [א' א'] כי בורא קרוב מגזרת גוזר, וטעם קצות הוא הקו הסובב, ועל דעת אנשי תושיה, כי הקו איננו גוף. ואחר שהוא השם עומד לעולם, והנה הארץ לעד שהוא מעמיד אותה תמיד בתוך הגלגלים על בלימה:
<b>לא יעף ולא ייגע ואין חקר לתבונתו.</b> והנה לעולם לא תמוש גבורתו וחכמתו:
ויש אומרים כי נסתרה דרכי רמז על הצרות, שישראל יחשבו כי השם לא ידעם, או אם ידעם לא יוכל להושיעם:
Verse 29
<b>נותן וגו'.</b> הוא איך ייגע, והוא הנותן ליעף כח ולאשר אין אונים לו ירבה עצמה, על משקל חכמה:
Verse 30
<b>ויעפו.</b> והנערים שיש להם כח ייעפו, והבחורים יכשלו:
Verse 31
<b>וקוי יי יחליפו.</b> קודם תום הכח הראשון, יבא כח אחר מהשם להם, וכמוהו אם יכרת ועוד יחליף <small>(איוב י"ד ז')</small>, וזאת הלשון קרובה בלשון קדר:
<b>יעלו אבר.</b> כמו כנף מי יתן לי אבר <small>(תהלים נ"ה ז')</small> ויתכן היות זה הטעם, כי ישראל שקוו, השם הוא יחזיקם וישיבם אל ירושלם, והבבליים שהם גבורים יחלשו:
Chapter 41
Verse 1
<b>החרישו.</b> כאילו אמר החרישו ושמעו אלי:
<b>ולאומים יחליפו כח.</b> אם יש בהם יכולת:
<b>יגשו.</b> ואחרי שיחליפו כח אז ידברו ונקרב למשפט לדעת, אי זה גבור:
Verse 2
<b>מי העיר וגו'.</b> הקדמונים אמרו כי זה רמז על אברהם שהתגבר על המלכים ושבר הצלמים, והראיה שאמר אחר כן זרע אברהם אוהבי, גם זה נכון, ולפי דעתי שהוא רמז על כורש, כי כל הפרשה היא דבקה וכן כתוב קורא ממזרח עיט <small>(ישעיהו מ"ז י"א)</small>, והנה אחריו העירותי מצפון ויאת ממזרח שמש יקרא בשמי <small>(מ"א כ"ה)</small>, והפרשה כולה מפורש שם כורש:
<b>ממזרח.</b> כי עילם צפונית מזרחית בבל:
<b>צדק יקראהו לרגלו.</b> יפגע, או צדק יקראהו בכל מקום לכתו:
<b>ומלכים ירד.</b> ישליט אחרים על מלכים, כי זאת המלה מבנין הפעיל והטעם כמו וירד מיעקב <small>(במדבר כ"ד י"ט)</small>:
<b>יתן כעפר חרבו.</b> חרב כל מלך, וי"א כי יהיו לו חרבות רבות:
<b>וקשתותיו.</b> תעופינה כקש נדף:
Verse 3
<b>ירדפם וגו'.</b> ירדף אחרי המלכים, ויעבר בשלום, ולא ייעף, כאילו לא בא ברגליו האורח:
Verse 4
<b>מי פעל ועשה.</b> כדרך תקון, כמו וימהר לעשות אותו <small>(בראשית י"ח ז')</small>, והטעם מי פעל זה, השם עשהו שהוא קורא הדורות מראש קודם שיהיו, והטעם שידע כל הדורות הבאים, ויקרא כל דור לעמוד בעתו:
<b>אני יי.</b> הראשון לכל הדורות שעברו, ועם אחרונים אני הוא:
Verse 5
<b>ראו איים.</b> גבורת כורש:
<b>קרבו.</b> אלה:
<b>ויאתיון.</b> מלה שלימה, כי היו"ד תחת ה"א הנח, שהוא למ"ד הפעל:
Verse 6
<b>איש וגו'.</b> כל אי ואי וכל איש ואיש וכל גוי וגוי יוסיפו לעבוד ע"ז, אולי ימלטו מיד כורש:
Verse 7
<b>ויחזק.</b> מחליק, מגזרת ואנכי איש חלק <small>(בראשית כ"ז י"א)</small>:
<b>פטיש.</b> ידוע, כמו וכפטיש יפוצץ סלע <small>(ירמיהו כ"ג כ"ט)</small>:
<b>הולם פעם.</b> מגזרת והלמה מסיסרא <small>(שופטים ה' כ"ו)</small>, והוא הברזל שיוכה עליו בו, ופעם יתכן היותו כלי הברזל שיכו עליו ונקרא פעם בעבור שיוכה עליו <small>(פעם)</small>, או הולם פעם כלי אחד:
<b>אומר לדבק.</b> עד שיהיה הדבק טוב:
Verse 8
<b>ואתה וגו'.</b> אלה הם עובדי עבודה זרה <small>(דברי הנביא)</small> ואתה ישראל עבדי, וטעם זכר אברהם כי הוציאו מבין עובדי עבודה זרה, ואוהבי איננו כמו אהובי כי אוהבי פועל:
Verse 9
<b>אשר.</b> מקצות הארץ, שהיו בבבל, והיא רחוקה מארצם:
<b>ומאציליה.</b> מגדוליה, הם נאצלים מהכל, כמו ואצלתי מן הרוח <small>(במדבר י"א י"ז)</small>, וכן ואל אצילי בני ישראל <small>(שמות כ"ד י"א)</small>, או פירושו מבין אציליה:
Verse 10
<b>אל תשתע.</b> תי"ו לבנין התפעל, ובא פ"א הפועל קודם התי"ו כמשפט הלשון, והטעם תרפה, כמו שעו מני <small>(ישעיהו כ"ב ד')</small>:
Verse 11
<b>הן.</b> הנחרים בך, מבנין נפעל מגזרת חרי אף <small>(שמות י"א ח')</small>, וכמו נחרו בי <small>(שיר השירים א' ו')</small>, והטעם על בני בבל, כי בעת פקדתם והחריבם, פקד את בניו ושבו לגבולם במצות כורש:
Verse 12
<b>תבקשם.</b> מצותך, חסר נו"ן על כן נדגש הצד"י, על משקל מלקות, וכן אוהב מצה <small>(משלי י"ז י"ט)</small> כי ינצו אנשים <small>(דברים כ"ה י"א)</small>:
<b>וכאפס.</b> כמו לא:
Verse 13
<b>כי. מחזיק ימינך.</b> כי זה דבר פלא שנלכדה בבל ונהרגו בחוריה במדינה, ונמלטו ישראל:
Verse 14
<b>אל תיראי תולעת.</b> שהיה ישראל נחשב כתולעת בעיני הבבליי', והטעם אל תיראי שתהרגי עם הבבליים:
<b>כי אני עזרתיך.</b> פועל עבר תחת עתיד, והטעם, כי כל הגזירות העתידות, להיותם חשובות כאילו הם, ועוד כי עבר ועתיד הם כנגד הנבראים לבדם:
Verse 15
<b>למורג.</b> ידוע, וכמוהו המוריגי' <small>(שמואל ב' כ"ד כ"ב)</small>:
<b>חרוץ.</b> שהוא גזור כמשפט, כמו כן משפטיך אתה חרצת <small>(מלכים א' כ' מ')</small> אל תתמה בעבור שהכתוב ידבר עם ישראל בלשון נקבה גם לשון זכר בפסוק אחד, כי טעם הנקבה העדה, ואיננה נקבה ממש, וטעם תדוש הרים משל לבבליים:
Verse 16
<b>תזרם.</b> רמז שיאבדו רוב הבבליים, גם ישראל שללו הבבליים:
Verse 17
<b>העניים.</b> כאשר תשובו מבבל אל ירושלם:
<b>נשתה.</b> חרבה כמו ונשתו מים מהים <small>(ישעיהו י"ט ה')</small>:
<b>אני יי אענם.</b> אני אלהי ישראל, כי אני מושך אחר עמו כמשפט:
Verse 18
<b>אפתח.</b> שפיים, הם גבוהים, הפך בקעות, גם זה פלא להיות נהר על שפי':
<b>אשים מדבר.</b> שאין שם יישוב:
Verse 19
<b>אתן במדבר ארז שטה.</b> חסר וי"ו, ארז ושטה, כמו שמש ירח עמד <small>(חבקוק ג' י"א)</small>:
<b>תדהר ותאשור.</b> אילנים, וכל אלה סביבות הנהרים, כי בכל מקום שהוא חסר מים לא יצמחו:
Verse 20
<b>למען יראו.</b> האביונים יראו בעיניהם וישימו לב:
<b>וקדוש ישראל בראה.</b> כפי דעתי כמו גזר זאת, ולפי דעת רבים שהשם יביא מים ולא מיש:
Verse 21
<b>קרבו.</b> צווי מהבנין הכבד הדגוש, על משקל ברכו יי <small>(שופטים ח' ב')</small>:
<b>עצומותיכם.</b> כמו ריבכם, וכן ובין עצומים יפריד <small>(משלי י"ח י"ח)</small> ויתכן היותו מגזרת עצום, והנה הוא תואר הרבים:
Verse 22
<b>יגישו.</b> הצלמים:
והנה טעם<b> קרבו [ריבכם וגו'] </b>עם ישראל [ידבר]<b> </b>שלא היו מאמינים, והיו עובדים גם בבבל צלמים וטעם ריבכם עד שנראה אי זה טוב:
Verse 23
<b>הגידו.</b> מדבר עם הצלמים:
<b>האותיות.</b> מגזרת אתא בקר <small>(ישעיהו כ"א י"ב)</small> וטעם [לאחור] העתידות הבאות לאחור הוא הזמן הבא, כי הזמן שעבר יקרא לפנים, אז נדע כי יש בכם כח להטיב ולהרע:
<b>ונשתעה.</b> ונספר ותרגום ויספר משה <small>(שמות י"ח ח')</small> בארמית ואישתעי, ויש שאומרים כמו ואל תשתע <small>(מ"א י')</small>:
Verse 24
<b>הן אתם.</b> סימן לצלמים:
<b>מאפע.</b> כמו אין והבל, ואין ריע לו בכל המקרא:
<b>תועבה וגו'.</b> הטעם איש תועבה יבחר בכם או לתועבה יבחר בכם, עובד אתכם:
Verse 25
<b>העירותי.</b> נפתח הה"א בעבור העי"ן שהוא אחריו:
<b>מצפון.</b> כי עילם צפונית מזרחית לבבל, ותחסר מלת איש, וכן הוא העירותי איש מצפון והוא כורש:
<b>ויאת.</b> מלה זרה בעבור שהפ"א והלמ"ד מאותיות הנח, והיה ראוי להיותו על משקל ויפן, וכאשר נעלם האל"ף הרחיבו מה שיש לפניו כמשפט אותיות הגרון, על כן נפתח היו"ד, והנה הוא מבנין הקל:
<b>ויבא [סגנים].</b> בארצות סגנים, או במחנה סגנים, וירמסם:
Verse 26
<b>מי.</b> ונאמר צדיק, צדקו דבריו, והפך הכזב, והנה אין משמיע ואין מי שישמע אמרי הצלמים, כי פה להם ולא ידברו <small>(תהלים קט"ו ה')</small>:
Verse 27
<b>ראשון.</b> ראשון אחר ראשון, וזה תאר המבשר:
<b>הנה [הנם].</b> שיאמר המבשר לציון, והנה בני והנם, והכפל להורות על המהירות:
Verse 28
<b>וארא.</b> והנה אין איש מאנשי הצלמים שיגידו זאת:
Verse 29
<b>הן כולם.</b> על הצלמים:
יש אומרים כי וי"ו<b> און </b>תחת יו"ד כי אותיות יהו"א מתחלפות, ויתכן היותו כמשמעו, הם הבל ואף כי מעשיהם:
<b>נסכיהם.</b> יש אומרים מגזרת עגל <small>(שמות ל"ב ד')</small> מסכה והנכון בעיני, הנסכים שיסכו להם עובדיהם:
Chapter 42
Verse 1
<b>הן.</b> רובי המפרשים אמרו כי עבדיהם [צ"ל עבדי הם] צדיקי ישראל ויאמר הגאון כי הוא כורש, והנכון בעיני שהוא הנביא, והוא מדבר בעד נפשו כאשר הזכיר ונתתיך לאור גוים ואתנך לברית עם <small>(ישעיהו מ"ט ו')</small>:
<b>נתתי רוחי.</b> רוח נבואה:
<b>משפט.</b> אלה העתידות, כל אשר יקרה לכל גוי, יוציאנו, ולפי דעת הגאון, כי כורש יהיה מלך צדק:
Verse 2
<b>לא יצעק.</b> כאשר יעשה השופט בחוץ שיתחברו אל השופט אנשים:
Verse 3
<b>קנה רצון.</b> נקרא על שם סופו, וככה ובגדי ערומים תפשיט <small>(איוב כ"ב ו')</small>, והטעם הוא לא ישבר קנה, והטעם לא יכריח:
<b>ופשתה.</b> לא יכבנה, שהוא דבר קל, עד שתהיה כהה, כמו והנה כהה הנגע <small>(ויקרא י"ג ו')</small>, ויש הפרש ביניהם בדקדוק, כי כהה של תורה פועל עבר, וזאת כהה תואר השם, והטעם הוא לא יזיק לגוי בעבור נבואתו, רק יאמר מה שיהיה באמת:
<b>לאמת יוציא משפט.</b> כל גוי, כאשר הוא עתיד להיותו בגזרת השם:
Verse 4
<b>לא יכהה.</b> הנביא, רמז על דבק ברוח בגוף:
<b>ולא ירוץ.</b> גופו, מפעלי הכפל, מגזרת רצוץ [בפסוק הקודם] כמו ירון ושמח <small>(משלי כ"ט ו')</small> והטעם לא ימות או טעמו אדם לא יכריחנו, כטעם הנזכר למעלה, והוא הנכון:
<b>עד ישים בארץ משפ'.</b> שתתגלה נבואתו, וזה טעם ולתורתו, תורת נבואתו, כמו לתורה ולתעודה <small>(ישעיהו ח' כ')</small> כאשר פירשתי:
Verse 5
<b>כה.</b> בורא השמים, כי יש להם קו, שהו אגבול לשם:
<b>ונוטיהם.</b> על הארץ, רמז לרקיע:
<b>רוקע הארץ וצאצאיה.</b> פועל, ונפתח הקו"ף בעבור העי"ן, [כמו], הנוטע, אזן הלא ישמע [תהל' צ"ד ט']:
<b>וצאצאיה.</b> הם הצמחים שעל פני האדמה:
<b>נותן נשמה.</b> לאדם, והם העם אשר עליה:
<b>ורוח.</b> לחיות ההולכים:
ואמר<b> עליה</b> [על האדם] בעבור הליכתו בקומה זקופה:
Verse 6
<b>אני.</b> אלה דברי הנביא שאמר לו השם בעד נפשו:
<b>ואצרך.</b> שלא יגע בך רע:
<b>לברית עולם [צ"ל עם].</b> להקים ברית עם, וכן במקום אחר לברית עם להקים ארץ <small>(ישעיהו מ"ט ח')</small>:
Verse 7
<b>לפקוח.</b> שהוא מבשר ישראל שיצאו מגלות בבל וכן לאמר לאסורים צאו <small>(ישעיהו מ"ט ט')</small>:
Verse 8
<b>אני יי הוא שמי.</b> הנכבד, כי אין במקרא שם עצם [לבדו] רק זה לבדו, וזה הוא כבודי, שאגלה העתידות לנביא ויגלם על שמי לכבדני, ולא משרת אחר עמו ולא תהלתי לפסילים:
Verse 10
<b>שירו.</b> דברי הנביא, שכל אנשי היבשה יתנו שבח לשם בשוב ישראל מבבל, על כן הזכיר קדר גם יושבי האיים ויורדי הים בשומעם זה הפלא:
Verse 11
<b>ישאו.</b> קול:
<b>מדבר ועריו וגו'.</b> וכל חצרים שיושבים שם קדר, והנה הקדריים לעולם בערבה:
<b>ירונו.</b> הגוים יושבי סלע, ירימו קול כמו ותעבר הרנה <small>(מלכים א' כ"ב כ"ו)</small>:
<b>יצוחו.</b> הרמת קול לשבח או לגנאי, וכמוהו צוחה על היין <small>(ישעיהו כ"ד י"א)</small>:
Verse 12
<b>ישימו וגו'.</b> יודו כי עשה גבורות [השם], וכן יאמרו:
Verse 13
<b>יי כגבור יצא.</b> רמז לגזרות היוצאות על פי השם שהיו בסתר:
<b>קנאה.</b> בעבור הבבליים עובדי בל:
<b>יריע.</b> מן תרועה:
<b>יצריח.</b> כמו מר צורח <small>(צפניה א' י"ד)</small>, יצעק, ואם הם שנים בניינים:
<b>יתגבר.</b> שנוצחה בבל:
Verse 14
<b>החשתי וגו'.</b> אלה דברי השם:
<b>החשתי.</b> כמו החרשתי, וכן גם אני ידעתי החשו <small>(מלכים ב' ב' ג')</small>:
<b>אתאפק.</b> כמו להתאפק <small>(בראשית מ"ה א')</small>:
<b>כיולדה אפעה.</b> אצעק, ואין רע לו, ויש אומרים שהוא כן, כיולדה שהיא יולדת פעה, כן אשום ואשאף, מגזרת אפעה שרף מעופף <small>(ישעיהו ל' ו')</small>:
<b>אשם.</b> מבנין נפעל מפעלי הכפל:
<b>אשאף יחד.</b> כטעם שואף זורח קהלת' א' ה'], והנה היא שממה בלב עם שאוף בפה, וזה הטעם הוא כנגד שיהיו אנשי העולם חושבים כי אין לו כח להושיע עמו:
Verse 15
<b>אחריב.</b> ואיך יחשבו זה, והלא יראו שאחרי' הרים וגבעות, וכל העשב אוביש, ואעשה מהנהרות איים, שירדו שם בני אדם:
Verse 16
<b>והולכתי וגו'.</b> ואני מוליך עורים בדרך לא ידעו, כי העור אם היה רגיל בדרך, ילך בה בלי אור, ואני אשי' המחשך כאילו הוא אור להם, ומעשקים למישור יש אומר כי זה רמז לשוב ישראל מבבל:
Verse 17
<b>נסוגו וגו'.</b> הטעם אני יש לי כח כאשר ארצה, ולא לפסילים:
<b>[בפסל].</b> מושך אחר עמו וכן [הוא] לפסילי המסכה, בעבור מלת אתם:
Verse 18
<b>החרשים וגו'.</b> השמיעה והמראה עקרה בלב, והנה אלה חרשי לב ועורי לב:
Verse 19
<b>מי וגו'.</b> זה הכתוב לעד על יושר פירושי:
<b>החשתי וגו'.</b> והטעם אתם עורים כי תאמרו כי [אין] עור רק הנביא:
<b>כמלאכי אשלח.</b> הוא שליח השם, וכן כתיב ויאמר חגי מלאך יי [חגי א' י"ג:
<b>מי עור כמשולם.</b> כמו וירא מצוה הוא ישולם <small>(משלי י"ג י"ג)</small> מגזרת שלם, וכן המשולם הוא הצדיק:
<b>ועור כעבד יי.</b> שיעבד השם, ואם איננו נביא:
Verse 20
<b>ראות.</b> מלה זרה בעבור התחברות שני משקלי שם הפעל, בא המוכרת והסמוך, וכן הוא, יראו דברים רבים ולא תשמרם הנפש או העין, ואזניה' יפקחו ולא יסגרום, ולא ישמעו, וזה תמה:
Verse 21
<b>יי חפץ וגו'.</b> זה שלא יביט להראות צדק השם עד שיגדי' תורתו, שיפחדו כל עוזביה, או יהיה זה הכתוב [דבק] עם הבא אחריו, כי השם הראה צדקתו, ושם זה העם האומר על הנביא שהוא עור, שסוי ובזוי:
Verse 22
<b>והוא. שסוי.</b> מבעלי הה"א כמו שוסי' את הגרנות <small>(שמואל א' כ"ג א')</small>:
<b>הפח.</b> שם הפעל, כמו נפיחה, ואם הם שנים שרשים:
<b>בחורים.</b> מגזרת חור פתן <small>(ישעיהו י"א ח')</small>, והטעם שהם אסורים יושבים בתחתית יוצאי השבי:
<b>השב.</b> בעובר שהוא סוף פסוק, והוא פועל יוצא, השב המשסה:
<b>מי בכם יגיד זאת.</b> כמו זה הנביא שתאמרו שהוא עור, וישמע העתיד וזה לאחור, וזהו מגזרת אל תאחרו אותי <small>(בראשית כ"ד נ"ו)</small>:
<b>לפנים.</b> מגזרת פנה:
Verse 24
<b>מי וגו'.</b> אז יודה השם ויאמר מי נתננו למשיסה הלא יי זו כטעם זה הוא שחטאנו לו, ולא אבו אבותינו שמוע ללכת בדרכיו:
Verse 25
<b>וישפך עליו.</b> כמו בנות צעדה עלי שור <small>(בראשית מ"ט כ"ב)</small>, על כל אחד מאבותינו:
<b>חמה.</b> והיא חמת אפו, כמו האהלה שרה אמו <small>(בראשית כ"ד מ"ז)</small>:
<b>ותלהטהו מסביב.</b> מגזרת להט החרב <small>(בראשית ג' כ"ד)</small>, והנה יודו כי אבותם היו עורי לב שלא ידעו:
Chapter 43
Verse 1
<b>ועתה.</b> אמר הנביא אחרי שאתם מודים, עתה יגאלכם השם:
<b>קראתי בשמך.</b> מעלה גדולה, כמו ראה קראתי בשם <small>(שמות ל"א ב')</small> והמעלה היא שאתם שלי:
Verse 2
<b>כי וגו'.</b> הכתוב ידמה השרים לנהרים, גם אש, כמו אש יצאה מחשבון <small>(במדבר כ"א כ"ח)</small>, וטעם כי תעבור במים, על מדי ופרס כאשר ילכדו בבל:
Verse 3
<b>נתתי כפרך מצרים.</b> שמלכי מדי יעשו להם רעה:
Verse 4
<b>ואתן אדם.</b> שאני בראתים כאשר בראתיך:
Verse 5
<b>ממזרח.</b> היא בבל:
<b>וממערב.</b> היא מצרים ואשור, וכתי' והסב לב מלך אשור <small>(עזרא י' כ"ב)</small>:
Verse 6
<b>אומר לצפון תני.</b> בני:
<b>ולתימן.</b> ימין, והנה יקבצם מארבע כנפות הארץ:
<b>[בני].</b> ובנותי, אנשים ונשים:
Verse 7
<b>כל וגו'.</b> יש אומרים כי נקרא כמו קורא, ואיננו נכון, רק הוא כמשמעו, כל הנקרא בשמי שהם עם יי:
<b>ולכבודי.</b> להיות כבוד לשמי:
<b>בראתיו.</b> זה העם:
<b>אף עשיתיו.</b> הטעם ותקנתיו, ורבי שלמה בעל השירים השקולי' ז"ל פירש בו כי זה אור העולם, ואיננו דבק בטעם הפרשה:
Verse 8
<b>הוציא.</b> שם הפועל:
<b>עם עור.</b> שהיו כן בתחילה, ואף על פי שיש להם עינים, והנה כל הפרשה דבקה:
Verse 9
<b>כל וגו'.</b> ושמא יאמר אדם כי ישראל לא ידעו אלה העתידות, כי הם עורים, שמא יש בגוים ובחכמיהם מי שידע', מי בכם יגיד אלה העתידות, וישמיעונו ראשונות שעברו, שאמרו הם קודם היותם שתהינה:
<b>יתנו עידיהם.</b> מי שמע זה:
<b>[ויצדקו].</b> אז יהיו צדיקי פה:
<b>ישמעו.</b> העדים כן:
<b>ויאמרו אמת.</b> כך היה:
Verse 10
<b>אתם.</b> עם ישראל ידבר ועבדי הוא הנביא:
<b>כי אני הוא.</b> זה הייחוד שאי' למעלה ממנו, כי כל יש איננו הוא בעצמו:
<b>לפני לא נוצר אל.</b> יש אומרים לפני מעמד הר סיני, ואחרי אחרי המעמד ואין צורך, רק הוא, אין לפני אל וכן אחרי לא יהיה, והטעם כי הוא ראשון ואחרון, ונזכר נוצר עם אל, כי אין אל מבלעדיו כי אם נוצר, ועורי לב יחשבו שיצא מדברי הנביא שהשם נוצר חלילה חלילה, רק לא יבינו האמת:
Verse 11
<b>אנכי אנכי.</b> הטעם אני אנכי פעמים, שלא אשתנה, כהשתנות צבאות מעלה כנגד המוצק, והתחתיים בעצם ובתבנית, על כן אושיע בכל עת:
Verse 12
<b>אנכי הגדתי.</b> במצרים להושיעכם:
<b>והושעתי והשמעתי.</b> אתכם קולי בהר סיני:
<b>ואין בכם זר.</b> כי ישראל לבדם היו:
<b>ואתם עדי.</b> והטעם ששמעתם כן מפי אבותיכם:
<b>ואני [צ"ל אני] אל.</b> תמיד, כטעם אני יי לא שניתי [מלאכי ג' ו']:
Verse 13
<b>גם [מיום].</b> הטעם אני אל קודם היות [שם] יום, על כן מלת גם:
<b>[מיום].</b> מהיות יום:
<b>אני הוא.</b> ואחר שאני אל מי ינצל מידי:
<b>אפעל.</b> חפצי ורצוני, ומי ישוב פעולתי:
Verse 14
<b>כה.</b> שלחתי בבלה, יש אומרים כי תי"ו שלחתי רמז לנביא, ולפי דעתי שהוא דבר יי, כי בתחלה כה אמר יי, ואחר כן אני יי קדושכם, והנה הטעם, כל כך באתי במהרה, כאילו שלחתי, וחכם גדול בספרד אמר כי הכבוד ידבר עם הנביא, ושר ישראל הוא, המשולח אל בבל לגאול ישראל:
<b>והורדתי בריחים.</b> בריחי בבל, והיתה נלכדת, כטעם אבד ושבר בריחיה <small>(איכה ב' ט')</small>, שערי המדינה:
<b>[וכשדים וגו'].</b> ואוריד כשדים שהם באניות רנתם, אורידם מהאניות:
Verse 15
<b>אני יי קדושכם.</b> שאהיה מלככם להושיעכם:
Verse 16
<b>כה. הנותן בים דרך.</b> לאות כי אניות תבאנה מהאויבים אל בבל וינצחו אניות בבל:
Verse 17
<b>המוציא רכב וסוס חיל [ועזוז].</b> כבד ועזוז ביבשה, והם הכשדים היוצאים להלם עם הפרסיים:
<b>דעכו.</b> מהבנין שלא נקרא שם פעלו וטעמו כבו וכן ידעך נרו באשון חשך <small>(משלי כ' כ')</small>:
Verse 18
<b>אל תזכרו.</b> בפה, הפלאים הקדמונים:
<b>אל תתבוננו.</b> בהם במחשבה:
Verse 19
<b>הנני עשה חדשה.</b> לכידת כבל, או שימלטו ישראל לבדם, והוא הנכון בעיני, ועוד שאשים במדבר מים, בעבור השבים מהגולה אל ציון:
Verse 20
<b>תכבדני.</b> על הטוב שאני עושה, והזכיר תנים וגו', בעבור שהם דרים בארץ ציה, וזה הטוב אעשנו בעבור כבוד עמי:
Verse 21
<b>עם זו.</b> כמו זה, והטעם, זה הוא העם שלו והטעם על אלו השבים:
Verse 22
<b>ולא וגו'.</b> הטעם כי זאת הטובה שעשה [צ"ל שאעשה] עם עמי איננה חיוב, כי אפילו ישראל בבבל לא בקשוני:
וטעם <b>כי יגעת</b> אפילו לא קראת אותי עד שתיג' בשבילי:
וטעם <b>ישראל </b>קריאה כמו אתה ישראל:
Verse 23
<b>לא הבאת לי.</b> עולותיך בבבל:
<b>ולא כבדתני.</b> בזבחי שלמים ולא בקשתי ממך שתעבדני במנחה:
<b>ולא הוגעתיך בלבונה.</b> שתקנה לי:
Verse 24
<b>קנה.</b> הוא קנה בושם:
<b>ולב.</b> זבחי חטאת לא הרויתני בהם, והנה הוא חסר בי"ת כמו ששת ימים <small>(שמות כ' י"א)</small>:
<b>אך העבדתני.</b> דברה תורה כלשון בני אדם, והטעם כי בעבור חטאותיך שבתי בעיני הגוים כעבד שאין לו כח, וכן טעם הוגעתני:
Verse 25
<b>אנכי וגו'.</b> והנה למעני שלא יחולל שמי, אמחה פשעיך:
Verse 26
<b>הזכירני.</b> ואם תאמר שלא חטאת לי בהיותך בארצך, וחנם הגליתיך, הזכירני:
<b>נשפטה יחד.</b> נעמד למשפט:
<b>ספר.</b> דבריך אתה למען תצדק:
Verse 27
<b>אביך הראשון.</b> הוא ירבעם, שבחרו ישראל למלך, לא על פי השם:
<b>ומליציך.</b> הם השרים מליצי המלך או הלויים מליצי הכהנים, ויש אומרים שאביך הם המלמדים כמו אבי אבי רכב ישראל <small>(מלכים ב' ב' י"א)</small> וישימני לאב לפרעה <small>(בראשית מ"ה ח')</small> אבי כל תופש כגור ועוגב [שם מ"ה ה'] והמליצים הם התלמידים, והוא מגזרת כי המליץ [שם מ"ב כ"ג]:
Verse 28
<b>ואחלל [שרי קדש].</b> הם הכהנים, וכן כתיב כי היו שרי קודש:
<b>ואתנה.</b> ועתה זאת הרעה עשיתי לך בעבור מעשיך:
Chapter 44
Verse 1
<b>ועתה.</b> שמע את הטוב':
Verse 2
<b>כה.</b> ויצרך מבטן, רמז ליעקב, כטעם בבטן עקב את אחיו <small>(הושע י"ב ד')</small> ושם אפרשנו, או הוא על דרך משל, ומבטן מיום היותם לעם לשם:
<b>ישורון.</b> מגזרת ישר, והוא תאר השם, ואפס על משקלו:
Verse 3
<b>כי אצק וגו'.</b> כמו שאצק מים על מקום צמא כן אצק רוח קדשי או רוח ישעי,<b> </b>ונדגש צד"י אצק לחסרון היו"ד, וכמוהו בטרם אצרך בבטן <small>(ירמיה א' ה')</small>:
Verse 4
<b>[וצמחו בבין חציר].</b> וצמחו רוחי וברכתי כמו חציר, ורבים אמרו על הצאצאים, וכן [הוא] וצמחו כאילו הם יושבים בין החציר, והטעם שיפרו וירבו:
Verse 5
<b>זה וגו'.</b> יהיו רבים, ורבם אוהבי השם לשוב אל ביתו:
<b>וזה יקרא בשם יעקב.</b> להתפאר לעיני הגוים שהוא מזרע קדוש:
<b>וזה יכתוב ידו.</b> חסר בי"ת, וכן הוא יכתו' בידו, לבא אל מקדש השם:
<b>יכנה.</b> כמו יקרא, ורבי' פירשוהו על הגרים כטעם והחזיקו עשרה אנשים <small>(זכריה ח' כ"ג)</small>:
Verse 6
<b>כה.</b> מלך ישראל, בהיותם בארצם והם [צ"ל והוא] גואלם מהגלות:
<b>יי צבאות.</b> כי לעולם הוא מלך, והעדים צבאות השמים:
<b>אני.</b> מלך ראשון:
Verse 7
<b>ומי [כמוני].</b> ומי שישאמר שהוא כמוני:
<b>יקרא.</b> <small>(כאמר)</small> ירים קולו:
<b>ויגיד.</b> כל העוברות ויערכם לי:
<b>משומי [עם עולם].</b> העם הראשון, וטעם עולם בזמן שעכר:
<b>ואותיות.</b> פעל שלם ואשר תבאנה, יגיד לנפשם שידעום:
Verse 8
<b>אל תרהו.</b> אין לו ריע, והמחליפים באל"ף איננו נכון במקום הזה, בעבור חסרון היו"ד מהמכתב שהו' שורש:
וטעם <b>אל תפחדו.</b> כאשר תבאנ' אלה הצרות אל בבל, אל תפחדו אתם [אלה אתם] הלא מאז הודעתי אתכם ואתם עדי, והנה תראו, היש אלוה מבלעדי, ואין צור [בל ידעתי] שלא אדענו כי הוא תוהו והבל [ובוהו] ויש אומרי' שהוא כטעם ויודע בהם <small>(שופטים ח' ט"ז)</small> אני סוכות, והנכון הוא רמז להמון מעלה:
Verse 9
<b>יוצרי פסל כולם תוהו.</b> הם ופסיליהם תוהו:
<b>וחמודיהם.</b> שיצירום במשכיות עד שיהיו נחמדים לעין והם הפסילים:
<b>ועדיהם המה.</b> כי הפסילים לא יראו ולא ידעו:
<b>למען יבושו.</b> דבק עם ועדיהם המה:
Verse 10
<b>מי וגו'.</b> היש שגעון כמו מי שיצר אל, וקראו כפי מחשבתו:
<b>נסך.</b> כמו עגל מסכה <small>(ירמיה ז' ה')</small> [לבלתי הועיל]:
Verse 11
<b>הן כל חביריו.</b> הם כהני הבעל או האומנים והוא הנכון:
<b>יתקבצו כלם.</b> ויכלמו:
Verse 12
<b>חרש.</b> כאשר הוא סמוך הוא פתוח הרי"ש ויש [צ"ל וכאשר הוא] במקום מוכרת לעולם הוא בקמץ גדול, ואין מלה זרה במקרא:
<b>מעצד.</b> כלי ברזל שיחתכו בו:
<b>ובמקבות.</b> כלי העושה בו נקב:
<b>יצרהו.</b> מגזרת צורה, והנכון מגזרת יצירה:
<b>גם רעב.</b> תאר החרש:
Verse 13
<b>חרש.</b> הזכיר פסילי האבן והברזל והנה גם פסילי העץ:
<b>נטה קו.</b> כי כן משפט':
<b>יתארהו.</b> יעשה תארו והנכון שהוא כמו ותאר לכם הגבול <small>(יהושע ט"ו ט')</small>, כדמות רושם:
<b>בשרד.</b> מין ממיני צבעונים, ואין רע לו:
<b>יעשהו במקצעות.</b> יתקן, ויאמר ר' יונה ז"ל כי המקצוע רמז לשרטוט:
<b>במחוגה.</b> מגזרת חוג, הוא הכלי שיעשה בו העגול:
<b>בתפארת אדם.</b> יש אומרים נקבה, ואין צורך רק הטעם כפול:
<b>לשבת בית.</b> כאדם שיושב בביתו:
Verse 14
<b>לכרות.</b> הטעם יש מי שיפסול אלהיו מארזים, ויש מי שיקח תירזה מין ממיני אילנים:
<b>ויאמץ לו.</b> יטעהו:
<b>אורן.</b> שם אילן, או פירושו שורש:
<b>וגשם.</b> גוף, גם כן תרגום ארמית, גם בלשון קדר, ויש אומרים הוא יטע אורן, והגשם יגדלנו:
Verse 15
<b>והיה לבער.</b> להדליק והנה פירש, יש שיחום באש ויש מי שישיקנו, כמו ואש נשקה <small>(תהלים ע"ח כ"א)</small>, כדמות בעור:
<b>ויסגוד.</b> ידועה בארמית ובלשון קדר:
Verse 16
<b>חציו.</b> האח, מלה יאמר אדם אותה כאשר ימצא תענוג, וכמוהו האח ראתה עינינו [שם ל"ה כ"א]:
<b>ראיתי אור.</b> כמו אור לו בציון <small>(ישעיהו ל"א ט')</small>:
<b>ראיתי.</b> כמשמעו, ורב סעדיה נ"ע אמר כי טעמו רוחתי בלי רע:
Verse 17
<b>ושאריתו לאל עשה.</b> כפי מחשבתו:
<b>לפסלו.</b> פירוש לאל עשה:
Verse 18
<b>לא.</b> הדעה בנקבים הקרובים אל המצח, והבינה בנקב האמצעי שהוא בתוך הראש:
<b>כי טח.</b> כמו וטח את הבית <small>(ויקרא י"ד מ"ב)</small>, והוא פועל יוצא, והפועל הוא השם:
<b>עיניהם.</b> כל אחד, וכמוהו רבים:
Verse 19
<b>ולא ישוב אל לבו.</b> רמז לשכל שהוא העקר:
מ"ם עם וי"ו <b>במו</b> נוסף כמלת כמו <small>(תהלים נ"ח י')</small>:
<b>ויתרו.</b> הנותר:
<b>לבול.</b> אין רע לו, יש אומרים לפסל או לצורה, ורבי משה הכהן אמר כי כמהו כי בול הרים <small>(איוב מ' כ')</small>, והטעם צמח:
Verse 20
<b>רעה.</b> כאדם שירעה אפר, שיזיק ולא יועיל, או טעמו כמו רועה רוח <small>(הושע י"ב ב')</small>:
<b>הותל.</b> תאר השם, כי שמות התאר משתנים על משקל ורגל מועדת <small>(משלי כ"ה י"ט)</small>:
<b>לב.</b> הטפש:
<b>הטהו.</b> וזאת המלה לגנאי בכל המקרא, כי הוא נוטה מהדרך הישרה, ומלת להטות <small>(שמות כ"ג ב')</small> פירשתיו:
Verse 21
<b>זכר אלה.</b> שעשית בהיותך בארצי, וטעם כי עבדי אתה, אחר שאת' היית עבדי, הודה פשעיך הקדמונים, כי אני חפץ שתהיה לי עבד:
וטעם <b>[עבד לי]</b> אתה לבדך:
<b>תנשני.</b> מבנין נפעל, ולפי דעתי שהוא כן לא תנש' ממני זכרני ואני אזכרך:
Verse 22
<b>מחיתי כעב.</b> העוברת בצאת השמש ואיננה:
Verse 23
<b>רנו.</b> דרך משל, כי שמחה גדולה תהיה בישראל כי בעבור ישראל שיגאלו, תגלה לכל העולם תפארת השם:
Verse 24
<b>כה.</b> עשה כל, אני עושה כל חפצי, והעד כי נטיתי שמים לבדי:
<b>מאתי.</b> מכחי, כי אין השם גוף, וכתוב מי אתי והנה הוא כמו לבדי, ודע כי הכתוב אמר נוטה השמים ורוקע הארץ כי עמידתם תמיד בשם:
Verse 25
<b>מפר אתות בדים.</b> הם הבודאים מלבם, וכמוהו בדיך מתים יחרישו <small>(איוב י"א ג')</small> ויותר נכון להיותו מגזרת בדד, כי יש נשמות שיש להם כח להתבודד:
<b>וקוסמים.</b> הם חכמי המזלות והטעם גוזרי', האומרי' כן יהיה, והנה הבדי' הם האומרי' כן יהיה, לא בדרך חכמה:
<b>משיב חכמים.</b> הם רואי הכבד והכתף וחכמי העתיד:
Verse 26
<b>מקים דבר עבדו.</b> הוא הנביא והטעם עצמו, ומה הוא דבר הנביא, שתושב ירושלם:
<b>[תושב].</b> מגזרת ישיב' כמו תורד <small>(ישעיהו י"ד ט"ו)</small>:
<b>וחרבותיה.</b> חרבות כל עיר ועיר, או הה"א סימן ירושלם:
Verse 27
<b>האומר לצולה.</b> כמו מצולה [יונה ב' ד'] במצולת ים [מיכה ז' ט'], וזה הטעם רמז על בבל שהיתה מליאה אדם והון, כמצולת ים:
Verse 28
<b>האומר.</b> ולאמר לירושלם תבנה, והנה זאת הראיה גמורה שנבנת' ירושלם בימי כורש, ורמז תוסד על בית השם שצוה שיבנה, וכאשר יסדו ידי זרובבל, צוה כורש שלא יבנה, והנה התברר שלא טעה דניאל בחשבונו, כאשר פירשתי במקומו:
Chapter 45
Verse 1
<b>כה אמר יי.</b> יש אומרים כי משיחו הוא הנביא, ויש אומר כי הוא כורש, ושניהם נכונים, כי הנביא אמר, יען משח אותי <small>(מ"א א')</small>, גם מצאנו ומשחת את חזאל <small>(מלכים א' י"ט ט"ו)</small>:
<b>לרד.</b> שם הפועל מגזרת הרודד עמי תחתי <small>(תהלים קמ"ד ב')</small> וכמוהו ליום קומי לעד [צפניה ג' ח']:
Verse 2
<b>אני.</b> הטעם עזר השם, או רמז לשם פרס, ככתוב בספר דניאל <small>(דניאל י' כ')</small>:
<b>והדורי'.</b> הפך אישר ויש אומר מגזרת הדר, והטעם הרים, והוא שם התאר או פעול:
<b>דלתות נחושה.</b> הם בשערי המדינות:
Verse 3
<b>ונתתי.</b> אוצרות חשך שיבוזו המדינות:
<b>למען תדע.</b> כי בתחילה לא היה ירא השם:
Verse 4
<b>למען.</b> כל זאת הגדולה לא אעשה בשבילך, רק בעבור ישראל שתשלח הגולה גם תבנה ירושלם:
<b>אכנך.</b> כמו אקרא בשמך לי אתה <small>(ישעיהו מ"ג א')</small>:
<b>ולא ידעתני.</b> כי עוד לא ידבר לנברא:
Verse 5
<b>אני יי.</b> לבדי, שאדע העתידות, והעד דבר כורש:
<b>אאזרך.</b> ואף על פי שלא עבדתני:
Verse 6
<b>למען וגו'.</b> ועוד אזרתיך להיות שמי נודע בכל העולם, כי אני לבדי ואין עוד:
Verse 7
<b>יוצר וגו'.</b> הזכיר דבר והפכו:
<b>ובורא חשך.</b> מגזרת בריאה כטעם גזירה, כי החשך איננו כלום רק העדר האור:
<b>ובורא רע.</b> כמוהו, והנה רע מלחמה הפך שלום או חולי בגוף בן אדם שהוא נלחם עם התולדת, והזכיר זה בפרשה הזאת שהוא יחזק כורש הפך מלך בבל:
Verse 8
<b>הרעיפו.</b> לשון ציווי למלאכים שירעיפו הצדק ויפרו ישע ואמת:
<b>אני יי בראתיו.</b> הוי"ו סימן כורש, והטעם שיעשה צדק בעולם:
Verse 9
<b>הוי.</b> לשון קריאה, והטעם על אשר לא יאמינו בדברי השם שאמר אלה העתידות:
<b>רב.</b> יעשה עם יוצרו מריב', וזה היוצר כמו ככלי יוצר תנפצם <small>(תהלים ב' ט')</small>:
<b>חרש.</b> שהוא נחשב כחרש מחרשי אדמה:
<b>היאמר חמר ליוצרו מה תעשה.</b> זה לא יתכן, רק היוצר יעשה חפצו, או יאמר פעלך אין ידים או יאמר ליוצר, זה שעשית לא עשוהו ידיך, והנכון שהטעם כפול, והטעם פעלך בלא ידים נעש', כי אין לך ממשלה בו לעשות רצונך:
Verse 10
<b>הוי.</b> או יאמר הבן לאביו קודם שיולד, מה תוליד, ולאש' שהיא אמו מה תחילין כמו כי חלה גם ילדה ציון <small>(ישעיהו ס"ו ח')</small>:
Verse 11
<b>כה.</b> אני הוא יוצר ישראל:
<b>שאלוני.</b> לשון ציווי, כמו שמעוני ופגעו לי <small>(בראשית כ"ג ח')</small> בעבור אות הגרון:
<b>תצוני.</b> בתמיה, הלא כאשר יודע היוצר מה יעשה, הלא ישראל הם בני, והנה תצוני עם אומות העולם ידבר:
Verse 12
<b>אנכי.</b> ואיך תצוני על בני, וכל העולם שלי הוא, כי אנכי עשיתי ארץ ואדם עליה בראתי אני הוא שידי נטו שמים, וכל צבאם צויתי ונבראו, הטעם משל לדבור, וכן כתיב כי הוא צוה ונבראו <small>(תהלים קמ"ח ה')</small>:
Verse 13
<b>אנכי.</b> וי"ו העירותיהו על כורש:
<b>וכל דרכיו איישר.</b> ולמה זה, כי הוא יבנה עירי:
Verse 14
<b>כה.</b> יגיע מצרים, גם זה לאות שכורש יבוז מצרים ויהיו נשבים, וידוע כי דרכם על ארץ ישראל, כי היא אמצעית בין עילם ובין מצרים:
<b>אנשי מדה.</b> הטעם הגדולה, כי כל איש מדה יש לו, וכמוהו וחזקת והיית לאיש <small>(מלכים א' ב' ב')</small>:
<b>ויודו ויאמרו אך בך אל.</b> וזה היה אחרי שוב הגולה:
Verse 15
<b>אבן.</b> אז יודו לשם ויאמרו, אמת כי אתה אל מסתתר מהגוי שאין לך חפץ בו, ואתה אלהי ישראל מושיעם, ומפרשים אמרו כי מסתתר כמו נסתר, ונראית בעבור ישראל שהושעתם, וזה איננו נכון בדקדוק, כי מסתתר מבנין התפעל:
Verse 16
<b>בושו.</b> הלכו בכלימה, החרשים שפסלו הפסילים, והם הלכו בכבוד אל המשלחים בשבילם כי צירים שלוחים וכן ציר בגוים שולח [עובדיה א' א'] והטעם שילכו אל מקומם:
Verse 17
<b>ישראל נושע ביי.</b> על כן לא יבושו, כאשר יבושו החרשים, שעשו תהו שלא הושיע בעת צרה:
<b>עד [עולמי עד].</b> שלא יוכל אדם לספר:
Verse 18
<b>כי.</b> הוא כוננה, באדם ובבהמה:
<b>לא תהו בראה.</b> לשוא:
Verse 19
<b>לא וגו'.</b> והנה לא בראתי הארץ לתוהו, ואיך אומר לזרע ישראל תהו בקשוני, ורבים פירשוהו לא בסתר דברתי על מעמד הר סיני, והנכון בעיני שהוא רמז על אלה העתידות שגילה סודם לנביאו, ונביאו לישראל ולגוים, על כן אמר מגיד מישרים:
Verse 20
<b>הקבצו ובאו.</b> לשון צווי:
<b>פליטי הגוים.</b> הם הבבליים:
<b>והטעם.</b> כן קראתי מקדם, ולא ידעו זה הנושאים:
Verse 21
<b>הגידו.</b> האמת:
<b>והגישו.</b> חכמיכם:
<b>אף יועצו.</b> מבנין נפעל:
Verse 22
<b>פנו [אלי והושעו].</b> טעם והושעו ותהיו נושעים, והנה הרשות בידכם:
Verse 23
<b>בי.</b> טעם בי שהוא קיים, וכל מקום ששם שבוע', היא גזירה שנגזר' ולא תבטל:
<b>יצא מפי [צדקה].</b> דבר צדקה, כמו צדקה ממני <small>(בראשית ל"ח כ"ו)</small>, והטעם דבר אמת:
<b>כי לי וגו'.</b> והטעם שאלה העתידות אעשם, עד שתכרע לי כל ברך, תשבע כל לשון להיות לי, כי לי ימשוך אחר עמו כמשפט, וכמוהו ובשמו תשבע <small>(דברים ו' י"ג)</small>:
Verse 24
<b>אך וגו'.</b> אלה דברי הנביא, כאומר לא ידעתי אלה עתידות בדרך חכמה, אך ביי לבדי שאמר לי אלה הצדקות והעוז, והנכון אך ביי לבדו צדקות ועוז, ונכנסה מלת לי אמר, והטעם בשם שדבר עמי:
<b>עדיו.</b> [כמו] ולא שבתם עדי <small>(עמוס ד' ו')</small>:
Verse 25
<b>ביי יצדקו.</b> שיהיו מאמינים בשם:
Chapter 46
Verse 1
<b>כרע בל.</b> עבודה זרה לבבליים, גם כן נבו ויש אומרים שהוא כוכב חמה:
<b>קורס.</b> מגזרת <small>(שמות כ"ו י"א)</small> קרסים והטעם ידוע, ואין ראוי לכתבו:
<b>לחיה ולבהמ'.</b> שישא אדם [אותם] עליהם:
<b>על כן. נשואותיכם עמוסות משא לעיפה.</b> תואר הבהמה הנושאת:
Verse 2
<b>קרסו כרעו.</b> הנושאי':
<b>ולא יכלו מלט.</b> עצביהם נפשם, הנשואים, כי גם הם נשבו, ויש אומרים כי כרעו קרו כל העצבים שהיו בבבל שלא הזכירם, ולא יכלו העצבים למלט משא כי הם בעצמם הלכו בשבי:
Verse 3
<b>שמעו וגו'.</b> אלהי בבל היו נשואים, ואני אלהי ישראל נשאתי':
<b>מני בטן.</b> מיום שהיו:
Verse 4
<b>ועד וגו'.</b> דרך משל, מיום שהיו עם השם עד עולם:
<b>אני עשיתי.</b> ישראל, ולא כאלהי בבל, שהבבליים יעשו אלהיהם, ואני אשאם ואמלטם, ולא כמוהם שלא יכלו למלט משא:
Verse 5
<b>למי.</b> ותשוו, אותי ונדמה שנינו:
Verse 6
<b>הזלים וגו'.</b> עם עובדי עבודה זרה ידבר, הזלים רבים הוציאוהו מגזרת אזל מכלינו <small>(שמואל א' ט' ז')</small>, והוא חסר אל"ף, והנכון שאין רע לו, כי אזל פועל עומד, וטעמו הנותנים זהב מכיסם, והנה בתור' אבנים בכים <small>(דברים כ"ה י"ג)</small> והנה הוא במאזנים, גם קנה כן טעמו ואין רע לו:
Verse 7
<b>ישאוהו. תחתיו.</b> במקומו:
<b>לא ימיש.</b> פועל יוצא, לא יוכל להמיש נפשו ממקומו, או הוא פועל עומד והראשון הוא הנכון:
<b>יצעק.</b> מושך אחר עמו, וכן הוא ומצרתו יצעק:
Verse 8
<b>זכרו. והתאוששו.</b> י"א כמו והוסדו, כמו אשיותיה <small>(ירמיה נ' ט"ו)</small> ואושיא יחיטו <small>(עזרא ד' י"ב)</small>, ורבינו הייא גאון ז"ל אמר שהוא מגזרת אש, כאילו הוא התחדדו [צ"ל התחררו] והגאון רב סעדיה ז"ל אמר שהוא מאש והטעם הוקדו, כטעם והיה בלבי כאש בוערת <small>(ירמיה כ' י"ט)</small>, והשיבו זאת על לב:
Verse 9
<b>זכרו ראשונות.</b> שעברו, על כן אמר מעולם, אז תדעו כי אנכי לבדי אל:
Verse 10
<b>מגיד וגו'.</b> כי הגדתי האחרית מראשית, והטעם קודם היותו, כי מי יוכל לבטל גזרותי, כי לעולם עצתי תקום וכל חפצי אעשה:
Verse 11
<b>קורא ממזרח עיט.</b> הוא כורש, וקראו עיט, כאילו יעוף למלאות רצוני:
<b>אף דברתי.</b> זאת הגזירה, אף אביאני', יצרתיה בגזירת שמים אף אעשנה בארץ:
Verse 12
<b>שמעו אבירי לב.</b> שאינם מאמינים בדברי השם, כטעם חזקי לב:
Verse 13
<b>קרבתי צדקתי.</b> להראותה וזה טעם לבא:
<b>לא תאחר.</b> עצמה עמו מבוא, דרך משל, בעבור שהוא פועל יוצא:
<b>ונתתי.</b> מושך אחר עמו וכן הוא, ונתתי לישראל תפארתי או טעמו לישראל שהם תפארתי, והוא הנכון כמו אשר בך אתפאר <small>(ישעיהו מ"ט ג')</small>:
Chapter 47
Verse 1
<b>בתולת בת בבל.</b> הטעם שהיא כמו בתולה, שלא יצאו דמי בתוליה:
<b>בת.</b> כמו קהלת:
<b>אין כסא.</b> לא יהיה לך כסא לעולם:
<b>וענוגה.</b> שם התאר כמו אדומה <small>(במדבר י"ט ב')</small>:
Verse 2
<b>קחי רחים.</b> כי כן מנהג השפחו', והטעם שתלך בשביה:
<b>קמח.</b> לא יתכן, רק נקרא על שם סופו וכמוהו ובגדי ערומי' <small>(איוב כ"ב י')</small> תפשיט:
<b>גלי צמתך.</b> הוא השיער שהוא לפנים בראש:
<b>שובל.</b> הוא השיער היורד על הלחיים, ונקר' על דרך משבולת הנהר <small>(ישעיהו כ"ז י"ב)</small> על דעת ר' משה הכהן, והנכון שאין רע לו, ופירושו כפי מקומו בלא ראיה:
<b>עברי נהרות.</b> לטחון:
Verse 3
<b>תגל.</b> מבנין נפע':
<b>ולא אפגע אדם.</b> ולא אקבל פגיע' אדם כמו פיוס כמו ואל תפגע בי <small>(ירמיה ז' ט"ז)</small>, והנה אם היה אחר מלת פגיעת בי"ת, יהיה הוא הפועל, ויש אומר נקם אקח ממך ולא אפגע אדם, כמו ויפגעו את משה ואת אהרן <small>(שמות ה' כ')</small> שיעמוד לי בדרך, או שיאמר לי אל תעשה, או לא אפגע אדם שלא אשמח:
Verse 4
<b>גואלנו.</b> אז יאמרו ישראל זה הוא גואלנו:
Verse 5
<b>שבי.</b> יקראו לך, הקוראים, כמו אשר ילדה אותה <small>(במדבר כ"ו נ"ט)</small>, וכן רבים:
Verse 6
<b>קצפתי וגו'.</b> הנה הטעם כאשר קצפתי על עמי, לא רחמת אותם:
והזכיר ה<b>זקן</b> לחסרון כוחו ועבור כבודו:
Verse 7
<b>ותאמרי.</b> בלבך:
<b>[עד וגו'].</b> והיה ראוי שתשימי אלה שעשיתי לעמי על לבך:
<b>לא זכרת אחריתה.</b> של גאותך, או לא זכרת מה היתה אחרית נחלתי כאשר קצפתי עליה:
Verse 8
<b>עדינה.</b> שם התואר מגזרת היתה לי עדנה <small>(בראשית י"ח י"ב)</small>:
<b>ואפסי.</b> היו"ד נוסף כתוספת יו"ד מני אפרי' <small>(שופטים ה' י"ד)</small>:
<b>[אלמנה].</b> הבעל הוא המלך:
<b>שכול.</b> שם על משקל דק בכפור <small>(שמות ט"ז י"ד)</small> חרב שפוט <small>(דברי הימים כ' ט')</small>:
Verse 9
<b>ותכאנה.</b> חסרון המלוכה ומות הבנים:
<b>כתומם.</b> כאשר היו הרעות שלמות והוא שם הפועל, וכל זה בעבור כשפיך:
Verse 10
<b>ותבטחי ברעתך וגו'.</b> ודעתך, רמז לחכמה חיצונה מכחדת השם:
ונקמץ אל"ף <b>רואני</b> בעבור היותו מהגרון:
<b>חכמתך.</b> שחשבת שהיא חכמה:
<b>שובבתך.</b> כנוי לנצוח, ושלא ירצה לשוב מדרכו:
<b>ואפסי.</b> כחברו, אני חכמה ואין חכם עוד כמוני:
Verse 11
<b>ובא עליך רעה.</b> יום רעה:
<b>לא תדעי שחרה.</b> כלילה שאין לו שחר, והטעם אור:
<b>הוה.</b> מגזרת ואתה הוה להם <small>(נחמיה ו' ו')</small>, לרע שיהיה פתאום, וכמוהו והותי במאזנים <small>(איוב ו' ב')</small>:
<b>כפרה.</b> לתת כופר להסירה או לבטלה כמו ואיש חכם יכפרני' <small>(משלי ט"ז י"ד)</small>:
<b>שואה.</b> כמו שממה:
Verse 12
<b>עמדי נא.</b> אתה:
<b>בחבריך.</b> שם על לשון רבים ומגזרת וחובר חבר <small>(דברים י"ח י"א)</small>:
<b>הועיל.</b> שם הפועל:
<b>אולי תערוצי.</b> מגזרת עריץ <small>(ישעיהו כ"ט כ')</small>:
Verse 13
<b>עצתיך.</b> מלה זרה, כי התחברו יחד סימן היחיד והרבים, וכמוהו והפלא יי את מכותך <small>(דברים כ"ח נ"ט)</small> ואם הוא הפך:
<b>הוברי שמים.</b> אין רע לו, וטעמו חכמי שמי', הם חכמי המזלות, ויש מי שהוציאוהו מגזרת ברור, והטעם שלא יוכלו לדעת חלקי השעו' אם לא יהיה אויר השמים ברור וזך, וזאת היא דרך רחוקה, כי ה"א הוא עיקר, והוא על משקל שומרי החומות <small>(שיר השירים ה' ז')</small>:
<b>מודיעים לחדשים.</b> כן חכמתם, כי לא יסתכלו לדעת כל התולדות באויר ובמדינות, רק מעת התחברות המאורות, כי הם עיקר אומנותם, וזה טעם לחדשים:
<small>(רק)</small> <b>מאשר יבואו עליך.</b> איננו דבק עם לחדשים, רק עם מלת ויושיעוך, ואם היא רחוקה, וכמוהו אשר אתם יורשים אותם את אלהיהם <small>(דברים י"ב ב')</small>:
Verse 14
<b>הנה וגו'.</b> טעם אש מחנה האויב, כמו כי אש יצאה מחשבון <small>(במדבר כ"א כ"ח)</small>:
<b>לחמם.</b> שם הפועל מפעלי הכפל, והוא שלם על משקל לשכב את בת יעקב <small>(בראשית ל"ד ז')</small> והטעם שימותו הם ולא תשאר להם שארית:
Verse 15
<b>כן היו.</b> על אלה החכמים:
<b>אשר יגעת.</b> שהיית נותנת להם ממון:
<b>וסוחריך.</b> שאינם מארצך, שהיו אוהביך, בבוא רעתך עזבוך:
Chapter 48
Verse 1
<b>שמעו.</b> וממי יהודה, כמו זרע וכמו עין יעקב <small>(דברים ל"ג כ"ח)</small>:
<b>הנשבעי' ביי לא באמת.</b> הטעם שהם אומרים בפה שהם לשם, ואינם כן בלב ובמעשה:
Verse 2
<b>כי מעיר הקדש נקראו.</b> שהם בני ציון:
<b>נסמכו.</b> בפה:
Verse 3
<b>הראשונות וגו'.</b> אמר השם לאלה שאינם מאמינים הלא הגדתי להם כמה ראשונו' קודם היותם, על כן ותבאנה פעל עבר:
Verse 4
<b>מדעתי וגו'.</b> כאשר ידעתי הראשונות, כן ידעתי כי קשה לב אתה, והוא מדבר למי שאינו מאמין בשם והוא מזרע יעקב, וכאילו גיד ברזל ערפך שלא תסור מדרכך, ומצחך [נחושה] שלא תבוש:
Verse 5
<b>ואגיד וגו'.</b> הנה הטעם, אחר כי הגדתי לך העתידות, שלא תאמר בהיותם, כי עצביך שהייתה עובד אותם בארצך עשום והם צוו והיו:
וטעם <b>צום</b>, כדרך השם:
Verse 6
<b>שמעת.</b> מה ששמעת ראה, הכל בא:
<b>ואתם הלא תגידו.</b> כי כן הוא, הנה השמעתיך חדשות מעתה:
<b>ונצורות.</b> שהם נצורות והטעם אצל השם:
Verse 7
<b>עתה נבראו.</b> נגזרו:
<b>ולפני יום.</b> שהודעתיך, לא שמעתם, והוי"ו כפ"א רפה בלשון ישמעאל כמו ביום השלישי וישא אברהם <small>(בראשית כ"ב ד')</small>:
Verse 8
<b>גם וגו'.</b> באמת שלא שמעת, או הטעם ידעתי כי לא תשמע, שתבגוד בי ולא תאמי' [בי] בדברי:
וטעם <b>מבטן.</b> כי ידעתיך מעת היותך, והפך זה בטרם אצרך בבטן <small>(ירמיה א' ה')</small> והנה קראו פושע, והטעם על הגזרות, ועוד אפר' זה בתחלת ספר ירמיהו:
<b>לא פתחה אזנך.</b> עצמה, דרך קצרה:
Verse 9
<b>למען שמי.</b> שתקראו עם השם:
<b>אחטם לך.</b> אין לו חבר, ובדברי הקדמונים חוטם, והנה הוא כן אאריך אפי ואאריך החוטם לך גם למען מושך אחר וכן הוא ולמען תהלתי:
Verse 10
<b>הנה צרפתיך.</b> רמז על הגלות:
<b>ולא בכסף.</b> הטעם ולא במצרף כסף, להסיר הסיגים , והם הרשעים:
<b>בחרתיך.</b> יש אומרים שהוא כמו בחנתיך, ואין רע לו, והנכון שהו' כמשמעו בחרתי לך כור עוני, לא מצרף כסף:
Verse 11
<b>למעני.</b> כי איך יחל, מבנין נפעל מפעלי הכפל, והיו"ד שבלמעני כמו ונשאר אני <small>(יחזקאל ט' ח')</small> והנני יוסיף על ימיך <small>(ישעיהו ל"ח ה')</small>:
Verse 12
<b>מקוראי.</b> הנקראים בני השם, והטעם יש לך להאמין כי אני ראשון ואחרון, והנה תאמין באמת:
Verse 13
<b>אף ידי.</b> השמאל, דרך משל:
והזכיר הימין עם השמים בעבור שהם נכבדים מהארץ:
והנה טעם אף כי אני אמת ראשון ואחרון כי אני בראתי הכל:
וטעם <b>טפחה. </b>[כמו] אשר טפחתי ורביתי <small>(איכה ב' כ"ב)</small>, ויש אומרים שמדד השמים בטפח, ומזה הכתוב למדו המפרשים כי השמים והארץ נבראו יחד לא זה קודם זה ודרך הפשט שאני עשיתים, ובעת שאקרא אליהם למלאות חפצי, יעמדו שניהם לפני כעבדים, וכמוהו למשפטיך עמדו היום <small>(תהלים קי"ט צ"א)</small> כי איך יקרא השם לאשר איננו:
Verse 14
<b>את אלה.</b> העתידות:
<b>יי אהבו.</b> סימן כורש:
<b>יעשה חפצו.</b> חפץ השם בבבל:
<b>[וזרעו כשדים].</b> ויעשה זרועו בכשדים, ויתכן היות וי"ו חפצו שב אל כורש גם וי"ו וזרועו:
Verse 15
<b>אני אני.</b> פעמים שלא אשתנה, וי"ו קראתיו שב אל כורש:
Verse 16
<b>קרבו.</b> אלה דברי הנביא:
<b>לא מראש וגו'.</b> מבתחלה לא אמרתי זה הסוד וזאת הגזירה בסתר:
<b>מעת היותה וגו'.</b> אמר הגאון מכאן רמז כי הנשמה קודם הגוף, ולא אמר כלום, כי הנה הכתוב אומר בתחילה, עתה נבראו ולא מאז, והטעם כאשר נגזרה זאת הגזרה שיצאה מפי השם, אל המלאכים הם השרים הממונים על המלכיות, כאשר הוא כתוב בספר דניאל <small>(דניאל י' כ')</small> שם הייתי גם אני, ורוחו הוא המלאך, והגאון אמר כי הוי"ו תחת בי"ת, ואמר כי כמוהו דרשו יי ועזו <small>(תהלים ק"ה ד')</small> ואין צורך:
Verse 17
<b>כה וגו'.</b> והנה זאת הנבואה להודיע שכר השומעים אל דברי השם:
Verse 18
<b>לוא.</b> האל"ף במלת לו נוסף כאל"ף ההלכוא אתו <small>(יהושע י' כ"ד)</small>:
והנה וי"ו ויהי כפ"א רפה בלשון ישמעאל. וטעם כנהר שלא יפסוק, וככה גלי הים:
Verse 19
<b>ויהי כחול [זרעך].</b> מספר זרעך:
<b>וצאצאי מעיך.</b> כמו בטנך:
<b>כמעותיו.</b> כמעות הים, והנה הזכיר הגלים והחול, ומלת כמעותיו רמז למעי הדגים:
וי"ו <b>שמו</b> [שב] אל זרעך:
Verse 20
<b>צאו.</b> ידבר עם בני הגולה:
<b>הוציאוה.</b> כמו בפרהסיא, ולא די שיגאל עמו, עד שיחדש להם פלא בשובם אל ציון, שלא צמאו בחרבות שהוליכם השם שם:
Verse 21
<b>מים מצור.</b> והטעם ממקום שלא היה שם מים:
<b>ויזובו.</b> כמו זב מבשרו <small>(ויקרא ט"ו ב')</small>:
Verse 22
<b>אין וגו'.</b> יש אומרים כי אין שלום לרשעים מישר', ויתכן שיהיה רמז לבבליים, כי זאת הטובה תהיה לישראל, ואין שלום לבבליים:
Chapter 49
Verse 1
<b>שמעו.</b> אלה דברי הנביא:
<b>מרחוק.</b> היושבים בארץ רחוק, או מרחו' על דבר העתיד:
<b>מבט' קראני.</b> אפרשנו בספר ירמיה:
Verse 2
<b>וישם פי כחרב חדה.</b> לדבר צחות, או חדה על נבואתו על בבל, והטעם אע"פ ששם פי כחרב חדה החביאני השם בצל ידו, ולא יכלו לי הבבליים ורשעי ישראל:
והנה <b>החביאני</b> כמו נדן לחרב, והעד ובאשפתו:
<b>ברוך.</b> זך נראה:
Verse 3
<b>ויאמר לי.</b> השם:
<b>עבדי אתה [ישראל.</b> אתה], הוא מזרע ישראל אשר בך אתפאר, או אתה ישראל שאתה נחשב בעיני ככל ישראל, והוא הנכון:
Verse 4
<b>ואני.</b> גם אלה דברי הנביא בעד נפשו:
<b>אמרתי.</b> בלבי:
<b>לריק יגעתי.</b> שהוגעתי נפשי להוכיח את ישראל ולא שמעו:
<b>אכן משפטי.</b> אצל השם שיתן לי שכר על יגיעתי, וככה ופעולתי כמו ולא תלין פעולת שכיר <small>(ויקרא י"ט י"ג)</small>:
Verse 5
<b>ועתה.</b> יצרי, השם יצרני להוכיח את ישראל עד שישובו אל השם:
<b>לא יאסף.</b> השרש שהוא בוי"ו כאשר הוא קרי, וכמוהו הוא עשנו ולא אנחנו <small>(תהלים ק' ג')</small> וחבריהם, והגאון אמר לא יאסף לא ימות, כי מנהגו לפרש כדרך קרי וכדרך כתיב, והנכון מה שאמרתי, רק האל"ף הכתוב הוא תחת וי"ו, כאשר פירש ר' יהודה המדקדק נ"ע:
Verse 6
<b>ויאמר נקל.</b> הוא בעיני להיותך עבד לשובב ישראל אל ארצם בדבור:
<b>ונצורי ישראל.</b> חרבות, כמו כעיר נצורה <small>(ישעיהו א' ח')</small>:
והטעם כי לא תשיב ישראל לבדם, רק נתתיך לאור גוים:
<b>להיות ישועתי.</b> להשמיעה קודם היותה:
Verse 7
<b>כה וגו'.</b> גם אלה דברי הנביא וככה הוא, כה אמר השם לי, שאני בזוי נפש אצל הרשעים, והנה לבזה נפש שם התאר:
<b>למתעב גוי.</b> פועל יוצא לשנים פעולים, שהנביא ידבר דברים שיתעבוהו בשבילם הגוים, או יהיה למתעב גוי שהנביא יתעב כל גוי:
<b>לעד מושלים.</b> והטעם כפי מחשבת גולי ישראל, או רמז על הבבליים והוא הנכון:
<b>מלכים יראו וקמו.</b> הנה כבר רמזתי לך זה הסוד בחצי הספר <small>(ישעיהו מ' א')</small>, ועל דעת רבים כי המלכים כמו כורש כאשר ישמע דברי הנביא, יקום וישתחוה:
<b>למען יי.</b> כי נאמן בדברו:
והנה כ"ף <b>ויבחרך</b> לעד על יושר זה הפירוש:
Verse 8
<b>בעת רצון עניתיך.</b> גם זה עד על הרמז, ורבים אמרו כי כ"ף עניתיך שב אל כורש, והנה אין הפרשה דבקה, ורבי משה אמר כי בי"ת בעת רצון בבי"ת במרחב יה <small>(תהלים קי"ח ה')</small>, ואיננו רחוק:
Verse 9
<b>לאמר.</b> רמז על ישראל שהתנבא הנביא קודם הגאולה:
<b>ובכל שפיים מרעיתם.</b> ימצאו מרעיתם:
Verse 10
<b>לא וגו'.</b> בשובם אל ציון:
<b>שרב.</b> כמו חורב, והיה שרב <small>(ישעיהו ל"ה ז')</small>, והמכה לשמש, כמו יומם השמש לא יככה <small>(תהלים קכ"א ו')</small>:
Verse 11
<b>ושמתי כל הרי לדרך.</b> שישפלו ההרים והמסלות ירומו, והנה הם בשפלה:
ובאה מלת <b>ירומון</b> עם מסילות כמו אם תמצאו את דודי <small>(שיר השירים ט' ח')</small>, והעיקר אחר שהכל לשון רבים לא יחושו לאמר על נקבות בלשון זכרים, ויש אומרים כי טעם כל הרי שהשבים יהיו רבים עד שילכו על ההרים, ויפרשו ירומון על השבים כאילו הוא כן ועל מסלותי ירומון:
Verse 12
<b>הנה.</b> מרחוק יבאו, ממזרח:
<b>[מצפון].</b> היא בבל:
<b>ומים.</b> אשור כאשר הוא כתיב והסב לב מלך אשור <small>(עזרא ו' כ"ב)</small>:
<b>מארץ סינים.</b> מפאת מצרים אולי הסנה מזאת הגזירה:
Verse 13
<b>רנו וגו'.</b> דרך משל, או רננת שמים להיות האויר זך והארץ לתת צמח וכן ההרים:
Verse 14
<b>ותאמר.</b> קודם הגולה היתה אומרת ציון, כי יי שכחה, וטעם ציון כנסת ישראל:
Verse 15
<b>התשכח.</b> בעבור שהשם שם בתולדת כל הנקבות לרחם על ילדיהן אמר כן:
<b>עולה.</b> כמו עולל, וכן עול ימים וזקן <small>(ישעיהו ס"ה כ')</small>:
<b>מרחם בן בטנה.</b> הטעם כפול:
<b>גם אלה תשכחנה.</b> גם יש נשים אכזריות שתשכחנה בניהן, ויתכן שתשכחנה אלה:
<b>ואנכי לא אשכחך.</b> וטעם עולה כי על הקטן תרחם יותר כי אין בו כח:
Verse 16
<b>הן.</b> אמר הגאון כי על כפים העבים, ולפי דעתי שהכתוב דבר על לשון בני אדם, כי על כפים חקותיך שאראה אותך תמיד, והעד חצי פסוק כמשפט:
Verse 17
<b>מהרו וגו'.</b> הנה באו בניך, ויצאו ממך כל מהרסיך:
Verse 18
<b>כלם.</b> המ"ם סימן בניך, ויאמר רבי משה הכהן ז"ל כי טעם כלם על בניך ועל מהרסיך, והטעם על הרשעים, ויפרש יצאו כמו פועל עבר ואין צורך:
<b>חי אני.</b> והנה גזרה שלא תבטל כאשר אני חי כן זה יהיה אמת:
<b>ותקשרים ככלה.</b> כקישורי כלה בצואר:
Verse 19
<b>כי [חרבתיך].</b> תחת חרבותיך, וכמוהו האתן בכורי פשעי [מיכה ו' ז'], ונשלמה פרים שפתינו <small>(הושע י"ד ג')</small>, או כי עד הנה היו כן:
<b>תצרי מיושב.</b> מרוב היושבים, והם כלם בניך, על כן <small>(טעם)</small> ורחקו מבלעיך:
Verse 20
<b>גשה.</b> לשם בשבילי:
Verse 21
<b>ואמרת.</b> וגלמודה, יושבת בדד, וכמוהו יהי גלמוד <small>(איוב ג' ז')</small>, ושורש המלה מארבע אותיות והוא תאר השם:
<b>סורה.</b> שם התאר שסרה ממקומה, ולא יתכן היותו פעול, כי סר איננו מהפעלים היוצאים:
<b>ואלה איפה הם.</b> שתי מלות כטעם איו:
Verse 22
<b>אשא אל גוים ידי.</b> כאדם שישא ידו ויראהו, וכן ארים נסי והטעם שאודיע זאת הישועה:
<b>והביאו.</b> הגוים בניך:
<b>בחוצן.</b> כמו גם חצני נערתי <small>(נחמיה ה' י"ג)</small>:
Verse 23
<b>והיו מלכים אומניך.</b> כמו אומן את הדסה <small>(אסתר ב' ז')</small>, זה דרך משל לרוב הכבוד שיהיה להן:
Verse 24
<b>היוקח וגו'.</b> דברי הנביא ידבר בעד ישראל, שהיו אומרים איך יצאו ישראל מיד הגוים:
<b>היוקח מגבור.</b> המלקוח שלקח והוא השבי:
<b>ואם שבי צדיק ימלט.</b> בעבור צדקתו, אחר שלקחו הגבור:
Verse 25
<b>כי כה אמר יי.</b> השבי, שלקח הגבור, יוקח ממנו:
<b>עריץ.</b> כמו גבור, והוא תאר השם כמלת אימים <small>(בראשית י"ד ה')</small>, הנה הוא יוצא:
<b>ועוד [את יריבך אנכי אריב].</b> כי אעשה מריבה עם אנשי ריבך, ורבים אמרו כי [יריבך] שרשו מבעלי היו"ד בראשונה, ואחרים אמרו שהוא הפוך, ויאמר הירושלמי כי תחסר מלת אשר כאילו אמר ועם אשר יריבך, וישם היו"ד שהוא לעתיד, והנה שכח ריבה יי את יריבי <small>(תהלים ל"ה א')</small>, והכלל שהי' מלה זרה:
Verse 26
<b>והאכלתי מוניך.</b> מגזרת לא תונו איש את עמיתו <small>(ויקרא כ"ה י"ז)</small>, ואחרים אמרו סופריך, כמו על ידי מונה <small>(ירמיה ל"ג י"ג)</small> שישראל נמשל לצאן:
<b>דמם.</b> מדמם, והוא דרך צחות:
Chapter 50
Verse 1
<b>כריתות.</b> גט כריתות:
<b>אמכם.</b> ובין אשתו, והנה זה יכחיש דברי ירמיה, ואתן את ספר כריתותיה אליה <small>(ירמיה ג' ח')</small>, והתשובה כי ירמיהו דבר על מלכות ישראל שלעולם לא תקום וכמוהו לא תוסיף קום <small>(עמוס ח' ב')</small>, וישעיהו דבר על מלכות דוד שממנו יהיה משיח:
Verse 2
<b>מדוע באתי.</b> רמז לנביאים שהתנבאו, אולי ישובו ישראל לשם:
<b>הן בגערתי וגו'.</b> הנה ראיה גמורה שלא תקצר ידי מפדות:
Verse 3
<b>אלביש שמים קדרות.</b> מלבוש קדרות, הטעם על העבים, ויש אומרים על קדרות השמש כאשר תקדר כולה בחצי היום, וכאילו שק כסותם, בעבור שהשק הוא שחור:
Verse 4
<b>יי וגו'.</b> אלה דברי הנביא:
<b>למודים.</b> מתואר השם, והעד למוד מדבר <small>(ירמיה ב' כ"ד)</small>, לשמוע כלמודים:
<b>ולעות</b> דבוק עם לדעת [ומלת לעות מגזרת עת]:
<b>והטעם יעף.</b> לב התלמיד כאשר ילמד דברים קשים ויעף וילאה:
והנה <b>לעות.</b> לשום עת או היא מלה זרה אין רע לה:
וטעם <b>יעיר וגו'.</b> כי יי יעיר אותי בבקר בבקר, ופירוש יעירני שיעיר אזני שאהיה שומע כלימודים, והנה אני תלמיד לשם:
Verse 5
<b>יי וגו'.</b> אחר שהשם פתח אזני שגלה סודו לי, לא מריתי אני להיות שלוחו:
Verse 6
<b>גוי וגו'.</b> לא חששתי אם אני נתתי על שמו גוי למכים:
Verse 7
<b>ואדני יי יעזר לי על כן לא נכלמתי.</b> והטעם כי השם יקיי' כל דברי נבואתי:
Verse 8
<b>קרוב מצדיקי.</b> קרוב הוא העת שאראה אני צדיק בדברי הנבואות, אז אומר מי יריב אתי:
Verse 9
<b>הן וגו'.</b> ואחר שהשם עזרני מי הוא ירשיעני, ואלה שהם מרשיעים אותי בפה, והם כולם כבגד יבלו, כטעם יאבדו:
Verse 10
<b>מי [בכם].</b> ידבר הנביא עם אלה:
<b>אשר הלך חשכים.</b> שב אל ירא השם, שלא יבקש גדולות ותאות העולם, יבטח בשם, ויש אומר כי אשר הלך חשכים [שב אל ירא השם], תאר לעבדו שהוא הנביא, והטעם, מי גם בכם, כמו אין בכם, בעבור שראיתם הנביא אין לו מעלה בעולם הזה, וזה הוא הנכון בעבור הכתוב הבא אחריו:
Verse 11
<b>מאזרי זיקות.</b> כמו שביבים, מטעם הפרשה, הטעם נפשכם:
<b>מידי היתה.</b> גזרה:
<b>למעצבה תשכבון.</b> בעצבון תמותון, כמו וישכב דוד <small>(מלכים א' ב' י')</small> ורבים כן:
Chapter 51
Verse 1
<b>שמעו.</b> שב לדבר עם הטובים, המאמינים בדברי הנבי:
וטעם <b>והביטו</b> כמו אל תתמהו איך תשוב ציון מלאה בנים כאשר היתה:
<b>הביטו אל צור.</b> כמו הנני עומד לפניך שם על הצור <small>(שמות י"ז ו')</small>:
<b>[חצבתם].</b> שחצבתם ממנו וזהו אברהם:
<b>ואל מקבת בור.</b> מגזרת ויקב חור בדלתו <small>(מלכים ב' י"ב י')</small>:
<b>נקרתם.</b> ממנו, זאת שרה:
Verse 2
<b>הביטו.</b> אמר רבי יונה כי תחוללכם פועל עתיד כמו תשובבכם, תחת פועל עבר חוללתכם, ויאמר רבי משה הכהן כי הוא תואר השם, ואם אין על משקלו:
<b>ואברכהו.</b> הוי"ו פתוח כי הוא לעתיד, והטעם שאמרתי לו ואברכהו, וכך היה <small>(וכן)</small>:
Verse 3
<b>כי נחם יי ציון.</b> הנה הוא דבק, כטעם נחם כל חרבותיה, ברוב הבנים והיושבים:
Verse 4
<b>הקשיבו אלי עמי.</b> אלה דברי השם:
<b>תורה מאתי תצא.</b> היא הנבואה:
<b>ארגיע.</b> כמו אניח וכמוהו זאת המרגעה <small>(ישעיהו כ"ח י"ב)</small>, ויאמר אחד מן המפרשים, כי ארגיע אעשה רגע בלא עיכוב, והראשון הוא הנכון:
Verse 5
<b>קרוב צדקי.</b> להראות:
<b>וזרועי.</b> פועלים וגוים פעולים, אז אלי איים יקוו:
Verse 6
<b>שאו וגו'.</b> מזה הפסוק למדו אנשי תושיה, כי נשמת האדם עומדת, ודברם אמת, לכן אין טעם הפסוק כן, והשמים הוא הרקיע והארץ היא מיושבת, וישועת השם ואמונתו וצדקתו לעולם עומדת:
Verse 7
<b>שמעו. חרפת אנוש.</b> הבבליים ושאר הגוים שנשבו שם:
Verse 8
<b>סם.</b> כמו עש, ואין רע לו, [וצדקתו עומדת לעד]:
Verse 9
<b>עורי.</b> מלרע, וככה רבים:
<b>לבשי עז.</b> כי הלבוש תפארת לזרוע:
<b>המחצבת רהב.</b> אנשי הנצוח וכמוהו לא פנה אל רהבים <small>(תהלים מ' ה')</small> אזכיר רהב ובבל [שם פ"ז ד']:
<b>מחוללת.</b> מגזרת חיל אחז <small>(שמות ט"ו י"ד)</small>, והטעם על האותות שנעשו במצרים:
<b>ותנין.</b> הוא פרעה וכן כתוב בספר יחזקאל התנין הגדול <small>(יחזקאל כ"ט ג')</small>:
Verse 10
<b>הלא.</b> את היא המחרבת ים, על בקיעת ים סוף המחרבת מי תהום רבה:
<b>השמה.</b> אשר שמה כמו השבה עם נעמי <small>(רות ב' ו')</small>, והטעם כפול:
Verse 11
<b>ופדויי.</b> הטעם עורי זרוע השם, ואז ישובון פדויי השם, וכבר פירשתיו <small>(ישעיהו ל"ה י')</small>:
Verse 12
<b>אנכי מנחמכם.</b> סימן לנביא עם ישראל:
<b>מי את.</b> על דעת הכל עם ישראל ידבר, ולפי דעתי שהנביא ידבר ברוח הקודש עם נפשו, והעד ואשים דברי בפיך [לקמן ט"ו]:
<b>חציר.</b> חסר כ', כמו אש אוכלה הוא <small>(דברים ד' כ"ד)</small>:
Verse 13
<b>ותשכח.</b> כאלו שכחת, ידבר ברוח הקודש אל לבו, שהוא עושך ויש לו כח גדול, שהשמים והארץ ברשותו:
<b>המציק.</b> כאשר אמר גוי נתתי למכים <small>(ישעיהו נ' ו')</small>:
<b>להשחית להרוג.</b> ואיה עתה חמת המציק:
Verse 14
<b>מהר צועה.</b> מגזרת צועים, וצעוהו <small>(ירמיה מ"ח י"ב)</small>, והנה צועה כמו יושב במצור ובמצוק, ואם הוא פועל עומד, והטעם כמו קשור, ומלת להפתח לעד:
<b>ולא ימות לשחת.</b> זה הנביא:
<b>ולא יחסר לחמו.</b> כמיכיהו <small>(מלכים א' כ"ב כ"ז)</small> וירמיהו <small>(ירמיהו ל"ז)</small> שיאכילום [צ"ל שהאכילום] לחם לחץ:
Verse 15
<b>ואנכי רגע.</b> יש אומרים שהוא הפוך כמו גוער, ויש אומרים מניח, אחר שהמו גליו, לשון מרגוע <small>(ירמיהו ו' ט"ז)</small>, והוא הישר בעיני, או טעמו אניח אני הים, ואני אצוה שיהמו גליו, והטעם משל על המציקים:
Verse 16
<b>כסיתיך.</b> להצילך, כי אמר כאשר כונן להשחית [לעיל י"ג]:
<b>לנטוע שמים.</b> דרך משל, שיתנבא על המדינות שתשובנה לקדמותן:
<b>וליסוד.</b> שם הפועל, ונעלם היו"ד כמשפטו, והנה בא כמו השלם, וכמוהו מניח לו לישון <small>(קהלת ה' א')</small>:
Verse 17
<b>התעוררי.</b> כוס חמתו, דרך משל לאדם שישתכר, ולא ידע מה יעשה לו, והוא שוכב נרדם:
<b>קובעת.</b> אין רע לו, ויש אומרים השמרים שיקבעו למטה:
<b>התרעלה.</b> כמו והברושים הורעלו <small>(נחום ב' ד')</small>, כמו רעדה שירעד האדם בראותה:
<b>מצית.</b> מגזרת למען תמצו <small>(ישעיהו ס"ו י"א)</small>, ואם הם שנים בנינים [צ"ל שרשים], והטעם רעה שלמה:
Verse 18
<b>אין וגו'.</b> כאשה שאין לה מנהל, והטעם אין מלך או שופט שיושיענו:
Verse 19
<b>מי ינוד לך.</b> יקונן, כמו לנוד לו ולנחמו <small>(איוב ב' י"א)</small>:
<b>השוד והשבר.</b> השוד הוא החרב, כי השוד לעולם עם החרב, והשבר הוא הרעב כמו בשברי לכם מטה לחם <small>(ויקרא כ"ו כ"ו)</small>, וי"א זוגות באו הרעות:
<b>מי אנחמך.</b> חסר ב' במי אנחמך, כי האדם יתנחם כאשר יאמר לו מה שאירע לך כבר אירע כן לפלוני:
Verse 20
<b>בניך עולפו.</b> כמו ויתעלף [יונה ד' ח']:
<b>שכבו.</b> מתי רעב וחרב:
<b>כתוא.</b> כמו עוף, ואין רע לו, <small>(והטעם כתוא מכמר)</small> והנה הוא סמוך אל מכמר, כמו יפלו במכמוריו <small>(תהלים קמ"א י')</small>:
<b>גערת.</b> הוא חמתו:
Verse 21
<b>לכן שמעי.</b> זאת הנבואה הכתוב' אחרי הפסוק:
<b>ושכורת.</b> סמוך, ותחסר מלת חמת או אף או רעות:
Verse 22
<b>יריב עמו.</b> והטעם יקח ריב עמו, כמו ריב אלמנה <small>(ישעיהו א' כ"ג)</small>:
Verse 23
<b>ושמתיה ביד מוגיך.</b> מגזרת יגון, והוא מבנין הכבד כמו אשה הוגה <small>(איכה א' י"ב)</small>:
<b>שחי.</b> והשפילי, ונעבור עליך:
<b>וכחוץ.</b> הטעם כפול:
Chapter 52
Verse 1
<b>עורי.</b> כל המפרשים הסכימה דעתם, כי זאת הנבואה עודנה לעתיד אע"פ שישוב להזכיר, סורו צאו משם [י"א], וזאת היא תשובת ר' משה הכהן ז"ל, ולא אמר כלום כאשר אפרש, כי אם אמרנו שזאת הנבואה היא על גלות בבל ושוב הגולה, הנה כתוב לא יוסיף יבא בך עוד ערל וטמא, וכתוב כי מי נח זאת לי, כן נשבעתי <small>(ישעיהו נ"ד ט')</small>, והנה היא גזרה לא תבטל כלל:
ובא <b>יבא</b> אחרי יוסיף כמו אל תרבו תדברו גבוהה <small>(שמואל א' ב' ג')</small>, ויחסר אות שי"ן, והוא דרך צחות בלשון:
Verse 2
<b>התנערי מעפר.</b> דרך משל, על כן אמר שבי כי היא <small>(הוה)</small> שוכבת בעפר:
<b>התפתחי מוסרי צוארך.</b> הטעם שלא תהי עוד תחת ממשלת גוי:
Verse 3
<b>כי. חנם נמכרתם.</b> מכרתי אתכם לגוים, והטעם בלא כסף, וכן אגאלכם חנם:
Verse 4
<b>כי וגו'.</b> הטעם כמה רעות עברו על עמי <small>(באו)</small> כי בתחלה ירד אל מצרים לגור ושם ענה:
<b>ואשור באפס עשקו.</b> כמו בלא דבר, כמו חנם עשקו, הטעם על גלות אשור:
Verse 5
<b>ועתה מה לי פה.</b> עוד, דרך משל כלשון בני אדם, או מה לי שאחריש:
<b>כי לקח עמי חנם.</b> בבבל ובאדום ובכל גוי:
<b>ומושליו.</b> הם גדולי ישראל, והנכון שהם כמו על כן יאמרו המושלים בואו חשבון <small>(במדבר כ"א כ"ז)</small>:
<b>יהילילו.</b> בהראות ה"א הבנין:
<b>מנואץ.</b> התי"ו מבולע, וכן הוא מתנואץ:
Verse 6
<b>לכן ידע עמי שמי.</b> כאשר אומר הנני:
Verse 7
<b>מה וגו'.</b> אחר שאושיעך, וזה הטעם הנני, מה נאוו מבניין נפעל, מגזרת וכי תאוה הוא לעיני' <small>(בראשית ג' ו')</small>, והאומר כי הנו"ן שורש, אינו אמת, אע"פ שתמצא זאת הלשון בלשון חכמינו:
<b>מלך אלהיך.</b> זה הוא הנני:
Verse 8
<b>קול.</b> צופים שיש וכלם ישאו קול לבשרך:
<b>כי עין בעין.</b> כי כלם יראו בעינים, ששב יי ציון, וכמוהו אשר עין בעין נראה אתה יי <small>(במדבר י"ד י"ד)</small>:
Verse 9
<b>פצחו.</b> לשון צחות, וכן בלשון קדר, הנה הוא כטעם דיבור:
Verse 10
<b>חשף.</b> הטעם הראו' גבורתו, כגבור שיהרוג בכח זרועו:
<b>כל אפסי ארץ.</b> ויש אומרים קצות הארץ בלא חבר, רק מהטעם, ואחרים אמרו כי כמהו ואשור באפס עשקו <small>(ישעיהו מ"ז ח')</small>, כאילו אמר באפסו, ועוד כמוהו אני ואפסי [לעיל ד'], ויש אומרים שהאל"ף נוסף, כמו פיסת בר <small>(תהלים ע"ב ט"ז)</small>, והנכון בעיני שהוא כמו מי אפסי', ואל תתמ' כי הפסוק ישים יד ורגל ובטן ופה והטעם ידוע, שהמדבר הוא בן אדם וכן השומע, ישים הדברים בדרך משל כאילו הם על צורות בן אדם, להבין השומעים:
Verse 11
<b>סורו וגו'.</b> אמר רבי משה הכהן ז"ל צאו מתוכה של בבל, והנכון בעיני שמלת סורו סורו טמא, לכל הגולה שהיא בינות הגוים:
<b>סורו סורו.</b> פעמים דרך מהירות כמו סורה אדוני <small>(שופטים ד' י"ח)</small>:
<b>צאו משם.</b> כל אחד ואחד ממקום גלותו:
<b>טמא אל תגעו.</b> שיבדלו מאומות העולם:
<b>צאו מתוכה.</b> כל אחד ממדינת גלותו, כי אין בכל הפרשיות למעלה זכר בבל:
<b>הברו.</b> בנין נפעל והיה ראוי להדגש בעבור אות הכפל:
<b>נשאי כל יי.</b> הם ישראל נושאי התורה, ויש אומר על הלוים שהם נושאי הארון, והראשון נכון בעיני:
Verse 12
<b>כי לא בחפזון תצאו.</b> כאשר יצאתם ממצרים:
<b>כי הולך לפניכם.</b> כבוד השם:
וטעם <b>מאספכם.</b> בעבור שהם מפוזרים בגלות, ולפי דעתי כי השם יסוב אותם, כי הכבוד הולך לפניהם ואחריהם, כמו מאסף לכל המחנות <small>(במדבר י' כ"ה)</small>:
Verse 13
<b>הנה ישכיל עבדי.</b> זאת הפרשה קשה מאד: אמרו תועי רוח שהוא רמז לאלהיה', ויפרשו עבדי הגוף, וזה לא יתכן, כי הגוף לא ישכיל ואפי' כשאדם חי, ועוד מה טעם יראה זרע <small>(יאריך ימים)</small>, והוא לא היה לו בן, ועוד יאריך ימים ולא היה כן, ועוד ואת עצומים יחלק שלל, והראיה גמורה כי למעלה, כי הולך לפניכם יי, והם ישראל, ואחר כך רני עקרה, והיא כנסת ישראל, והנה טעם עבדי, כל מי שהיה בגלות מישראל והוא עבד השם, ורבים פירשוהו על משיח, בעבור שאמרו קדמונינו ז"ל [מדרש רבה איכה א' ט"ז] כי ביום שחרב בית המקדש נולד משיח, והוא אסור בזיקי', והנה אין טועם לפסוקים רבים, נבזה וחדל אישי', מעוצר וממשפט לוקח, ויתן את רשעי' קברו, ומה טעם יראה זרע יאריך ימים, והגאון רב סעדיה ז"ל פירש כל הפרשה על ירמיה ויפה פירש וטעם יזה גוים רבים בפיו בדרך נבואתו, כיונק לפניו גם כתב בתחלת ספרו <small>(ירמיה א' י')</small> כי קטן היה כאשר נתנבא, ויי הפגיע בו והוא חטא רבים נשא כי כן כתוב זכר עמדי לפניך לבקש עליהם טובה [שם י"ח כ'], כשה לטבח יובל וכן כתוב ואני ככבש אלוף יובל לטבח [שם י"א י"ט], ופירש ואת עצומים יחלק שלל על ארוחה ומשאת שנתן לו רב טבחי' [שם מ' ה'], והנכון בעיני כי כל הפרשה דבקה כי מה טעם להזכיר ירמיהו אחר הנחמות ולפי הנחמות, והנה ידבר על כל עבד יי שהוא בגלות, או יהיה עבדי כמו ישראל עבדי, וזה קרוב מזה:
והנה <b>ישכיל עבדי.</b> יבין עבדי, כי עוד ירום ונשא, מבנין נפעל:
Verse 14
<b>כאשר שממו עליך.</b> כמו ושממו עליה אויביכם <small>(ויקרא כ"ו ל"ב)</small>, והטעם שישתומם כל מי שיראה עבד השם:
וטעם <b>רבים</b> הגוים:
וטעם <b>כן.</b> כאילו אמר היה כן.<b> </b>כן משחת מאיש. והנה משחת תאר השם:
<b>ותארו.</b> בא על דרך רחבו, וזה דבר ידוע כי כמה גוים יש בעולם שיחשבו כי צורת היהודי משונה מכל הצורות, וישאלו היש ליהודי פה או עין, כן [שמעתי] בארץ ישמעאל ובאדום:
Verse 15
<b>כן יזה וגו'.</b> זה הטעם כמו ירום ונשא, כאשר היה <small>(כן)</small> אמת שנשחת תוארו בעיני הרואים, כן יבא זמן שינקם מהם:
וטעם <b>יזה.</b> ישפוך דמיהם:
<b>אז יקפצו מלכים פיהם.</b> והנה עליו כמו בשבילו:
<b>אשר לא ספר להם ראו.</b> שלא עלה על לב הגוים שתהיה לישראל תשועה:
Chapter 53
Verse 1
<b>מי.</b> אז יאמרו הגוים מי האמין וגו' מי היה מאמין שתהיה כשמועה הזאת ששמענו:
<b>וזרוע יי על מי נגלתה.</b> לעולם, כאשר גלתה על אלה:
Verse 2
<b>ויעל.</b> והנה הוא עבד השם מישראל, או כל ישראל:
<b>[לפניו].</b> לפני הש"י:
<b>עולה [צ"ל ויעל] כיונק.</b> כמו ילכו יונקותיו <small>(הושע י"ד ז')</small>:
<b>וכשרש מארץ ציה.</b> שלא יתן פרי שלא יגדל:
<b>לא תאר לו.</b> פירושו כמו ותארו מבני אדם <small>(ישעיהו נ"ב י"ד)</small>:
<b>ונראהו ולא מראה.</b> ולא משרת עצמו ואחר עמו וכן הוא ולא נחמדהו, וכמוהו מתן בסתר יכפה אף <small>(משלי כ"א י"ד)</small>:
Verse 3
<b>נבזה וחדל אישים.</b> חדל להחשב עם אנשים:
<b>איש מכאובות.</b> עבד השם, ואם על הכל הטעם כמו איש מלחמה, והוא קרוב מטעם עצם, והוא סמוך, וטעם מכאובו' וחלי, צער הגלות:
<b>וכמסתר פנים ממנו.</b> יש עד היום הזה גוי כאשר יראה יהודי יסתיר פניו ממנו, והטעם שלא יראנו להושיעו:
Verse 4
<b>אכן.</b> זה הוא ראש הפסוק אנחנו היינו מחליאים, והוא היה נושא מכאובינו שהיינו מכאיבים אותו היה סובל:
<b>ואנחנו חשבנוהו</b> שהוא נגוע, מגזרת והנה הנגע עמד בעיניו <small>(ויקרא י"ג ה')</small>:
<b>מוכה אלהים.</b> סמוך, שהשם הכהו וענהו:
עד הנכון שהחלאי' ראויין לבוא עלינו בעבור כי תורתינו הכל הבל, ובאו על ישראל שתורתם תורת אמת, והעד כולנו כצאן תעינו:
Verse 5
<b>והוא מחולל.</b> מגזרת חלל:
<b>ומוסר [שלומנו].</b> שיתמיד שלומנו, והוא עליו, והעד ובחבורתו נרפא לנו:
וטעם <b>מחולל [מפשעינו].</b> כי השם יפקוד על הגוים, בעבור שצערו ישראל, וכתיב ונקיתי דמם לא נקיתי <small>(יואל ד' כ"א)</small> וטעם מוסר שלומינו ידוע, כי כל זמן שישראל בצער הגלות יהיה שלום לגוים, הלא תראה כתו' על עת הישועה, והיתה עת צרה <small>(דניאל י"ב א')</small>, ועוד כתו' כאשר השיבו המלאכים כי כל הארץ יושבת ושוקטת <small>(זכריה א' י"א)</small> וענה המלאך עד מתי לא תרחם ירושלם [שם י"ב], הטעם כי כל זמן שיש לגוים השקט לא תרוחם ירושלם:
Verse 6
<b>כולנו.</b> באחרונה יכירו האמת, והנה הוא דבק עם נגוע ומוכה אלהים, וכמוהו אך שקר נחלו אבותינו <small>(ירמיה ט"ז י"ט)</small>:
<b>הפגיע.</b> מגזרת ויפגע במקום <small>(בראשית כ"ח י"א)</small>:
<b>עון.</b> במקום הזה כמו עונש כמו אם יקרך עון <small>(שמואל א' כ"ח י')</small> כי לא שלם עון האמרי <small>(בראשית ט"ו ט"ז)</small> ויגדל עון בת עמי <small>(איכה ד' ו')</small>, ויש אומרים מגזרת ואל תפגע בי <small>(ירמיה ז' ט"ז)</small>, ויהיה פי' עון כלנו כמשמעו, והטעם כי יפגע בעבור היות שלום בעולם, כטעם ודרשו את שלום העיר [שם כ"ט ז'], לכן מלת עון תבא קשה עם הפגיע בו:
Verse 7
<b>נגש.</b> מבנין נפעל:
<b>ולא יפתח פיו.</b> ואין צורך לפרש זה, כי כל יהודי כן הוא בגלות, כי בשעה שיעונה לא יפתח פיו לדבר, אף כי הוא הצדיק שבהם לא יתעסק בעולמו כי אם בעבודת השם ולא יכיר שר או גדול שיעמד לו בפרץ בקום עליו אדם, ולא יפתח <small>(לו)</small> פיו והטעם בכל עת:
Verse 8
<b>מעצר וגו'.</b> והנה השם גואל ישראל והאמת צדיקי ישראל:
<b>לוקח.</b> השם לקחו מעוצר והוא היה עצור:
<b>וממשפט.</b> משפט נקמות:
<b>ואת דורו מי ישוחח.</b> כמו או שיח לארץ ותורך <small>(איוב י"ב ח')</small>, והטעם מי היה מגיד לאנשי דורו שיהיה כן, והוא כבר היה כמו נגזר מארץ חיים:
<b>מפשע עמי.</b> דברי כל גוי, וזה שהנגע שיהיה לישראל היה מפשעינו, כמו מחולל מפשעינו, והנכון שהוא כן, ומפשע עמי יבא הנגע להם, בעבור מלת למו שהוא כמו להם:
Verse 9
<b>ויתן.</b> יש מפרשים על מתי גלות, ויש אומרים שמלת במותיו מגזרת ואתה על במותימו תדרך <small>(דברים ל"ג כ"ט)</small>, והטעם בנין שיושם על הקבר, והנה יהיה במותיו כמו קברו:
<b>ואת עשיר.</b> כמו ואת רשעי', והטעם הגוים שהם עשירים כנגד ישראל, והנכון בעיני, שטעם הפסוק, שכל כך היה ישראל בצער בגלות, שהיה רוצה שימות עם הגוים, כמו תמות נפשי עם פלשתים <small>(שופטים ט"ז ל')</small>, והכתוב אמר ויתן על מחשבתו, כמו וילחם בישראל <small>(יהושע כ"ד ט')</small> על בלק, והעד כי זה מרוב הצער, שאמר על לא חמס עשה כי הגוים יצערו ישראל חנם, ולא בעבור מעשה שעשו, ולא דבור רע שידברו שהוא נכון להתפרש לשני עניני', ואם טען טוען, והלא במות לא תשתנ' במלת על במותימו, ומדוע השתנה במלת במותיו, יש להשיב, כי זאת המלה תבא על שנים משקלים, כמו סריסי פרעה <small>(בראשית מ' ז')</small> וסריסי המלך <small>(אסתר ו' י"ד)</small>:
Verse 10
<b>ויי חפץ דכאו.</b> כמו דברו לשלום <small>(בראשית ל"ז ד')</small>, מהבנין הכבד הדגוש:
<b>החלי.</b> מבעלי הה"א בא על דרך האל"ף, ואף כי שמצאנו תחלואיה אשר חלה יי בה <small>(דברים כ"ט כ"א)</small>, והנה חפץ דכאו, לייסרנו בגלות:
<b>אם תשים אשם נפשו.</b> שיתודה ויודה, והטעם אם תשי' נפשו אשמתו לנגדו, השם ירבה בניו, ויאריך ימים שיראה הוא ובניו בישועת השם, והגה ידבר על הדור שישובו לשם בעת קץ ביאת המשיח:
<b>וחפץ יי בידו יצלח.</b> הטעם על התורה שישובו הגוים לדת השם:
Verse 11
<b>מעמל.</b> הטעם השכר שיקבל על אשר סבל:
<b>יראה.</b> חפצו או יראה טוב עד שישבע, בעבור כי בדעתו יצדיק רבים, והם הגוים שילמדום ישראל לעשות התורה:
וטעם <b>ועונותם הוא יסבול.</b> שישתתף ישראל עם צער הגוים ברוב עונותם, לא כאשר עשו הם לישראל, או הטעם שיתפלל לשם בעד הגוים, כטעם ואם משפחת מצרים לא תעלה <small>(זכריה י"ד י"ח)</small>, וזה הנכון בעיני, כי הפסוק הבא אחריו לעד:
Verse 12
<b>לכן וגו'.</b> כל המפרשים אמרו כי זה הפסוק דרך משל על המתים על ייחוד השם, וטעם רבים כמו גדולים כמו על כל רב ביתו <small>(אסתר א' ח')</small>, והם הנביאים, והעצומים הם האבות, הטעם שיהיה חלק מתי הייחוד עם הנביאים, וידענו כי זה דבר אמת הוא, רק איננו מטעם הפרשה, והנכון בעיני כי הוא כן, לכן אתן לישראל חלק בז ושלל מגוים רבים:
<b>ואת עצומים.</b> כמו בצאתי את העיר <small>(שמות ט' כ"ט)</small>:
<b>תחת וגו'.</b> זה שכר בעבור כי הערה נפשו למות, וי"א כמו גלה, והטעם בפרהסיא, והנכון בעיני שהוא כמו ותער כדה <small>(בראשית כ"ד כ')</small>, ואם הם שנים בניינים והעד אל תער נפשי <small>(תהלים קמ"א ח')</small>, כטעם שפך:
<b>ואת.</b> ועם:
<b>פושעי'.</b> שפשעו בשם:
<b>[נמנה].</b> כן היו ישראל נחשבים:
<b>והוא חטא רבים נשא.</b> כי בעבור צערם היה שלום לכל הגוים, והחטא שהיו ראויי' הם לשאתו היה ישראל נושאו:
<b>ולפושעים.</b> בעבור הפושעים:
<b>יפגיע.</b> בשם, כטעם דרשו את שלום העיר <small>(ירמיה כ"ט ז')</small>, והנה פירוש ולפושעים הגוים:
והנה פירשתי לך כל הפרשה, ולפי דעתי כי הנה ישכיל עבדי הוא שאמר הנביא עליו, הן עבדי אתמך בו <small>(מ"ב א')</small> ויאמר לי עבדי אתה <small>(ישעיהו מ"ט ג')</small> וכן כתוב בדעתו יצדיק צדיק עדי לרבים <small>(ישעיהו נ"ג י"א)</small> וכת' גוי נתתי למכים <small>(ישעיהו נ' ו')</small>, והסוד כאשר רמזתי בחצי הספר והנה כל הפרשיות דבקות זאת עם זאת:
Chapter 54
Verse 1
<b>רני עקרה.</b> כנסת ישראל עקרה לא ילדה והיא עקרה, והטעם שמעט מספר ישראל:
<b>פצחי גם צהלי.</b> פירשתיו:
<b>לא חלה.</b> מגזרת חיל <small>(שמות ט"ו י"ד)</small> וכן הוא, פצחי רנה וצהלי עקרה, אשר לא חלה, ועל דעת ר' משה הכהן ז"ל בבל, ועל דרך האמת כל אומה שיש לה בעל והוא מלך:
Verse 2
<b>הרחיבי וגו'.</b> טעם הרחיבי מקום, בעבור רוב הבנים:
<b>יטו.</b> שב אל בני שוממה, או תחסר מלת נוטים כמו ויאמר ליוסף <small>(בראשית מ"ח א')</small>:
וטעם <b>אל תחשוכי</b>, כמו אל תמנעי אותם, שיטו יריעות אהלך:
<b>מיתריך.</b> מיתרי האהל והנה הטעם המדינות והכפרים:
Verse 3
<b>כי ימין ושמאל תפרצי.</b> כמו כי תרבי וכמוהו ופרצת ימה [שם כ"ח י"ד] ויש מפרשי' שהוציאוהו מגזרת פרץ:
<b>וזרעך גוים יירש.</b> פירוש כי ימין ושמאל תפרוצי:
<b>יושיבו.</b> זרעך:
Verse 4
<b>תחפירי.</b> כמו וחפרה הלבנה <small>(ישעיהו כ"ד כ"ג)</small>, וטעם אל תיראי בהיותך בגלות:
<b>עלומיך.</b> רמז לגלות עלומים, או רמז לבית ראשון וגם שני, שהיו רעות רבות לישראל מעורבות בימי מלכותם:
<b>אלמנותיך.</b> חסרון המלכות:
Verse 5
<b>כי וגו'.</b> מלת בועליך על לשון רבים, וכן עושיך, כמו ישמח ישראל בעושיו <small>(תהלים קמ"ט ב')</small> על דרך מלת אלהים ואדונים, כאשר פירשתי בספר בראשית <small>(בראשית א' א')</small> , והנה טעם בועליך כמו מלכך, <small>(ואלהייך כמו)</small>:
<b>אלהי כל הארץ יקרא.</b> הטעם כי כל הגוים ישובו לתורת השם וכן כתוב לקרא כלם בשם יי [צפניה ג' ט']:
Verse 6
<b>כי וגו'.</b> בעבור שאמר וחרפת אלמנותיך, שהגוים מחרפים את ישראל שאין להם מלך, אמר השם כאשה עזובה היית ועצובת רוח שעזבה בעלה, והנה בעלה חי, כאשר אמר כי בועליך עושיך, ומלת עצובת שם התואר ולא פעול ואם הוא על משקלו, על כן כתוב קראך יי ואשת נעורים כי תמאס אמר השם, וכן היית:
Verse 7
<b>ברגע.</b> בי"ת ברגע נוסף כבי"ת בתחילה, בראשון, ויש מפרש שפירש כי הוא מן רוגע הים <small>(ישעיהו נ"א ט"ו)</small>, והעד וברחמים:
Verse 8
<b>בשצף.</b> אין רע לו, והטעם כמו מעט:
<b>ובחסד עולם.</b> הפך רגע, הנה הטעם שתעמוד מלכות ישראל לעולם כאשר הוא מפורש בספר דניאל <small>(דניאל ז' כ"ז)</small>, והנה יהיו ימי הגלות ואם ארכו, כמו רגע כנגד ימי המלכות שלא יפסקו:
Verse 9
<b>כי מי נח.</b> המבול שהיה בימי נח:
<b>זאת.</b> הטעם זאת הגזירה שגזרתי והנחמה שאמרתי:
וכאשר נשבעתי שלא יעבור מבול כמי נח על הארץ, והוא הכתוב ולא אוסיף עוד להכות את כל חי <small>(בראשית ח' כ"א)</small>:
וטעם <b>מקצוף עליך.</b> בעבור שהמשילה לאשה עזובה:
Verse 10
<b>כי וגו'.</b> הטעם, יתכן שימושו הרים רק חסדי מאתך לא תמוש וברית שלומי ביני ובינך, והטעם כבעל עם אשתו ביניהם ברית שלום:
<b>תמוטינה.</b> כמו תשובינה <small>(יחזקאל ט"ז נ"ה)</small>, כי לשון נקבות בפעלים השניים הנראים יבואו על שני משקלים:
Verse 11
<b>עניה סוערה.</b> כמו הולך וסוער [יונה א' י"א], או שהיא עומדת בסערה, זאת ירושלם:
<b>בפוך.</b> אבן יקרה שחורה, ויש אומרים שכמוהו נפך ספיר <small>(שמות כ"ח י"ח)</small>:
<b>אבניך.</b> שיבנו בהם:
<b>בספירים.</b> אבנים יקרות אדומות, כאשר פירשתי במגילת איכה <small>(איכה ד' ז')</small>:
Verse 12
<b>ושמתי כדכד.</b> אין רע למלת כדכד במקרא, והיא אבן יקרה:
<b>ושמשותיך.</b> מגזרת שמש, והם בחלונות [צ"ל חלונות] ישימו בם זכוכית, וזה מנהג ארמוני המלכים:
<b>[ושעריך].</b> והם המשמשות על השער:
<b>אקדח.</b> אבן יקרה, ואל"ף נוסף והוא מגזרת כי אש קדחה באפי <small>(דברים ל"ב כ"ב)</small>:
<b>לאבני חפץ.</b> שיש לאדם חפץ בהם, לא ככל האבנים שהם מושלכות אין חפץ בהם:
Verse 13
<b>וכל בניך למודי.</b> כמו תלמידי, והנה המלה תאר השם:
<b>ורב.</b> פועל עתיד בעבור הוי"ו:
Verse 14
<b>בצדקה תכונני.</b> מבנין התפעל והתי"ו מבולע, והטעם שיעשו ישראל צדק בעולם ולא יעשקו הגוים כמשפט המלכים:
וטעם <b>לא תיראי.</b> בעבור העושק והחמם יסיר השם המלכות:
Verse 15
<b>הן וגו'.</b> אמר רבי יונה הן גור יגור כמו חבור ואמר כי כמוהו נהרסו ממגורות <small>(יואל א' י"ז)</small>, והטעם היתכן שיתחבר חבור כי אם ברשותי, והטעם על גוג ומגוג:
<b>מי גר אתך.</b> פי' מי שהתחבר והיה אתך ושב עליך, אז יפול, והנכון בעיני כי גור יגור כמשפטו, וכן הוא, היתכן שיגור עמך גר בארץ שהוא שלי כי אם ברשותי, מי שירצה לגור עמך בארצי עליך יפול, כמו אל הכשדי' אתה נופל <small>(ירמיה ל"ז י"ג)</small> על פני כל אחיו נפל <small>(בראשית כ"ה י"ג)</small>, והטעם שיפול [צ"ל שיפיל] עצמו תחת רשותך:
Verse 16
<b>הנה וגו'.</b> דרך משל:
<b>ומוציא כלי.</b> מאש ויתקנהו, וגם אנכי בראתי המשחית שישחית כלי החרש:
Verse 17
<b>כל כלי יוצר.</b> שיוצר עליך, להיותו לא יצלח, רק ישבר, הנה יוצר מהבנין שלא נקרא שם פועלו על משקל יוסר <small>(ויקרא ד' ל"ה)</small>:
<b>וכל לשון וגו'.</b> הנה פירוש זה כל כלי:
<b>תרשיעי.</b> הטעם שיאמינו הגוים בתורה, וישראל יראום רשעת דתיהם:
<b>זאת נחלת עבדי יי.</b> מהשם, על התורה או על ארץ הצבי:
Chapter 55
Verse 1
<b>הוי.</b> לשון קריאה, כמו הוי כל צמא, אלה דברי השם לאומות העולם, בימים ההם מי שירצה ללמוד תורה:
<b>ואשר אין לו כסף.</b> והטעם אם אין לו כסף לקנות, שאין לו כסף ללמוד:
<b>שברו [ואכלו].</b> הטעם על החכמה, כטעם אכול את המגילה הזאת <small>(יחזקאל ג' א')</small>, כי החכמה לנשמה כמאכל לגוף:
<b>ולכו.</b> אלי:
<b>והטעם [צ"ל וטעם] ושברו חנם.</b> ואכולו בלא כסף, וטעם שברו יין וחלב, כי שניהם הם כמו מאכל ומשתה, וכן יודו חכמי הרפואות, וטעם יין וחלב, כי התורה נמשלה בהם:
Verse 2
<b>למה וגו'.</b> שיוגיעו עצמם בחכמות נכריות שלא יועילו:
<b>ואכלו טוב ותתענג בדשן.</b> כמו והיה דשן ושמן <small>(ישעיהו ל' כ"ג)</small> כטעם תענוג הנשמה במות הגוף, או טעמו:
Verse 3
<b>הן גוי לא תדע.</b> גוי לא היית יודעו תקרא, שיבוא אליך, כטעם לעבדי קראתי <small>(איוב י"ט ט"ז)</small>:
<b>אליך ירוצו.</b> והנה התברר מה שפירשתי:
<b>פארך.</b> מלה זרה בדקדוק, כי אין כמוה בפעלים השלמים, רק בנחים כמו כשמעתו ענך <small>(ישעיהו ל' י"ט)</small>:
Verse 4
<b>הן עד.</b> זהו המשיח:
<b>למ"ד לאומים שורש.</b> ויתכן היות לטעם [והטעם] כי המשיח לעד כי אין מלך אחר נגיד על העולם:
<b>ומצוה.</b> אשר יצוה מה שיצוה <small>(יעשו)</small>:
Verse 5
<b>הן גוי לא תדע.</b> גוי לא היית יודעו תקרא, שיבוא אליך, כטעם לעבדי קראתי <small>(איוב י"ט ט"ז)</small>:
<b>אליך ירוצו.</b> והנה התברר מה שפירשתי:
<b>פארך.</b> מלה זרה בדקדוק, כי אין כמוה בפעלים השלמים, רק בנחים כמו כשמעתו ענך <small>(ישעיהו ל' י"ט)</small>:
Verse 6
<b>דרשו וגו'.</b> לפי דעתי כי זאת הפרשה תוכחה על אנשי דורו, הטעם אחר שתדעו כי תגאלו מבבל וגם מכל הגוים פעם שנית דרשו השם:
וטעם <b>בהמצאו</b> לדורשים, כי ידוע שהשם נמצא בכל מקום ובכל עת, הנה הטעם קודם חתום הגזרות, וכן טעם בהיותו קרוב, רמז לשכינה שהיא במקדש:
Verse 7
<b>יעזוב וגו'.</b> פירוש דרשו השם:
<b>דרכו.</b> שהוא נהוג ללכת בה, ויעזוב איש און מחשבותיו, והנה העקר המחשבה והמעשה:
<b>כי ירבה לסלוח.</b> העונות:
Verse 8
<b>כי וגו'.</b> טעמו כי חשבתם שאגמול לכם רע אע"פ שתשובו אלי, על כן לא מחשבותי כמחשבותיכם, כי במחשבותי להטיב לכם, וככה לא דרככם דרכי, כי דרכי הם ישרי', גם מפורש בספר יחזקאל הדרכי לא יתכנו <small>(יחזקאל י"ח כ"ט)</small>:
Verse 9
<b>כי וגו'.</b> דרך משל:
Verse 10
<b>כי הגשם.</b> ברדתו מן השמים, ירוה את הארץ, על כן הורדתיה לתת זרע לזורע ולחם לאוכל:
Verse 11
<b>כן יהיה דברי.</b> לא ישוב אלי ריקם, והטעם כי אמלא כל אשר דברתי אל נביאי, וזהו:
Verse 12
<b>כי בשמחה תצאו.</b> מהגלות:
<b>תובלון.</b> אל ארצכם על סוסים ופרדים, [אם] על גלות בבל, כן היה ואם לעתיד מפורש בסוף הספר <small>(ישעיהו ס"ו כ')</small>, י"א על שתי גליות דיבר:
<b>ימחאו.</b> כטעם יכו, וזאת הלשון ידועה בארמית, ומגזרת ומחה אל כתף ים כנרת <small>(במדבר ל"ד י"א)</small>:
Verse 13
<b>תחת הנעצוץ.</b> כמו הנעצוצים <small>(ישעיהו ז' י"ט)</small>, ואין ספק כי הברוש טוב ממנו:
<b>הסרפד.</b> מין ממיני צמחי החוחים, הנה יחדש פלא, לשום נהרות במדבר, בשובם אל ציון, וזהו והיה ליי לשם לאות עולם, וזהו פלא עומד:
Chapter 56
Verse 1
<b>כה.</b> אחר שתדעון כי השם יגאלכם [ויעשה] לכם כל אלה הטובות, שמרו משפטיו כי קרובה הישועה, והנה לעד כי העונות מעכב [צ"ל מעכבות] ביאת משיח:
Verse 2
<b>יעשה זאת.</b> המצוה שאמר והיא שמור שבת מחללו, וידוע כי שבת סימן התיו לנקבה, אולי זה בא כאילו אמר יום שבת, או יהיה וי"ו מחללו חלול השמור, כי עם כל פועל שם הוא בכח הלשון ואם לא נכתב, כאשר פירש רבי משה הכהן ז"ל במלת ותצפנו <small>(יהושע ב' ד')</small> שהוא שב ללקח, וכמוהו וברב יועצים תקום <small>(משלי ט"ו כ"ב)</small>, והטעם עצה ואם לא נכתב:
Verse 3
<b>בן הנכר.</b> אלה הגרים גרי הצדק:
<b>הנלוה.</b> פועל עבר והה"א תחת אשר, כה"א ההלכוא אתו <small>(יהושע י' כ"ד)</small>:
<b>יבדילני.</b> פתח גדול תחת קמץ קטן, וכמוהו כי עתה יאהבני אישי <small>(בראשית כ"ט ל"ב)</small>:
<b>הן אני עץ יבש.</b> בעבור שלא יוליד:
Verse 4
<b>כי כה אמר יי.</b> הזכיר השבתו', כי אות היא בינו ובין שומרימו בעבור ששבת השם, הנה כל שומר שבת הוא לשם:
Verse 5
<b>ונתתי. יד.</b> מקום, כמו יד תהיה לך <small>(דברים כ"ג י"ג)</small> <small>(שם)</small>:
Verse 6
<b>ובני [הנכר].</b> <small>(שם)</small>, הזכיר הסריסים קודם בני הנכר, בעבור שהשלים בהם, כי כן דרך המקרא ואתן ליצחק את יעקב ואת עשו ואתן לעשו <small>(יהושע כ"ד ד')</small>:
<b>לשרתו.</b> שרות השם לעשות חקיו:
Verse 7
<b>והביאותים.</b> כי ביתי בית תפלה יקרא לכל העמים, כדרך תפלת שלמה <small>(מלכים א' ח' מ"א)</small>:
Verse 8
<b>נאם. מקבץ נדחי ישראל.</b> כי אם עלו מבבל ומעילם ואשור:
וטעם <b>לנקבציו</b> על הגרים, והנה עוד אקבץ גרים על נקבצי ישראל, וי"ו לנקבציו שב אל ישראל:
Verse 9
<b>כל וגו'.</b> הטעם שהצדיקים גם הגרים ישובו, רק המקטרים לע"ז לא ישובו, והנה אתיו לשון ציווי, כמו אם תבעיון בעיו שובו אתיו <small>(ישעיהו כ"א י"ב)</small> כמו בואו, מגזרת אתא מרבבות קודש <small>(דברים ל"ג ב')</small>, והטעם, כי השם צוה לאומות העולם הרשעים, להרוג רשעי ישראל, כמו החיות שתהרוגנ' אלה את אלה:
Verse 10
<b>צופיו.</b> יאמר אל נביאי השקר שהיו בישראל, והיו כצופים עורים, והנה דרך משל, על היום או על כלבים אלמים בלילה כי לא ישמרו הבית ותועלת אין בהם:
<b>לנבוח.</b> זעקת הכלב, וכן בלשון קדר:
<b>הזים.</b> כמו כלבים, ואין ריע לו, כי הה"א עיקר כה"א הורים והוגים <small>(ישעיהו נ"ט י"ג)</small>, כי לא יבא הפועל מבנין הפעיל כי אם במ"ם, פירש רבי יונה אמר המתרגם ניימין שכבין, לפי שהכלבים הם אדוקים בתנומה יותר משאר כל בעלי חיים, והנה הטעם כפול:
Verse 11
<b>והכלבים עזי נפש.</b> רוב הנפש הנמצא במקרא על הכח המתאוה לאכל, כמו ונפשו מאכל תאוה <small>(איוב ל"ג כ')</small>, והטעם, כי על [צ"ל כל] אלה הכלבים אין בהם תועלת רק יזיקו, כי הם חזקי התאוה, וזאת היא עזות נפש, ולא ישבעו לעולם, והנה הנמשל:
<b>והמה.</b> הטעם הכלבים הנזכרים, הם רועי ישראל שלא ידעו הבין, שם הפועל:
<b>איש לבצעו.</b> מה יועיל לו מאומה כמו מה בצע בדמי <small>(תהלים ל' י')</small>:
<b>[מקצהו].</b> כל אחד מקצהו:
Verse 12
<b>אתיו וגו'.</b> ובממון שיקחו חמס יתענגו בו לשתות, ואומר הרועה לחבירו בא ונקחה יין:
<b>ונסבאה שכר.</b> משכר, כמו אל תהי בסובאי יין <small>(משלי כ"ג כ')</small>, ולא יעשו יום אחד לבדו, רק יום אחר יום:
<b>יתר מאד.</b> תאר השם, שיהיה ליום מחר יתרון על היום בעונג ובמשתה:
Chapter 57
Verse 1
<b>הצדיק.</b> אלה מעשה הרועים, הצדיקים אבדו, ואין איש שם על לב לאמר, מדוע יאבדו הצדיקים ויחיו אלה הרשעים, והנה זה פי' הנביא, נאסף הצדיק עד שלא יראה הרע הבא על ישראל, ועל עיר הקודש:
Verse 2
<b>יבא וגו'.</b> [יבואו] הצדיקים בשלום על קברם, כטעם בשלום תמות <small>(ירמיה ל"ד ה')</small> ואתה תבא אל אבותיך בשלום <small>(בראשית ט"ו ט"ו)</small>:
<b>ינוחו על משכבותם.</b> כל מי שהולך נוכח השם, כטעם אחרי יי אלהיכם תלכו <small>(דברים י"ג ה')</small>, וי"א השלום יבא עם ההשקט וינוחו על משכבותם:
<b>הולך נכוחו.</b> [והנה נכוחו] תחת נכחו, כי משקלי השמות משתנים:
Verse 3
<b>ואתם קרבו.</b> למשפט, עמי בית ישראל, יאמר יי:
<b>בני עוננה.</b> כמו ועוננים כפלשתים <small>(ישעיהו ב' ו')</small>:
<b>זרע מנאף.</b> הוא האב:
<b>ותזנה.</b> האם:
<b>והטעם הבנים והבנות.</b> רעות:
Verse 4
<b>על מי תתענגו.</b> לבקש מה שעשה עמנו טוב:
Verse 5
<b>הנחמים.</b> הטוב בפירושים, שידבר על ע"ז, ויהיה הנחמים על משקל הנצבים <small>(בראשית מ"ה א')</small>, מבנין נפעל, מגזרת בכל יחם הצאן [שם ל' מ"א], והנה הוא דבק עם ילדי פשע והנה כתוב, ובחטא יחמתני אמי <small>(תהלים נ"א ז')</small>:
<b>שוחטי.</b> לע"ז, כמו ואשחט אותם <small>(בראשית מ' י"א)</small> כמעשה הזונה שתהרג ילדיה:
<b>בחלקי.</b> מגזרת חלוקי אבנים <small>(שמואל א' י"ז מ')</small>, והטעם שיבקשו אבנים חלקים [צ"ל חלקות] לציירם להיות פסילי':
Verse 6
<b>גם להם שפכת נסך.</b> העל אלה אנחם, על הרעה שאעשה לך, ויש אומרים שהוא מבנין התפעל, כאילו אמר מה תנחומים יהיו לי, ואין צורך:
Verse 7
<b>שמת משכבך.</b> כזונה שתזנה במקום מגולה, והטעם בפרהסיא:
Verse 8
<b>ואחר הדלת.</b> גם כן בסתר:
<b>שמת זכרונך.</b> כמו וזכרו כיין לבנון <small>(הושע י"ד ח')</small>, וממנו אזכרתה <small>(ויקרא ב' ב')</small>:
<b>כי מאתי [גלית].</b> כמו זונה, כי גלית עצמך מאתי, שהייתי מסתיר אותך:
<b>ותעלי.</b> לזנות בפרהסיא:
<b>הרחבת משכבך.</b> הטעם שיכיל המשכב אנשים רבים:
<b>ותכרת לך מהם.</b> תחת ותכרתי, וכמוהו ותעשי הרעות ותוכל <small>(ירמיה ג' ה')</small>, ותכרתי לך ברית מהם, שבחרת להיותם אנשי בריתך:
<b>[אהבת משכבם].</b> אותם שאהבת שישכבו עמך:
<b>[יד חזית].</b> בכל מקום שראית, <small>(כמו בכל מקום אשר תראה דברים י"ב י"ג)</small>:
Verse 9
<b>ותשורי וגו'.</b> והנה עוד רעה אחרת, לא די שעבדת לע"ז, עד ששגרת דורון למלך אשור או למצרים להשען עליו, והנה ותשורי כמו אשורנו, הלכת לראות:
<b>בשמן.</b> כי מארץ ישראל יוליכו השמן:
<b>ציריך.</b> הם השלוחים:
<b>ותשפילי.</b> נפשך, עד שאול:
Verse 10
<b>ברוב דרכך יגעת.</b> מרוב דרכים ששנית, והנה יגעת, ולא אמרת נואש לבי, כמו ונואש ממנו שאול <small>(שמואל א' כ"ז ב')</small>, רק אמרת אולי תועיל יגיעתי:
<b>חית.</b> כמו כח, והטעם דבק עם יגעת, על כן לא חלית:
Verse 11
<b>ואת וגו'.</b> למה הוצרכת לדאוג מאויב ולירא מאויב עד שהוצרכת לכזב, ולא זכרת אותי:
<b>הלא אני מחשה.</b> לפי דעתי שהוא פועל יוצא לשנים פעולים, והטעם כי אני משתיק באמת מי שיכזב, כן אני וכן הייתי, ויתכן היות את מי דאגת, מתי יראת ממני, והראשון הוא הנכון, ויש אומרים שטעם מחשה כטעם החשיתי <small>(מ"ב י"ד)</small> שאסבול, כאדם שישתוק:
Verse 12
<b>אני אגיד צדקתך.</b> בפה:
<b>ואת מעשיך ולא יועילוך.</b> בעבור שמעשיך רעי', שבטחת על זולתי יי:
Verse 13
<b>בזעקך יצילוך קבוציך.</b> אלה שקבצת להושיעך, והנה קבוציך תאר השם, כמו למודי יי <small>(ישעיהו נ"ד י"ג)</small>:
<b>ואת כולם ישא רוח יקח הבל.</b> <small>(אותם)</small> דרך משל שיאבדו ולא יראו ישועת השם:
<b>והחוסה בי ינחל ארץ ויירש הר קדשי.</b> והנה הוא דבק עם הפרשה הנכתבת למעלה כל שומר שבת <small>(ישעיהו נ"ו ו')</small>:
Verse 14
<b>ואמר.</b> האומר או הקורא או הכרוז:
<b>סולו סולו.</b> המסילה סקלו מאבן, וטעם פעמים שהקורא יקרא כן פעם אחר פעם:
<b>מדרך עמי.</b> שהיו עובדי השם, על כן בסוף הפרשה אין שלום אמר יי לרשעים:
Verse 15
<b>רם ונשא.</b> שמו:
<b>שוכן עד.</b> עד עולמי עד, עד שלא יוכל אדם לספור, והטעם נצח, וטעם שוכן כי כל הנבראים יש להם תנועה גם לכוכבים תנועה כנשמה:
<b>מרום וקדוש אשכון וגו'.</b> והטעם כי אשכון עם המלאכים למעלה, ועם דכא שהוא בארץ, <small>(וטעם אשכון)</small> להחיות רוח שפלים, או אשכון מרום להחיות אלה השפלים:
Verse 16
<b>כי לא לעולם אריב.</b> עם ישראל:
<b>ולא לעולם אקצף.</b> כי אני בראתי הרוחות, והנה ראוי להיות כי רוח מלפני יעטוף:
<b>ונשמות אני עשיתי.</b> <small>(כי)</small> הטעם כפול:
והנה <b>יעטוף.</b> מגזרת לעני כי יעטף <small>(תהלים ק"א א')</small>:
Verse 17
<b>בעון. ואכהו.</b> שב אל עמי הנזכר למעלה, או אל דכא ושפל רוח, ואכהו פועל יורה על זמן עומד, כי אין סימן לו בלשון הקדש:
<b>הסתר.</b> הסתרתי פני והכיתיהו ביד, דרך משל, עד שלא ארחם עליו, והנה הסתר שם הפועל:
<b>[וילך שובב].</b> הוא הלך שובב מתנצח ומתגבר ושב אל דרכו הרעה, ומלת שובב לגנאי:
Verse 18
<b>דרכיו ראיתי.</b> הנה זאת לאות על יושר פירוש הספר, כאשר ראיתי דרכיו, או שעשה תשובה, או טעמו כמו כי יצר לב האדם רע <small>(בראשית ח' כ"א)</small>:
<b>וארפאהו.</b> כי כחולה היה, כי אין כח לחולה שילך:
<b>ואשלם נחומים לו.</b> שאנחמהו על החולי שעבר עליו:
<b>ולאבליו.</b> הם אוהביו כדרך האבלים על החולה במותו:
Verse 19
<b>בורא.</b> כל המפרשים אמרו כי השם הוא בורא, ותחסר מלת אמר, לולי שאין ראוי לחדש, כי הייתי אומר שהוא לשון בריאה מגזרת ובורא חושך <small>(ישעיהו מ"ה ז')</small>:
<b>ומלת ניב כמו פרי.</b> כמו תנובות שדי <small>(דברים ל"ב י"ג)</small>, והטעם הדיבור, וכן פירושו אמרו שלום לרחוק ולקרוב, הודיעו שכבר רפא השם את ישראל, והטעם ורפאתיו:
Verse 20
<b>והרשעים וגו'.</b> והטעם שהשם ירפא צדיקי ישראל ולא הרשעים, כי הם כים שהוא נגרש תמיד, כמו ויגרשו מימיו, וקרוב מגזרת הנני גורש מפניך <small>(שמות ל"ד א')</small>:
<b>כי השקט לא יוכל.</b> פירוש כים נגרש, הנה תחסר מלת שהוא <small>(נגרש)</small>, כי נגרש תאר השם:
<b>ויגרשו מימיו.</b> כמו ינועו:
Verse 21
<b>אין.</b> על כן לא יהיה להם שלום, כי הם לא יוכלו השקט:
Chapter 58
Verse 1
<b>קרא.</b> דבר השם אל נביאו קרא בגרון אל תחשוך הקריאה, כי חשך פועל יוצא:
<b>כשופר.</b> שישמעו כולם:
Verse 2
<b>ואותי יום יום ידרושון.</b> בפה <small>(ובדעת)</small>:
<b>ודעת דרכי יחפצון.</b> בדבור שישאלון אליהם משפטי צדק, והם חפצים להיותם קרובים אלי:
Verse 3
<b>למה.</b> הם מתענים ואומרים לשם למה צמנו ולא ראית, כאילו לא תראה ולא תדע, והטעם לא תושיענו, והתשובה הן ביום צומכם ימצא כל איש חפצו, מי שיש לו מריבה עם אדם אחר:
<b>וכל עצביכם.</b> ממון כמו ועצביך בבית נכרי <small>(משלי ה' ו')</small>, וקרוב מגזרת עצבון <small>(בראשית ג' י"ז)</small> כמו יגיע כפיך <small>(תהלים קכ"ח ב')</small>:
<b>תנגושו.</b> הנה הנו"ן כנו"ן כהנדוף עשן [שם ס"ח ג'], ויחסר בעל כאילו אמר בעל עצבים וכמוהו אשה יראת יי <small>(משלי ל"א ל')</small> ורבים כך:
Verse 4
<b>באגרוף רשע.</b> דבר קשה שיוכה בו, ובדברי הקדמונים ז"ל בעלי אגרופין [פסחים נ"ג], וכמוהו באבן או באגרוף <small>(שמות כ"א י"ח)</small>, וי"א חתיכת עפר קשה, כמו מגרפותיהם <small>(יואל א' י"ז)</small>:
<b>לא תצומו כיום.</b> טעמו כיום הזה:
Verse 5
<b>הכזה.</b> יום ענות אדם נפשו, כפול, כי הוא הצום:
<b>הלכוף.</b> מפעלי הכפל במשקל לקב אויבי <small>(במדבר כ"ג י"א)</small>:
<b>כאגמון.</b> צמח רך שישח את ראשו, והוא ידוע:
<b>יציע.</b> דגשות הצד"י לחסרון יו"ד השרש, כמלת אצרך <small>(ירמיה א' ה')</small> והשלם ייציע, והטעם ישים מצע [כמו] ושק ואפר יציע <small>(אסתר ד' ג')</small>:
Verse 6
<b>הלא.</b> פתח, כמו התר:
<b>חרצובות.</b> כמו קשרים, וכמוהו כי אין חרצובות למותם <small>(תהלים ע"ג ד')</small>:
<b>מוטה.</b> כמו מטת עלכם <small>(ויקרא כ"ו י"ג)</small>, והנה הטעם להחפיש העבדים, ככתוב בספר ירמיהו [ל"ד]:
<small>(העשוקים משפט)</small>. <b>רצוצים.</b> <small>(כמו רצוצים)</small> הם העבדים העשוקים, כמו רצוץ משפט <small>(הושע ה' י"א)</small>, כמו ואת מי רצותי <small>(שמואל א' י"ב ג')</small>, ויש אומרים כי חרצובות רשע על המחשבות, והראשון נכון בעיני:
Verse 7
<b>הלא פרוש.</b> כמו פורש אין להם <small>(איכה ד' ד')</small> וכמוהו פריסת מלכותך <small>(דניאל ה' כ"ח)</small>, והטעם פריסת ככר לחם:
<b>מרודים.</b> המ"ם שורש, והנה הוא כמו מעונים <small>(דברי הימים א' ד' מ"א)</small>, וכמוהו זכור עניי ומרודי <small>(איכה ג' י"ט)</small>:
<b>תביא בית.</b> בית שלך:
<b>ומבשרך לא תתעלם.</b> כמו קרוב, כמו אחינו בשרנו הוא <small>(בראשית ל"ז כ"ז)</small>:
Verse 8
<b>אז יבקע אורך כשחר.</b> שכל רגע יוסף האור:
<b>וארוכתך.</b> רפואתך, והוא שם, כמו אעלה ארוכה לך, ויש אומרים כי ארוכתך ימי גבול החולי, על כן מלת מהרה:
<b>והלך לפניך צדקך.</b> יאספך, כמו מאסף לכל המחנות <small>(במדבר י' כ"ה)</small>, והנה יהיה שמור:
Verse 9
<b>מתוכך.</b> מקרבך, והטעם על המחשבה, או מתוכך מתוך ישראל, וטעם מוטה העבדים:
<b>שלח אצבע.</b> שם הפעל על משקל כשכב אדוני המלך <small>(מלכים א' א' כ"ה)</small>, כאילו אמר לשלוח יד להכות רעו, או לקחת הונו, גם ודבר און שם הפעל:
Verse 10
<b>ותפק.</b> כטעם ויפק רצון מיי <small>(משלי ח' ל"ה)</small>, והנה נפשך כדרך פעול:
<b>ונפש נענה תשביע.</b> לעולם ענוי דבק עם נפש הוא צום, ומלת תשביע לעדה:
<b>וזרח בחשך.</b> אפי' בחשך לילה יזרח אורך, והטעם כאשר תבוא רעה לעולם אתה תנצל:
Verse 11
<b>ונחך יי תמיד.</b> והטעם שהוא יהיה עמך בכל מקום שתלך:
<b>בצחצחות.</b> כמו צחה צמא <small>(ישעיהו ה' י"ג)</small>, הפך הריווי:
<b>ועצמותיך יחליץ.</b> יש אומר כמו ידשן בלי חבר, ואחרי' אמרו יחזק, כמו חלוצי צבא <small>(במדבר ל"א ה')</small>, ויש אומרים שיחליץ כמו יחלץ, <small>(איוב ל"ו ט"ו)</small> כאשר מצאנו ישליח <small>(שמות ח' י"ז)</small> ישלח <small>(תהלים ע"ח מ"ה)</small>, ישמיח [שם פ"ט מ"ג] ישמח <small>(איכה ב' י"ז)</small>, וזהו הנכון, כי הנה הוא כמו שומר כל עצמותיו <small>(תהלים ל"ד כ"א)</small>, והנה יחלצם משבר:
<b>לא יכזבו.</b> כמו יכרתו, וכזב [שם ד' ג'] מגזרתו, כי הוא דבר שאינו עומד, כי מקרה הוא:
Verse 12
<b>ובנו.</b> הבונים היוצאים ממך:
<b>מוסדי דור ודור.</b> שהיה על מוסד שיעמוד לדור ודור:
<b>תקומם.</b> כמו [תשובב תהלים ס' ג'] משובב נתיבות לשבת, אחר שאינם הולכים עליהם בני אדם, לשבת תשובבם:
Verse 13
<b>אם וגו'.</b> יי ינחך תמיד אם תשיב משבת רגלך, או הוא דבק עם משובב נתיבות, גם הוא נכון, וטעם משבת מלכת בשבת <small>(רגלך)</small>:
<b>עשות חפציך.</b> הטעם כפול:
<b>וקראת לשבת עונג.</b> שלא תעשה בו מלאכה, ושתתענג הנפש בשמוע דברי תורה:
<b>לקדוש יי מכובד.</b> הוא יום שבת, והנה פירוש מה טעם מכובד, והוא וכבדתו מעשות דרכיך, שאתה רגיל לעשות בחול, וכן <small>(מצאנו)</small> ממצא חפצך ודבר דבר עתיד, או בדברי העולם, כי אם בדברי תורה, והכלל שאנחנו צריכין לקבלה:
Verse 14
<b>אז תתענג.</b> אם תקרא יום שבת עונג אז תתענג על יי, כבן שמתענג על האב, והרכבתיך על במותי ארץ, על גבהי הארץ והיא ארץ ישראל:
<b>והאכלתיך נחלת יעקב.</b> הטעם, הנה ידבר עם בני הגולה, על כן והרכבתיך, גם משובב נתיבות:
Chapter 59
Verse 1
<b>הן.</b> הנה שב הנביא להוכיח עוד בני הגולה, ובאחרונה אמר, ואני זאת בריתי, והנה כל הפרשיות דבקות, וטעם הן לא קצרה, דעו כי לא קצרה יד השם מהושיעכם:
Verse 2
<b>לבין אלהיכם.</b> למ"ד עם בין, והיא לבד' תספיק, או מלת בין:
<b>הסתירו פני' מכם.</b> כדרך לשון בן אדם שיסתיר פניו ואזניו שלא יראה ולא ישמע:
Verse 3
<b>נגואלו.</b> מלה מורכבת מבנין נפעל ומבניין שלא נקרא שם פועלו:
<b>בדם.</b> שפיכות דם:
<small>(והנה)</small> <b>אצבעותיכם בעון.</b> בדבר עשוק:
והנה המעשה והדבור <small>(קרא)</small> רעים:
Verse 4
<b>אין קורא בצדק.</b> מוכיח:
<b>ואין נשפט.</b> תואר השם:
<b>בטוח על תהו.</b> שיאמר איש לרעהו כן אעשה, והוא לא ימלא דברו:
<b>הרו עמל.</b> משל על המחשבה:
<b>והוליד.</b> והוא הדבור:
Verse 5
<b>ביצי.</b> והנה המשילם שהם כביצי צפעוני כאשר יבקעו:
<b>וקורי [עכביש].</b> ידוע ממעשה העכביש:
<b>האוכל מביציהם.</b> מביצי צפעוני:
<b>והזורה.</b> היה ראוי להיות תחת הרי"ש קמץ גדול, ובאה מלה זרה כמו ולנה בתוך ביתו <small>(זכריה ' ד')</small>, והנה הזורה פעולה, כמו כי מולים היו <small>(יהושע ה' ד')</small> סוגה בשושנים <small>(שיר השירים ז' ג')</small>, היא מגזרת ויזר את הגזה <small>(שופטים ו' ל"ח)</small>, כי מי שיזרנה אז תבקע הצפעוני ויצא אפעה, כמו אפעה ושרף <small>(ישעיהו ל' ו')</small>:
Verse 6
<b>קוריהם לא יהיו לבגד.</b> והנה דמה כל מעשיהם למעשה העכביש שאיננו עומד:
Verse 7
<b>רגליהם וגו'.</b> כי מחשבותם שוד ושבר במסילות שידרכו בם והנה טעם רגליהם כפול:
Verse 8
<b>נתיבותיהם.</b> שהיו ידועות, עקשי', ומי ילך בנתיבותיהם וילמד מהם:
Verse 9
<b>על כן וגו'.</b> הנביא ידבר על לשון ישראל שיאמרו בגלות:
<b>לנגוהות.</b> כפול בטעם:
Verse 10
<b>נגששה.</b> כמו נמשש, ואין רע לו, וי"א מגזרת וגוש עפר <small>(איוב ז' ה')</small>:
<b>בצהרים.</b> שהוא חצי היום, כאילו היינו בנשף, וזה דרך משל:
<b>באשמנים.</b> יש אומרים קברים, ויתכן שהוא כמו צהרים, או כמו בחיים, והטעם בינות החיים, ויתכן היות האל"ף נוסף והטעם בינות השמנים, והם הגוים:
Verse 11
<b>נהמה כדובים וגו'.</b> והטעם, נצעק ואין מושיע, ואין מי שיעשה לנו משפט:
Verse 12
<b>כי וגו'.</b> אלה דברי הנביא על לשון ישראל שיודו לשם עונותם:
<b>ענתה בנו.</b> כמו לא תענה ברעך <small>(שמות כ' י"ג)</small>:
<b>כי פשעינו אתנו.</b> הם עוד:
Verse 13
<b>פשוע וכחש.</b> שמות הפעלי', והנה פשוע לצאת מתחת הרשות:
<b>ונסוג.</b> שם הפועל מבניין נפעל על דרך ונשלוח <small>(אסתר ג' י"ג)</small>:
<b>סרה.</b> מגזרת סורר ומור' <small>(דברים כ"א י"ח)</small>:
<b>הורו כמו עושו <small>(איוב מ' י"ג)</small>.</b> והורו מגזרת על ברכת הורי <small>(בראשית מ"ט כ"ו)</small>, ותהר את מרים <small>(דברי הימים א' ד' י"ז)</small>, והנה הוא על משקל הוגו והוי"ו שב אל שקר, ויש אומרים כי היה ראוי להיותו על משקל בנה בניתי <small>(מלכים א' ח' י"ח)</small>, ובאו זרות:
וטעם <b>מלב.</b> מלבם יוציאו דברי שקר:
Verse 14
<b>והסג.</b> מבנין שלא נזכר שם פועלו:
<b>וצדקה מרחוק תעמד.</b> דרך משל, כי אין צדקתו [אמת], אמת לשון נקבה, והוא חסר נו"ן וימצא מבולע במלת אמתך <small>(ישעיהו ל"ח י"ח)</small>:
<b>ונכוחו.</b> דברים שיאמר אדם לנכח חבירו, ראה דבריך טובי' ונכוחים <small>(שמואל ב' ט"ו י"ג)</small>:
Verse 15
<b>משתולל.</b> יש אומרים משוגע, כמו אלכה ערום ושולל [מיכה א' ח'], אשתוללו אבירי לב <small>(תהלים ע"ו ו')</small>, ויתכן היות הכל מגזרת שלל, להסיר הון, הנה משתולל שם הפועל מבנין התפעל:
Verse 16
<b>וישתומם.</b> מגזרת שממה <small>(ישעיהו א' ז')</small>, ורבי מנחם שהוציאו מגזרת שתום העין <small>(במדבר כ"ד ג')</small> לא אמר אמת, כי לא יכול אדם לאמור מן וישבור וישבורר, כפול הלמ"ד:
<b>ותושע לו.</b> כלשון בני אדם, כי השם הוא המושיע ואיננו נושע, והנה הטעם על כבודו להראות גבורתו:
<b>מפגיע.</b> כמו ולפושעים יפגיע <small>(ישעיהו נ"ג י"ב)</small>:
Verse 17
<b>וילבש.</b> דרך משל לגבור שהוא לובש התחרא, הוא השריון:
<b>תלבושת.</b> השנים תוין נוספין כתו"י תפארת <small>(ישעיהו ג' י"ח)</small>:
<b>ויעט.</b> עטיה כאילו עוטה מעיל:
Verse 18
<b>כעל וגו'.</b> כאיש יקנא על גמולו', והטעם שישלם חימה לצריו:
<b>[לאיים].</b> לכל האיים:
<b>גמול ישלם.</b> והנה צריו ואויביו ביבשה, גם הזכיר לאיי הים:
Verse 19
<b>ויראו.</b> י"א שהוא מלשון יראה והוא חסר יו"ד, וי"א כמשמעו:
וטעם <b>שם יי מעשהו.</b> והעד את כבודו:
<b>כי יבא כנהר צר.</b> כמו צר ומצוק מצאוני <small>(תהלים קי"ט קמ"ג)</small> והנה הוא שם, רוח יי נוססה בו מגזרת נס, וזה הטעם קרוב מדברי דניאל והיתה עת צרה לכל העולם אשר לא נהייתה כמוה <small>(דניאל י"ב א')</small>, וישראל לבדם ינצלו על כן אחרי זאת, ובא לציון גואל:
Verse 20
<b>ובא לציון גואל.</b> זה המשיח וטעם לשבי פשע כמו כל הנמצא כתוב בספר <small>(דניאל י"ב א')</small>:
Verse 21
<b>ואני זאת בריתי.</b> הנה אכרו' ברית עמה' ומה היא רוחי אשר עליך, וכ"ף לישראל ידבר, וטעם רוחי נבואתי, כאשר כתוב, והיה אחרי כן אשפך את רוחי <small>(יואל ג' א')</small>:
<b>ודברי אשר שמתי בפיך.</b> והטעם כפול, כי התנבאו ולא תפסק להם הנבואה מזרעם לעולם:
Chapter 60
Verse 1
<b>קומי אורי.</b> לשון ציווי כמו בואי <small>(שמואל ב' י"ג י"א)</small>, בא בחולם בעבור האל"ף:
<b>כי בא אורך.</b> לשבח, ולפי דעתי שביאת האור הוא חשך, כמו בא ערב ונפסק האור שהיה לך, <b>וזרח עליך כבוד יי.</b> והעד לא יהיה לך עוד אור השמש לאור יומם [להלן י"ט], וטעם אורי על מלכות או הנבואה:
Verse 2
<b>כי הנה החשך.</b> זהו כטעם כי יבא כנהר צר <small>(ישעיהו נ"ט י"ט)</small>:
<b>וערפל [לאמים].</b> תכסה לאומים:
<b>ועליך יזרח יי.</b> והטעם עליך לבדך:
Verse 3
<b>והלכו גוים לאורך.</b> כי מנהג מי שהוא בחשך לראות היושבים באור:
Verse 4
<b>כולם.</b> רמז על בניך ובנותיך שיזכירם, ויתכן להיות כלם סימן המלכים:
<b>תאמנה.</b> מגזרת ויהי אומן את הדסה <small>(אסתר ב' ז')</small>:
Verse 5
<b>אז תיראי.</b> והטעם כאשר יבאו המלכים אליך ויביאו בניך, אז תיראי כאדם שיפחד בבא לו תשועה ודבר שלא עלה על לב, כאשר יקרא למצא אבדה:
<b>ונהרת.</b> תרוצי פה ופה:
<b>ופחד.</b> והנה יהיה פחד מעורב עם שמחה, וזאת רחב לבבך, הפך הצרה:
<b>כי יהפך עליך המון ים.</b> או טעם תיראי מרוב המון שיהפך עליך:
<b>חיל גוים.</b> ביבשה:
Verse 6
<b>שפעת.</b> חבורה, כמו שפעת <small>(מים)</small> אני רואה <small>(מלכים ב' ט' י"ז)</small>:
<b>בכרי.</b> הבי"ת משרת, מגזרת שלחו כר <small>(ישעיהו ט"ז א')</small>, ישאו דורון:
Verse 7
<b>ישרתונך.</b> הטעם יהיו לצרכך, וכמוהו את בגדי השרד לשרת בקדש <small>(שמות ל"ה י"ט)</small>, הם בגדי הנסיעה:
<b>יעלו על רצון מזבחי.</b> והנה על ימשוך אחר עמו וכן הוא על מזבחי:
Verse 8
<b>מי אלה.</b> הטעם על הבנים, והנה קומי אורי [לעיל א'] ידבר עם ציון:
<b>אל ארובותיהם.</b> הם החלונות ששם קנם:
Verse 9
<b>כי לי איים יקוו.</b> שאתן להם שכר טוב:
<b>ואניות תרשיש כבראשונה.</b> והזכיר תרשיש כי היא קרובה לארץ:
<b>כספם וזהבם.</b> והנה הטעם כי לי איים יקוו, כי לא יתנון להם ישראל שכר, והנה הוא מפורש לשם יי אלהיך:
והנה <b>פארך.</b> בא בקמץ גדול תחת קטן בעבור היותו סוף פסוק:
Verse 10
<b>ובנו וגו'.</b> אפילו בני ישראל לא יבנו חומות ירושלם כאשר לא בנו הבית, כי אם הגוים:
Verse 11
<b>ופתחו.</b> יש אומרים החירק תחת שורק, ויש אומרים כי ופתחו שב אל בני נכר, ואיננו רחוק, והנה הטעם ידוע, להביא אליך חיל גוים ביום גם בלילה:
<b>ומלכיהם.</b> שהיו נוהגים יובאו נהוגים, כטעם לאסור מלכיה' בזקי' <small>(תהלים קמ"ט ח')</small>:
Verse 12
<b>חרוב יחרבו.</b> מגזרת חרב, החרב נחרבו המלכים <small>(מלכים ב' ג' כ"ג)</small>, ויש אומרים מלשון חרבן, והראשון הוא נכון:
Verse 13
<b>כבוד הלבנון.</b> והנה פי' האילנים הנכבדים בלבנון, ברוש תדהר ותאשור יחדו:
<b>לפאר.</b> לבנות בית השם:
Verse 14
<b>והלכו.</b> שחוח, שם:
<b>וקראו לך עיר יי.</b> והנה לעד [כי] קומי אורי אמר על ציון:
<b>עיר.</b> ימשך עצמו ואחר עמו וכן הוא ציון עיר קדוש ישראל. כמו אל באפך תוכיחני <small>(תהלים ו' א')</small>:
Verse 15
<b>עזובה.</b> בהיותה חרבה:
<b>משוש דור ודור.</b> הטעם משוש שלא יפסק:
Verse 16
<b>וינקת חלב גוים.</b> הטעם ממון שיתנו מס:
<b>ושוד מלכים.</b> מגזרת שדים <small>(ישעיהו ל"ב י"ב)</small>, כי משקלי השמות משתנים:
Verse 17
<b>תחת הנחשת אביא זהב.</b> אשים בלב הגוים שיביאו הזהב, והנכון שאביא לך שכר זהב, והנה הנחשת נכבד מהברזל על [כן] תחתיו זהב כנגדו:
<b>ושמתי פקודתך.</b> אנשי פקודתך, כמו פקיד, והם החולקים המס:
<b>[שלום].</b> שיקחוהו בשלום:
<b>ונוגשיך [צדקה].</b> בצדקה:
Verse 18
<b>לא ישמע עוד חמס בארצך שוד ושבר.</b> הטעם כפול:
<b>וקראת.</b> יש אומר' כמו וקראת אתכם הרעה <small>(דברים ל"א כ"ט)</small>, ויש אומרים מלשון קריאה, כי הישועה תקרא אל חומותיך, והנכון שמלת וקראת לנכח ציון, כי חומותיך תקראם ישועה, והעד ושעריך תהלה, והנה וקראת ימשוך אחר עמו כמשפט:
Verse 19
<b>לא וגו'.</b> לא תצטרכי לאור השמש בעבור אור השכינה:
<b>לאור עולם.</b> יומם ולילה:
Verse 20
<b>לא וגו'.</b> זה השמש לא יבוא וירח אשר לא יאסף, והטעם כי בהתחברו עם השמש אז יעדר אור מהארץ:
<b>ושלמו ימי אבלך.</b> כי האבל ישב בחשך:
Verse 21
<b>נצר.</b> כמו ונצר משרשיו יפרה <small>(ישעיהו י"א א')</small>:
<b>מעשה ידי להתפאר.</b> כדרך בן אדם שישמח במעשיו בהיותם מתוקנים:
Verse 22
<b>הקטן.</b> המשפחה הקטנה שמספרם מעט תהיה לאלף:
<b>בעתה.</b> בגעת עת הישועה, והנכון שהוא דבק עם הקטן יהיה לאלף, והנה אחיש לעשות לשום מצעיר לגוי עצום, כדרך ואעשך לגוי גדול <small>(בראשית י"ב ב')</small>:
Chapter 61
Verse 1
<b>רוח וגו'.</b> אלה דברי הנביא, והם נבואה כמו ויאצל מן הרוח <small>(במדבר י"א כ"ה)</small>:
<b>ישען משה יי אותי.</b> כי הנביאי' יקראו משיחי', וכמוהו אל תגעו במשיחי <small>(תהלים ק"ה ט"ו)</small>, והם האבות ויאמר רבי משה הכהן, כי תשובת יען משח יי אותי, שוש אשיש ביי [לקמן פסוק י'], ואין צורך, כי יען טעמו השם משחני בעבור שאבשר ענוי':
<b>פקח קוח.</b> מל' אחת ועי"ן ולמ"ד הם כפולי', כמו סחרחר <small>(תהלים ל"ח י"א)</small> או ירקרק <small>(ויקרא י"ג מ"ט)</small> אדמדם [שם] והוא שם:
Verse 2
<b>לקרא שנת רצון.</b> היא שנת כל הגאול':
<b>לנחם כל אבלי'.</b> והנה פרש אחר כן כי הם אבלי ציון:
Verse 3
<b>לשום לאבלי ציון.</b> הוא שפרש פאר תחת אפר שמן ששון תחת אבל, כי האבל לא יסוך שמן, והתקועית לעדה <small>(שמואל ב' י"ד ב')</small>:
<b>רוח כהה.</b> שם התאר מגזרת כהה הנגע <small>(ויקרא י"ג ו')</small>, יש אומרים כטעם חשך, והנכון בעיני שהוא הפך פשה:
<b>אילי הצדק.</b> מגזרת אילנים, כמו מאילים אשר חמדתם <small>(ישעיהו א' כ"ט)</small>, והעד מטע השם:
Verse 4
<b>ובנו חרבות עולם.</b> קדמוניות:
<b>שוממות ראשונים.</b> דורים שעברו:
Verse 5
<b>ועמדו.</b> לפניכם:
<b>זרים.</b> כעבדים:
<b>אכריכם.</b> שם התאר, והם עובדי האדמה:
Verse 6
<b>ואתם.</b> כבר אמרתי כי כל כהן לעולם הוא משרת, והעד משרתי אלהינו, והנה יהיו הגוים כנד ישראל וישראל כנגד בני ארן, על כן חיל גוים כנגד המעשר:
יו"ד תתימרו תחת אל"ף מגזרת את יי האמרת <small>(דברים כ"ו י"ז)</small>:
Verse 7
<b>תחת בשתכם משנה.</b> תירשו:
<b>וכלמה.</b> ותחת כלמה:
<b>ירנו חלקם.</b> בחלקם:
והנה פירש מלת <b>משנה</b> שאמר לכן בארצם משנה יירשו:
Verse 8
<b>כי וגו'.</b> הטעם אשלם להם גמול, כי אני אוהב צדק שונא גזל אפי' בעולה שהיא קרבה לפני, על כן ונתתי פעולתם כמו שכרם, כמו ולא תלין פעולת שכיר <small>(ויקרא י"ט י"ח)</small>:
והנה טעם <b>גזל</b> שלא אגזלם, כי אם לא אתן להם שכר הנם גוזלי שכר:
Verse 9
<b>ונודע בגוים.</b> לא יורה זה הכתו' שישראל יהיו עוד מפוזרים, רק יודעו בינות הגוים הבאים לחוג את חג הסכות, ככתוב בספר זכריה <small>(זכריה י"ד ט"ז)</small>, והנותנים מס:
Verse 10
<b>שוש וגו'.</b> אז יאמר ישראל שוש אשיש:
<b>יטעני.</b> פועל עבר מגזרת עוטה אור כשלמה <small>(תהלים ק"ד ב')</small>, והם שני בניינים [צ"ל שרשים]:
<b>כחתן יכהן פאר.</b> הוא פועל יוצא, שהוא מצטרך לפאר נפש כאשר פירשתי במלת ישרתונך <small>(ישעיהו ס' ז')</small>:
<b>תעדה כליה.</b> הם הקשורים על גרגרותיה:
Verse 11
<b>כי כארץ [אשר תוציא צמחה וכגנה], אשר זרועיה תצמיח, יצמיח צדקה.</b> הטעם שיגדל הצדק כאילו הוא צמח:
Chapter 62
Verse 1
<b>למען. </b>אלה דברי השם, ורבים אמרו שגם אלה דברי ישראל בגלות:
<b>כלפיד יבער.</b> היו"ד שב אל לפיד, ותחסר מת אשר, <small>(בגלות)</small>:
Verse 2
<b>קורא לך.</b> מהבנין שלא נקרא שם פועלו:
<b>יקבנו.</b> כמו נקבו בשמות <small>(במדבר א' י"ז)</small>:
Verse 3
<b>והיית עטרת.</b> ביד יי, כי יש מקומות שיתקנו העטרות בידים:
Verse 4
<b>לא וגו'.</b> זה הכתוב יורה כי למען ציון דברי השם, ואמ' לא אשקוט כלשון בני אדם:
<b>חפצי בה.</b> שתים מלות:
[<b>תבעל.</b> הנה] פרשהו:
Verse 5
<b>כי יבעלוך וגו'.</b> דרך משל על שוב המלוכה:
Verse 6
<b>על וגו'.</b> אלה השומרים כגוי על אבלי ציון, שאין להם עסק כי אם בכי, ולא ישנו בלילה, כשומרי החומות:
והוסיף <b>כל היום</b>, כי מנהג השומרים לישן ביום וכן כתוב משמרים לבוקר <small>(תהלים ק"ל ו')</small> <small>(משמרים הבלי שוא יונה ב' ט')</small>, והנה פירש הנביא דבריו, שהם מזכירים הוא פועל יוצא לשנים פעולים, כמו הזכירני נשפטה יחד <small>(ישעיהו מ"ג כ"ו)</small>:
Verse 8
<b>נשבע.</b> גם זה יורה לאות כי זאת הנבואה לעתיד, כי הנה נשבע השם, שהיא גזר' בלא תנאי, וטעם בימינו כמו גבורתו שהיא עומדת לעד, וטעם להזכיר במקום הזה בימינו, שאדם לא יוכל לקחת דגנך בחזקה:
Verse 9
<b>כי וגו'.</b> יאכלוהו שב אל דגנך ומקבציו ישתוהו שב אל התירוש:
Verse 10
<b>עברו וגו'.</b> טעם, להזכיר טוב לארץ, בעבור אבלי ציון שיתענגו בלא פחד, והנה שב לבאר שתהיה יציאת ישראל מגלותם ושובם אל ארצם בכבוד, וכן יאמרו פקידי הגוים:
וטעם <b>עברו בשערים</b> להכריז בכל שער ושער לאמר, פנו דרך העם, סקלו אותה מאבן, הרימו נס בעולם:
Verse 11
<b>הנה.</b> בת ציון, הבת שהולידה:
<b>ופעולתו.</b> פרשתיו <small>(ישעיהו כ"א ח')</small>, וטעם שכרו, שיתן שכר טוב לסובלי הגלות, או טעמו שיתן שכר טוב למי שיכבד ישראל:
Verse 12
<b>וקראו.</b> ולך יקרא, הכ"ף לנוכח ציון:
Chapter 63
Verse 1
<b>מי וגו'.</b> יש אומרים כי זה הבא הוא המשיח, ויש אומרים שהוא מיכאל, והנכון שהוא רמז לשם הנכבד והטעם על הגזרה שגזר על אדום, וזאת היא מלכות רומא וקוסטנטינא, ונקראו אדומים בעבור שנכנסו בתורת אדום, וזאת התורה נקראה על שם אדום, שהאדומיים האמינו בתחלה בתורת האיש הידוע:
<b>חמוץ בגדים.</b> מגזרת חומץ <small>(במדבר ו' ג')</small>:
זה שהיה <b>הדור בלבושו.</b> והטעם איך התטנף:
<b>צועה.</b> אחרים, כמו ושלחתי לו צועי' וצעוהו <small>(ירמיה מ"ח י"ב)</small>, ועד ברוב כוחו, ויאמר רבי משה הכהן ז"ל, כי צועה כמו מהר צועה להפת' <small>(ישעיהו נ"א י"ד)</small>, והוא תאר השם ואיננו פועל יוצא במקום הזה:
<b>ובעבור שאמר מי זה.</b> השיב אני מדבר, רב להושיע, גדול כמו על כל רב ביתו <small>(אסתר א' ח')</small>:
<b>מבצרה.</b> שם מקום, כאילו בא משם, והנה הטעם מעם בצרה, והם אדום ואשר הם על דתם בכל מקום שהם:
Verse 2
<b>מדוע וגו'.</b> למ"ד ללבושך נוסף, כלמ"ד השלישי לאבשלום <small>(דברי הימים א' ג' ב')</small>, והטעם הדם הדומה ליין:
Verse 3
<b>פורה וגו'.</b> והנה זאת התשובה, הטעם, הריגת אדום והשחתת מלכות תורת':
וטעם <b>לבדי.</b> כי אני גזרתי על אדום כן:
<b>ואדרכם.</b> אף על פי שיראה שהוא לעתיד הוא סימן הזמן העומד:
<b>ויז נצחם.</b> הנה יז כמו ויט משה <small>(שמות ט' כ"ג)</small>, נצחם הוא הדם שבו יחיה האד' נצחו, והוא מגזרת נצח <small>(ישעיהו ל"ד י')</small>:
<b>אגאלתי.</b> האל"ף תחת ה"א הבנין, ולפי דעתי שהיא מלה מורכבת מפועל עבר ועתיד, ופי' אגאלתי כמו טנוף, כמו יגאלוהו חשך וצלמות <small>(איוב ג' ה')</small>:
Verse 4
<b>כי וגו'.</b> אעשה נקמה באויבי ואגאל אוהבי, והנה גאולי פעולים והיו"ד סימן המדבר והוא השם:
Verse 5
<b>ואביט.</b> דרך משל, כי אין צורך לשם:
<b>ואשתומם.</b> כמו וישתומם <small>(ישעיהו נ"ט ט"ז)</small>, ושם פירשתיו:
Verse 6
<b>ואבוס עמים.</b> אחרים לבד מאדום:
<b>ואוריד לארץ נצחם.</b> כמו אשפוך לארץ דמם:
Verse 7
<b>חסדי.</b> אז יודו משכילי ישראל על רוב החסדים שעשה השם עם ישראל בצאתם ממצרים, גם בגלות, ושהושיעם והשיבם אל ארצם:
וטעם <b>תהלות יי.</b> כי מזכיר חסדי השם זאת היא תהלתו:
<b>ורב טוב.</b> תואר השם, שהוא רב טוב:
Verse 8
<b>ויאמר.</b> הטעם כי אמר, כדרך בן אדם שחשב שיהיו בנים נאמנים, על כן הושיעם:
Verse 9
<b>לא צר.</b> האמת שהוא בוי"ו, כטעם ותקצר נפשו <small>(שופטים י' ט"ו)</small>, דרך משל להבין [השומעים], כאלו גם הוא הוה [צ"ל היה] בצרה על כן מהר להושיעם:
<b>ומלאך פניו הושיעם.</b> וכן כתיב וישלח מלאך ויוציאנו ממצרים <small>(במדבר כ"א י"ט)</small>, ואיננו משה כלל:
<b>וינטלם.</b> כמו ונטל החול <small>(משלי כ"ז ג')</small>, והנה הטעם שגאלם ממצרים וינשאם בארצם, על כן אמר כל ימי עולם כל הימים שהיו בארצם:
Verse 10
והמה <b>מרו ועצבו.</b> מגזרת אל תעצבו <small>(בראשית מ"ה ה')</small> דרך משל, ויש אומרים כי רוח קדשו הוא מלאך הכבוד, הוא נלחם בם, עד שיצאו מארצו:
Verse 11
<b>ויזכור ימי עולם.</b> שעבר:
<b>[משה עמו].</b> ימי משה ועמו, כמו שמש ירח עמד <small>(חבקוק ג' י"א)</small>, ויתכן היות משה פועל, כי הוא מושה את ישראל, והראשון הוא הנכון:
<b>איה המעלם.</b> הטעם עתה יאמרו הגוים, איה המעלה אותם מים סוף:
<b>את רעה צאנו.</b> עם משה שהוא רועה את ישראל:
<b>איה השם.</b> בקרב משה, ויש אומרים על הכבוד שהיה בקרב ישראל:
Verse 12
<b>מוליך.</b> זרוע תפארתו, זה הוא מלאך השם, ההולך לפני מחנה ישראל <small>(שמות י"ד י"ט)</small>:
<b>בוקע [מים].</b> הים:
Verse 13
<b>מוליכם בתהומות.</b> הים:
<b>כסוס במדבר.</b> והיא היבשה:
Verse 14
<b>כבהמה וגו'.</b> ואחר צאתם מהים הוליכם השם במדבר, כבהמה שהיא יורדה בבקעה לאט, כן רוח השם נחה את ישראל:
והנה <b>תניחנו</b> תחת תניחם, והנכון שוי"ו תניחנו שב אל משה, והוסיף כן נהגת עמך, והנה משה וישראל:
Verse 15
<b>הבט וגו'.</b> יספר הנביא תפלת המשכילים בגלות, כי הוא דבק עם הוא נלחם בם <small>(לעיל י')</small> מזבול, כמו דירה, וכמוהו יזבלני אישי <small>(בראשית ל' כ"א)</small>, והנה הטעם כפול:
<b>התאפקו.</b> עתה, כמו ולא יכול יוסף להתאפק <small>(בראשית מ"ה א')</small>:
Verse 16
<b>כי וגו'.</b> הטעם שאתה אבינו ואנחנו בניך, ואתה אב שתמצא לעולם, והזכיר אברהם שהוא היה הראשון שכרת השם ברית עמו להיות לו לאלהים ובניו, והזכיר גם יעקב שהוא סוף האבות, והוא עקרנו לבדו:
<b>יכירנו.</b> כמו הבדל יבדילנו <small>(ישעיהו נ"ו ד')</small>:
Verse 17
<b>למה וגו'.</b> בעבור היות השם הסבה העליונה, היא הראשונה, אמר למה תתענו, ויש משיבים כי זה כטעם מה שאמרו קדמונינו ז"ל אין מספיקין בידו לעשות תשובה, ואחרים אמרו כי הכתוב דבר כנגד המחשבות, ויש אומרים בעבור שאנחנו בגלות לא נוכל לעשות כל המצות שהם תלויות בארץ:
<b>תקשיח.</b> כטעם תסיר וכמוהו הקשיח בניה ללא לה <small>(איוב ל' ט"ז)</small>:
<b>שוב למען עבדיך.</b> הם אבות, ולמען שבטי נחלתך הם השבטים:
Verse 18
<b>למצער.</b> זמן מעט:
<b>ירשו עם קדשך.</b> הארץ, ונה הצרים בוססו [אותה], ויש אומרים לדבר מועט ירשו עם קדשך היורשים, או לזמן מועט והוא נכון:
Verse 19
<b>היינו.</b> כאנשים שלא משלת בם מעולם:
<b>לוא קרעת שמים.</b> יש אומרים על מתן תורה, כאילו לא קרעת שמים, והאמת שהוא כמשמעו, כמו לו עמי שומע לי <small>(תהלים פ"א י"ד)</small>, וזה הטעם, אילו היית קורע שמים ותרד, והטעם על הגזרות, אז יהיו ההרים נוטפים מפניך, הטעם המלכים היושבים בטח, ונדגש למ"ד נזולו בעבור שהוא סוף פסוק, על משקל ולא יכלו <small>(שמות ח' י"ד)</small>:
Chapter 64
Verse 1
<b>כקדוח אש המסים.</b> שמסו אחרים כאש שהיא קודחת, וכמים שהאש תבעה אותם, מגזרת אבעבועות <small>(שמות ט' ט')</small>, כן ירגזו גוים מפניך:
Verse 2
<b>בעשותך.</b> הטעם כאשר היית עושה:
<b>ונראות.</b> והוא תאר השם על דרך ועשיר יענה עזות <small>(משלי י"ח כ"ג)</small>:
<b>[לא נקוה].</b> לא היינו מקוים לראות כמוהם:
<b>[ירדת וגו'].</b> וכשהיית יורד אז מפניך נזולו ההרים, והטעם כי עשית כבר ככה:
Verse 3
<b>ומעולם לא שמעו.</b> השומעי', ולא האזינו, גם עין לא ראתה אלהים זולתך אשר יעשה למחכה לו, אשר יחכה לו:
Verse 4
<b>פגעת.</b> הטעם אם היית כועס, היית פוגע את הצדיקים, כטעם עומד בפרץ <small>(תהלים ק"ו כ"ג)</small>, או יהיה פי' פגעת, היית מקבל פיוס הצדיקים, כמו לא אפגע אדם <small>(ישעיהו מ"ז ג', נ"ג י"ב)</small>:
וטעם <b>שש</b>, הצדיק שהיה שש בך:
<b>בדרכיך יזכירוך.</b> בדרכים שהורתנו [צ"ל שהורת] לנאמן בית:
<b>[הן אתה וגו'].</b> והנה עתה קצפת אתה ואנחנו היינו חוטאים, או טעמו כשהיית קוצף ואנחנו כבר חטאנו:
<b>בהם.</b> בעבור הצדיקים לעולם הפרת הקצף:
<b>ונושע.</b> והיינו נושעים, והנה נושע על זמן עומד:
Verse 5
<b>ונהי.</b> ועתה היינו כטמא כולנו:
<b>עדים.</b> כמו יאכל עד <small>(בראשית מ"ט כ"ז)</small>, כי בגד השלל הוא מגואל בדמים:
<b>ונבל.</b> להתחבר נו"ן השורש, כי הוא מגזרת נובלת עליה <small>(ישעיהו א' ל')</small>, עם נו"ן סימן המדבר חסר נו"ן השורש, ואפס על משקלו:
Verse 6
<b>ואין וגו'.</b> מתעורר, נלחם, תאר השם:
<b>להחזיק.</b> ידו בך:
<b>ותמוגנו.</b> מגזרת נמוגו כל יושבי כנען <small>(שמות ט"ו ט"ו)</small>:
Verse 7
<b>ועתה.</b> הטעם עשה עמנו כרצונך כי אין כח בידינו, כי אנחנו כחומר:
Verse 8
<b>אל וגו'.</b> כי הרבה קצפת:
<b>עמך.</b> אנחנו היום:
Verse 9
<b>ערי וגו'.</b> הבט כי אנחנו עמך וראה ערים שקדשת בשמך הם חרבות:
Verse 10
<b>בית.</b> הוא בית השם:
<b>אשר הללוך אבותינו.</b> הטעם המשוררים:
Verse 11
<b>העל וגו'.</b> תחשה, כמו ומה תחריש, והטעם לא תמהר להושיענו:
Chapter 65
Verse 1
<b>נדרשתי.</b> הנה תשוב' השם, כי אבותיכם הכעיסוני, ואני נדרשתי, הטעם המצאתי עצמי בצר', לעם לא שאלו שאמצא להם:
<b>אמרתי הנני הנני.</b> פעם אחר פעם על יד הנביאים:
<b>לא קורא.</b> לא היה נקרא בשמי בימים ההם, כי אם בשם הבעל:
Verse 2
<b>נדרשתי [צ"ל פרשתי].</b> אמר רבי משה הכהן כי הכתוב הראשון על אומות העולם, והטעם כי אפילו לגוים שלא נקראו בשמי נדרשתי, ולעמי פרשתי ידי, והטעם שאקבל אותם:
<b>הדרך.</b> ימשך עצמו ואחר עמו, וכן הוא הדרך דרך לא טוב כמו ועץ הדעת טוב ורע <small>(בראשית ב' ט')</small>:
Verse 3
<b>העם המכעיסים אותי על פני.</b> כעבד שיכעיס אדוניו והוא רואהו בעיניו:
<b>זבחים בגנות.</b> לע"ז:
Verse 4
<b>היושבים.</b> לדרוש אל המתים ודברי השדים:
<b>ובנצורים.</b> חרבות, כעיר נצורה <small>(ישעיהו א' ח')</small>:
<b>האוכלי' בשר החזי'.</b> להכעיסני:
<b>ומרק.</b> ידוע, ואת מרק שפוך <small>(שופטים ו' כ')</small> וכתיב ופרק והם שני שמות לטעם אחד:
Verse 5
<b>האומרים.</b> הם טמאים, והם אומרים לאחרים שלא אכלו בשר החזיר:
<b>קרב אליך.</b> כמו גשה אליך:
<b>כי קדשתיך.</b> פעל עומד כמו בני יצאוני <small>(ירמיה י' כ')</small>, וכן הוא כי קדשתי ממך, אני קדוש ממך:
<b>אלה.</b> שמו עשן באפי:
Verse 6
<b>הנה וגו'.</b> זאת הרעה שעשו כתוב' היתה לפני לא שכחתיה:
Verse 7
<b>עונותיכם וגו'.</b> והנה אתם הוספתם עונות על עונות אבותיכם, וטעם ראשונה שהלכו בגלות אבותיכם, בעבור עבודה זרה:
Verse 8
<b>כה.</b> אף על פי כן יהיה בימים ההם כאשר ימצ' התירוש באשכול לאמר אדם לחברו אל תשחיתהו ויאמר כי ברכה בו כן אעשה למען עבדי הם צדיקי ישראל בגלות לבלתי השחית הכל:
Verse 9
<b>והוצאתי וגו'.</b> שיצאו בגלות, והם הצדיקים, והעד שאמר בחירי:
Verse 10
<b>והיה.</b> עמק עכור סביב ירושלם, וכתוב את עמק עכור לפת' תקוה <small>(הושע ב' י"ז)</small>, ורבים אמרו כטעם עוכר ישראל <small>(מלכים א' י"ח י"ז)</small>, ואין צורך:
<b>אשר דרשוני.</b> כי יזכור אשר דרשו זולתי:
Verse 11
<b>ואתם.</b> השכחים, שם תאר על משקל יראים <small>(שמואל א' כ"ג ג')</small>:
<b>לגד.</b> גדוד השמים, ויאמר רבי משה הכהן כי לגד הוא כוכב צדק שיורה על כל דבר טוב, כי כן לשון קדר, ואמר כי אין כמוהו באגד <small>(בראשית ל' י"א)</small>:
<b>למני.</b> יש אומרים לצורת הגלגל, שכל צורה וצורה יש לה מניין ידוע מכוכבים, ור' משה הכהן אמר שהוא שם כוכב:
<b>ממסך.</b> מגזרת מסכה יינה <small>(משלי ט' ב')</small>:
Verse 12
<b>ומניתי.</b> דרך צחות בלשון הקודש לאמר גד גדוד יגודנו <small>(בראשית מ"ט י"ט)</small> דן ידין עמו [שם ט"ז] ובעבור שאמר למני אמר אחריו ומניתי, ממספר כמו ע"י מונה <small>(ירמיה ל"ג י"ג)</small>:
Verse 13
<b>לכן וגו'.</b> עבדי, הם השבים אל ציון:
<b>ואתם.</b> אשר ישארו שלא עבדו השם ישארו ברעתם:
Verse 14
<b>תיילילו.</b> ראוי להיות תחת התי"ו פתח, על דרך יישירו נגדך <small>(משלי ד' כ"ה)</small>, וכמוהו ממרחק יידע <small>(תהלים קל"ח ט' ו')</small>, ואלמנה לא ייטיב <small>(איוב כ"ד כ"א)</small>:
Verse 15
<b>והנחתם שמכם לשבוע'.</b> ואלה כמו ישימך כצדקיהו וכאחאב <small>(ירמיה כ"ט כ"ב)</small>, ויאמר אדם לחבירו והמיתך יי:
<b>יקרא שם אחר.</b> נכבד:
Verse 16
<b>אשר וגו'.</b> אין מלת מתברך כמו ונברכו בו <small>(בראשית י"ח י"ח)</small> כי הפרש יש ביניהם, וטעם באלהי אמן שיכיר כל העולם כי אין אלוה אמת זולתו, כי אמן מגזרת אמונה <small>(ישעיהו כ"ה א')</small> והוא תאר השם, והטעם שיודה שזהו אמת או מתפלל שיתאוה להיותו אמת, וטעם כי [נשכחו], נסתרו הצרות שעברו על הצדיקים עובדי השם, כי בראות הרשעים שהצרות באות עליהם, היו מלעיגים בם ובעבודתם:
Verse 17
<b>כי וגו'.</b> יש אומרים כי הטעם כאילו, ורבי יהודה המדקדק נ"ע אמר כי טעם בריאת שמים והארץ על הפרטים, והנכון כי השמים הם הרקיע, והשם יחדש אויר טוב שיהיו בני האדם בריאי' בגופם, ויחיו שנים רבות, וגם יוסיף בכח הארץ, והנה היא חדשה, והאומר כי זה רמז לעולם הבא, איננו דבק בפרשה, כי אין לעולם הבא אכילה, וכן הורו קדמונינו ז"ל [ברכות י"ז], והוא אמת לבדו:
<b>הראשונות.</b> יש או' על הצרות, והוא הנכון, ואחרים אמרו על השמים והארץ, ואין טועם לפירוש זה, והעד הפסוק הבא אחריו:
Verse 18
<b>עדי עד.</b> שנים ארוכות, כי הנה אחריו ימות, והנה בורא את ירושלם יוכיח, כי אין הבריא' להוציא יש מאין כאשר אמרו כל המפרשים, רק הוא מגזרת חדש':
Verse 19
<b>קול בכי.</b> על חלל או מת בלא עתו, כי הפסוק הבא אחריו לעד:
Verse 20
<b>לא וגו'.</b> הנה תורה זאת הפרשה כי השבים אל ציון בימות המשיח יחיו שנים רבות, והנה הזקן ימלא את ימיו שהוא בתולדת לחיות, כמו הקדמונים מאדם ועד נח, וכן עול ימים שהוא העולל, והמת מת והוא בן מאה שנה, ואם מת יקולל, כי אם חיה פחות מאלה השנים, אז יאמרו עליו עדיין לא שלמה דעתו, וזה אמר שמת והוא נער והחוטא אם יהיה בן מאה. הכתוב לעד כי סוף העולם ישוב כראשיתו:
Verse 21
<b>ובנו וגו'.</b> הטעם שיהיו לבטח כי אין אויב, והפסו' הבא אחריו לעד, או טעמו שיבנו בית וישבו בה שנים רבות, ולא כמתי מלחמה:
Verse 22
<b>כימי העץ.</b> שיעמוד שנים רבות כמו החרוב גם אחרים:
וטעם <b>ומעשה ידיהם יבלו בחירי</b>, כי יש מעשים שיעשה האדם ויזקין, והם יראו חדשים כבניין והמכתב:
<small>(והם)</small> <b>בחירי.</b> הם פועלים:
Verse 23
<b>לא וגו'.</b> הטעם לא ימותו בניהם, כי השם ברך אותם וברך בניהם להיות אתם:
Verse 24
<b>והיה טרם יקראו.</b> לפי דעתי כי טרם כמו עוד, ואם בא בתוספת בי"ת כמו קוד', והטעם כל אשר ישאלו ממני אתן להם:
Verse 25
<b>זאב וגו'.</b> הטעם השלום, ולפי דעת רבים שהשם יסיר תולדת הזאב, והעד כבקר יאכל תבן:
וטעם <b>נחש עפר לחמו</b>, כתולדתו, ולא דבר אחר, והטעם שלא יזיק. כל אלה הנבואות עתידות בארץ ישראל לבדה כי כתוב כן בכל הר קדשי:
Chapter 66
Verse 1
<b>כה וגו'.</b> שב הנביא להוכיח הרשעים:
<b>השמים כסאי.</b> ידענו כי כבוד השם מלא השמים והארץ, והטעם כי מן השמים תבאנה הגזרות על כל העולם כולו, כאשר תצאנה מלפני המלך בשבתו על כסאו:
<b>הדום רגלי.</b> כי ברשותי הוא ושלי, ואחר שהכל שלי, אי זה בית:
<b>ואי זה מקום.</b> כפול בטעם:
Verse 2
<b>ואת וגו'.</b> והנה טעם אחר כי הוא ברשותי ושלי, כי זה הכסא וההדום אני עשיתים:
<b>ויהיו כל אלה.</b> דבק עם ידי עשתה:
<b>ואל זה אביט.</b> הטעם אף על פי שהשמים כסאי, אביט אל עני ונכה רוח וטעם אביט אשים עיני עליו, והנה הפך אעלים עיני מכם <small>(ישעיהו א' ט"ו)</small>:
Verse 3
<b>שוחט וגו'.</b> הטעם כי אביט אל חרד אל דברי, לא אל המקריבים עולה, ומעשיהם רעים, והנה שוחט השור כאילו יכה איש, הטעם דם יחשב, כי אין העולה קרבן כהוגן, או יהיה מכה איש לא מכת מות רק מכת פצע וחבורה:
<b>זובח השה.</b> לפני, כאילו הורג כלב:
והנה <b>עורף</b> שהוא מלרע פועל, וטעם לכרות העורף וכן וערפו שם <small>(דברים כ"א ד')</small>, וכאשר הוא שם הנה [צ"ל הנו מלעיל]:
<b>מעלה מנחה.</b> כאילו העלה דם חזיר:
<b>מזכיר לבונה.</b> מגזרת אזכרה <small>(ויקרא ב' ב')</small>, כאלו מברך און:
וטעם <b>גם המה</b>, תחסר מלת אבותיכם וכן הוא, כי אבותיכם גם המה:
Verse 4
<b>גם אני.</b> בתעלוליהם מגזרת עלילות דברים <small>(דברים כ"ב י"ז)</small>, והטעם בעלילו' שיבא עליהם, או מגזרת ויתעללו בה <small>(שופטים י"ט כ"ה)</small>, להתעולל <small>(שמואל א' ו' ו')</small>:
<b>ומגורתם.</b> יראת', כמו ויגר מואב <small>(במדבר כ"ב ג')</small>:
Verse 5
<b>מנדיכם.</b> מרחיקים אתכם, ומתבל ינידוהו <small>(איוב י"ח י"ח)</small>, ויש אומרים שאתם חשובים מנודים בעיניהם:
וטעם <b>אחיכם.</b> שהוא יותר קשה:
<b>יכבד יי.</b> אמר רבי משה הכהן כי הוא מלשון כבדות, והטעם כי הוא כבד עליו לזכרו ולשמר חוקיו, וראייתו כי לא ימצא מלשון כבוד כי אם מבנין נפעל, כמו נכבדת <small>(ישעיהו נ"ו ט"ו)</small>, והנה שכח יכבדו בניו <small>(איוב י"ד כ "א)</small> והעד יצערו [שם], והנה על פירושו הטעם ידוע, ותחס' מלת זמן, כאילו אמר עוד אביא זמן שנראה בשמחתכם והם יבושו, דברי המנדים, וכן פירוש הפסוק, אמרו אחיכם למען שמי יכבד השם מי יתן ויכבד השם מגזרת כבוד ונראה בשמחתכם ונבוש אנחנו, וזה הוא טעם והם יבושו, והטעם שיאמרו שהשם לא יוכל להראות כבודו, והנה יהיה זה הכתוב דבק עם הבא אחריו, והמפרשים אמרו שאיננו לשון המנדים, ואמרו כי הוא דבר השם, כדרך נעשה אדם <small>(בראשית א' כ"ו)</small> ואחיכם אמרו השם והנביא:
Verse 6
<b>קול שאון מעיר.</b> ציון:
<b>קול מהיכל.</b> השם, הוא בית השם, או השמים כי יקראו היכל הקודש, וטעם קול שישמע בכל העולם נקמת השם בהם:
<b>לאויביו.</b> הם המנדים:
Verse 7
<b>בטרם תחיל.</b> מגזרת חיל כיולדה <small>(תהלים מ"ח ז')</small>, הטעם שיבואו בני ציון בלא טורח, כיולדה שילדה בנים בלי טורח:
<b>והמליטה.</b> כטעם ילדה, וכמוהו שמה קננה קפוד ותמלט <small>(ישעיהו ל"ד ט"ו)</small>, ואם הם שנים בנינים, והטעם שיבואו בני ציון בלי טורח מארבע רוחות פתאום, כאילו חלה וילדה בנים ביום אחד, והוא דבר פלא:
Verse 9
<b>האני אשביר.</b> מגזרת במשבר בנים <small>(הושע י"ג י"ג)</small>, הטעם שיש לי כח לעשות כאלה, כאילו אני אגיע היולדה על המשבר ולא אוכל להוליד, או אני שהייתי מוליד כל העולם, ועצרתי:
Verse 10
<b>שמחו וגו'.</b> כל המתאבלים, בגלות, עליה:
Verse 11
<b>משוד.</b> כמו ושוד מלכים תינקי <small>(ישעיהו ס' ט"ז)</small>, והנה הטעם, שובע שמחות, כי התנחומים הפך האבלות:
<b>תמוצו.</b> כמו מיץ חלב <small>(משלי ל' ל"ג)</small>, ואם הם שנים שרשים:
<b>מזיז כבודה.</b> אמר יונתן בן עוזיאל מחמד, אמר רבי משה הכהן כמו וזיז שדי <small>(תהלים נ' י"א)</small> והוא מעט רחוק, והנכון שאין רע לו:
Verse 12
<b>כי וגו'.</b> כנהר אטה אל ציון שלום, וכנחל שוטף יבוא חיל גוים, כמו עשה לי את החיל הזה <small>(דברים ח' י"ז)</small>:
<b>על צד תנשאו.</b> בעת בואכם מהגלות:
<b>תשעשעו.</b> כמו ושעשע יונק <small>(ישעיהו י"א ח')</small>, ובא העין בקמץ חטף בעבור היותו סוף פסוק:
Verse 13
<b>כאיש וגו'.</b> לאשה רחמנות על הבן:
Verse 14
<b>וראיתם ושש לבבכם [צ"ל לבכם].</b> רמז לנשמה כי היא המרכבת הראשונה:
<b>[ועצמותיכם].</b> כי הם המוסדות:
<b>וזעם.</b> פועל, ולעולם הפ"א קמוץ והעי"ן פתוח, אם היה מלעיל הנו שם, ושניהם פתוחים:
Verse 15
<b>באש.</b> [דרך משל] לחרות האף, והטעם הגזירות ההוות פתע פתאום:
<b>וכסופה מרכבותיו.</b> על דרך מלך:
<b>להשיב בחמה.</b> כאשר יש תשובת חרון דבק עם מ"ם הוא לשבח, ועם בי"ת לגנאי:
Verse 16
<b>כי וגו'.</b> דרך משל, שיבוא במשפט עמם, או הוא כמו פועל, כדרך נשבע:
Verse 17
<b>המתקדשים.</b> שיתקדשו ללכת לע"ז:
<b>המטהרים.</b> חסר תי"ו התפעל והוא מבלע בטי"ת:
<b>אל הגנות.</b> כמו האשרות אחר אחת, אשרה אחת, וכתיב אחד והנה הוא עץ, כי כל אשרה עץ:
וטעם <b>בתוך</b> שהיו סובבים את האשרה מפה ומפה, והנה הוא בתוך, או בתוך הגן:
ו<b>אוכלי בשר החזיר</b>, הטעם שהן יקדשו, וגופם מלא טומאה:
Verse 18
<b>ואנכי.</b> כטעם על יי ועל משיחו <small>(תהלים ב' ב')</small>:
<b>באה.</b> תחסר מלת עם [צ"ל עת] והטעם, כאשר יחשבו שיוסדו עלי, אז תבא עת לקבץ כל הגוים סביב ירושלם:
<b>וראו את כבודי.</b> שאעשה בהן דין עד שיראו כבודי בכל העולם, וזה מלחמת גוג ומגוג:
Verse 19
<b>ושמתי בהם אות.</b> זה האות לגנאי בחסרון עין, והאות חדוש שלא נראה כמוהו:
וטעם <b>פלטים</b> שימותתו רובם, כאשר הוא מפורש בספר יחזקאל <small>(יחזקאל ל"ח, כ"א כ"ב, ל"ט, י"א וכולי)</small> ובספר זכריה <small>(זכריה י"ד י"ב י"ח)</small>:
Verse 20
<b>והביאו.</b> ליי, לכבוד יי שיפחדו:
<b>ברכב.</b> ברזל:
<b>בצבים.</b> הם העגלות, שש עגלות <small>(במדבר ז' ג')</small> צב:
<b>ובכרכרות.</b> כמו שלחו כר <small>(ישעיהו ט"ז א')</small>, והוא מין נכבד מהגמל, והמלה כפולה:
<b>כאשר.</b> היו מביאים ישראל את המנחה שלא תתגאל:
Verse 21
<b>וגם.</b> אלה שיבואו, אקח להיות כהנים לפני ולוים:
Verse 22
<b>החדשים.</b> פירשתיו <small>(ישעיהו ס"ה י"ז)</small>:
<b>עומדים לפני.</b> שלא יבלו כקדמונים, וטעם לפני בעבור כי השם עיקר כל עמידה:
<b>כן יעמד זרעכם ושמכם.</b> שלא ימחה, או שמכם <small>(שלא ימחה)</small> כמו זרעכם, והטעם כפול והטעם [צ"ל וכמוהו] כעת יאמר ליעקב ולישראל <small>(במדבר כ"ג כ"ג)</small>:
Verse 23
<b>והיה מדי.</b> קרוב מטעם כל עת שיהיה החדש, וכמוהו, מדי עברו <small>(מלכים ב' ד' ח')</small>:
ו<b>חדש בחדשו</b> כמו דבר יום ביומו <small>(שמות ה' י"ג)</small>, והטעם, כל יום ויום בעתו, ומזה הכתוב למדו הקדמונים ז"ל שמשפט רשעים בגיהנם י"ב חדש, וטעם מדי שנה <small>(זכריה י"ד ט"ז)</small>, [וטעם מדי שבת בשבתו] בפרשת ז' שבתות <small>(ויקרא כ"ג, ט' כ"ב, כ"ה, א' י"ג)</small>:
Verse 24
<b>ויצאו וגו'.</b> סביב ירושלם כי שם תופת, וזה הכתוב למדו כל החכמים שיהיה יום דין בירושלם, ורבים אמרו כי ואשם לא תכבה רמז לנשמה בהפרדה מעל גוויתה, אם לא היתה זוכה לעלות אל מלאכי השם, תשאר אצל גלגל האש, והקדמונים אמרו כי זה אחר תחיית המתים, וראייתם שאמר דניאל על הרשעים אחר שיקיצו, שיהיו לדראון עולם, והכל אמת אמרו:
ומלת<b> לדראון</b> כמו גדוף, ויש אומרים שהם שתי מלות, ויפרשו ראון מגזרת הוי מראה ונגאלה [צפניה ג' א'], ומלת לדראון עולם <small>(דניאל י"ב ב')</small> יכחישם:
נשלם ספר ישעיה הנביא / והודות לאין מספר לאלהי אבי / שלמדני ספר נביאו והחכים לבבי / יתמך ימיני להשלים מכתבי / באייר שנת ת'ת'ק'ה' לעולם בלוקא עיר מושבי:



