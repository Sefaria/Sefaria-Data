
@88פרשת בראשית 
@00שנת תרע"א. 
@66במ"ר @77פ"י ר' חמא פתח הגו סיגים מכסף וגו' אמר ר"א בשם ר' יעקב משל לאמבטי שהיתה מליאה מים והי' בה שני דיוסקוסים נאים, כל זמן שהיתה מליאה מים לא היתה מלאכת דיוסקוסים נראית, כיון שפסקה ונער המים שבתוכה נראית מלאכת הדיוסקוסים, כך כ"ז שהיתה העולם תהו ובהו לא נראית מלאכת שמים וארץ, כיון שנעקר תהו ובהו מן העולם נראית מלאכת שמים וארץ ויצא לצורף כלי נעשו כלים הדא ה"ד ויכלו השמים והארץ וכל צבאם ע"כ: 
@66הנה @77כל בריאה פרטית מבריאת שמים וארץ טרם בוא יום השבת הי' כל פרט ופרט בפני עצמו כי הי' חסר בהם כח המאחד אותם, אך כאשר בא יום השבת בא בכל בריאה פרטית רוח נפשיי והי' השבת כמו נפש באדם חי וכמ"ש שבת וינפש, וכמו רוח חי שבאדם שהנפש הוא התכללות כל האברים, וכל אבר משיג כח כללי ע"י. תדע שאין סומא מוליד סומא, ואם לא הי' בו רוח חיים הי' כל אבר בפ"ע, ואין זה חיבור כי חיבורי אוכלי כמאן דמפרתי דמי, וזהו הפירוש ויכולי שנעשה כל הבריאה כלל אחד, וז"ש במ"ר נעשה כלי, דכלי היינו כלל לא כשברי כלים שכל אחד בפני עצמו, וז"ש כיון שנעקר תהו ובהו מן העולם, דלכאורה אינו מובן הלא תהו ובהו נעקר תיכף בבריאת יום ראשון, ולמה כתב המדרש דווקא ביום השביעי, אך הוא הדבר שאמרנו דאז בא בו רוח חיים ושלימות הבריאה, וזהו היפך תהו ובהו, וא"כ עד שבת שפיר נקרא שלא נעקר תהו ובהו מן העולם: 
@66והנה @77ידוע שעולם שנה נפש וכמו בכל העולם כללי כן בכל איש פרטי ומוח ולב הם כנגד שמים וארץ, מוח בחי' שמים ולב בחי' ארץ, וישוב הדעת הוא התכללות מוח ולב, שהמוח מאיר ללב והלב הוא מלך כל האברים וע"י ישוב הדעת נעשה הכל כלל אחד, ובלעדי ישוב הדעת נקרא שהוא תהו ובהו, ובמ"ר ובהו זו מלכות מדי ויבהילו להביא את המן, ובהלה היא היפוך ישוב הדעת, והנה בשבת כתיב לדעת כי אני ד' מקדישכם, וכמו בכלל הבריאה כשבא שבת נעקר תהו ובהו כמו כן הוא באדם הפרטי, ונראית שני דיוסקוסים נאים, וזהו מוח ולב: 
@66ובזה @77יובן מאמר האר"י ז"ל דחטא אדה"ר הי' שלא המתין עד שבת, היינו דבאם הי' שבת, הי' חל עליו דעת דקדושה כי שבת היא דעת כנ"ל וכשלא המתין חל עליו דעת טוב ורע והוא כעין מה שכתב הזוה"ק לענין טומאת מת: 
@66וכפי @77האמור יובן מה שאחז"ל שבת מביא גאולה לעולם דהנה המהר"ל ז"ל כתב החילוק בין גאל לגלה, דגלה בהא והד' שבהא מורה לפיזור שבד' רוחות, ואלף הוא חיבור שמאחד, ולהנ"ל ששבת הוא נפש הבריאה שמחבר כל הבריאה להיות כלל אחד ולכך מביא גאולה והבן: 
@66במ"ר @77פי"א ר' יצחק אמר ויברך אלקים וגו' ברכו במן וקדשו במקושש: 
@66להבין @77הדברים, דהנה לכאורה קשה למה נתחייב המקושש מיתה הלא לש"ש נתכוין והי' מלאכה שאצל"ג, אך באמת מיתתו לא הי' עונש רק עלי' שנתעלה על ידה וכדרך שבישר המגיד להב"י שעתיד לאיתוקד על קדושת שמו יתב' ומי שנהרג או נשרף על קדושת השם זכה להתכלל בקדושת השם, כמו כן המקושש שנהרג מחמת קדושת שבת זכה להתכלל בקדושת השבת, וא"כ מאחר שהמקושש שהי' אדם גדול כזה היתה עלייתו ע"י שנהרג על קדושת שבת ממילא חזינן מעלת וגדולת שבת עד היכן גדלה והבן: 
@66להבין @77דברי האר"י ז"ל שהחטא של אדה"ר הי' שלא המתין בזיווגו עד שבת, הלא מפורש בכתוב חטאו שאכל מעץ הדעת. ונראה דהנה כל מי שזוכה לשער הנון בקדושה אי אפשר לו להתקלקל עוד כנודע וכ"כ להיפיך, ושבת הוא עץ החיים עץ הנטוע במקום חיים שהוא בינה, ע"כ מי שזוכה לקדושת שבת בשלימות בלתי אפשר לו להתקלקל עוד, אך מי הוא שיכול לזכות לקדושת שבת בשלימות, שאחר חטאו של אדה"ר אין האדם מוכן לקבל קדושת שבת בשלימות, אך אדה"ר קודם החטא הלא כתיב עשה את האדם ישר הוא הי' מוכן לקבל קדושת שבת בשלימות יבאם הי' מגיע שבת טרם שנפל ממדריגתו לא הי' אפשר לו להתקלקל עוד: 
@66והנה @77ארז"ל אפי' חסיד שבחסידים א"א שלא יהא בו צד א' של דופי, ועי"ז נפל ממדריגתו, ואם הי' ממתין על קדושת שבת לא הי' אפשר לו להשתנות, והי' עומד במדריגה שאלקים עשה את האדם ישר ולא הי' בו נטי' לצד הרע, והנה לכאורה יש להבין איך האמינו לדברי הנחש, אחר שהי' ישרים כמ"ש עשה את האדם ישר, אך אחר שלא המתין ונפל ממדריגת ישר והי' בו נטי' לצד הרע עי"ז הוטעה בדברי הנחש ואכל מעץ הדעת, ושפיר כתב האר"י שהחטא הי' שלא המתין, שבלעדי זה לא הי' לו נטי' לצד הרע, ולא נטה להאמין לדברי הנחש כלל, ולא הי' אוכל מעץ הדעת: 
@66ולפי @77דברי האר"י ז"ל יובן מה שהיתה תשובת אדה"ר שפירש מאשת' ק"ל שנה, דהיתה תשובת המשקל מאחר שחטאו הי' מהירות, לכן היתה תשובתו מתונות: 
@66במ"ר @77פי"א רבנן אמר לן כבודו עמו ומוצ"ש ניטל ממנו זיוו וטרדו מג"ע, והק' היפ"ת היאך לא חש הקב"ה פן ישלח ידו ויקח מעץ החיים בשבת, ונראה דהנה במדרש סוף פי"ט א"ר אבא בר כהנא ואכלתי אין כתיב כאן אלא ואוכל אכלתי ואוכל עוד, ועוד במדרש פכ"א ועתה וגו' אר"א ב"כ אין ועתה אלא תשובה פתח לו הקב"ה פתח של תשובה והוא אומר פן ואין פן אלא לאו, וקשה דבעירובין (י"ח:) הי' ר"מ אומר אדה"ר חסיד גדול הי' כיון שראה שנקנסה מיתה ע"י ישב בתענית ופירש מן האשה ק"ל שנה והעלה זרזי תאנים על בשרו ק"ל שנה, אך נראה דאחר שאכל מעץ הדעת נכנסו בו כוחות חיצוניות ורוחות רעות, וכעין מעשה ר' יוסף דיליזאנע הידוע רח"ל וארז"ל ג' דברים מעבירין את האדם על דעתו וע"ד קונו ואחד מהם רוח רעה, והי' מוכרח במעשיו שכוחות חיצוניות ורוחות רעות שנכנסו בו הכריחוהו רח"ל, אך לאחר שנתגרש מג"ע וקיבל עונשו במקצת, נחלשו כוחות הרע שבו ולא הי' מוכרח במעשיו, ע"כ אז"ל בעירובין חסיד גדול וכו' מאחר שהי' אחר שנתגרש מג"ע והי' בכחו לעשות תשובה, משא"כ במדרש מיירי קודם שחל עליו העונשין א"כ הי' בהכרח ולכך אמר אכלתי ואוכל עוד ועל התשובה אמר לאו כיון שהרגיש שאיננו ברשותו וכנ"ל: 
@66ובזה @77יובן לשון הכתוב ועתה פן ישלח ידו מהו הלשון שליחות יד הול"ל בקיצור פן יאכל מעץ החיים, אך זקיני זצללה"ה מקאצק אמר דמ"ש באאע"ה וישלח ידו ויקח את המאכלת, כי אבריו של אאע"ה הי' נמשכין בעצמן לדבר מצוה וכענין שאמרו במדרש בחקותי בדהמע"ה חשבתי דרכי ואשיבה רגלי אל עדותיך אמר דוד רבש"ע בכל יום ויום הייתי מחשב ואומר למקום פלוני ולבית דירה פלונית אני הולך והי' רגלי מביאות אותי לב"כ ולב"מ. וכתב באמרי יושר הפי' אפי' בלי כוונה ובלא מחשבה ודייק במלת רגלי הכלים לבד, ולא הי' שייך לשון שליחות יד בדבר מצוה באאע"ה כי אבריו בעצמן היו נמשכין לזה אף בלי כוונה אך בעקידת יצחק באמת לא הי' מצוה לשוחטו ולכן הוצרך להשלחת יד שהכריח את ידו עכתד"ק, וז"ש כאן פן ישלח ידו דהוא מצד עצמו לא הי' רוצה בזה ולא היתה ידו נמשכת לדבר איסור אך אחר שהי' מוכרח א"כ נקרא שפיר השלחת יד ובזה מיושב קו' היפ"ת דבשבת כוחות החיצוניות נחלשין דכלהו ערקין אתעברו מינה ומאדה"ר בעצמו לא הי' שום מורא דהוא בעצמו לא הי' רוצה לעבור את פי השם: 
@11וישמעו את קול ד' אלקים מתהלך בגן לרוח היום, @33מפשטות הכתובים נראה שהליכות השי"ת בגן לא הי' לצורך אדה"ר וחוה לדבר אליהם ולעונשם אך זה הי' דרך אגב ועי' ספורנו, שכתב בזה"ל לרוח היום לרצון היום לעשות הדברים הנרצים באותו יום כמו שעשה בשאר ימי בראשית וכמו שעשה באותו יום קודם חטאם ע"כ. ובמ"ר מתהלך מהלך אין כתיב כאן אלא מתהלך מקפץ ועולה עיקר שכינה בתחתונים היתה כיון שחטא אדה"ר נסתלקה השכינה לרקיע ראשון כו' נמי משמע שהדיבור לאדה"ר וחוה הי' דרך אגב, ונראה דהנה כל הדברים שאמר להם השי"ת ולא הי' עונשים רק תיקונים שרצה הקב"ה עי"ז להעלותם למדריגתם הראשונה ע"י שיקבלו עונשם לזככם וכמו שיהי' באמת לימות המשיח אך כל זמן שלא הי' התעוררות מצדם לא בא ג"כ לכלל זה לחפש תיקונים עבורם אך אחר שהתחבאו ובושו בעצמם מחמת חטאם ואחז"ל עובר אדם עבירה ומתבייש בה מוחלין לו כל עוונתיו, ואף שעתה לא היתה תשובה, אבל עכ"פ היתה גרם שיבואו עי"ז התעוררות רחמים למעלה לחפש תיקונים עבורם: 
@11ונח מצא חן בעיני ד' @33במ"ר פכ"ט אר"א ב"כ כי נחמתי כי עשיתים ונח אפי' נח שנשתייר מהם לא הי' כדאי אלא שמצא חן בעיני ד': 
@66להבין @77האיך שייך לומר שאינו כדאי עד שניחם הש"י גם עליו והתורה מעידה עליו צדיק תמים הי', ובמ"ר פ' נח פל"ב תאבד דוברי כזב מדבר בדור המבול כו' יתעב ד' שאינן לא חיין ולא נדונין ואני כאשר עשו כן עשיתי ומה ביני לבינם אלא שגמלתני טובה ואמרת לי בוא אתה וכל ביתך אל התיבה ע"כ. והוא יותר פליאה שלא מצא בעצמו הפרש בינו לבין דור המבול: 
@66ונראה @77כוונת הדברים דבאמת כל אחד ואחד לפי מעלת נפשו ולפי הכנתו מתולדתו, ולפי מה שסיפק בידו לעשות הוא צריך להרבות בעבודת ד' וז"ש חז"ל וסביביו נשערה מאוד הקב"ה מדקדק עם הצדיקים כחוט השערה וע"כ נח שהי' נפשו גבוה מאוד והיתה הכנתו מתולדה טובה, והי' לו סעד לתומכו כמ"ש את האלהים התהלך נח, לעומת כל אלה הי' חושב את עבודתו מועטת, והי' בעיני עצמו כמקצר בעבודה והתמרמר בעצמו על זאת עד שלא מצא בעצמו שום מעלה נגד אנשי דורו ונדמה בעיניו שכאשר עשו כן עשה ובשביל זה עצמו שלא הונה א"ע ולא התברך בלבבו אלא הי' דבק במדת האמת באשר כן הוא האמת לפי מעלת נפשו כנ"ל, מצא חן בעיני ד': 
@66והנה @77נח הוא שבת ובשבת יכול כל אדם להגיע קצת לענין זה ע"י שידע האדם שאינו כדאי והוא רחוק מאוד משבת לפי מעלת נפשו ולפי מעלת שבת עי"ז יוכל למצוא חן כמו שנח מצא חן עי"ז והבן היטב: 
@00שנת תרע"ב. 
@66במד"ר @77פ"א בית שמאי ובית הלל ב"ש אומרים השמים נבראו תחילה ואח"כ נבראת הארץ משל למלך שעשה לו כסא ומשעשאו עשה איפופירין שלו כך וגו' השמים כסאי והארץ הדום רגלי, וב"ה אומרים הארץ נבראת תחילה ואח"כ השמים משל למלך שבנה פלטין משבנה את התחתונים אח"כ בנה את העליונים וכו', ר' יוחנן בשם חכמים אמר לבריאה שמים קדמו לשכלול הארץ קדמה, אמ"ר שמעון בן יוחאי וכו' שניהם לא נבראו אלא כאלפס וכסוי' שנאמר קורא אני אליהם יעמדו יחדיו עכ"ל. הגם שאין דורשין במעשה בראשית בשנים, וכבוד אלקים [מבראשית עד ויכלון הסתר דבר, אך ידוע כי עולם שנה נפש הם על מתכונת אחת, וכל אלו ענינים כמו שהם בעולם כן הוא בשנה ובנפש, ועל זה שוב נאמר וכבוד מלכים חקור דבר, עיין במד"ר פרשה ט': 
@66והנה @77כמו שיש שמים וארץ בעולם, כן הוא בשנה היינו הזמן, ששבת והמועדים המסתעפים ממנו הוא בחי' שמים, וימי חול הם בחי' ארץ, שכמו ששמים משפיעים על הארץ, כן השבת משפיע על ששת ימי המעשה, וכן בנפש האדם, מוח החכמה והשכל הוא בחי' שמים, והלב היא בחי' הארץ, שהשכל הוא משפיע ומנהיג את הלב, וגם בהם יוצדק המחלוקת הנ"ל. וידוע דאלו ואלו דברי אלקים חיים, ולהבין הדברים יש לומר דהנה שבת יש בו שני בחינות, שהוא אחר ששת ימי המעשה כבריאתו של עולם, וגם הוא קודם ששת ימי המעשה הבאים, ומני' שתא יומין מתברכין, וכבר בארנו זה במק"א ויש לי להוסיף בזה דברים ולומר, כי שני הבחי' הי' גם בבריאתו של עולם, כי בש"ס סנהדרין [ל"ח.] אדם נברא בערב שבת כדי שיכנם למצוה מיד, פרש"י למצוה שבת, הגם שהוא נברא איזה שעות מבעוד יום, מ"מ המתכונת שהוא אחר התגרשו מג"ע [למ"ד דנתגרש מע"ש וכבש"ס סנהדרין הנ"ל דבשעה י"ב נטרד והלך לו שנאמר אדם ביקר בל ילין] שנתהוה סדר אחר מתחיל מיום השבת, והיינו הגם כי קודם החטא הי' הסדר שמקודם יהי' ששת ימי המעשה ואח"כ יבא יום השבת, כי לפי ערך עבודת האדם בכל ששת ימי המעשה בסור מרע ועשה טוב ובבירור הטוב מהרע, יהל אח"כ אור קדושת שבת, אך אחר החטא אין לקוות מאדם הזה שיהי' ביכלתו לעבוד עבודתו עבודת הקודש מעצמו טרם יהל עליו אור קדושת השבת וכולי האי ואולי בכח קדושת השבת יחליף כח לעבוד עבודתו בששת ימי המעשה הבאים, ומ"מ אחר שקדם השבת והחליף כח לעשות מעשהו בששת ימי המעשה, שוב בא השבת שאחריו והאיר ביתר שאת לרגלי עבודתו בימי המעשה הקדום, ומובן שע"י שבת השני שהאיר ביתר שאת, הוא החליף כח ביתר שאת בימי המעשה שאחריו, ושוב בא שבת השלישי בתוספת אורה קדושה וברכה, וכן חוזר חלילה עד התכלית שיתתקן העולם לעתיד לבא ויחזור העולם כמו אדה"ר קודם החטא שהשבת יהי' אחר ימי המעשה עד אלף השביעי שכולו שבת, והשבת יהי' הגמר והתכלית, ולא יהי' עוד בבחי' השני' שבת קודם לימי המעשה: 
@66וע"כ @77ב"ש שמדתם מדת הדין אמרו שמים קדמו שהרי לולא שבת הראשון לא התחיל התיקון, וע"כ לפי שורת הדין לא נוכל לחשוב להאדם שהוא במעשיו ובזכותו עשה והמשיך קדושת שבת להעולם, וב"ה שמדתם מדת החסד אומרים ארץ קדמה, והיינו עפ"י מה שפירשו המפורשים בפסוק (תהילים ס"ב) ולך ה' חסד כי אתה תשלם לאיש כמעשהו, שקרא הפסוק גמול מעשה הטוב חסד משום שכל מעשה הטוב שעשה האדם לעולם הקדים לו עזר אלקי, ואלמלא כן לא הי' יכול לעשות מאומה, ומ"מ הש"י חשבה לטבה כאלו האדם מעצמו הי' העושה מאליו, וזה ולך ה' חסד כי אתה תשלם לאיש כמעשהו כאלו הוא בעצמו הי' העושה, וה"נ לב"ה שמדתם חסד נחשב כאלו הארץ קדמה ובזכות האדם ומעשיו בא קדושת שבת שאחריו, ור' יוחנן אמר לבריאה שמים קדמו היינו שבת הראשון כנ"ל, ולשכלול היינו אחר התיקון שאז יהי' עיקר וגמר השכלול ונזכה לעולם שכולו שבת אז יהי' השבת אחר ימי המעשה כנ"ל, ורשב"י ס"ל ששניהם יחד היינו משום דר"ש אזל בתר כוונה וסוף המעשה במחשבה תחילה, א"כ כל השתלשלות מראשית הבריאה עד יום שכולו שבת כאלו הכל הי' יחדיו: 
@66וכעין @77זה יש לומר בנפש האדם דהשכל הוא בחי' שמים, והלב הוא בחי' ארץ, וברמב"ם פ"ב מהיסה"ת והאיך הוא הדרך לאהבתו ויראתו בשעה שיתבונן האדם במעשיו וברואיו הנפלאים הגדולים ויראה מהם חכמתו שאין לה ערך ולא קץ מיד הוא אוהב ומשבח ומפאר ומתאוה תאוה גדולה לידע השם הגדול כמ"ש דוד צמאה נפשי וכו' וכשמחשב בדברים אלו עצמן מיד הוא נרתע לאחוריו ויפחד ויודע שהוא ברי' קטנה שפילה אפילה עומדת בדעת קלה ומעוטה לפני תמים דעות כמ"ש דוד כי אראה שמיך מעשה אצבעותיך מה אנוש כי תזכרנו, הרי שאהבה ויראה שהם בלב האדם באים מכח התבוננות השכל, והרי זה שמים קודמים לארץ, ומצינו ג"כ להיפוך שאמר הכתוב (משלי י"ז) למה זה מחיר ביד כסיל לקנות חכמה ולב אין, הרי שצריך להקדים בחי' הלב לבחי' החכמה והשכל, והרי זה ארץ קודמת לשמים, ואלו ואלו דברי אלקים חיים, אך עיקרן של דברים יתבאר עפ"י מה שאמר כ"ק אבי אדומו"ר זצללה"ה שהרב הקדוש ר"ב מפרשיסחא זצללה"ה שאל לזקיני זצלה"ה מקאצק מאין לקח התעוררות שלו לעבודת השם, והשיבו מפסוק (ישעי' מ') שאו מרום עיניכם וראו מי ברא אלה, והשיב לו הלוא מזה יכול כל אדם ליקח התעוררות אפי' אינו יהודי, והתעוררות היהודי צריך להיות מיציאת מצרים עכת"ד ודבריו אלה הם בכוזרי ששאל לו מלך הכוזר מדוע נאמר אנכי ה' אלקיך אשר הוצאתיך מארץ מצרים ולא נאמר אשר בראתי שמים וארץ שהוא יותר פלא, והשיב שמצד בריאת שמים וארץ הי' הכל שוים כגרמני ככושי ומה שהקב"ה מיחד שמו על ישראל לבדם שנא' אלקיך זהו רק   מפאת שהוציא אותם מארץ מצרים, וכ"ק אבי אדומו"ר זצללה"ה אמר לישב דברי זקיני זצללה"ה, כי להתפעל מראית דבר תלוי באיזה לב מביטים, כי מי שיש לו לב רע לעולם יראה להיפוך, כמ"ש (ישעי' וא"ו) שמעו שמוע ולא תבינו וראו ראו ואל תדעו, ולראות נכוחות צריך להיות לו מקודם לב זך וישר, ולב זך וישר השיגו ישראל במצרים, ורק מאז והלאה יש לפני ישראל דרך ישר ליקח התעוררות מבריאת שמים וארץ, ומיושב דברי זקיני זצללה"ה, ובאמת דברים הללו מוכרחים מדברי הנביא עצמו שדיבר אל ישראל ואמר שאו מרום עיניכם, והנה אברהם אבינו ע"ה הוא לקח ראשון התעוררות מחכמתו הגדולה כבמדרש ריש לך שאמר תאמר שהבירה הזו בלי מנהיג, ובזוה"ק ע"ח מפורש עוד יותר דהא קוב"ה יהב לי' לאברהם רוחא דחכמתא והוה ידע ומצרף סטרי דישובי עלמא וכו', ובמדרש רב לא הי' לו אביו לא למדו אלא שתי כליותיו נובעות חכמה, אך לאו כל אדם זוכה לכך שלא יהפך חכמתו לרועץ, וע"ז נאמר למה זה מחיר ביד כנ"ל לקנות חכמה ולב אין, אך אנחנו בני ישראל שהוציאנו מארץ מצרים שהוא מעבה החומר וע"י הספירה נהפך כל תשוקות וחמדות עוה"ז להשתוקק להדבק בשם ה', אז קרבנו לפני הר סיני ונתן לנו את תורתו ובה נכלל כל חכמה וכל מדע, ומאז והלאה כל הדבק בהש"י ושומר מצותיו בכל לב, הוא יכול להסתכל וליקח התעוררות מפאת השכל כמ"ש הרמב"ם הנ"ל, ומ"מ צריך שלא יהי' חכמת מרובה ממעשיו כבמשנה אבות דאם חכמתו מרובה ממעשיו שוב הוא בכלל למה זה מחיר ביד כסיל לקנות חכמה ולב אין, ומעתה אין סתירה ממקרא זה לדברי הרמב"ם: 
@66ובזה @77נבוא לביאור פלוגתת ב"ש וב"ה, דב"ש סברו שמים קדמו לארץ, שהשכל ינהיג את הלב ומצד התבוננות השכל יבוא לאהבה ויראה שהוא בלב כמ"ש הרמב"ם וכמ שאמר דהמע"ה לשלמה בנו (דה"א כ"ח) דע את אלקי אביך ועבדהו, הקדים הידיעה שהוא בשכל לעבודה שהוא בלב, וכמו שהי' הענין באאע"ה כנ"ל, וכן שורת הדין ניתנת שזיכוך הלב יבוא רק מפאת השכל, וב"ה שמדתם מדת החסד כנ"ל אמרו ארץ קדמה, היינו שהש"י בחסדו הגדול משפיע רוח טהרה בלב איש ישראלי עוד טרם יבוא לבחי' השכל, וכמו שהי' במצרים שהוציאם הש"י בחסדו הגדול והקדים להם רוח טהרה עוד טרם הבינו מצד השכל, ורק אחר שהשיגו הרוח טהרה באו לסיני ולעבוד הש"י מפאת השכל וכנ"ל, ור"י אמר לבריאה שמים קדמו היינו שתחלת בחירת ישראל שהוא כעין בריאה חדשה שהתחיל מאאע"ה, וכמו שכתב המהר"ל בענין לך אני פוטרך מכיבוד אב, שמים קדמו שאאע"ה התחיל מצד השכל כנ"ל, ולשכלול היינו שנשתכלל אומה ישראלית שהוא יציאת מצרים ומ"ת, ארץ קדמה כנ"ל, רשב"י ס"ל שניהם יחדיו, כי זה בלא זה א"א, כי רשב"י אזל בתר כוונה, וכמו שאי אפשר להסתכל בחכמה בלי לב זך, כן א"א שיהי' לו לב זך באמת רק מפאת הכוונה שבמעשים טובים: 
@66במד"ר @77ריש פ' ג' ר' יהודה אומר האורה נבראת תחילה משל למלך שבקש לעשות פלטין והי' אותו מקום אפל מה עשה הדליק נרות ופנסין לידע האיך הוא קובע תילמיוסים כך האורה נבראת תחילה, ור' נחמי' אמר העולם נברא תחילה משל למלך שבנה פלטין ועטרה בנרות ופנסין ע"כ. וכבר אמרנו שאין לדבר במעשה בראשית, רק כמו שהוא בעולם כן הוא בשנה ונפש, ובשנה ונפש הוא בגדר כבוד מלכים חקור דבר, ויש לפרש שבנפש אדם שייך נמי מחלוקות זו, אם ההארה אלקית מוקדמת לעשיות ועבודת האדם, או עבודת האדם מושך עליו ההארה אלקית, ואלו ואלו דברי אלקים חיים, ושניהם אמת שמבלעדי הארה אלקית אין אדם יכיל לעשות מאומה, וכן הוא בא"ע ופי' בזה את הכתוב ולו נתכנו עלילות, ומפורש בדברי האר"י ז"ל כי כל אתערותא דלתתא מוקדמת לו אתערותא דלעילא, אך בעבודת האדם מושך עליו הארה אלקית ביתר שאת, ומחלקותם אם ההארה המוקדמת חשובה יותר באשר באשר היא מוקדמת ובלעדה לא נוכל לעשות מאומה וגם אין בה תפיסת יד האדם וא"א להיות מזה יניקת ושליטת חיצונים, ומר אמר שההארה שאדם מושך עליו במעשיו חשובה יותר באשר זה בא ע"י זכות האדם במעשיו, ולתכלית זה באה הנשמה לעוה"ז כדי שתזכה ותאכל מפרי מעשיה: 
@66וי"ל @77בשנה נמי שייך מחלקותם, דהנה בשבת כולהון מתעטרין בנשמתין חדתין כדין שרותא דצלותא, וידוע דשמור מדת לילה וזכור מדת יום, וזכור הוא במעלה עליונה יותר, וזכור הוא דכורא ושמור הוא נוקבא כדאיתא בזוה"ק, ושמור הוא רק להיות כלי לקבל ההארה האלקית שהיא הנשמה יתירה ולשמור את עצמו שלא יהא שוטה המאבד מה שנותנין לו, ובההארה אלקית זו צריך האדם להתעורר עצמו בתורה ובתפלה ובעונג שבת עד שיגיע לזכור שהוא ביום וסעודתא דעתיקא עבדינן, וא"כ מר אמר שההארה אלקית שהיא הנשמה יתירה הבאה לאדם בהכנסת שבת חשיב יותר באשר זה הוא יסוד הכל וכמשל המדרש לידע האיך הוא קובע תילמיוסין שפירושו יסודות, ואף שבעצם הארה זו קטנה משל יום מ"מ קודמת במעלה באשר הוא הראשון ויסוד הכל, ומר אמר דההארה של יום חשיב יותר באשר היא בעצם גדולה משל לילה: 
@66במד"ר @77(שם) והארץ היתה תהו אלו מעשיהן של רשעים ויאמר אלקים יהי אור אלו מעשיהם של צדיקים ויבדל וכו' בין החושך, בין מעשיהם של צדיקים ובין מעשיהם של רשעים, ויקרא אלקים לאור יום אלו מעשיהם של צדיקים וכו' בפ' ב' מסיים בה אבל איני יודע באיזה מהם חפץ אם במעשה אלו ואם במעשה אלו כיון דכתיב וירא אלקים את האור כי טוב הוי במעשיהם של צדיקים חפץ ואינו חפץ במעשיהם של רשעים, וכ"ת אבי אדמו"ר זצללה"ה אמר מעשיהן של רשעים היינו המעשים טובים שלהם, והי' ס"ד לומר שבזה עוד חפץ יותר באשר צריך כפיית היצה"ר יותר קמשל"ן דאינו כן רק במעשיהם של צדיקים חפץ יותר ודפח"ח. ולי נראה להוסיף עוד דברים דהנה המדרש מכנה מעשיהם של רשעים לחושך, והיינו משום שאינו נעשה באור והתלהבות ע"כ בלתי אפשר שיפעלו מעשיו הטובים להדליק ולהאיר למעלה כלל, וכעין זה יש לפרש מאמר הכתיב (משלי י"ג) נר רשעים ידעך, ובזה תוכחת מגולה כמה צריך האדם לזהר במעשיו הטובים בתורתו ובתפלתו שיהי' באור והתלהבות שלא יהי' בכלל מעשה הרשעים ח"ו ונראה לי שזה מאזני משפט צדק ביד כל אדם לדעת מעמדו ומצבו ואם היא לרצון לפני אדון כל, שכמה מדריגות התלהבות ותשוקה שיש בעבודתי כמו כן הוא סימן שעלה במדרגות הטוב, ואם ח"ו עבודתו בקרירות זה הוא סימן שעדיין הוא עומד מבחוץ, ומאומה לא ישא בעמלו ח"ו, ומחויב בכל עוז לחוס על נפשו לעוררה ברשפי אש שלהבתי': 
@66במד"ת @77נראה ששבת בבריאת העולם הי' כעין חנוכת הבית, ונראה לבאר דהנה במד"ר פ"ט ר' לוי בשם רחבח"א מתחילת הספר ועד כאן כבוד אלקים הוא הסתר דבר מכאן ואילך [היינו מפרשת ויכולו] כבוד מלכים חקור דבר כבוד דברי תורה שנמשלו למלכים שנא' בי מלכים ימלוכו לחקור דבר, ויובן זה בהקדם דברי רש"י בראשית ברא אלקים ולא נאמר ברא ה' שבתחילה עלה במחשבה לברא תו במדת הדין וראה שאין העולם מתקיים והקדים מדת הרחמים ושתפה למדת הדין, ואין הפי' ח"ו כפשוטו שראה אח"כ כשבראו שאינו מתקיים כאלו ח"ו בתחילה לא ידע, חס ושלום לומר כך, אלא הפי' הוא עפ"י מה שכתבו חכמי האמת כי באם לא הי' במדת הדין שהיא סוד הצמצום הי' העולם מתבטל במציאות, ורק מחמת הסתר והצמצום הי' מקום שלא יתבטל העולם במציאות עכת"ד, וע"כ כך עלה במחשבתו ית"ש שהבריאה תהי' במדת הדין אבל הקיום יהי' במדת הרחמים בשותף לו מדת הדין, והכל הי' מחשבה אחת קדומה, כי בלתי אפשר שיהי' באופן אחר שבאם הבריאה לא היתה במדת הדין הי' מתבטל במציאות, ואם לא הקדים מדת הרחמים להקיום לא הי' ראוי להתקיים, ובאותו רגע שעלה במחשבה לבראות במדת הדין אז ראה שאין מתקיים במדת הדין ושלהקיום יהי' מדת הרחמים בשותף לו מדת הדין, וזה פשוט בדברי רש"י: 
@66והנה @77הביט בתורה וברא את העולם והתורה אמרה אני הייתי כלי אומנתו של הקב"ה, ע"כ לומר שאותן פרשיות המדברות בבריאת העולם הם נמי בהעלם ובצמצום, שאם היו הפרשיות בהתגלות הי' הבריאה שנתהוה מכח פרשיות האלה נמי בכח התגלות ולא בהסתר וצמצום, והבן הדברים כי אי אפשר לפרש יותר, וע"כ הוא כבוד אלקים הסתר דבר, שבזה שהוא מסתיר דבר הוא מורה שכל הבריאה נעשה מכח ההסתר והצמצום, ואם לא, הי' מתבטל כל הבריאה במציאות, וזה כבוד אלקים שאין עוד מלבדו ושהכל אפס ואין ואינו נתפס בלשון נמצא רק מפאת ההסתר, ומכאן ואילך כבוד מלכים חקור דבר, היינו דכל ששת ימי המעשה שהי' הבריאה נמתח והולך ע"כ לומר שהי' נסתר ונצמצם והולך, אך בהגיע יום השבת בא חיות חדש להבריאה היפוך ההסתר וההעלם רק התגלות אלקית שהופיע בתוך הבריאה, והי' עליות העולמות כנודע, וע"כ הפרשיות בהתגלות, וזה כבוד התורה שכל ההתגלות שבשבת בא מכח התורה, וזה מורה מה שהוא חקור דבר, וי"ל עוד בפשיטות שזה כבוד של תורה שמדקדקין על קוץ וקוץ כל מה שבכחו לדקדק ומכאן ואילך שהפרשיות בהתגלות שוב זה כבוד להתורה שמחזיקין אותה שנכלל בה כוונות מכוונות שונות בכל קוץ וקוץ תלי תלין של הלכות כמו שהוא באמת והבן: 
@66ובזה @77שאמרנו ששבת היא היפך ההעלם וההסתר רק התגלות אלקית שהופיע בתוך הבריאה נבוא לביאור דברי המד"ת הנצב פתח דברנו, דהנה בפסוק (דברים כ') אשר בנה בית ולא חנכו תרגום יונתן ולא קבע בה מזוזתא, הענין הוא דכל בנין הוא צמצום וגבול, ושורשו ממדת הדין וע"כ בשמאי הזקן איתא הלשון דוחפו באמת הבנין שבידו הפי' הוא במדתו מדת הדין שאין לומר ששמאי הזקן הי' בנאי, והיתה כ"כ מלאכתו קבע עד שתמיד היתה אמת הבנין בידו, אבל הפי' האמתי במדתו מדת הדין [אולי שמעתי זה הפי' מכ"ק אבי אדומו"ר זצללה"ה או שראיתי באיזה ספר ואינני זוכר] והנה אמרו ז"ל כל העוסק בבנין מתמסכן ועיין מהר"ל ספר גבורות ה' פ' ט"ו שכתב כי הבנין הוא היפך הברכה כי בברכה אין גדר וגבול ולכך נאמר בברכה ופרצת וגו' והבנין הוא היפך זה שבונה גבולים וגדרים והעוסק בדבר שהוא היפך הברכה מתמסכן עכת"ד, ויש לי להוסיף בה דברים אולי הוא בכלל דבריו, כי מאחר שבנין הוא גדר וגבול מוצאו ממדת הדין ע"כ מעורר מדת הדין, ובהתעורר מדת הדין מתעורר לרגליו גם כחות מזיקים שמשכנם בצד שמאל מבחוץ שעומדין וצופין מתי יצא מן הדין אשר בצפון לחרוב להרוג ולאבד שיהי' הם גומרים הדין כי לכל תכלית הוא חוקר, ועיין שער אורה שער וא"ו, ועיין זהר ח"ב קפ"ד. ד"ה פתח ובפי' הרמ"ז שם, וע"כ העוסק בבנין מתמסכן, ולפי הדברים האלה יש לומר דהא דכתב הזוה"ק ח"ג רס"ג סמיך לפתחא אזדמן חד שידא ואית לי' רשו לחבלא, מהאי טעמא הוא שמחמת הבנין התעורר מדת הדין וכיון דאיהו אתער סטרא אחרא אתתקף בהדי', אבל הש"י זכנו במצות מזוזה כי בהופיע שם השם שמה אין עוד מקום להסט"א שהויתה מצד הצמצום והסתר אורו יתברך, וזהו שמתרגם יונתן שחנוכת הבית הוא קביעת המזוזה, ובזה יובן טעם המנהג שעושין סעודה בחנוכת הבית, שענין סעודה להנות אחרים הוא מדתו של אברהם אבינו ע"ה מדת החסד היפך מדת הדין והצמצום, ובזה מתקנין הענין דהעוסק בבנין מתמסכן, אבל עיקר חנוכת הבית היא קביעת המזוזה, וע"כ הי' דעת הריש גלותא [מנחות ל"ג.] לקביע מזוזה טרם העמיד הסיפין עיין פרש"י למען לא יתחיל המזיק להשים משכנו שמה: 
@66ובזה @77יובן דברי המד"ת ששבת הוא כעין חנוכת הבית, דמאחר דכל הבריאה הי' מחמת ההעלם וצימצום מדת הדין, ובהתעורר מדת הדין מתעורר גם חלקי הרע כנ"ל וזהו תהו ובהו שהי' בעולם, אך בהופיע אור קדושת שבת כולהו ערקין ואתעברו מינה, וזה שאיתא במדרש פ' יו"ד על יום השבת נעקר תהו ובהו מן העולם נראית מלאכת שמים וארץ ויצא לצירוף כלי נעשו כלים הה"ד ויכולו השמים והארץ וכל צבאם, וזה הוא ממש כעין בנין הבית שמתעורר חלקי הרע ונתבטל בהופיע שם השם ע"י המזוזה, כמו כן הי' בבריאת העולם שכל ששת ימי המעשה התגברו והתעוררו חלקי הרע, ונתבטלו ע"י הפעת אור קדושת שבת, והוא כעין חנוכת הבית: 
@66ולפי @77האמור שכל ששת ימי המעשה מאחר שהי' הבריאה נמתחין והולכין והי' ע"י ההעלם וההסתר, ע"כ נתגברו אז כח הסט"א וחלקי הרע, יובן מ"ש האר"י ז"ל שחטא אדה"ר הי' שלא המתין בזיווגו עד יום השבת, ולכאורה אינו מובן הלוא חטאו מבואר בכתוב שאכל מעץ הדעת טו"ר, ולהנ"ל יובן שמאחר שאז הי' זמן התגברות הרע הי' מקום לחלקי הרע להדבק עמו אז, וכעין זה יש לומר הטעם דאסור לשמש מטתו בשני רעבון כי עת רעה הוא, כי מאחר שאפי' חסיד שבחסידים אי אפשר שלא יהא בו צד אחד של דופי ע"כ הי' מקום לחלקי הרע להדבק עמו, והם הביאו לחטא בעץ הדעת טו"ר, וכענין עבירה גוררת עבירה, השם ישמרנו: 
@66ואולי @77יש לצרף בזה ולומר מחמת שהי' בגילוי דשמושא ומרומז בדברי רש"י ויהיו שניהם ערומים, ואולי זה טעם צורך צניעות בבית הכסא שהזהירו חכז"ל יותר מבשאר מקומות, כי מבואר בדברי הזוה"ק, כי כל לכלוכא וטנופא הוא משכן הסט"א, ובגמ' שד של בית הכסא, ע"כ צריך צניעות ביותר שלא יתדבק עמו כחות חיצונים: 
@00שנת תרע"ב. 
@22ר"ח מרחשון
@66הנה @77לפי סדר הדגלים חודש הזה מיוחס למנשה, וכבר כתבנו במק"א שמנשה ואפרים הם בסור מרע ועשה טוב, שמנשה מלשון נשני אלקים את כל עמלי הוא בסור מרע ואפרים מלשון כי הפרני אלקים בארץ עניי הוא בעשה טוב, ולכן רצה יוסף שיתברך מנשה מקודם כפי סדר הכתוב סור מרע ועשה טוב, אך יעקב אבינו ע"ה חידש דרך אחר בעבודה להתחיל בעשה טוב מקודם וממילא נקל יהי' לסור מרע, כי להמתין בעשה טוב עד שיסור מקודם מהרע זה קשה מאד, וע"כ חדשים האלו שהם תשרי ומרחשון המתייחסים לאפרים ומנשה, תשרי הוא בעשה טוב, וע"כ יש בו הרבה מצות שופר יוה"כ סוכה לולב ערבה וניסוך המים, מרחשון הוא בסור מרע, וע"כ מזלו עקרב דהנה כ"ק אבי אדומו"ר זצללה"ה אמר דהא די"ב שבטים הם כנגד י"ב מזלות היינו שבזכתם הגביהו את ישראל למעלה מהמזלות, דאף שהמזל מושך בטבעו לדברים בלתי ראוים כהא דפרק מי שהחשיך (קנ"ו.) מאן דבחמה יהא גבר זיותן וכו' האי מאן דכוכב וכו', מ"מ ישראל בכוחם למשול על טבעם, ובשביל זה אין המזל פועל בענינם ומאותות השמים אל תחתו וגו' ודפח"ח: 
@66ולי @77יש להוסיף על הדברים שלא די שאינם נמשכים להוראת המזל, אלא שהם מגביהים הוראת המזל לשורשו להשתמש בו בקודש, ולמשל חודש מרחשון שאנו מדברים בו מזלו עקרב וידוע שעקרב הוא קרירות, היינו שטבעו מושך להתעצל ולישב בטל, וכל מה שיעשה יעשה בקרירות רוח, ולא ברוח חם והתלהבות, וישראל משתמשין במדה ההוא עצמה לסור מרע ולהתעצל במעשים בלתי ראוים, ואף דברים גשמיים המוכרחים יהי' בקרירות רוח, שכל אלו הם בכלל סור מרע, וזה עצמו הוראת השבט המתיחס לחודש הזה הא שבט מנשה כנ"ל: 
@66ובזה @77יש לפרש דברי הספר יצירה הובא בספר בני יששכר, המליך אות נ' בריח וקשר לו כתר וצר בו עקרב בעולם ומרחשון בשנה ודקין בנפש זו"נ. והיינו דידוע דסור מרע הוא כלל מצות ל"ת, ועשה טוב הוא כלל מצות עשה, ושורשם הוא יראת ה', ואהבת ה', טהרה, וקדושה, כי טהרה הוא בסור מרע כמ"ש (איוב י"ז) טהר ידים יוסיף אומץ, וקדושה היא בעשה טוב כמו שאנו מברכים על כל המצות אשר קדשנו במצותיו וצונו, והנה אות נ' כפופה מתיחס ליראת השם כידוע לחכמי האמת, ועל דרך הפשוט הוא מרמז שיהי' כפוף להש"י, ובש"ס שבת (קד.) נאמן כפוף נאמן פשוט, והוא טהרת הלב מגסות הרוח ומאהבות חיצוניות, ולפי הנ"ל יובן שהוא ענין חודש מרחשון, והנה בשלהי סוטה טהרה בטלה טעם וריח רב הונא אשכח תומרתא דחינונותא וכו' אתא רבה ברי' אמר מוריחנא ריחא דחינונותא אמר לי' בני טהרה יש בך ע"כ, הרי דטהרה מביאה ריח טוב, ומעתה יובן דברי הספר יצירה המליך אות נ' בריח, כי הריח תלוי באות נון וכנ"ל, וצר בו עקרב בעולם שהוא כח המושך לקרירות, ומרחשון בשנה, ודקין בנפש, כי הדקין אין בהם דם, ואין מחזיקין דם בבני מעים וכנראה בחוש שהם לבינים וזה מורה שטבעם קר: 
@66הנה @77בשבת יש נשמה יתירה, וביו"ט רוח יתירה, ובר"ח נפש יתירה כידוע, והנה לשון נפש הוא חפץ ורצון כמ"ש (בראשית כ"ג) אם יש את נפשכם שפי' רצונכם, וע"כ הוא יו"ט של דוד המלך ומרומז בגמ' שלח לי' סימנא דוד מלך ישראל חי וקים, כי זה ענין דהע"ה (תהילים מ') קוה קויתי ה' וכל ספר תהילים מלא מזה והוא באר מים חיים הנובע ממטה למעלה מתרפקת על דודה, והנה תשוקתו של אדם הוא דבר הטמון בעומק הלב, עד שכמעט האדם עצמו אינו יכול לירד לסוף דעתו ותכליתו כי לפעמים ידמה האדם בנפשו שתשוקתו בלתי לה' לבדו, ומ"מ יתגנב בו שמץ תועלת עצמו, והוא אינו מבין, ובר"ח שנתוסף בהאדם נפש יתירה שהיא חפץ ותשוקה להש"י הנה היא לו לעזר מעט עכ"פ לחפוץ שיהי' תשוקתו בלתי לה' לבדו, וזה הוא השעיר של ר"ח שנאמר בו לה' שמכפר על חטא שאינו מכיר בו אלא ה', אך לעתיד שיעביר גלולים מן הארץ הם כחות זרים הסובבים ומקיפים את נקודה הפנימית שבלב, אז תגדל התשוקה בלתי לד' לבדו כמ"ש (ישעי' ב') ביום ההוא ישליך האדם את אלילי כספו ואת אלילי זהבו, הם תשוקות חיצוניות, כי בכל ענין שאדם השתדל ולא הי' יכול להשיג בשלימת, לעתיד לבא במהרה בימינו יבוא אל תכליתו, א"כ אז לא יצטרך שעיר עזים לכפר כנ"ל אלא ושעירי עזים נעשה ברצון שהרצון כבר בשלימות: 
@66כתיב @77בירבעם (מלכים א' י"ב) שעשה את החג במרחשון החודש אשר בדא מלבו, הנה מלכות ישראל הוא דוגמת הירח המתחדשת בכל חודש, והירח נקרא חודש על שם התחדשות, כן מלכות ישראל מתחדש תמיד בתשוקה חדשה להש"י ובכל יום חביבה עליהם כשעה ראשונה, והוא באר מים חיים הנובע תמיד, וזה הי' דוד המלך המתרפק בכל יום באהבה בשירות ותשבחות, ובפרקי היכלות שעדיין דוד המלך אומר בכל יום שירות ותשבחות שלא שמעתן אוזן מעולם, וכאשר נטלה מלכות עשרה שבטים מזרע דוד ניתן המלכות לזרע יוסף צדיק יסוד עולם שהוא במדרגת חי כנודע, ונקרא מדה זו מקור מים חיים כמ"ש בשערי אורה שער ב', ולעומת שמדתו של דוד נקרא באר מים חיים נקרא מדתו של יוסף מקור מים חיים, אך ירבעם קלקל מדת התחדשות שבו, וחידש התחדשות רע וזה החודש אשר בדא מלבו, והנה כבר אמרנו בביאור דברי המדרש (שמות פ"א) בה' בגדו כי בנים זרים ילדו עתה יאכלם חודש את חלקיהם, כי ישראל במצרים כשמת יוסף הפרו ברית מילה, וע"כ בנים זרים ילדו עתה יאכלם חודש את חלקיהם מלך חדש שנא' ויקם מלך חדש, ואמרנו שבשביל שקלקלו מדתו של יוסף מדת התחדשות ע"כ לקחו המצרים את כח התחדשות מישראל ובכח זה חידשו עליהם גזירות יע"ש, וכמו כן נוכל לומר דבחטא ירבעם שקלקל מדת התחדשות נטלו אוה"ע כח התחדשות מישראל והגלנו מארצנו ותמיד הם גוזרים עלינו גזירות רעות גזירות חדשות, וידוע דברי הרה"ק רמ"מ זצללה"ה מרימינאב, שכל גזירות רעות המתחדשות על ישראל רח"ל וכל המסים וארנוניות שמוצצים דמי ישראל התחלתם תמיד בחודש מרחשון, ולפי מה שכתבנו יובן הדברים שבאשר על החודש זה נאמר החודש אשר בדא מלבו, בעוה"ר נהפך התחדשות חודש זה להם כנ"ל, ונראה שיש תיקון לזה ההתחדשות שבישראל בעת הזאת שקובעין שעורים תמידים כסדרם ללמוד וללמד איש ואיש חבורה וחבורה, ההתחדשות הזה מוציא מתחת ידיהם את כח התחדשות, אמן כי"ר: 
@00בראשית שנת תרע"ג. 
@66בש"ס @77חולין כ"ו: יו"ט שחל להיות בע"ש תוקעין ולא מריעין, ובע"ש דעלמא מפורש בש"ס שבת ל"ה: דתוקעין ומריעין, ולהבין הענין יש להקדים דברי המד"ר בראשית פ' יוד רבי חמא פתח הגו סיגים מכסף ויצא לצורף כלי וכו' כך כל זמן שהי' העולם תוהו ובהו לא נראית מלאכת שמים וארץ כיון שנעקר תוהו ובהו מן העולם נראית מלאכת שמים וארץ ויצא לצורף נעשו כלים הה"ד ויכולו השמים והארץ וכל צבאם ע"כ. ואמרנו לפרש דהנה לכאורה אינו מובן דמשמע דכשהגיעה שבת נעקר תוהו ובהו מן העולם ובפשטות נראה שתיכף ביום הראשון במאמר יהי אור נעקר תוהו ובהו, אך הפי' שהנה במדרש ששמים וארץ היו נמתחין והולכין, והפי' שהיו מתגשמים ומתרחקים מהשורש והגשמיות הי' מכסה על פנימית ענין שמים וארץ, וזהו הפי' כל זמן שתוהו ובהו הי' בעולם לא הי' נראית מלאכת שמים וארץ, שהגשמיות הוא התוהו ובהו שהי' מסתיר פנימית ורוחנית שמים וארץ, אך כשהגיע יום השבת וכל הבריאה שבה לשרשה שזהו תכלית הבריאה שתשיב לשורשה וישמח ה' במעשיו, אז נעקר תוהו ובהו מן העולם ונעשו כלים לקבל קדושה העליונה, וכדוגמא זו הוא בנפש האדם שהמוח והלב הם דוגמת שמים וארץ, שהשכל משכנו במוח, והנפש שהיא תשוקת האדם משכנה בלב, וכמו שהשמים משפיעים על הארץ, כן השכל משפיע על הנפש, והנה כמו שמים וארץ כל ששת ימי המעשה היו נמתחין והולכין ובהגיע יום השבת נעשו כלים לקבל קדושה העליונה, כן בנפש האדם, שבהגיע יום השבת נחשב דעתו של אדם היפוך התוהו ובהו שהוא השוטטת השכל והתשוקות בעניני עוה"ז: 
@66ובמדרש @77פ"ב רשב"ל פתח קריא במלכיות והארץ היתה תוהו זו מלכות בבל שנא' ראיתי את כל הארץ והנה תוהו, ובהו זו מלכות מדי שנא' ויבהילו להביא את המן, ומדברי המדרש האלו נעמיד על ענין תוהו ובהו בנפש האדם מהו, דהנה מלכות בבל נראה שהי' כח רע מתנגד למעלת השכל שבישראל ויראה טהורה הבאה מצד התבוננות השכל, וכח רע זה הי' מטיל פחד ואימה כבמדרש לך פ' מ"ד ואימה זו בבל, והי' רוצה להתגבר על ישראל להכניס בהם שכל חיצוני כמ"ש בדניאל א' ללמדם ספר ולשון כשדי, ובאשר השכל משכנו במוח ע"כ הוא הראש לד' מלכיות וכתיב בי' שם ב' אנת הוא רישא דדהבא, ומלכות מדי הי' כח רע המושך לתאוה ותשוקה רעה וסעודת אחשורוש לעד, ומתנגד לקדושת ישראל שאין להם אלא לב אחד לאביהן שבשמים, וע"כ כתיב בי' חדוהי ודרעוהי די כסף שהוא לשון תשוקה כמ"ש (בראשית ל"א) כי נכסוף נכספת, וידוע שתשוקה הוא בלב, וע"כ נשמע ממוצא דבר שתוהו הוא מלכות בבל ובהו הוא מלכות מדי, שתוהו ובהו הם כחות חיצונים לעומת מח ולב, תוהו לעומת המח, ובהו לעומת הלב, והם העדר הדעת והתשוקה הראוי', ובכל ימי החול הדעת מוטרד בפרנסה ובמלאכה והלב משתוקק לגשמיות, זהו זמן שתוהו ובהו בעולם, אך כשהגיע יום השבת זכור שהוא בשכל ושמור שהוא בלב כאשר הזכרנו זהו כמה פעמים אז נקרא שנעקר תוהו ובהו מהעולם: 
@66והנה @77אין ארור מדבק בברוך והגיד כ"ק אדומו"ר הרי"מ זצללה"ה מגור דכל זמן שאיש הוא בכלל ארור אשר לא יקים את דברי התורה הזאת לעשות אותם אי אפשר שידבק בשבת שהוא ברוך ונצרך לזה הכנה דרבה בהתעוררת המוח מהלב ובישוב הדעת וכולי האי ואולי יזכה שיעשו המוח והלב כלים לקבל ההארה אלקית: 
@66והנה @77לעורר את האדם להכין את שכלו ונפשו בהתישבות הדעת תקנו ז"ל התקיעות והתרועות שניהם יחדיו, התקיעות הם קול פשוט מתיחס לשכל שהוא פשוט וכמה דפשיט אינש דעתי' טפי מעלי, והתרועה מתיחס ללב כדכתיב (תהילים נ"א) לב נשבר וגו' וע"י פשיטת השכל מכין את רעיוניו ושכלו שהיו מפוזרים בהל"ט מלאכות ולצמצם את מחשבתו להקדושה, וע"י שבירת הלב יכול להכין את לבבו לבטל כל תשוקות חיצוניות ולעורר בקרבו האהבה רבה להש"י ברשפי אש שלהבתי', ובלתי שבירת הלב מתשוקות חיצוניות א"א שיהי' לו תשוקה אלקית והנה כ"ז בע"ש דעלמא, אבל ביו"ט שחל להיות בע"ש שישראל דבקים בהש"י באהבה כמו שאנו אומרים בתפלה ותתן לנו ה' אלקינו באהבה מועדים לשמחה וכו' אין אנו צריכין לעורר האהבה ע"י שבירת הלב מתשוקות חיצוניות שבלא"ה התגבר תשוקה ואהבה אלקית על אהבה ותשוקה חיצוניות מפאת קדושת יו"ט, אין צריכין עוד לתרועה אלא לתקיעה לבדה מפאת היתר אוכל נפש שביו"ט: 
@66עוי"ל @77דהנה ידוע דבר"ח זוכין בנפש יתירה וביו"ט ברוח יתירה ובשבת בנשמה יתירה והיינו דבשבת זוכין לשלשתן, וביו"ט לרוח ונפש, ובר"ח לנפש בלבד, והנה להנפש יתירה שבר"ח אין צריכין להכנה מרובה, ודי בהא דבי דינא מקדשין לי', אך לרוח ונשמה שהן גבוהין תקנו בע"ש הכנה בתקיעה להנשמה יתירה ובתרועה להרוח יתירה, כי תרועה מתיחס לרוח שמורה על הכנעה רוח נמוכה, וליו"ט לבדו לא תקנו תרועה כי אין תרועה בלי פשוטה לפני' ולאחרי', ובעיו"ט דאין ענין לתקיעה שוב גם לתרועה לבדה לא תקנו, אבל לע"ש דישנו לתקיעה להכנת הנשמה יתירה, איתא נמי לתרועה להכנת הרוח, וממילא לפי זה ביו"ט שחל להיות בע"ש שכבר יש לו הרוח יתירה עוד מיו"ט ואין צריכין אלא להנשמה יתירה לבדה שוב די בתקיעה לבד: 
@66ולפי @77ב' הפירושים שאמרנו יש לפרש גם דברי האמוראי שם דלא עקרו לתרועה לגמרי אלא שנכללה עם תקיעה עיי"ש ודו"ק: 
@66ברש"י @77ב' ד' בהבראם בה' בראם וכו' ולמדך כאן שהעוה"ז נברא בה"א רמז שירדו רשעים למטה לראות שחת כה"א זאת שסתומה מכל צדדי' ופתוחה למטה לרדת דרך שם, ויש להבין דנראה מזה שהעוה"ז נברא רק עבור הרשעים ח"ו ולמה לא היתה צורת האות שנברא בו העולם לרמז אל הצדיקים שהוא התכלית, ונראה עפ"י מה שאמר אדומו"ר הכהן הגדול זצללה"ה מאלכסנדר דלשון טבע הוא כמו טובע בנהר, והיינו שהאדם העושה לפי הטבע הוא טובע אלא שצריך לעשות למעלה מן הטבע עכת"ד. והנה העוה"ז נברא שיתנהג בטבע וע"כ נברא בה"א פתוחה למטה לרמז שאדם המתנהג כפי טבע העולם יטבע למטה, אלא שיש להתנהג למעלה מן הטבע, וזה חזינא לספרי דווקנא דתלי לכרעא דה"א לרמוז שיאחוז אדם עצמו למעלה מטבע העולם ולילך דרך פתח הקטן למעלה, והנה דרש הזה מתאם עם דרש בהבראם באברהם, שאברהם נתנסה בעשר נסיונות נגד העשרה מאמרות שבהם נברא העולם ובכולם הי' הנהגתו למעלה מן הטבע וכמאמר המדרש פ' נ"ו חיצה כתיב למיכס את ברי', שהוא חוץ מטבע העולם, ואברהם ירש זה לזרעו אחריו שיהא ביכלתם להתנהג בלמעלה מן הטבע, כי בודאי שהצדיקים שקדמוהו ג"כ התנהגו למעלה מן הטבע כי בלא"ה הי' נטבעים בים הטבע כנ"ל, אלא צדיקים הקודמים לא הורישו זה לכלל העולם או לזרעם עכ"פ, אבל אברהם אבינו ע"ה הוריש זה לזרעו אחריו וגם כל הגרים שיתגיירו הכל הוא מכח אברהם שפתח זה הפתח לכל העולם להתנהג למעלה מן הטבע, וע"כ נקרא אב המון גוים שכמו אב המוריש לבניו כן הוריש הוא ע"ה גם לכל המון גוים וע"כ בשביל אברהם נברא העולם ובה"א כנ"ל והיינו שנברא בטבע ובשביל שיתנהג למעלה מן הטבע: 
@66ברש"י @77דחפה עד שנגעה בו אמר לה כשם שאין מיתה בנגיעה כך אין מיתה באכילה, וקשה דמה ראי' מאונס לרצון ואונס רחמנא פטרי', ועוד הא ביום אכלך ממנו כתיב ועוד היום גדול ואולי עוד תמית, ונראה דהנה הרמב"ם כתב דמצות הם עצות מרחוק, והיינו כי אין בטבע האוכל חלב שיכרות כי אין בחלב ארס שימיתנו אלא שבגלל הדבר הזה נתגלגל סיבות   מסיבות שונות עד שיצא העונש לפועל, וכן ההיקש גם במצות עשה וכל מצות התורה לתקן כל הדיעות וליישר כל המעשים כולם על דרך זה, ולזה צריכין אמונה להאמין באמונת אומן שסוף כל סוף יצא הדבר לפועל הן לטוב והן למוטב, אך הנחש הכחיד תחת לשונו עיקר זה והראה לה פנים שהפירוש כפשוטו שהטמין בחיבו של המעשה ארס הממית, וע"כ בא להכחיש ולומר מה שאמר, וזהו שורש פורה ראש ולענה של כל הרשעים והמסיתים לאמור שוא עבוד אלקים ומה בצע כי שמרנו משמרתו, אבל לפי האמת שהוא עצות מרחוק כנ"ל אין להם פתחון פה מה לומר, ע"כ תחילת דברי פיהם שלפי התורה השכר והעונש כרוך בעצם המעשה, ונחזי אנן אם נאמר שהוא כרוך בעצם המעשה לא הי' נ"מ בין שוגג למזיד הלוא הנופל לאש ישרף ואחת הוא אם נפל בשוגג או במזיד, או האוכל סם המות ימות בין בשוגג בין במזיד, עוד זאת יש הבחנה בדבר אם הוא כמו ארס הממית הי' צריך להתחיל תיכף כח הממית ולהיות מתנונה והולך עד שימות, כמו הנופל לאש או האוכל סם המות שצריך להרגיש תיכף הכוי' או סם המות המכשכש במיעיו ומרורות פתנים בפיו, וע"כ בזה עצמו שדחפה עד שנגעה בו וכשאמר לה כשם שאין מיתה בנגיעה וכו' בזה עצמו הראה האפיקורסות שהעונש הוא כמו ארס הממית וממילא שאין נ"מ בין שוגג למזיד והיתה צריכה תיכף להרגיש כמו כוי' במקום הנגיעה: 
@66ובזה @77יתפרש בטוב הכתוב ותרא האשה כי טוב העץ למאכל וגו', ויש להבין כי טובת המאכל נרגש בחוש הטעם ולא בחוש הראי', אבל להנ"ל יובן שהוא קבלה בפשיטות ותפסה כדברי הנחש שהעונש הוא כעין הארס כנ"ל, ולא הרגישה שבזה פרש רשת לרגלי', ע"כ יצדק ששפטה בחוש הראות שאין בו כח הממית כי דברים הממיתים נכרים במראה החיצונה שאין בהם כ"כ הוד והדר כידוע, וחשך משחור תארם, וזה טוב העץ למאכל היפך רע: 
@66ובזה @77יובן דברי התרגום יונתן שנכלל בקללות הנחש ואריסא דמותא בפומך, שזה הי' לו מדה כנגד מדה מה שאמר שהציווי הי' לאמור שיש בזה ארס הממית ע"כ הושם ארס הממית בפיו ובודאי תמיד מרגיש מרורות פתנים בפיו, כי בלא"ה לא הי' זה קללה לנחש אלא לעולם: 
@11הן האדם הי' כאחד ממנו וגו' ועתה פן ישלח ידו ולקח גם מעץ החיים ואכל וחי לעולם וישלחהו ה' אלקים מגן עדן לעבוד את האדמה אשר לקח משם ויגרש את האדם וגו', @33ויש לדקדק כי אחר שכתב וישלחהו חזר וכתב ויגרש דהיינו הך, ובתדב"א ויגרש את האדם מלמד שנתן לו הקב"ה גירושין כאשה עדיין איננו מיושב כי שילוח נמי הוא לשון גירושין, כי בגירושי אשה לא נאמר כלל לשון גירושין אלא לשון שילוח, ונראה דהנה כ"ק אבי אדומו"ר זצללה"ה פי' דברי התדב"א שנתן לו גירושין כאשה היינו כי גירושי אשה אף שעודנה עמו בבית מ"מ נקראה גרושה ולשון גרושה הוא שנפסק החיבור שבינה לבין בעלה, וזה שאמר התדב"א שמקודם הי' להאדם דביקות וחיבור להש"י, ועתה נתגרש כאשה ונפסק החיבור, ופי' בזה דברי המדרש פ' נ"ו שמדמה נסיונות של אאע"ה לגירושין, והיינו שאאע"ה בהיותו דבוק בהש"י לא הי' שייך לקרוא נסיון כי כל דברים שבעוה"ז לא הי' לו שום תפיסת מקום נגד דביקותו בהש"י, וע"כ בכל נסיון הי' נלקח ממנו החיבור והדביקות וזהו וירא את המקום מרחוק, היינו שראה את הש"י שנקרא מקום, מרוחק ממנו, וזה נקרא גירושין ודפח"ח: 
@66והנה @77האריז"ל מקשה הלא לא גלה הקב"ה את ישראל לבין האומות אלא כדי שיתוספו עליהם גרים היינו הנוצוצות קדושות המפוזר בכל העולם, וא"כ מה הי' אלו לא חטא ישראל איך היו הניצוצות קדושות מלוקטים, ותי' שבאם לא חטאו ישראל הי' כחם יפה להמשיך אליהם מרחוק כל חלקי הקדושה המפוזר מסוף העולם עד סופו, אך אחר שחטאו צריכין לגלות לילך ולחזר עליהם במקומם: 
@66והנה @77ידוע במדרשים שגלות ישראל דומה לגירושי אדה"ר מג"ע, והנה הוא בא ללמד ונמצא למד, שידוע שבבריאת העולם הי' ניצוצות קדושות מפוזר בכל העולם משבירת הכלים כידוע ליו"ח, והנה כתיב ויניחהו בג"ע לעבדה ולשמרה היינו שבעבודתו בג"ע במ"ע ול"ת וקרבנות כבמדרש, הי' כחו יפה להמשיך אליו לג"ע את כל חלקי הקדושה מכל העולם, אך אחר החטא כתיב וישלחהו ה' אלקים מג"ע לעבוד את האדמה אשר לקח, כי נברא עפר מן האדמה שפרש"י שצבר עפרו מכל האדמה מארבע רוחות, והיינו שאחר החטא הוא צריך לחזור בארבע רוחות העולם וללקט משם ניצוצי הקדושה, וכמו שישראל בגלות ע"י הרדיפות והמניעות שהגוים מציקים לישראל בארצות אויביהם וישראל מתחזקים באמונה ועומדים בנסיונם למרות כל המניעות בזה מוציאים את כל חלקי הקדושה כידוע בסוד אשר שלט האדם באדם לרע לו, היינו שליטת אדם בליעל באדם דקדושה לרע לו לאדם בליעל שע"י שליטה זו מוציאין ממנו את כל חלקי הקדושה, ובדוגמא זו הי' אדה"ר נצרך לחזור בארבע רוחות עולם, אך לעיל אמרנו דבעוד שהאדם דבק בהש"י לא שייך לקראותו נסיון שהכל אפס ואין נגדו, מה גם אדה"ר יציר כפיו של הקב"ה, ע"כ לא הי' אפשר להתקיים הוצאת חלקי הקדושה כנ"ל בעוד הוא דבוק, וע"כ הי' העצה ויגרש את האדם היינו שנוסף שהוא צריך לחזור בד' רוחות העולם כנ"ל נצרך נמי שיהי' מגורש כאשה להפסיק החיבור כנ"ל, והשליחות והגירושין יתמיד בזרעו אחריו עד שיתוקן ב"ב החטא ההוא, והיינו שכל חלקי הקדושה המפוזרים יתלקטו ויתוספו על קדושה הכללות, ובזה יש לפרש ענין עץ החיים שנראה מהכתוב שמקודם לא נאסר עליו העץ החיים עד אכלו מעץ הדעת, והיינו כי מטבע עץ החיים להשפיע באדם דביקות בהש"י שהוא חיים האמיתים היפוך עץ הדעת שנתן בו דעת חיצוני, ואכילת עץ החיים גורם היפוך הגירושין כנ"ל א"כ אם יאכל מעץ החיים ולא יתגרש עוד לא יהי' אפשר לו ללקט את חלקי הקדושה כנ"ל שזה הוא תכלית בריאתו: 
@66וממוצא @77הדבר שכל השליחות מג"ע והגירושין איננו לעונש רק לתיקון שבלתי אפשר בלעדו, ומכאן תשובה להמתאוננים על המניעות, שצריכין להבין ולהשכיל שזה כל תיקונם וצריכין לקבל זה באהבה, ובזה יש לפרש מאמר המדרש פכ"א ועתה פן ישלח ידו אין ועתה אלא תשובה, היינו שזה עצמו שלא יאכל מעץ החיים כדי שיתקיים בו הגירושין זהו התשובה וכענין ישראל אחר מעשה העגל שהתנצלו את עדים מהר חורב שהי' להם חירות ממה"מ ומשעבוד מלכיות והם קבלו על עצמם באהבה, אלא שאדה"ר לא הי' שליט ברוחו מפאת כחות רעות שנשתאב בתוכו כמו שכבר אמרנו בזה, וע"כ השיב פן היינו לאו כבמדרש, והיינו שידע שאין בכוחו להתאפק מלאכול מעץ החיים להציל עצמו מכל רע, אז אמר הקב"ה שבודאי ישלח ידו ויקח מעץ החיים, וכבר אמרנו שזה ענין שליחות שהיד אינו עושה מעצמו עד שמכריחו, ובזה שאדם מקבל על עצמו לעמוד נגד כל המניעות והנסיונות הן נסיון עושר לטוב והן למוטב בזה הוא תיקון כללי על חטא אדה"ר כנ"ל, ויש לומר עוד דבאם קיבל אדה"ר על עצמו שלא לאכול מעץ החיים שזה הי' תשובתו כנ"ל [היינו שבאם הי' ביכלתו לקבל כנ"ל] בודאי הי' נפטר מהרבה צרות בקבלתו לבד, כעין מיום שנתת אל לבך להבין ולהתענות לפני ד' אלקיך נשמעו דבריך (דניאל י'), וכ"כ זה נוהג בכל האדם שהאיש המקבל על עצמו באמת לעבוד את הש"י נגד כל המניעות שבעולם, בזה עצמו נחשב לו כאלו כבר עבר עליו, ויסורין בדילין הימנו וישוב לאור באור החיים אמן: 
@00שנת תרע"ד. 
@66במדרש @77פ' יוד ט' ויכל אלקים ביום השביעי אתמהא פרש"י וכי אפשר דבר זה שעשה מלאכה בשביעי וכו' גניבא אמר משל למלך שעשה לו חופה וציירה וכיירה ומה היתה חסרה כלה שתכנס לתוכה כך מה הי' העולם חסר שבת, נראה לפרש דהנה בכל ששת ימי המעשה הי' הבריאה נמתח והולך כבמדרש, והנה בש"ס ר"ה כל מעשה בראשית לדעתן נבראו וע"כ שניתן לה הכח והרצון להתפשט, ולהתרחק ולהתגשם, והנה לשון כלה פי' המפרשים מלשון כלתה נפשי אל ה', והיא השתוקקות מלמטה למעלה והיינו שניתן בשבת כח הרצון בהבריאה לשוב להמקור היפוך הרצון שהי' לה בכל ששת ימי המעשה להתרחק מן המקור ולרדת מלמעלה למטה, נמצא כך היא הפי' ויכל אלקים ביום השביעי מלאכתו אשר עשה, היינו שמלאכתו אשר עשה השיג כח השתוקקות מלמטה למעלה הנקרא כלה, ולשון ויכל הוא שעשאה כלה: 
@66ובזה @77יש לפרש דברי המדרש לעיל מיני' פי' ב' הגו סיגים מכסף ויצא לצורף כלי משל לאמבטי שהיתה מליאה מים והיו בה שני דיוסקוסים נאים כל זמן שהיתה מליאה מים לא היתה מלאכת הדיוסקוסים נראית כיון שפסקה וניער המים שבתוכה נראית מלאכת הדיוסקוסים, כך כל זמן שהי' העולם תהו ובוהו לא נראית מלאכת שמים וארץ כיון שנעקר תהו ובהו מן העולם נראית מלאכת שמים וארץ ויצא לצורף כלי נעשו כלים הה"ד ויכולו השמים והארץ וגו', והיינו דכל זמן שהיו נמתחין והולכין ומתרחקין מהשורש נקרא תהו ובהו, שהי' נחשב קלקול להבריאה שנתרחקה ממקור החיים, ואלו הי' מי שראה זה הי' בעיניו תהו ובהו, כי לא הי' ניכר שבח שמים וארץ, אך כשהגיע יום השבת והשיג רצון לשוב למקורו זה נקרא שנעקר תהו ובהו מן העולם אז ניכר שבח שמים וארץ, וזהו הפי' נעשו כלים מלשון כלה כנ"ל שנעשה מהם טבע השתוקקת למעלה: 
@66ואפשר @77עוד לומר דהנה כל הבריאה הי' צריך להעשות ע"י צמצום למען לא יתבטל למקורו כמבואר במקובלים, ומחמת כח הצמצום ניתן בהם הרצון להתרחק כנ"ל, והנה אין זה כ"כ רבותא, אבל כאשר פסק זה וניתן בהם הרצון לשוב להמקור כנ"ל ואעפי"כ אינם מתבטלין במציאות זה רבותא יותר, ומובן שהריחוק הי' צורך הקירוב, כדי שאח"כ כשישיבו למקורם לא יתבטלו, וזהו הפי' שנראית מלאכת שמים וארץ כי זה תכלית הכוונה ועיקר בריאת שמים וארץ, אבל הריחוק שמקודם אין זה תכלית הכוונה, א"כ עדיין לא נראה מלאכת שמים וארץ, רק אח"כ נראה למפרע שהי' הכנה אל התכלית: 
@66ובדוגמא @77זו הוא באדם ששמים וארץ הוא המוח והלב ובכל ששת ימי המעשה כשהוא טרוד בעסקי העולם הוא תהו ובהו, והמשכיל יתפלא ע"ז, אך כשהגיע יום השבת והאדם מתישב בדעתו ומשיג רצון וחשק לשוב ולאור באור החיים, המוח משכיל והלב משתוקק, אז נראה שבח האדם מוחו ולבו ומובן אשר כל ימי המעשה הי' הכנה וצורך לבוא לשבת, שמאל דוחה כדי שאח"כ ימין מקרבת: 
@11במשנה סוף סוכה יו"ט הסמוך לשבת בין מלפני' בין מלאחרי' היו כל המשמורות שוין בחילוק לחם הפנים, @33נראה בטעם מלפני' אף דמה דהוה הוה, כי הנה בזוה"ק פ' אמור משמע דביו"ט יש הארה מאור שנברא ביום הראשון שגנזו לצדיקים לעתיד, וכן שמעתי בשם אדומו"ר זצללה"ה מגור, והנה אור שנברא ביום הראשון הוא חסד אפי' לאיש שאינו כדאי, וע"כ גנזו מפני הרשעים, שאלמלא כן היו גם הרשעים מקבלים ומסתפקים ממנו לטנופת אהבת חיצוניות, אך ברגל שיש עלי' לכל ישראל יהי' מי שיהי' שהכתוב עשאום כולם חברים ברגל וטומאת ע"ה טהורה ברגל, אין לחוש, וע"כ כל המשמורות שוין בחילוק לחם הפנים שלחם הפנים הוא השפעת העושר בישראל והי' צריך להיות בצמצום שיהי' שייך דווקא למשמורה של שבת זו ולא לזולתם כדי שיהי' בו ענין מוגבל שלא יתפשט למקום שאינו ראוי, ויהי' ח"ו עושר שמור לבעליו לרעתו, אבל ביו"ט שיש עלי' לכל ישראל ואפי' עם הארץ כנ"ל שוב אין לחוש: 
@66והנה @77מובן שכל דבר הניתן מצד החסד לבד איננו מתמיד וכשעבר הרגל שוב חוזר וגונזו לאותו אור, וע"כ מעבירין על טהרת העזרה כבמשנה סוף חגיגה, אך יו"ט שחל להיות בע"ש שאינו יוצא לימי חול רק לשבת שוב יש לומר דצורת השבת שמקיים כל מה שנברא בששת ימי המעשה וכמ"ש ויכולו השמים והארץ וכל צבאם ובתרגום ואשתכללו, ע"כ נעשה קיום אף לאור הזה הניתן ביו"ט וע"כ שוב כל המשמורות שוין בחילוק לחם הפנים, ואולי יש לומר דמהאי טעמא נמי חל להיות אחר השבת נמי, דהנה בחצות יום ע"ש מתחיל הארות שבת ובודאי כן הוא ביו"ט, וא"כ מתחיל בחצות יום השבת להתנוצץ אור שנברא ביום הראשון וע"כ לומר שמתחיל אז העלי' של כל ישראל, ומאז כל ישראל חברים, ע"כ שוים נמי בחילוק לחם הפנים: 
@66ולפי @77האמור דשבת שאחר יו"ט הוא קיום האור שנברא ביום הראשון הניתן ביו"ט, יש לפרש טעמא דש"ס סוף פ"ק דחולין יו"ט שחל להיות ע"ש תוקעין ולא מריעין, דענין תרועה בע"ש הוא להיות לבו נשבר בקרבו באיזה פנים באים לקבל שבת, וזה שבתקה"ז ירא שבת ירא בשת, שיש לו להיות מלא בושה בהעריך את עצמו איך הוא ראוי לקבלת שבת, אבל כשבאים עם הארה גדולה מאור שנברא ביום הראשון, והשבת יהי' לו לקיום שוב איננו שייך להתריע, ומ"מ מסיק בש"ס שם שיש תרועה אבל היא נכללת בתוך התקיעה, שאף כ"ז יכניס בק"ו, איך יש לו פנים אפי' שיש בו מאור שנברא ביום הראשון ודו"ק: 
@11ואירא כי עירום אנכי ואחבא, @33ויש להבין הלוא כבר כסו מערומיהם כמ"ש ויתפרו עלה תאנה ויעשו להם חגורות, ונראה דהנה יש להבין איך שייך ענין כיסוי לפני הש"י, הלוא גלוי לפניו אחר הכיסוי כמו קודם הכיסוי, אך יש לומר דמחמת הציווי שיהי' הערוה מכוסה אז חשיב כיסוי, כענין שכבר אמרנו כמה פעמים בשם כ"ק אבי אדומו"ר זצללה"ה דהאדם שליח במצות ושליח של אדם כמותו והנה נחשב מעשה הש"י, וכמו בריאת העולם שהי' ע"י צמצום והסתרת פנים כענין שכתוב והסתרתי פני מהם, אף שאין שום דבר נברא חוצץ בפניו ית"ש, מ"מ הוא עצמו ית"ש כל יכול, והוא עצמו יכול להסתיר פניו שלא יראה, וכן הוא הענין בכיסוי הערוה אחר שנצטוינו עלי', וכמו בכהנים ועשו להם מכנסי בד לכסות בשר ערוה בשרתם במקדש, אך אדה"ר קודם החטא שלא הי' כלל ערוה וכמ"ש הרמב"ן שהי' האברים האלו אצלם כמו הפנים והידים, וא"כ לא הי' ציווי כלל לכסות בשר ערוה, שוב לא הועילו מה שהם עצמם כסו מערומיהם בחגורת עלה תאנה, ורק אח"כ שכתוב ויעש ה' לאדם ולאשתו כתנות עור וילבישם, זה הי' כיסוי, ומאחר שנראה רצון הש"י שיהי' מכוסים שוב כל כיסוי הוא מצוה ע"כ מועיל: 
@66צבו @77לחדא בהאי ועדא בגו עירין וכל גדפין, נראה דבסעודה שלישית מקבלין התעוררת על כל השבוע, וכענין בנעילת יוה"כ פתח לנו שער בעת נעילת שער, כי כאשר משים אל לבו שבעוד זמן מועט ילך ממנו קדושת שבת, גורם התעוררת, ומשתוקקים ביותר אחר קדושת השבת, ובאשר שימי החול הבאים לקראתינו הם הגורמים ההתעוררת ע"כ יש להם חלק בזה וממשיכין התעוררת לכל השבוע, וזהו צבו לחדא בהאי ועדא בגו עירין וכל גדפין, כי המלאכים נקראים עירין מלשון עֵר שהם תמיד בחיות ובהתעוררת גדול בלי שינה וליאות, וכמדומה לי שכן הוא ברבינו בחיי בשם הרמב"ן, והגדפין הם אהבה ויראה, ובאשר אז זמן התעוררת כמדתן של המלאכים הוא זמן להתחבר ולהתועד עמם ליקח מהם עוד ענין התעוררת ואהבה ויראה על כל השבוע: 
@66למה @77חרה לך ולמה נפלו פניך הלוא אם תיטיב שאת וגו' וכבר דקדקנו למה לא יפלו פניו, האם יותר טוב הי' ח"ו שלא יצטער ולא יפלו פניו ולא יתבייש, הלוא אמרו ז"ל כל העושה דבר עבירה ומתבייש בה מוחלין לו על כל עוונותיו וגם לשון אם תיטיב שאת יש להבין, ואמרנו שהי' ענין יאוש שגרוע מהכל, ונראה לבאר יותר דהנה כבר אמרנו שקין מלשון קנין ויש, אך חוה אמרה קניתי איש את ה' היינו לעבודתו ית"ש צריך שאדם יהי' יש בעיני עצמו כאמרם ז"ל חייב אדם לומר בשבילי נברא העולם, ולעולם יראה אדם את עצמו כאלו הוא חציו זכאי וחציו חייב וכל העולם כולו כאלו הוא חציו זכאי וחציו חייב עשה מצוה אחת אשריו שהכריע את עצמו ואת כל העולם כולו לכף זכות, ולהיפוך ח"ו הוא להיפוך, אבל מבלעדי זה צריך אדם להיות שפל בעיני עצמו ויבטל עצמו בתכלית הביטול לרצון הש"י, ומי שהוא יש בעיני עצמו הוא שורש פורה ראש ולענה ונתהוה ממנו גס רוח, ומעותד לכל רע ע"ז ג"ע וש"ד, כי כל המתגאה כאלו עובד ע"ז, וכל המתגאה כאלו בא על אשת איש ומביא לידי שפ"ד, והנה קין לעומת שהי' לו להיות כנ"ל הי' להיפוך שבעניני העולם הוא יש וקנין בעיני עצמו וגם רוח כמו שהי' ענינו שעבר על ע"ז שאמר לית דין ולית דיין, ובא על תאומתו של הבל, והרג את הבל, והבל הי' היפוך ממנו שהי' בעיני עצמו כהבל ואפס ואין, אבל גם זה אין שבח שהרי הי' גם בענין עבודה כן שהרי לא עלה על דעתו להרהיב עוז בנפשו להקריב קרבן עד שראה את קין מקריב הביא גם הוא טפל לקין, כמ"ש והבל הביא גם הוא שחשב שבאמצעות קין יתקבל גם קרבנו ואם שבצד אחד השפלות הוא מדה טובה, וע"כ נתקבל קרבנו, מ"מ מצד אחד היא מדה חסרה שחסר לו להיות לבו מוגבה בדרכי ה' וע"כ נהרג: 
@66והנה @77כה דרך כל המתגאים כאשר נדחף לאחור, תחילה היטב חרה לו, ואח"כ בראותו כי אבד תקותו להשתרר כמקודם הוא נופל ומתיאש, כי השליך משמים ארץ, וזה שאמר לו הש"י למה חרה לך, היינו למה אתה מתגאה לומר שלך הי' ראוי לירד אש מן השמים שכאשר ראית שלא נתקבל מנחתך חרה לך, וגם בצד השני למה נפלו פניך, נפלו הוא לשון עבר ולא אמר נופלים לשון הוה כי באמת זה מדה טובה שהאדם יתמרמר בכל עת על קוצר עבודה, אבל נפלו הוא לשון עבר כלומר כבר נתייאשת ונפלת נפילה שאין אחרי' נפילה כמתיאש לגמרי, הלוא אם תיטיב שאת היינו שידוע שאם האדם עשה תשובה מחזירין לו כל עבודתו שעבד מקודם תשובתו, כמו שאמר הרמב"ם ז"ל בה' תשובה עושה מצוה וטורפין לו בפניו, וידוע הפי' שהחיצונים טורפין אותה מצוה, וכאשר עושה תשובה מגביה את המצוה משאול תחתי' שהיתה ביד החיצונים, וא"כ למה זה אתה נרדם קים קרא אל אלקיך, ועוד יש לפרש אם תיטיב שאת היינו שאתה יש בעיני עצמך בלתי בדרך טוב, לא כן הדבר אלא בדרך טובים שם תהי' נשא וגבוה כמו שם קין קניתי איש את ה' כנ"ל כי אין שאת אלא לשון גבוה כאמרם ז"ל מלשון על ההרים הגבוהים ועל הגבעות הנשאות, ושם תקיים ויגבה לבו בדרכי ה', וא"כ למה חרה לך על העבר ולמה נפלו פניך כמתיאש על העתיד: 
@00שנת תרע"ו. 
@66בענין @77חטא אדה"ר איתא בספרים הקדושים שהחטא הי' שלא המתין בזיווגו ליום השבת, ויש להבין הלוא מפורש בתורה שהחטא הי' שאכל מעץ הדעת, ונראה דהנה שבת הוא חותם הבריאה וכבמדרש משל למלך שעשה לו טבעת מה היתה חסירה חותם כך מה הי' העולם חסר שבת, והנה ענין חותם הוא קיומו של דבר שלא ישתנה לעולם כמ"ש כי כתב אשר נכתב בשם המלך ונחתם בטבעת המלך אין להשיב, וכן הוא שבת שהוא מעין עוה"ב ששם האדם נשאר בקיומו בלי שינוי, כן שבת לאיש הזוכה לו, הי' בדין שלא יהי' ביכולת להשתנות, אך אם הי' כן בעוה"ז הי' תקנתו קלקלתו שמאחר שהכל בעירוב טוב ורע אם הי' נשאר בקיומו בלי השתנות הי' הרע נשאר תמיד דבוק בו לא יפרד ממנו לעולמים, וכמו שאיתא בספרים הקדושים הא דפן ישלח ידו ואכל מעץ החיים וחי לעולם, היינו דשוב לא יהי' אפשר להתתקן ע"י מיתה ועיכול הרע בקבר, וכ"כ הוא בשבת וחסד ה' הוא שלא יזכה בו האדם בשלימות בעודנו בעוה"ז שעודנה בלתי מבורר, אך כ"ז הוא אחר חטא אדה"ר שנתערב טו"ר בכל פרטי פרטים אבל קודם החטא אם הי' זוכה לשבת הי' נשאר בקיומו טוב לעולם בלי אפשרות ליפול ממדרגתו: 
@66והנה @77בענין זיווג אמרו ז"ל אפי' חסיד שבחסידים אי אפשר שלא יהי' בו צד אחד של דופי וכמ"ש הן בעון חיללתי, כי הדבר אי אפשר בלתי יצה"ר וכבש"ס יומא בהאי דחבשוהו ליצה"ר ולא אשתכח ביעא בת יומא בכל ארץ ישראל, ומ"מ באשר אי אפשר בלתי יצה"ר אין זה נחשב לחסרון ונפילה ממדריגה כי כך הוא המצוה וקרינן בי' כי שבע יפול צדיק וקם, ואיננו מעכב עליו לחזור אל המקום אשר הי' שם אהלו בתחילה, וכ"ז מפני שכך הוא המצוה וא"א להיות באופן אחר: 
@66והנה @77אדה"ר אם הי' ממתין עד יום השבת ואז אם לא אכל מעץ הדעת טו"ר הרי הי' נעשה מקויים בלתי שינוי עוד, ושוב לא הי' הזיווג גורם בו דופי אפי' לשעתו ובהכרח שאז הי' אפשרות הזיווג בלתי דופי, וא"כ מאחר שהי' אפשר לו לקיים המצוה בלי דופי שוב המצוה ע"י תערובת דופי גורם נפילה: 
@66ולפי @77האמור יובן איך הי' אפשר שאדה"ר הי' בא לכלל חטא עץ הדעת טו"ר הלוא כתיב רגלי חסידיו ישמור ואדה"ר אפי' לאחר החטא חסיד גדול הי' כבש"ס עירובין, אך יש לומר דהוא הדבר שגרם לו היינו הזיווג שא"א בלי דופי במקום שהי' אפשר לו להמתין עד שבת ואז לא הי' בו דופי וגרם לו נפילה ממדריגתו עד שהי' בלתי נשמר מלבוא חטא אל ידו: 
@66ומעתה @77מובן שכל החטא נמשך מפאת שלא המתין בזיווגו עד שבת שאלמלי הי' ממתין לא הי' בו דופי שיהי' אפשר לבוא חטא אל ידו והי' מגיע יום השבת והי' נשאר בקיומו לעולמים בלי שינוי עוד: 
@11הן האדם הי' כאחד ממנו וגו' ועתה פן ישלח ידו ולקח גם מעץ החיים ואכל וחי לעולם וישלחהו וכו' @33והיפ"ת הקשה לפי דברי המדרש שבמוצאי שבת שלחו מג"ע א"כ חשש זה פן ישלח ידו הי' כל השבת, ולמה לא נעשה תקנה לזה עיי"ש, ובאמת שיש לתמוה למה לא אכל מעץ החיים עד כה, ומה גם שלא נצטווה עליו, ויותר הי' צריך להיות להוט לעץ החיים המביא חיים לעולם מלהיות להוט לעץ הדעת אף לפי דברי הנחש להיות בורא עולמות, וגם אחר שפתה אותה הנחש ואמר לא מות תמותון עכ"פ למיחש מבעי והי' לה לאכול מעץ החיים מקודם, גם יש להבין דברי המדרש ועתה פן ישלח ידו א"ר אבא בר כהנא מלמד שפתח לו המקום פתח של תשובה אין ועתה אלא תשובה שנא' ועתה ישראל מה ה"א וגו' והוא אומר פן ואין פן אלא לאו וכו', ויש להבין למה לא פתח לו פתח של תשובה תיכף והמתין לו עד השילוח והגירושין: 
@66ונראה @77לומר דמתחילה לא הודיעו הש"י פעולת עץ החיים שהאוכל ממנו חי לעולם, ואולי גם פעולת עץ הדעת שגורם יצה"ר נמי לא הודיעו, אלא בגזירה וחוקה שלא יאכל ממנו כי ביום אכלך ממנו תמות, אך עתה במוצאי שבת בעת הגירושין נתודע לו מהות עץ החיים שהאוכל ממנו חי וקים לעולם והטעם שהודיעו עתה שבאם יסכים בדעתו שאעפ"כ לא יאכל ממנו למען יתקיים בו העונש מיתה בכדי לכלה פשע ולהתם חטאת ע"י עיכולו בקבר הי' זה תשובה, וכעין תשובת ישראל אחר מעשה העגל כמ"ש ולא שתו איש עדיו עליו וגו' ויתנצלו בנ"י את עדים מהר חורב, והוא השני כתרים חירות ממלאך המות חירות משעבוד מלכיות והם קבלו על עצמם ברצונם להיות דייש למלאך המות ולהשתעבד למלכיות וכל זה שוה להם למען יטהרו מהחטא והבינו כי החטא בעצמו הוא יותר רע ומר מהעונש, וכל העונשים הן בזה והן בבא הוא רק תיקונים כאמרם ז"ל כלי ינתנו לכובס, הא למה זה דומה לחולה הנוטה למות ובא רופא ונתן לו סם מר או ניתוח בבשרו שע"י תרופה זו יחי', הרי הוא מקבל באהבה סם מר זה או יסורי הניתוח כי בזה הוא קונה את חייו, ולפי המשל זה יובן מה שגינו ז"ל את יראת העונש כי באם חושש ומתירא מהעונש יותר ממרירת העבירה עצמה הוא חלק רע, והוא מראה בעצמו כי באם ניתן לו לבחור לעצמו אחת משתי אלה או להתחטא ע"י יסורי העונש או להשאר עונותיו חקוקים על עצמותיו בלי העונש הי' בוחר להשאר בטומאתו, וזה טפשות גדולה כמו תינוק שאינו רוצה לשתות סמים שאינם ערבים לחכו לקנות בהם חייו, אבל המשכיל בוחר יותר ביסורי העונש רח"ל יותר מטומאת העבירה כאמרם ז"ל מוטב דלידייני' וליתי' לעלמא דאתי, וזה השכילו ישראל בתשובתם אחר מעשה העגל, וזהו דברי המדרש באדה"ר שפתח לו פתח של תשובה, היינו בהודיעו שהאוכל מעץ החיים חי לעולם ובידו לדחות מעליו את עונש המיתה, ואעפ"כ יקבל עליו שלא יאכל ויפל עצמו לדעת להיות דייש למלאך המות למען יתחטא מעונו זה הי' תשובה שלימה ולא הי' נתגרש מג"ע כלל, אך הוא אמר פן ואין פן אלא לאו היינו שבחן את לבבו שאין לו כח המעצור זה, וע"כ גרשהו תיכף למען לא יאכל, ומעתה מיושב למה לא פתח לו פתח של תשובה תיכף והמתין לו עד סמוך לגירושיו, כי באם פתח לו ולא הי' מקבל עליו הי' חשש שיאכל מעה"ח: 
@66וממילא @77מיושב למה לא אכל מקודם מעץ החיים, כי אז טרם ידע פעולתו הטובה ולא נתודע מזה הסוד עד סמוך לגירושין, וא"כ מיושב קושית היפ"ת שכל השבת נמי לא ידע מזה ואין בו חשש אכילה: 
@00שנת תרע"ז. 
@66במדרש @77פ' יו"ד רב חמא פתח הגו סיגים מכסף וגו' א"ר אליעזר בשם ר' יעקב משל לאמבטי שהיתה מליאה מים והיו בה שני דיוסקוסים נאים כל זמן שהיתה מליאה מים לא היתה מלאכת הדיוסקוסים נראית כיון שפסקה וניער המים מתוכה נראית מלאכת הדיוסקוסים כך כל זמן שהי' העולם תהו ובהו לא נראית מלאכת שמים וארץ, כיון שנעקר תהו ובהו מן העולם נראית מלאכת שמים וארץ ויצא לצורף כלי נעשו כלים הה"ד ויכולו השמים והארץ וכל צבאם: 
@66ונראה @77לפרש דהנה במדרש שהי' שמים וארץ נמתחין והולכין עד שגער בהם הקב"ה ואמר די, ובודאי שכל מה שהי' נמתחין ונתרחקו מהשורש הי' מתגשמין והולכין, והנה לגודל מעלת השבת שהיא יומא דנשמתא ולאו דגופא, לא הי' ביכולת עולם הגשם לקבל, והי' העולם כמו דבר מה שמכסה האבניי מקיפו מכל צד ואין אור השמש יכול להגיע אליו מחמת הכיסוי החוצץ, והטעם שנברא העולם בסדר הזה מפני הצימצום שהי' נצרך להבריאה, דבלא"ה הי' מתבטל ממציאותו, ומחמת צימצום אורו ית"ש שלא יופיע, נתהוה כל הבריאה בבחי' יש ונתגשם והלך ונתהוו בחי' כחות חיצוניות, וכענין שכ' והסתרתי פני מהם והי' לאכול ומצאוהו רעות רבות וצרות, וזהו תהו ובהו שהי' בעולם כאמרם ז"ל תוהו קו ירוק בהו אבנים מפולמת ולא הי' העולם ראוי לאור קדושת שבת: 
@66אך @77הנה כתיב וירא ה' את כל אשר עשה והנה טוב מאוד בסיום גמר הבריאה טרם שקידש היום, ובמדרש והנה טוב מאוד, הנה טוב זה העולם הזה, והנה טוב מאד זה העולם הבא, וכן דורש מהוא"ו של והנה, זה המות, שינה, יצה"ר, מדת יסורין, מדת הפרענות, מלכות הארץ, גיהנום, שבכולן יש בהם טובה היינו שסוף ואחרית דבר יהי' טוב, ועתיד ה' לשמיח במעשיו, וע"כ במדרש שאמר הקב"ה עולמי עולמי הלואי תהי' מעלה חן לפני כל עת כשם שהעלית חן לפני בשעה זו, והיינו מפני שהקב"ה הי' צופה ומביט עד סוף כל הדורות ואיך כל הנ"ל מביאה סוף כל סוף לתכלית נכבד, ע"כ העלה תן לפניו, וע"כ במדרש שם הקב"ה הביט בעליונים ובתחתונים ראי' אחת, העולם הזה והעולם הבא הביט בהם הקב"ה ראי' אחת, והנה היא היפך מה שהי' עד אז בצמצום והסתרת פנים, אלא האיר פניו והביט בהעולם וערבה לו, ע"כ נסתלק הצימצום ולא הי' מתגשם והולך, וזה שאמר לעולמו די ונסתלקו כוחות החיצונים שנתהוו מחמת הצמצום, וזה שנעקר תהו ובהו מן העולם ואז נעשו שמים וארץ כלים לקבל אור קדושת שבת, וזה שאמר המדרש נעשו כלים שנא' ויכולו, היינו שזה הוא סמיכת ויכולו לוירא וגו' והנה טוב מאד שמחמת הראי' זו נעשו כלים לחול עליהם קדושת שבת: 
@66והנה @77כדוגמת עולם הגדול כן הוא עולם הקטן זהו האדם שכל ששת ימי המעשה אדם עוסק בגשמיות בטורח המלאכה וטרדת הפרנסה הוא מתגשם והולך, והמניעות רבו כמו רבו, עד שנחשך מאור השכל ונתטמטם הלב, ששני אלה באדם דוגמת השמים והארץ בעולם הגדול, ומחמת תהו ובהו שהוא חשכת עיני השכל וטמטום הלב, אין מלאכת שני דיוסקוסים אלה נראים, ואין האדם ראוי לקבל אור קדושת השבת, אך הנה ידוע שמחצות יום ערב שבת מופיע אור החוזר משבת והוא המעורר את האדם ומגלה את עיניו ולהרגיש כי מתוק האור, וכל המניעות והטורח והטרדות הכל הוא לצורך תכלית נכבד, שלעומת המניעות שאדם דוחה מאליו, ובורח מן הגשמיות זוכה לעומתו בקדושה והוא ממש דוגמת וירא את כל אשר עשה, זה עוקר התהו ובהו משכל ולב האדם עד שנתרגש ונתפעל לקבלת שבת באהבה ורצון בשירות ותשבחות, ועי"כ נעשה האדם מוחו ולבו כלים לקבל אור קדושת שבת וכולם מתעטרין בנשמתין חדתין: 
@11ויגרש את האדם וגו' @33וכבר דקדקנו והלא כבר כתיב וישלחהו ובתנדב"א ויגרש מלמד שנתן לו הקב"ה גירושין כאשה, אבל וישלחהו נמי משמע כן וכל ענין גירושין שבתורה נכתב רק בלשון שלוח, ונראה דהנה במדרש פ' ט"ו בפסוק ויטע ה"א גן בעדן מקדם וישם שם את האדם אשר יצר, ר' יהודה אומר עילה אותו היאך מה דאת אמר שום תשים עליך מלך, וכן בפסוק ויקח ה"א את האדם ויניחהו בג"ע, ר"י אומר עילה אותו כמד"א ולקחום עמים והביאום, ולכאורה אינו מובן דנפקא לי' מקרא קמא. ויש לפרש דהנה אדה"ר נברא עפר מן האדמה של זה העולם כברש"י צבר עפרו מן כל האדמה מארבע רוחות, וידוע שהאדמה היא גשם התחתון מכולם, וע"כ שיהי' משכנו בג"ע ולהיות ניזון מפירותי', וג"ע בהכרח לומר שהוא רוחני או קרוב לרוחני שהרי הוא משכן לנפשות שנסתלקו מעוה"ז ונתערטלו מלבוש הגוף, ע"כ הי' נצרך אדה"ר שיתעלה גופו מגשמי לרוחני וכמו גוף אלי' שנזדכך, וזה שאמר וישם שם שעילה אותו כד"א שום תשים עליך מלך היינו שהמליך כח לשכלו על גופו עד שגופו נטפל לשכלי ונזדכך כמהו, ואח"כ הגביהו מעולם השפל לג"ע, וזהו שחזר ואמר ויקח שפירושו הגבהה כמו שאמרנו כמה פעמים בשם כ"ק אבי אדומו"ר זצללה"ה, והנה נעשה באדה"ר שני ענינים הזדככות והגבהה, וע"כ נצרך לשני המקראות ומעתה יש לפרש, דאחר שחטא ניטל ממנו שני מעלות האלו, והורידהו לעולם השפל לעבוד את האדמה אשר לוקח משם, שהוא עוה"ז שצבר משם עפרו כנ"ל וחזר ואמר ויגרש שנתן לו גירושין כאשה, היינו שאשה היא טפילה לאיש, ובהגירושין חלקה רשות לעצמה, כן דוגמא זו הי' גופו נעשה נפרד ואיננו עוד טפל להשכל כמוהו אלא נעשה חומר חולק רשות לעצמו בלתי מזוכך: 
@00שנת תרע"ח. 
@66במדרש @77פ' ט' ד' רבי חמא בר חנינא ורבי יונתן, רחבח"א משל למלך שבנה פלטין ראה אותה וערבה לו אמר פלטין פלטין הלואי תהא מעלת חן לפני בכל עת כשם שהעלית חן לפני בשעה זו, רבי יונתן אמר משל למלך שהי' משיא את בתו ועשה לה חופה ובית וסיידה וכיירה וציירה וראה אותה וערבה לו אמר לה בתי הלואי תהא החופה הזאת מעלת חן לפני בכל עת כשעה זו, כך אמר הקב"ה לעולמו, עולמי עולמי הלואי תהא מעלת חן לפני בכל עת כשם שהעלית חן לפני בשעה זו, ויש להבין מהו ענין השינוי שבין שני המשלים ובמה פליגי: 
@66ונראה @77דהנה יש מדרשים חלוקים בענין ישראל והתורה איזה מהן התכלית וקדים בבריאה או במחשבה, ועיין בפ' א' סי' ד' די"א מחשבתן של ישראל קדמה לכל דבר, ובב"ר פ' י"ד סי' וא"ו וכן הוא בתדב"א שהמשיל את התורה לעבד זקן המלמד את בן המלך, ומובן דבן המלך הוא התכלית וקדום, ור' בנאי ס"ל העולם ומלואו לא נברא אלא בזכות התורה, וכן ברש"י בזכות התורה ובזכות ישראל, הרי שהקדים לזכות התירה, משמע נמי שהתורה היא התכלית וישראל נבראו בשביל התורה: 
@66ויש @77לפרש דאלו ואלו דברי אלקים חיים, ולא פליגי, דהנה בזוה"ק דאורייתא סתים וגליא כמה דשמא קדישא סתים וגליא, והנה בזוה"ק דתרי"ג מצות נקראין תרי"ג עיטין דאורייתא, וברמב"ם סוף הלכות תמורה שרוב הלכות התורה אינן אלא עצות מרחוק מגדול העצה לתקן הדיעות וליישר כל המעשים, וע"כ הנגלות שבתורה הוא בשביל ישראל וכדברי התדב"א שהתורה היא כמשל עבד זקן המלמד את בן המלך שזה יוצדק בלבושי התורה, אבל פנימית התורה יוצדק לומר להיפוך שישראל בלמדם את התורה למטה אפי' בנגלות משפיעים אלקית בתורה, וכן פי' הרב, הלשון תורה לשמה בשביל התורה, וכמו שפי' כ"ק אבי אדומו"ר זצללה"ה בהא דאמרו ז"ל כל היושב ושונה הקב"ה יושב ושונה כנגדו, והדברים עתיקים, וזהו נמי הענין דהמצות הם צורך גבוה כמ"ש הרמב"ן וא"ע וכל חכמי האמת שישראל מתקנים בזה את כל העולמות, וכל זה כשנעריך את התורה נגד חיצוניות ישראל, אבל בפנימית ישראל שהוא חלק אלקי ממעל לא יוצדק לומר אם פנימית התורה קדמה או ישראל קודמים שהרי אורייתא וקוב"ה וישראל כולא חד: 
@66והנה @77פלטין של מלך הוא המקום שדר בו המלך עם בניו וב"ב, וידוע שבניו וב"ב של הקב"ה הם ישראל, וכדברי תדבא"ר פ"א בפסוק ימים יוצרו ולא אחד בהם זה יום השבת וכו' ונח בשביעי נתרצה עם בניו ועם ב"ב עי"ש, ולפי"ז זה שהמשיל את העולם לפלטין ואמר עולמי עולמי הלואי תהא מעלת חן לפני וכו' הכוונה על היישרת ישראל, כי הכל נברא בשביל ישראל וישראל הם התכלית, וזה שהמשיל לחופה הנעשית לבתו של מלך, וידוע שהתורה נקראת בתו של הקב"ה כבמדרש פ' תרומה בתי שנתתי לך יחידית היא עי"ש, והוא נקראת מאורשה לישראל, וכמו מלך שנוטל חתן לבתו, כוונתו לתועלת בתו, כן העולם ומלואו לתועלת התורה והתורה היא התכלית ושניהם אמת כנ"ל: 
@66והנה @77זה שאמר הלואי תהא מעלת חן לפני בכל עת כשם שהעלית חן לפני בשעה זו כידוע שדבר חדש מעלה חן, ולהיפוך כשנתיישן והורגל בדבר ואין בו חדשות נתמעט החן מיום ליום, וע"כ כשאמר הלואי תהא מעלת חן לפני כל עת וכו' הכוונה שתהי' עבודתם של ישראל בחיות והתלהבות חדשה בכל יום, וכמ"ש אשר אנכי מצוה אתכם היום ופירש"י שיהי' עליכם חדשים כאלו שמעתם בו ביום, וכן נמי בתורה שלעומת שלומד בחיות ורגש והתלהבות חדש, מושך נמי אלקית בתורה, וע"כ מוצא בה תמיד חדשות, וכאמרם ז"ל מה דד כ"ז שמושך בו מוציא בו טעם ובין למ"ד שהכוונה שתכלית העולם הוא ישראל, ובין למ"ד שתכלית העולם הוא התורה הכוונה על ההתחדשות, ושניהם אמת שבשביל ההתחדשות ישראל בעבודתם ובשביל חידוש שבתורה העולם מעלת חן כל עת: 
@66במדרש @77פ' יו"ד ב' רבי חמא פתח וכו' כך כל זמן שהי' העולם תהו ובהו לא נראית מלאכת שמים וארץ, כיון שנעקר תהו ובהו מן העולם נראית מלאכת שמים וארץ, ויצא לצורף כלי נעשו כלים הה"ד ויכולו השמים והארץ וכל צבאם, משמע שעד שקידש יום של שבת לא חשיב שנעקר תהו ובהו מן העולם, ואינו מובן שבפשטות הכתוב נעקר עוד מיום ראשון, וכבר דברנו מזה: 
@66ונראה @77עוד לומר דהנה רש"י פי' תהו ובהו תהו לשון תמה ושממון שאדם תוהא ומשתומם על בהו שבה, והנה במדרש כל ששת ימי המעשה היו שמים וארץ נמתחין והולכין ופי' כ"ק אבי אדומו"ר זצללה"ה שהיו מתגשמים ומתרחקים מהשורש, וע"כ המלאכים שנבראו ביום השני [וכבר פרשנו שהמלאכים שהם אמצעים להורדת השפע כ"ע מודים שנבראו ביום השני, ור' חנינא דאמר שנבראו בחמישי משום דכתיב ועוף יעופף, הכוונה על מלאכי השיר דהלשון בשתים יעופף פירש"י ז"ל שאומרים שירה, א"כ הא דועוף יעופף דפי' על המלאכים נמי הכוונה על מלאכי השיר] והי' רואים התגשמיות הרוחניות יום אחר יום וגם המלאכים שנבראו ביום ה' נמי עד כלות כל מלאכת הבריאה הי' דומה בעיניהם זר מאוד וכמו המפזר עפרות זהב באשפה ורפש ועוד זר יותר מזה, והיו עומדין תוהין ומשתוממין על דבר הזה כי לא ידעו מראשית אחרית, שתכלית הכוונה היא על העלי' שאח"כ ואיננו כמפזר עפרות זהב באשפה, אלא כמשל הזורע גרעין של פרי בארץ ומתרקב ומתבלה, שאין התכלית הרקבון של הגרעין אלא שיצמיח אילן עם פירות טובים, כן התגשמות של הרוחניות הוא לכוונה נכבדת מאד, ותכליתו יהי' ניכר לעוה"ב וישמח ה' במעשיו, וכבזוה"ק שמח לא כתיב אלא ישמח שעתיד לשמוח, אבל המלאכים לא ידעו מזה והי' בעיניהם תהו ובהו, וי"ל שגם שפע שירד באמצעותם כמו שהם הי' תוהין ומשתוממין, כן הי' השפע יורד לעולם, וע"כ לא הי' מלאכת שמים וארץ נראין, אך כשהגיע יום השבת ושבת הוא מעין עוה"ב, התנוצץ מעט הכרה מהו תכלית הבריאה, וזהו נחשב שנעקר תהו ובהו מן העולם, ונראית מלאכת שמים וארץ שהכל היא לתכלית נכבד מאד, וסוף המעשה במחשבה תחילה, וזהו שנעשים כלים, היינו אמצעים, שכלי הוא אמצעי להביא לו את הנדרש: 
@66והנה @77דוגמא זו הוא באדם שטרוד בפרנסתו ויתר הדברים המטרידין ומבהילין ומפריעין אותו מקניות השלימות שרבים מתאוננין ותוהין ומשתוממים למה תהי' כזאת, אך באמת זה דומה לכלל הבריאה התגשמות הרוחניות שכל אלה לתכלית נכבד, ומי יתן טהור מטמא לא אחד, ותורתי שלמדתי באף היא שעמדה לי, ובזוה"ק י"א: אמר וי דחמיתיך בכך אמר דכאה חלקי דחמית לי בכך דאלמלא לא חמיתא לי בכך לא הוינא בכך, וכן הוא בש"ס פ' במה מדליקין, וכשהגיע שבת שהוא מעין עוה"ב ישראל מרגישין מעט מאור קדושת השבת ומתנחמין, ונחשב שנעקר תהו ובהו מהם ונראית מלאכת שמים וארץ שדוגמתן באדם המוח והלב שנתיישב הדעת ונעשו כלים להארה אלקית: 
@66במדרש @77פ' י"א ז' ר' יוחנן בשם ר' יוסי בר חלפתא אמר אברהם שאין כתיב בו שמירת שבת ירש את העולם במדה שנאמר קום התהלך בארץ לארכה ולרחבה וגו' אבל יעקב שכתוב בו שמירת שבת שנא' ויחן את פני העיר נכנס עם דמדומי חמה וקבע תחומין מבע"י ירש את העולם שלא במדה שנא' והי' זרעך כעפר הארץ וגו' [והכוונה ירש את הארץ וכן הוא בפסיקתא]: 
@66ונראה @77לפרש דהנה הארה אלקית אי אפשר לאדם להשיג אלא כמסת שהוא נקי מפסולת דאל"כ הי' גם הפסולת שבו נתחזק מכח זה, והנה א"י הוא מעלה גדולה, ובא"ע פ' וישלח שמי שיש לו בה חלק חשוב הוא כחלק עוה"ב, וע"כ אברהם אבינו שהי' בו עוד פסולת ישמעאל וכל בני קטורה אי אפשר לו לרשת את הארץ אלא במדה, היינו במדה שבנפשו, דאברהם לקח את צד ימין בטהרה, והיא מדת חסד שהי' באברהם בעצם טהרתה, ולעומת מדתו זה, ירש את הארץ ולא יותר: 
@66וי"ל @77דמש"ה לא נכתב בו שמירת שבת להדיא, אף שאברהם אבינו שמר את כל התורה כולה כמ"ש וישמור משמרתי מצותי חקותי ותורותי, ואמרו ז"ל ששמר אפי' עירובי תחומין, מ"מ לא נכתב זה בהדיא, כי שבת היא כללא דאורייתא כולה, ובזוה"ק מה שבת שמא דקוב"ה, ואם הי' נכתב זה להדיא בתורה שבכתב שנגלה גם לאוה"ע ונכתבה על האבנים בהר גריזים, וכתוב בצדו כל הרוצה ללמוד יבא וילמוד, הי' לצד הפסולת שהי' בו דהיינו ישמעאל ובני קטורה, והי' להם נמי אחיזה בקדושת שבת, ע"כ איננו נגלה זה אלא בתורה שבע"פ שהיא נסתרת מהאומות ואינה אלא לישראל לבדם: 
@66אך @77יעקב שהיתה מטתו שלימה בלי שום פסולת, אחר שכתוב ויבא יעקב שלם אחרי שנשלם בכל בחינותיו, כמו שהגדנו במקומו, נכתב תיכף שמירת שבת להדיא, וכמו שהוא הי' כליל ושלם מכל צד, כך נכתב בו שמירת שבת שהיא כללא דאורייתא, וכמו שיסד האר"י ז"ל בזמירות צרורא דלעילא דבי' חיי כולא ויתרבי חילא ותיסק עד רישא, וע"כ ירש נמי את הארץ שלא במדה, היינו לא במדה מיוחדת אלא למעלה מכל גבול וגדר, כי הוא נקרא בריח התיכון מבריח מן הקצה אל הקצה: 
@66והנה @77יעקב ירש את הארץ גם לזרעו אחריו אף שאינם במעלה כמותו, וע"כ זוכין נמי לקדושת שבת, אם אך פורשין מדבר שהוא מתנגד לקדושת שבת וזהו רבו יתיר יסגי לעילא מן דרגי', היינו אע"פ שאינן בדרגין גבוהין, ויסב בת זוגי', היינו כאמרם ז"ל כנס"י יהי' בן זוגך, אימתי, דהוות פרישא, אף שאין לה מעלות רמות אחרות, אלא זה לבד שהם פורשין א"ע מדבר שהוא להיפוך, והיינו כמו שהגדנו במק"א ששבת היא ברית עולם ביני ובין בנ"י ופגם בברית מתנגד לקדושת שבת, וצריכין לזה חרטה על לשעבר וקבלה על להבא: 
@11אלה תולדות השמים והארץ בהבראם @33וברש"י בהא בראם וכו' ולמדך כאן שהעוה"ז נברא בהא רמז שירדו למטה לראות שחת כהא זאת שסתומה מכל צדדי' ופתוחה למטה לרדת דרך שם, ויש להבין א"כ כלל צורת הבריאה הוא פחותה ולרעתם ח"ו, והיתכן לומר כן, והרי במדרש בוראן משבחן ומי מגנאן בוראם מקלסן ומי נותן בהם דופי אלא נאין הן ומשובחין הן וכו' ואם הי' צורת כלל הבריאה לבאר שחת לא יתכן לשבחן ולקלסן: 
@66ונראה @77לפרש דהנה במצוות קדושים תהי' כבר אמרנו שהיא מצוה כוללת, הגדול לפי גדלו והקטן לפי קטנו, ויתכן למעשה אחת שלזה יקרא פחיתות לפי מצבו ימעלתו, ולזה יקרא קדושה לפי שפלות מצבו, והפירוש קדושים מובדלים ממה שהוא, ולאדם שהוא בשפל המצב יבדל ממצבו שהוא עומד בה, ואם יזכה לעמוד במצב יותר טוב אז עליו המצוה להבדל גם מזה, וכן הוא הולך ומתעלה עד אין שיעור וחקר, עד שאפי' למרע"ה שהי' בתכלית קדושת מין אנושי נמי יש עליו מצות קדושים תהיו להבדל עוד יותר גם ממצבו, ואף שאין אתנו יודע עד מה, וזה שמסיים כי קדוש אני ה' אלקיכם, היינו כשם שאין שיעור לקדושתי, כן לא יהי' שיעור לקדושתכם, וכך הוא צורת אדם המעלה להיות הולך למעלה מדרגא לדרגא, ואם אינו הולך ומתעלה בהכרח הוא הולך ויורד, וע"כ נקרא האדם מהלך כלפי שהמלאכים נקראים עומדים והדברים עתיקים: 
@66ולפי"ז @77מה שנברא העולם בהא רמז שירדו למטה לראות שחת, לאו מפני פחיתות הבריאה, שאפי' תצייר שהי' הבריאה באלפי מדריגות גבוהות ממה שהיא, נמי כך היא המדה שמ"מ צריכין להתקדש ולילך גם ממצב הגבוה הזה, ואם לא יעלו בהכרח שירדו, וכן הוא נמי כשנבראת במצבה הנוכחי איננה בריאה פחותה ח"ו, ובוראן משבחן ומקלסן, ומ"מ האדם צריך להיות מתקדש והולך ועולה במעלותיו, ואם ח"ו לא יעשה כן בהכרח שירד למטה בכל עת יותר ויותר עד שיפול לבאר שחת ר"ל, וכך היתה אפי' היתה נבראת באלפי מדריגות גבוהות ממה שהיא, וא"כ לא יתכן לומר שזה פחיתות הבריאה, אלא פחיתות האדם שהוא מתעצל במלאכתו: 
@11ומפרי העץ אשר בתוך הגן אמר אלקים לא תאכלו ממנו ולא תגעו בו פן תמותון, @33וברש"י הוסיפה על הציווי לפיכך באה לידי גרעון, הוא שאמר שלמה אל תוסף על דבריו, ויש להבין הלוא כך חובותינו וכך יפה לנו וכך נצטוינו לעשות משמרת למשמרת, ושפיר הוסיפה נגיעה כדי שלא תבא לידי אכילה, וכן הדין בחמץ, בש"ס פסחים (י"א.) דגזר ר' יהודה וביטל מצות בדיקה וביעור חמץ במועד דילמא אתי למיכל מיני' משום דלא בדיל מיני' כולי' שתא, ורבנן דלא גזרו משום דהוא עצמו מחזר עליו לשרפו, ור' מאיר אפי' היכא דבדיל מיני' כגון חדש נמי גזר עיי"ש, וא"כ מה חטא חטאה כשהוסיפה על הציווי, ובאמת באדר"נ פ"א הל' ה' בהא דאמרו אנשי כנה"ג ועשו סייג לתורה, ועשה סייג לדבריך כדרך שעשה הקב"ה סייג לדבריו ואדה"ר עשה סייג לדבריו וכו' איזהו סייג שעשה אדה"ר לדבריו הרי הוא אומר וכו' ומעץ הדעת לא תאכל ממנו וכו' לא רצה אדה"ר לומר לחוה כדרך שאמר לו הקב"ה אלא כך אמר לה ועשה סייג לדבר יותר ממה שא"ל הקב"ה ומפרי העץ אשר בתוך הגן אמר אלקים לא תאכלו ממנו ולא תגעו בו פן תמותון, שרצה לשמור א"ע ואת חוה מן העץ אפי' בנגיעה עכ"ל ודוחק לומר שמדרשים חלוקים הם, ושמ"מ יקשה מתני' דאבות על הא דרש"י, ולהיפוך נמי יקשה קרא דאמר שלמה אל תוסף על דבריו: 
@66ונראה @77לפרש באופן שיהי' כל דברי חכמים קיימים, בהקדם דברי הפנים יפות דהא דאמרה פן תמותון בלשון ספק, היינו שכך שמעה מאדה"ר וכוונתו שמתוך הנגיעה תתאוה לאכול וחשש שמא תבא לידי אכילה שיש בו מיתה והגרעון הי' לאדה"ר שהיל"ל בנגיעה פן ובאכילה מיתה ממש, והי' מקום לאשה לטעות דלשון פן קאי נמי אאכילה, כי כל עצמה של אכילה לא נאסרה אלא שמא יבואו ע"י לידי ע"ז ג"ע ש"ד, שהעץ הדעת טו"ר הי' מביא בהם יצה"ר המושך לדברים אלו, וזה שאמר הנחש לא מות תמותון ודאי אלא ספק כנ"ל, אבל מ"מ הברירה נשאר בידכם אף שתאכלו מ"מ תהי' נזהרים שלא תבואו לידי עבירות ודפח"ח, ויש להוסיף על דבריו שהנחש אמר להם שעוד יוסיפו מעלה כאמרם ז"ל ישב ולא עבר עבירה נותנים לו שכר כעושה מצוה, והנ"מ כשיצרו מתגבר עליו, אבל בלא"ה לא, וכן במהר"ל ששכר שמקבל על מ"ע ולא על שמירה ממצות ל"ת עכ"ד, אלא כשיצרו מתגבר עליו והוא לוחם עם היצה"ר חשוב כעושה מעשה, וזהו שאמר להם הנחש כי עתה שאין לכם יצה"ר אין אתם מקבלין שכר על פרישתכם מע"ז ג"ע ושפ"ד, אבל כשתאכלו וישתאב בכם יצה"ר ומ"מ תזהרו מזה אז יהי' לכם שכר משלם: 
@66אך @77מדברי האדר"נ שהביא הקרא כדכתיב, ומ"מ נאמר שעשה כשורה וקיים ועשו סייג לתורה עדיין אינו מיושב, ועוד שלדבריו אדה"ר הי' המוסיף גורע, וברש"י וכן הוא במדרש שחוה הוסיפה, וע"כ עדיין נראו כחלוקין: 
@66ונראה @77לפרש שכפי שאמר אדה"ר הי' כשורה וחוה שגגה שגגה קלה בנגינות הטעמים והיינו דבכתוב ולא תגעו מוטעם באתנחתא, ולפי"ז קאי פן תמותון אכל מה דכתיב לעיל מיני' בין אאכילה בין אהנגיעה, אבל אדה"ר הי' כוונתו להטעים האתנחתא בתיבת לא תאכלו ממנו, ועל איסור אכילה לא הי' בדעתו לומר לה שים טעם, שבאמת העבירה עצמה לעבור את פי ה' היא יותר גרוע מכל מיני עונשין, שהעונשין הם רק תיקונים, הא למה זה דומה לרופא המשקה להחולה סם מר לרפואתו, שטוב יותר לסבול המרירות של המשקה מנאבד את כל חייו, אבל העבירה עצמה היא מר ממותו, וע"כ לא רצה לומר לה העונש, ודי במה שאמר הש"י צוה שלא יאכלו, אלא על הנגיעה שהוא עצמו עשה סייג לדבריו אמר לה פן תמותון, שהנגיעה תסבב מיתה רח"ל, וחוה שגגה בשמעה וחשבה שהאתנחתא היא על תיבת לא תגעו בו כמו שכתוב לפנינו, א"כ הפן תמותון אאכילה נמי קאי, והנחש כשמעו שהטעימה את האתנחתא ולא תגעו בו מיהר והחליט ממנה לא מות תמותון ודאי אלא שמא וכנ"ל: 
@66ומעתה @77האדר"נ שהביא הכתוב כצורתו יפה הביא, שבאמת כך אמר אדה"ר וכך יפה לו, לעשות סייג לתורה, ולא חטא בזה מאומה, כי הוא הטעים האתנחתא על לא תאכלו ממנו, וברש"י ובהמדרש שחוה הוסיפה על הציווי, היינו שכללה הנגיעה עם האכילה והעמידה האתנחתא על הנגיעה, וזה שברש"י לפיכך בא לידי גרעון הוסיפה לכלול הנגיעה בכלל האכילה, ובאה להחמיר על הנגיעה שתהי' בכלל האכילה, גרעה את החומר מהאכילה ועשתה רק לגדר ולא לגוף העבירה: 
@66וי"ל @77עוד עפ"י דברי הרמב"ם סוף פ"ב מהל' ממרים דכל הגזירות והסייגים אם יאמר שהוא מן התורה הרי זה עובר משום בל תוסיף, אלא צריך שיאמר ויפרש שזה מן התורה וזה משום סייג, כיצד אם יאסר בשר עוף בחלב ויאמר שהוא בכלל הגדי והוא אסור מה"ת הר"ז עובר משום בל תוסיף, אבל צריך שיאמר ויבאר שבשר עוף בחלב מותר מן התורה, אבל אנו נאסר אותו ונודיע לעם שהיא גזירה שלא יבא לידי עבירה, לומר כשם העוף שלא נתפרש מותר כך בשר החי' וכו', ולפי"ז אדה"ר שהעמיד האתנחתא בתיבות ולא תאכלו ממנו והפריש הנגיעה מהאכילה, אין זה בכלל בל תוסיף, אבל חוה, שכללה הנגיעה עם האכילה עברה על בל תוסיף: 
@11ותרא האשה כי טוב העץ למאכל, וכי תאוה היא לעינים, ונחמד העץ להשכיל וגו' @33נראה דפרט כאן שלשה דברים, דהנה בפסוק ויצו ה' אלקים על האדם לאמור מכל עץ הגן וגו' איתא במ"ר פט"ז ר' לוי אמר צוהו על שש מצות, ויצו על ע"ז כמד"א כי הואיל הלך אחרי צו, ה' זו ברכת השם וכו' אלקים אלו הדיינים, על אדם זו שפ"ד, לאמר זו ג"ע, מכל עץ הגן אכול תאכל צוהו על הגזל, ונראה דשש מצות אלו הם פרטים משלש עבירות, ע"ז ג"ע ש"ד, ברכת ה' היא בכלל ע"ז, גזל הוא בכלל שפ"ד, כמ"ש כן אורחות כל בוצע בצע את נפש בעליו יקח, וצריכים דיינים לברר זה א"כ כל השש מצות נכללים באלו השלשה וידוע שהם תוצאות קנאה, תאוה, וכבוד, שפ"ד היא קנאה ושפ"ד הראשון הי' קין מחמת שקינא בהבל, תאוה מביא לידי ג"ע, וכבוד מביא לידי ע"ז, וכל המתגאה כאלו עובד ע"ז, וכתיב וכבודי לאחר לא אתן ותהלתי לפסילים, הם פגם בגוף ונפש ושכל, תאוה בגוף, קנאה ושפ"ד בנפש, וכבוד וע"ז בשכל, והנחש בהסתתו שאמרנו במאמר הקדום שאמר שטוב להם שישתאב בהם יצה"ר לשלשה דברים אלו למען יכופו את יצרם ויקבלו שכר כעושה מצוה, הזכיר נמי שלשה דברים, ונפקחו עיניכם, והייתם כאלקים יודעי טו"ר, פקחי עינים יוצדק בהמקנא שמביט בצרות עין על מה שיש לחברו, והוא השתאבות יצה"ר בנפש, והייתם כאלקים, הוא השתאבות יצה"ר של כבוד בשכל להיות כמלאכים או יוצרי עולמות, יודעי טו"ר טוב הוא תאוה הנטוע בגוף כמ"ש הא"ע כי הנער כאשר ידע טו"ר אז יחל לתאוות המשגל, וע"כ כתיב נמי ותרא האשה וגו' שכללה בכאן את שלשה דברים הנ"ל כי טוב העץ למאכל הוא תאוה, וכי תאוה היא לעינים הוא קנאה שמתייחס לעינים כנ"ל, ונחמד העץ להשכיל הוא בשכל: 
@66וראיתי @77בפנים יפות שלעומת שגרם הנחש לאדם וחוה חטא בשלשה אלה נגזר עליו ג' קללות על גחונך תלך, ועפר תאכל, ואיבה אשית, על גחונך שהוא שפלות הוא לעומת חטא הכבוד ועפר תאכל שכל מעדנים טועם בהם טעם עפר הוא לעומת חטא התאוה, ואיבה אשית לעומת חטא הקנאה, ולאדם נגזר מיתה ע"י מה"מ ואמרו ז"ל שמטיל בו שלשה טיפין הוא נמי לעומת שלשה אלה, וזה כי ביום אכלך ממנו מות תמות היינו שביום שיטעם לו מה"מ שלש אלה שמעץ הדעת טו"ר מוצאם אז מות ימות עכ"ד: 
@66ויש @77לומר ולכוין את שלשה טיפין לעומת שלשה הנ"ל דהנה אמרו ז"ל ממנו מת ממנו מסריח, ממנו פניו מוריקות, ממנו מת עונש בקשת הכבוד שהמיתה הוא בזיון וע"כ באה המצוה לא תלין בכל המתים ובספרי מה עץ מיוחד שהוא ניוול לו אף כל שהוא ניוול לו והוא לעומת חטא ע"ז שנקרא זבחי מתים, מסריח הוא עונש התאוה והוא לעומת ג"ע, וידוע דברי הש"ס ב"ק כל המריח בהם בא לידי זימה, פניו מוריקות הוא עונש הקנאה שהי' פניו משתנות בקנאתו על חבירו, והוא לעומת שפ"ד דאזיל סומקא ואתי חיורא: 
@00שנת תרע"ט. 
@11ויצא קין וגו' וישב בארץ נוד קדמת עדן @33וברש"י ומצינו רוח מזרחית קולטת בכל מקום את הרוצחים שנאמר אז יבדיל משה וגו' מזרחה שמש, ויש להבין מה ראי' משם, ששם עדיין לא נכנסו לעבר הירדן מערבה, ובהכרח הי' לו להבדיל רק מעבר המזרחי, והרי אח"כ כשעברו את הירדן הפרישו גם שלש ערים בעבר הירדן מערבה, ואולי משום דעבר המזרחי לא הי' אלא של שני שבטים וחצי ומ"מ הפריש שלש ערים כמו מעבר המערבי שהי' גדולה של תשעת וחצי המטה, ואמרו הטעם משום דמזרח ראוי ביותר לקליטה, אך בטעמו של השויית ערי מקלט אמרו ז"ל משום דבגלעד נפישי רוצחים וא"כ אין ראי' משם: 
@66ונראה @77דלוטה בזה טעם פנימי עפ"מ שהגיד כ"ק אבי אדמו"ר זצללה"ה בענין ערי מקלט של רוצח מחמת שחטא בחיים אבד את חיותו ומש"ה אין לו דמים ותקנת ערי מקלט היא שעכ"פ ישיג חיים חדשים באמצעות הלויים שמהותם כשמם דבקים ונלוים לשמים וכל עבודתם היא בשיר ודבקות, והוא באשר נטפל אליהם שואב באמצעותם חיים חדשים, וע"כ כשיצא מעיר מקלטו שוב אין לו דמים עכ"ד, וממוצא הדברים ששורש חיים שהי' לו מכבר נסתלק ממנו והוא שצריך לשאוב חיים חדשים משורש אחר וכאלו נעשה ברי' חדשה, ובזה פרשנו דברי הזוה"ק שבקצת מקומות שלחטא הידוע אינו מועיל תשובה, היינו משום דאמרו ז"ל שהוא כאלו שפך דמים, וא"כ תשובה בפשיטות שהוא לשוב למקומו הראשון זהו שאין לו, אבל מ"מ יש לו תקנה להתחיל מחדש כאלו היום נולד, זה ודאי מועיל, ולא גרע מגר שנתגייר שהוא כקטן שנולד דמי, וא"כ זה שהתחיל מחדש טל תורה מחייהו ושואב חיים חדשים באמצעות התורה, וזהו שבאריז"ל שעיקר תשובה היא עסק התורה: 
@66ונראה @77שגם זהו מסגולת שבת עפ"י דברי אור החיים בראשית, שכל הבריאה הי' רק עד לשבת, ובשבת חוזרין לשורשם ומתחדש הבריאה עוד לכל השבוע וכך נוהג כל ימי עולם, א"כ כל שבת שב הכל לשורשו וחוזר ומתחדש עכ"ד, ויש להוסיף ולומר שלדבר זה רומז הלחם הפנים והבזיכין שמסלקין הישן ומסדרין החדש, ותוכפין שלא יהי' השלחן רגע אחד בלי לחם ולת"ק אלו מושכין ואלו מניחין טפחו של זה בצד טפחו של זה, שלחם הפנים ממנו ימצא המזונות וחיות לכל העולם, ובשבת שהכל שב למקורו ע"כ מסלקין הלחם שהוא המזונות והחיים, אבל מסדרין תיכף החדשים, שהוא רומז לחידוש החיים, ואם הי' השלחן רגע אחד בלי לחם, הי' פסיקת החיות לגמרי, ובאשר שבשבת לעולם הוא חידוש הבריאה והחיות ע"כ שמירת השבת היא תיקון גם לחטא ההיא: 
@66ולפי @77האמור יש לפרש הא דרוח מזרחית קולטת את הרוצחים, דהנה במדרש ואתחנן מהו מזרחה שמש אמר ר' יוסי בר חנינא א"ל הקב"ה למשה הזרח שמש לרוצח ונתת לו מקלט שיגלה לשם שלא יאבד בעון הרציחה כשם שהשמש הזה מאיר לעולם עכ"ל, פי' כמו השמש מאיר אחר אפיסת האור שבלילה שמתחיל לסבב מחדש ואיננו נסתייע מאור של אתמול כלל, כן יהי' ענין הרוצח וכנ"ל, והנה באשר הארץ היא כדורית בכל מקום תחילת זריחת השמש הוא מזרח לו ובכל מקום שבעולם הוא מזרח למה שלפניו ומערב למה שלאחריו, וא"כ לא יצדק לומר רוח מזרחית אלא בכל מקום ומקום תחילת זריחת השמש, והיא היא הקולטת את הרוצח, הכוונה התחלה חדשה לראות א"ע כאלו יוצא מתוך אפילה ושואב אור חדש, וזה שמביא ראי' ממשה שכתב שמה "מזרחה שמש" שבפשיטות תיבות הללו מיותרים שמאחר שהזכיר את שמות הערים ולאיזה שבט הם, הרי הם נודע שהם בעבר הירדן מזרחי, אלא תיבות הללו באין לרמוז כדברי המדרש הנ"ל שיזרח שמש לרוצח וכפי' הנ"ל, וזה עצמו הוא הענין כאן שכתב קדמת עדן היינו להתחיל לגמרי לחיות מחדש וזה עצמו הי' רמז לאדה"ר שנתגרש לשם, היינו אעפ"י שנאמר כי ביום אכלך ממנו מות תמות, ואף שלא מת באותו יום ממש, פירשו ז"ל שהוא בן מות, והיינו שאבד את שורש חיותו, ונרמז לו תקנתו שיתחיל מחדש חיים חדשים, ולו השכיל קין לעשות כן, הי' לו ג"כ תקנה כאדה"ר שאמרו ז"ל שחסיד גדול הי' ונתתקן בסוד אדם ר"ת אדם דוד משיח כנודע, אבל קין לא נתתקן שהרי יצא בהכנעה כגונב דעת העליונה כברש"י: 
@00שנת תר"פ. 
@22בראשית מוצאי שמח"ת
@66במשנה @77יו"ט הסמוך לשבת בין מלפני' בין לאחרי' הי' כל המשמרות שוות בחילוק לחם הפנים, ובגמ' מ"ט כיון דהני מקדמי והני מאחרי תקינו רבנן מילתא כי היכא דניכלי בהדי הדדי, ונראה דהנה מנורה בדרום ושלחן בצפון, מנורה הוא המשפיע בחינת חכמה בישראל כמ"ש ז"ל הרוצה להחכים ידרים ושלחן בחינת עושר כמ"ש הרמב"ן ז"ל מעין שלחן מלכים והרוצה להעשיר יצפין, ואף שודאי הוא נמי בפשיטות, מ"מ אי אפשר שיהי' לבד על הון מהבל ירבה, אלא עיקר עשירות היא תלוי בלב כמאמרם ז"ל איזה עשיר השמח בחלקו, ובכלל זה כל מדות טובות התלוים בלב, וידוע שהלב הוא בצד שמאל, וע"כ דוגמתו שלחן בצפון כי צפון ושמאל מקור אחד לשניהם, ושלחן שהוא בחי' עושר היא עשירות ברוחניות, וממנו נמי גם עשירות בגשמיות: 
@66והנה @77שבת ויו"ט כבר הגדנו במק"א ששבת היא בחי' מוח ושכל וע"כ אין בו מצות שמחה, כי שמחה הוא מכוחות הלב והמוח הוא קר, וע"כ בו הוא מצות עונג, ויו"ט הוא בחי' לב, לב שמח, והנה לחה"פ שהגדנו לעיל שממנו שפע עשירות המתייחס ללב, אף שהוא מצות שבת היינו משום דשבת כלול הוא ומיני' שתא יומין מתברכין, אבל מכ"מ מאחר שלחה"פ מתייחס ללב אם הוא יו"ט או יו"ט הסמוך לשבת נמשך נמי אחר יו"ט לענין זה שיהי' כל המשמרות שוין באכילתו כמו כל קרבנות החג: 
@66ברש"י @77עוה"ז נברא בהא, והנה כתיב בהבראם ואמרו ז"ל באברהם, הענין, דהנה אדומו"ר זצללה"ה הכהן הגדול מאלכסנדר הגיד בלשון טבע שהוא טביעה כמו אדם הטובע בנהר, אלא איש הרוצה לזכות שלא לטבוע בנהרי חושך עוה"ז צריך להתאמץ למעלה מן הטבע עכ"ד, וזהו בהא בראם שהוא פתוח לגמרי למטה לרדת שחת אם הוא מתנהג בטבע הבריאה, אלא חזינא לסופרי דווקני דתלי לכרעי דהא, והוא רמז לאותם דווקני החפצים בחיים לאחוז למעלה מן הטבע ולכנוס בפתח קטן זה שהוא רחבה ונסבה למעלה דרך מפולש לחיי עוה"ב, וזהו בהבראם באברהם שאברהם פתח זה הדרך לאחוז למעלה מן הטבע וחלק על כל העולם וכולם בקשו להרגו והשליך מנגד את כל מציאותיו דרך הטבע, ע"כ זכה נמי לחיים למעלה מן הטבע בכבשן האש ובמלכים, וזכה להעמיד בנים למעלה מן הטבע שבדרך הטבע לא הי' ראוי להוליד, ע"כ זיכה נמי לזרעו אחריו, דכמו שכל מציאותם הוא למעלה מן הטבע כן יהי' בכחם להתאמץ להתנהג בכל עניניהם למעלה מן הטבע לכנוס בפתח קטן שלמעלה בהא דרך מפולש לחיי עוה"ב: 
@11ועתה פן ישלח ידו ואכל גם מעץ החיים וחי לעולם, @33והיפ"ת הקשה הרי לא נתגרש רק אחר השבת וא"כ כל השבת הי' חשש זה, ולמה לא נעשה תקנה לזה בשבת, וכבר הגדנו שכנראה שלא נאמר לאדה"ר בתחילה מהות עץ החיים שהאוכל ממנו חי לעולם, אלא עתה הודיעו למען ידע שיש בידו להציל את עצמו מן המיתה, ומ"מ יתרצה לקבל על עצמו עונש המיתה למען יהי' תיקון על חטאו, כי גוף החטא רע ומר מעונש החטא, הא למה זה דומה לאיש השותה סמים מרים לרפואתו להציל את חייו, וזהו שבמדרש אין ועתה אלא תשובה מלמד שפתח לו המקום פתח של תשובה והוא אמר פן שהוא לשון לאו, והיינו שהרגיש בעצמו שכחות החיצונים שנשתאבו בקרבו יתקפוהו בע"כ שלא בטובתו, וע"כ שוב לא קשה קו' היפ"ת, כי בשבת עדיין לא נודע לו מהות עץ החיים: 
@66ונראה @77שישראל אחר חטא העגל שאיתא במדרשות שהי' בהתדמות חטא אדה"ר וישראל עשו תשובה וכתיב ויתנצלו בנ"י את עדים מהר חורב, ועדים הוא השני כתרים שהי' חירות ממה"מ וחירות משעבוד מלכיות וקבלו על עצמם ברצונם להיות מרמס למה"מ ודיש לשעבוד מלכיות, וע"כ לעומת שאדה"ר נתגרש מג"ע זכו ישראל לא"י שבא"ע שהוא דוגמת ג"ע, ולולא חטא המרגלים הי' נכנסין לארץ מיד, אך מחמת חטא המרגלים נתקלקל הענין: 
@66ונראה @77שמרע"ה במה שקיבל על עצמו למות, כמש"כ הא"ע בפסוק ומות בהר, דהיינו שהוא בעצמו יקבל עליו המיתה, תיקן בשביל כל ישראל, וכענין יחיד ששב מוחלין לכל העולם כולו, וזולת זה לא הי' אפשר לישראל לכנוס לארץ שהוא מקום ג"ע, וזהו שבמדרש שאמר הקב"ה למשה את אוחז החבל בתרין ראשין אם אעברה נא את מבקש למה אתה מבקש סלח נא ואם סלח נא את מבקש למה אתה מבקש אעברה נא, והמפורשים נדחקו בפירושו, ולפי דרכינו הדברים כפשוטן שמרע"ה תיקן חטא מרגלים ויומתק יותר לפמ"ש במק"א שחטא העגל ומרגלים הכל נמשך ונסתעף מחטאו של אדה"ר, והוא הי' המעכב ביאתן של ישראל לארץ, ומרע"ה תיקן זה בקבלתו המיתה על עצמו, ובודאי כמו שהי' תיקון על הענף המסתעף מחטאו של אדה"ר הי' נמי תיקון על חטא אדה"ר עצמו: 
@66וזה @77לימוד לאדם שלא יהי' רובץ תחת משא המניעות והדברים המצערים ח"ו, אלא יקבל באהבה וידע וישכיל עד כמה זה טוב לו ממשא עוונות שעל שכמו שכמשא כבד יכבדו ממנו, וזה הקבלה עצמו מועיל לו לפטור מן הדין כמו שרמזו ז"ל הואיל והאמינתינו עליך דימוס פטור אתה: 
@00שנת תרפ"א. 
@66במדרש @77פרשה יוד רבי חמא פתח הגו סיגים מכסף וגו' א"ר אליעזר בשם ר' יעקב משל לאמבטי שהיתה מליאה מים והיו בה שני דיסקוסים נאים כל זמן שהיתה מליאה מים לא היתה מלאכת דיסקוסים נראית כיון שפסקה וניער המים שבתוכה נראית מלאכת דיסקוסים, כך כל זמן שהי' העולם תוהו ובוהו לא נראית מלאכת שמים וארץ כיון שנעקר תוהו ובוהו מן העולם נראית מלאכת שמים וארץ ויצא לצירוף כלי נעשה כלים, ובאסיפת אמרים נעשו כלים דרש ויכולו לשין כלי, ועדיין אינו מובן מהו שנעשו כלים, ומת"כ פירש הכ' קמוצה ודרוש כלי לשון תכלה, וגם זה אינו מובן ומה ענינו להמשל: 
@66ונראה @77דהנה משמע דויכולו נאמר אחר עקירת תוהו ובוהו, והרי עקירת תוהו ובוהו הי' עוד ביום ראשון, ולמה המתין לקרותם כלים עד יום השביעי, אך נראה דהנה במדרש לקמן ויכל אלקים ביום השביעי אתמהה, פירש"י וכי אפשר דבר זה שעשה מלאכה בשביעי וכו' גניבא אמר משל למלך שעשה לו חופה וציירה וכיירה ומה היתה חסירה כלה שתכנס לחופה כך מה הי' העולם חסר שבת, ונראה לפרש עפ"י מאמר הש"ס ר"ה (י"א.) כל מעשה בראשית לדעתן נבראו, פרש"י שאלן אם רוצים להבראות ואמרו הן, ואף שקודם שנבראו לא הי' למי לשאול, צ"ל הפירוש דהנה אמרו ז"ל שהי' שמים וארץ נמתחין והולכין עד שגער בהם הקב"ה, והגיד כ"ק אבי אדומו"ר זצללה"ה שהיו מתרחקין מהשורש ומתגשמין והולכין, ומשמע שהי' מעצמן מתגשמים והולכים עד שהוצרכו לגערה, והיינו שניתן בהם רצון להיות מתרחקים והולכים, וזהו הפירוש לדעתן נבראו שהרי בהם הי' תלוי אם להתרחק אם לא, וזהו הכוונה דרך מליצה ששאלן ואמרו הן, והנה כשהגיע יום השבת זמן עליית העולמות נשתנה מהותם והשיגו רצון לחזור לשורשם והי' מתאוין ומשתוקקים לזה, וזהו לשון כלה מלשון כלתה נפשי אל ה', וזהו שאמר גניבא מה היתה חסירה כלה שתכנס לחופה, כי קודם השבת הי' חסר ענין זה שתהי' הבריאה כלתה נפשה לשוב ולהתדבק בשורשה, וזהו הפירוש ויכל אלקים ביום השביעי מלאכתו אשר עשה שלשון ויכל הוא נמי מלשון כלתה נפשי וגו' היינו שנתן האלקים ביום השביעי במלאכתו אשר עשה בכל ששת הימים בחי' זו שיהי' משתוקקין ומתאוין לחזור לשורשם, וכך שיעור הכתוב "ויכל אלקים" שעשה להיות בבחי' ויכל [שהוא מלשון כלתה] אימתי "ביום השביעי" ואת מי עשה להיות בבחי' זו "מלאכתו אשר עשה" בכל ששת הימים: 
@66ולפי @77האמור יש לפרש הלשון ויכולו נמי הכי מלשון כלתה שהשמים והארץ וכל צבאם כלתה נפשם דהיינו רצונם לשורשם, והדר מפרש דאיך הי' זה שכלתה נפשם היפוך מששת ימי המעשה שלדעתם נבראו שהי' להם רצון להיות נמתחים והילכים ויכל אלקים ביום השביעי וגו' שהאלקים נתן בהם בחי' זו, והיינו שלעומת שהקב"ה הביט בכל מה שברא וערבה לו מזה עצמו נתעורר בכל הבריאה בחי' זו להתאוות ולהשתוקק לשורשם, וכענין שכתוב כמים פא"פ וגו' שהרצון למעלה בהבריאה עורר רצון למטה בהבריאה, ומובן שזה לא נחשב שעשה מלאכה בשבת: 
@66ולפי @77האמור יתבאר דברי המדרש שבפתח דברינו דהנה בכל ששת ימי המעשה שהי' שמים וארץ נמתחין ונתרחקין משורשם, ולא עוד אלא שהי' מתאוין להיות נמתח אם הי' אז אדם עומד ורואה הי' משתומם על המראה, וכן מלאכים שנבראו בשני ובחמישי שלא ידעו מראש אחרית דבר שיהי' שבת והבריאה תכלה נפשה לשוב לשורשה, היו משתוממים למה תהי' כזאת שהרוחניות תתאוה להתגשם היפוך השכל, וזה נקרא תוהו ובוהו כמו שפירש"י תוהו מלשין תמה ושממון שאדם תוהא ומשתומם על בוהו שבה, וכך הי' כל ששת ימי המעשה כל הרואה הי' תהא ומשתומם על מה שהי' שמים וארץ נמתחין, אך כשהגיע יום השבת וכל הבריאה השתוקקה וכלתה נפשה נקרא שנעקר תוהו ובוהו מן העולם, שהרי הכל מבינים שסוף המעשה הי' במחשבה תחילה, וכל הירידה הי' צורך עלי', ע"כ אז נראית מלאכת שמים וארץ היינו מה ששמים וארץ הי' נמתחין מאליהן למה היתה כזאת, ויצא לצירוף כלי כפי' מת"כ שהכף קמוצה ודרש כלי לשון תכלה, היינו שכלתה נפש הבריאה לשורשה: 
@66במדרש @77פרשה כ"א על שדה איש עצל עברתי ועל כרם אדם חסר לב וכו' על שדה איש עצל עברתי זה אדה"ר על כרם אדם חסר לב זו חוה וכו' והנה עלה כולו קמשונים וקוץ ודרדר תצמיח לך, ויש להבין הא עצלות הוא שלילות המעשה וזה יתכן במ"ע שהי' עצל ולא עשה, אבל חטא אדה"ר הי' שעבר על ל"ת בפועל ובמעשה וזה לא יתכן לקרות עצל, והמת"כ פירש שנתעצל מלעשות תשובה, אבל פירוש זה לא יתכן שהרי מסיים ע"ז והנה עלה כולו קמשונים וקוץ ודרדר תצמיח לך, ועונש זה נאמר תיכף על האכילה ולא על מה שנתעצל מלעשות תשובה לאחר מכאן עד אחר תשובת קין: 
@66ונראה @77דהנה בליקוטי תורה מהאר"י ז"ל שחטא אדה"ר הי' שלא המתין בזיווגו עד שבת, ואף שחטאו מפורש בכתוב שהוא אכילת עץ הדטו"ר, י"ל שלאו גוף החטא הי' הקדמת הזיווג אלא כי אמרו ז"ל כשראה הנחש עסוקין בתשמיש ונתאוה לה, וכ"ז הי' מחמת הקדמה זו, אבל אם הי' ממתין על שבת שהי' עליית עולמות וכל בחי' הרע ערקין לנוקבא דתהומא רבא א"כ לא הי' בו כח לראות וממילא לא הי' נזדווג להם, ויש עוד טעם בהאריז"ל דכתיב ולא יתבוששו ושבת הוא אותיות בשת, משמע דבשבת אותיות בשת הי' ניתן בו דעה ליבוש להיות משמשים ערומים ולא הי' הנחש רואה ולא הי' מזדווג להם, ויש עוד לומר דהנה אדה"ר חכם גדול הי' והי' יודע את מעלת הזיווג ביום השבת לעומת יום החול אם הי' אך שם אל לב להתיישב בדבר, אבל הוא לא שם על לב שלא לעשות דבר בלתי ישוב הדעת, ועשה בלתי ישוב הדעת במהירות ע"כ נעלם ממנו גודל הצורך להמתין עד שבת: 
@66והנה @77בעיקר חטא מאכילת עץ הדטו"ר יש לתמוה איך הי' עושה נגד ציווי השי"ת ואזהרת מיתה ולמה לו להכניס עצמו לזה להניח דעתו של הקב"ה וללכת אחר דעתו של נחש שכאשר יאכל מן העץ יברא עולמות, האם עולמות הי' חסר, ויצה"ר לא הי' לו שיתקפהו בכח אלא פיתוי בעלמא, והיתכן לבר דעת להיות נשמע לפיתוי זו, וכי ח"ו שוטה ופתי הי' להיות מאמין לכל דבר, ונראה שזה הי' מחמת מהירות ובלתי ישוב הדעת שבאם הי' מתיישב בדעתו בודאי אי אפשר שהי' עושה דבר הזה, אך גם זה פלא שלעבור על ציווי השי"ת יהי' עושה במהירות ובלתי ישוב הדעת, וי"ל שמהירות בלתי מתינות וישוב הדעת בענין הזיווג שלא המתין על שבת, שע"ז לא הי' ציווי מאת השי"ת אלא מעצמו הי' לו להיות מבין אם אך הי' מתיישב בדעתו ומ"מ מאחר שעשה בלתי ישוב הדעת פגם בענין ישוב הדעת עד שאח"כ גם בענין אכילת עהדטו"ר לא התיישב בדעתו ועשה במהירות כענין עבירה גוררת עבירה כמו שאמרו ז"ל שאפי' עבירה שוגג גורר לעבירה מזיד, שמה"ט גם שוגג צריך כפרה, וע"כ פגם ישוב הדעת בענין הזיווג אף שלא הי' עבירה שנצטוה עלי', מ"מ באשר לא טיב עשה, משך להעדר ישוב הדעת אפי' בדבר שנצטוה עליו ועשה מה שעשה: 
@66והנה @77כ"ק זקיני האדומו"ר הגדול זצללה"ה מקאצק הגיד בהפרש שבין עצל למתון שלכאורה לפי שטחיות הדברים בני בקתא חדא נינהו, והגיד הוא זצללה"ה שמתון הוא העושה בישוב הדעת ע"כ איש ממהר לעשות דבר, ועצל הוא להיפוך שמתעצל להתיישב בדעתו ועושה בלי התישבות הדעת: 
@66ולפי @77האמור יתבאר דברי המדרש שקרא לאדה"ר עצל היינו ששורש החטא בא מחמת שהי' עצל בישוב הדעת בענין זיווגו להמתין על שבת, ומזה נמשך כל הרעה הזאת לעשות בלא ישוב הדעת עד שאפי' במה שנצטוה עליו עשה בלי ישוב הדעת: 
@66ונראה @77ששבת הוא בחי' דעת כמ"ש לדעת כי אני ה' מקדשכם וזה מביא באדם בחי' ישוב הדעת, הוא תיקון על חטא אדה"ר, וע"כ בשבת אין משתמשין באילן שבזוה"ק שהוא עץ הדטו"ר, [א"ה עי' רש"י חגיגה (י"ב.) ד"ה דעת דמפרש לדעת ישוב]: 
@00שנת תרפ"ב. 
@66במדרש @77כשבא שבת נעקר תוהו ובוהו מן העולם, ואינו מובן דמשמע דתיכף ביום א' נעקר תו"ב, ונראה עפ"י מאמר כ"ק אבי אדמו"ר זצללה"ה בהא דאם לא יקבלו את התורה אני מחזיר אתכם לתוהו ובוהו, שתורה הוא מברר, ואם לאו יחזיר הכל לכמו שהי' קודם הבירור שהי' הכל מעורב עכ"ד, והפירוש שבחומר היולי שכתב הרמב"ן הוא עירוב כל הבריאה יחד, וזהו שברש"י שהכל נברא בראשון אלא שהוציא כל אחד בזמנו, וממוצא הדברים שטרם השלים כל המציאות כולו כל אחד בזמנו שהי' עדיין חיסור בירור נקרא שעדיין תו"ב, והנה הבירור נעשה ע"י בחי' דעת כמ"ש בדעתו תהומות נבקעו, ומכאן שאם אין דעת הבדלה מנין, ותו"ב שהוא עירוב הוא היפוך בחי' הדעת, וע"כ בשבת דכתיב ויכל אלקים ביום השביעי מלאכתו אשר עשה נקרא שנעקר תוהו ובוהו מן העולם, ולעומתו הופיע בחי' הדעת, וידוע דשבת הוא דעת, ולעומתו באדם הפרטי הוא ישוב הדעת, וזהו לדעת כי אני ה' מקדשכם: 
@00שנת תרפ"ג. 
@66במדרש @77פרשה יוד ר' חמא פתח הגו סיגים מכסף וגו' אר"א בשם ר' יעקב משל לאמבטי שהיתה מליאה מים והי' בה שני דיוסקוסים נאים וכו' כך כל זמן שהי' העולם תוהו ובוהו לא נראית מלאכת שמים וארץ כיון שנעקר תוהו ובוהו מן העולם נראית מלאכת שמים וארץ ויצא לצורף כלי נעשה כלים הה"ד ויכולו השמים והארץ וכל צבאם, ויש להבין דתוהו ובוהו מתורגם צדיא וריקניא, א"כ הרי נעקר זה תיכף ביום ראשון שהתחיל הבריאה, ומדברי המדרש משמע שנעקר בסוף ערב שבת שהרי אמר שעד אז לא הי' נראית מלאכת שמים וארץ, ועוד מהו הענין שאז נעשו כלים מכלל דמעיקרא לא הי' כלים, הרי שמים וארץ הם כלים למה שבתוכם, וכבר דברנו מזה ולא נשנה אלא בשביל דבר שנתחדש בה: 
@66ונראה @77דהנה במדרש לקמן גניבא אמר משל למלך שעשה לו חופה וציירה וכיירה ומה היתה חסירה כלה שתכנס לחופה כך מה הי' העולם חסר שבת עכ"ל, משמע שכל ששת ימי המעשה נברא רק חיצוניות העולם כמשל חופה שהיא רק חיצוניות וביום השבת ניתן בה הפנימיות, וכדמיון צורת העולם הקטן שהוא האדם תחילה נברא עפר מן האדמה והי' מוטל כגולם ואח"כ ויפח באפיו נשמת חיים, כך הי' בריאת כלל העולם גולם הבריאה בששת ימי המעשה וכמו שהגיד כ"ק אבי אדומו"ר זצללה"ה בהא שהי' שמים וארץ נמתחים והולכים דהיינו שהי' מתרחקים משורשם הרוחני והולכים ומתגשמים עכ"ד, ובשבת ניתן בה בחי' הנפש, וזה המשל כלה שנכנס לחופה, וכן יש לפרש לשון וינפש שאור אלקי נעשה בחי' נפש בהבריאה: 
@66והנה @77בש"ס ר"ה (י"א) כל מעשה בראשית לדעתן נבראו לצביונן נבראו פירש"י לדעתן שאלום אם חפצים להבראות ואמרו הן, ובוודאי הפירוש מלאך הממונה על כל דבר ודבר, ואף שהבריאה לכאורה הי' השפלה מן רוחני לגשמי לעשות כגולם כנ"ל, מ"מ בוודאי ניתן בהם הרגש שאח"כ ביום השבת יאיר בהם אור האלקי כנפש בגוף, והנה כ"ז הי' בגוף הבריאה, אבל המלאכים זולתם בוודאי עדיין לא הרגישו שיבוא אח"כ יום השבת, וא"כ הי' בעיניהם כל הבריאה תוהו ובוהו כפירוש התרגום צדיא וריקניא, שהרי נראה בעיניהם כגולם ריק מכל ענין אלקות, והגשמות לעומת הרוחנית שהי' מקודם בשורשם הי' בעיניהם כדבר בטל ואפס ואין, אך כשהגיע יום השבת נראית מלאכת שמים וארץ, ונעקר תוהו ובוהו מן העולם, שהכל נראה לתכלית נכבד, מחמת אור האלקי שנעשה בחי' נפש בהם: ומעתה יש לפרש הא דנעשו כלים, דהנה צורת הכלי מקיף וסובב לפנימית שבו, ולשון כלי הוא מלשון אלפים בת יכיל ואותיות דדין כאותיות דדין, וזהו ענין דכלי שרת שיש להם תוך מקדשין ושאין להם תוך אין מקדשין, שהרי אין בהם מהות וענין כלי, וע"כ כל ששת ימי המעשה שהי' כגולם תיצוני בלי תוך ופנימית לא הי' נתפס בהם שם כלים, אך ביום השבת שהופיעה בתוכה בחי' נפש והי' מכיל בקרבה הפנימית אז נתפס השם כלים: 
@66והנה @77כבר אמרנו ששמים וארץ שבאדם הם המוח והלב ושפגם השכל שבאדם נקרא תוהו ופגם תשוקת הלב נקרא בוהו, והוא מדברי המדרש תוהו זה מלכות בבל דכתיב בי' ראיתי את הארץ והנה תוהו וידוע שמלכות בבל הי' קליפה המושכת לע"ז שהוא פגם השכל וכתיב בה ללמדם ספר ולשון כשדי שהוא פגם השכל בטנופת ספריהם, ובוהו זה מלכות מדי דכתיב ויבהילו להביא את המן, וידוע שמלכות מדי הי' קליפה מושכת לתאוה, שהוא פגם תשוקת הלב, וכל ששת ימי המעשה שאדם תועה מדרך השכל ומתשוקת הלב לדבר הראוי זה נקרא תוהו ובוהו, ואולי הי' זולתו מסתכל בו הי' מתמה עליו, ולא עוד אלא אפי' על השלמים שמתאמצים ללחום עם טבעם מלחמת מצוה שלא להניח לפגום את בחי' השכל ובחי' הלב, הי' מתמה על עיקר בריאתם באופן הזה לבלות ימיהם לדחות את התוהו ובוהו שעדיין הם צדיא וריקניא, אך כשהגיע יום השבת וישראל זוכין לבחי' זכור ושמור זכור במוחא ושמור בליבא, וכבר הגדנו במק"א שכל מקום שנכתב שבת בתורה הוקדם לו זכירת ששת ימי המעשה שלרגלי רוממות קדושת שבת שהוא מעין עוה"ב אין לזכות בו אלא מחמת שיש במציאות ששת ימי המעשה ואדם מתרחק מהם לחשוב כאילו כל מלאכתו עשוי' זוכה לעומתו לקדושת שבת שבזוה"ק שכל מה שאדם בורח מחיצוניות בא לעומתו בקדושה, א"כ אז נקרא נעקר תוהו ובוהו מן העולם ונראית מלאכת שמים וארץ שכל ששת ימי המעשה הוא לתכלית נכבד היא יום השבת ונעשים כלים לקבלת הארת קדושת שבת: 
@66ברש"י @77ולמדך כאן שהעוה"ז נברא בהא רמז שירדו למטה לראות שחת כהא זאת שסתומה מכל צדדים ופתוחה למטה לרדת דרך שם עכ"ל, ויש להבין דא"כ הי' צורת הבריאה לרעה וח"ו לומר כן, והרי מפורש והנה טוב מאד, ובמדרש בוראן משבחן ומי מגנן בוראן מקלסן ומי נותן בהם דופי: 
@66ונראה @77עפ"מ שהגדנו במק"א בהא דבמדרש ריש פרשת חקת מי יתן טהור מטמא לא אחד כגון וכו' העוה"ב מעוה"ז, דלרגלי רוממות עוה"ב אי אפשר לאדם לזכות בו אלא ע"י עוה"ז המושך לחומרית וטנופא דהאי עלמא והאדם מתאמץ ומתגבר לברוח ממנו, עי"ז בא לעומתו לעוה"ב, וכבזוה"ק דמדבר חיצוני שהאדם בורת ממנו בא לעומתו בקדושה כענין ויברח משה מפני פרעה שהוא חיצוניות זכה לעומתו לישב על הבאר דהוא באר מים חיים, ע"כ אם יצוייר בלתי עוה"ז שלא הי' דבר חיצוני לברוח ממנו לא הי' אפשר לזכות לעוה"ב, וכמו שהגדנו במאמר הקדום הטעם שבכל מקום שנכתב שבת בתורה הוקדם להזכיר ששת ימי המעשה, א"כ זה עצמו נרמז במה שנברא בהא שסתומה מכל צדדי' ופתוחה למטה, היינו שהטבע עצמה מושכת לכל רע כדי שיהי' בזה סיבה להאדם לזכות לעוה"ב, א"כ קלקלתו של עולם זה תקנתו, ומעתה יוצדק בו הלשון וירא אלקים את כל אשר עשה והנה טוב מאד, שאילו זולתו ראה והסתכל בו שראייתו הוא בשטחית לא הי' רואה בו שהוא טוב מאד שהטובה הוא רק פנימית נעלמת שהוא טוב לזכות ע"י לעוה"ב, אבל השי"ת שלפניו הנעלם כגלוי הוא ראה את כל אשר עשה והוא מצאו שהוא טוב מאד: 
@66איתא @77במדרשות שהמקטריגים קטרגו בבריאת האדם בלשון זה, אדם זה שאתה רוצה לברוא עתיד הוא שיכעיסך וכו' ויש להתבונן בעיקר בריאת המקטריגים למה נבראו כל עיקר, ובש"ס סנהדרין (ל"ח:) שהושיט אצבעו ביניהם ושרפן, והרי הכל גלוי מראש לפניו שכך יהי' שיקטרגו וישרפו, א"כ למה בראן כל עיקר, ונראה דהנה במדרשות בהבראם אותיות באברהם לומר שבזכות אברהם נברא העולם, ויש לפרש דהנה כתיב עולם חסד יבנה, וידוע דכל אתערותא דלעילא בא ע"י קדימת אתערותא דלתתא, אך בריאת העולם, עדיין לא הי' מי שיקדים אתערותא לתתא, אבל צפה הקב"ה מראשית אחרית והעמיד לפניו צורת אברהם שעשה חסד עם כל באי עולם, זה הי' מעורר אתערותא דלעילא מדת חסד לברוא את העולם, וזהו ענין בזכות אברהם נברא העולם: 
@66אך @77גם זאת לצייר לפניו העתיד לבוא שעתיד להיות אברהם בעולם, גם זה הוא אתערותא דלעילא שצריך שיקדים לו אתעדל"ת, ויש לומר שמדה זו התעוררו המקטריגים באמרם אדם הזה שאתה רוצה לברוא עתיד הוא להכעיסך, והיינו שיצוייר לפניו העתיד, וא"כ עוררו לצייר לפניו העתיד, וצייר לפניו את חסד אברהם: 
@66ומעתה @77מובן צורך בריאת המקטריגים שהיו סיבה לבריאת האדם, ואולי בזה יש לפרש הלשון הושיט אצבעו ביניהם ושרפן, כי אש של מעלה אוכלת אש, היינו שנהפך ענין קטרוגם לטוב והוא כענין אכילה שבא ממנה עוד תועלת לאוכל, ולא כליון להנאכל לבד: 
@66בחטא @77אדה"ר איתא בהאר"י ז"ל משום שלא המתין בזווגו ליום השבת, ויש להבין הרי חטאו מפורש בכתוב שאכל מעהדטו"ר, ונראה לפרש דהנה איתא במהר"ל דהנברא באשר הוא נברא אי אפשר שיהי' בשלימות בלי פסולת ולאו משום חסרון הפועל אלא משום חסרון הנפעל, ובמקובלים בלשון אחר שבהכרח ניתן בהבריאה בחי' ההסתר, דאל"ה הי' מתבטל במציאות ולא הי' אפשר להבראות, וי"ל שמטעם זה הי' סדר הבריאה ששת ימי המעשה צורת גוף בלי נפש, אלא שבשבת ניתן בה בחי' נפש כמ"ש במאמר המוקדם בפירוש דברי המדרש נעקר תוהו ובוהו מן העולם ונעשו כלים, ולא נבראו גוף ונפש שבו ביום אחד דאלמלי כן הי' בו כח תיכף להתפשט, ובאשר שבהכרח הי' בו פסולת או כח ההסתר הי' גם זה מתפשט ואסגי מסאבותא בעלמא ע"כ הי' סדר הבריאה כל יום ויומו כגוף בלי נפש, וע"כ לא הי' בו כח להתפשט כענין אבר מת שאינו מוליד, אלא שביום השבת שאז נתעלה הבריאה לשורשו, ומובן שחלק הפסולת לא נתעלה אדרבה הם ערקין לנוקבא דתהומא רבה, וחלקי הטוב שמתאוין לדבוק בשורשם הם הנקראים כלה מלשון כלתה נפשי אל ה' הם השיגו בחי' נפש וכח וחיות להתפשט ושבת עצמו הי' בחי' בורר כבורר אוכל מתוך פסולת בגווני דמותר, וזהו הגו סיגים מכסף ויצא לצורף, שלאחר שנעשה פירוד בין חלקי הטוב לבין חלקי הרע כבין סיגים לבין הכסף אז נעשו כלים להתפשט מהם כח העולם, אך כל זה הי' באם לא הי' חטא אדה"ר ואז ביום השבת הי' נעשה כל תיקון הבריאה וכמו שיהי' לעתיד שרוח הטומאה יעביר מן הארץ והרשעה כולה כעשן יכלה: 
@66והנה @77בעיקר הסתת הנחש יש להתבונן מאחר שאז הי' אדה"ר ברום המעלה גדול ממלאכי השרת שהי' צולין לו בשר ומסננין לו יין, איך הי' אפשר להנחש להזדווג לו, ואפי' אדם שהוא יותר במעלה מהנחש שהי' אז, אי אפשר להתחבר למלאכי מעלה ואשתו של מנוח בראתה את המלאך אמרה מות נמות כי אלקים ראינו, והנחש הי' ביכולתו להתקרב לאדם או לחוה, איך יתכן זה, מה גם אז שכולם הי' כגוף בלי נפש כנ"ל ובלי כח התפשטות, מאין בא כח התפשטות להנחש להתקרב לאדם, אך י"ל דהנה אדה"ר הי' מלך על כל הנבראים ומלך לבו כלב העם, והמלך משפיע מכחו לכל העם, ככה הי' אז אדה"ר, ובמדרש שאמר להם בואו ונשתחוה וגו' והוא באשר ניתן בו תיכף הנפש כמ"ש ויהי האדם לנפש חי', הי' בו תיכף כח התפשטות, ובזיווגו שהוא כח התפשטות לפרות ולרבות השפיע כח זה בכל הנבראים, וזה שבמדרש שהודיע דרך ארץ לכל, והפירוש כנ"ל שבזיווגו הודיע דר"א לכל, וזה הי' סיבה שגם הנחש השיג כח התפשטות להתקרב אל אדם וחוה ולהסית, אך אם הי' ממתין בזיווגו ליום השבת לא הי' לכחות החיצוניות שום התפשטות ולא הי' מקום להסתת הנחש ולא הי' מקום לבוא לתטא עהדטו"ר כלל: 
@88פרשת נח 
@00שנת תרע"א. 
@66הנה @77בזוה"ק דנח הוא שבת לשון נייחא, ונראה דהנה כתיב והרשעים כים נגרש השקט לא יוכל ומלת רשע היפך מלת צדיק וידוע מאמר הזוה"ק דצדיק נקרא מי ששומר הברית וממילא יובן אשר רשע נקרא מי שפוגם בברית, ובאשר אמרו ז"ל אין לך אדם שאין לו שעה ואין לך דבר שאין לו מקום, כי כל דבר יש לו שורש למעלה ולמטה ומאן דפגים ברית מקלקל האחיזה שלו בשורש ע"כ שוב אין לו מקום וזהו מ"ש והרשעים כים נגרש השקט לא יוכל שאין להם מנוחה וזה מאמר האר"י על הכתוב, כי גר יהי' זרעך שכל הגלות בא מפגם הברית מהאי טעמא שמחמת הפגם ברית אובד את מקומו ובא גלות ודור המבול שפגמו בברית א"כ נתקיים בהם והרשעים כו' א"כ הי' הם ההיפך ממנוחה, והנה אז"ל בשבת מה הי' העולם חסר מנוחה בא שבת בא מנוחה ודור המבול שהי' היפך מנוחה לא פעל עליהם קדושת שבת מאומה אף ששבת קבוע וקיימא אך מחמת שהיו הם   ההיפוך לא הי' יכולין לקבל מקדושת שבת ונח שהי' להיפוך הדור ההוא והי' שומר הברית א"כ הי' הוא הכלי לקבל מנוחה על כן כל המנוחה שהשפיע השבת אז בעולם קיבל הוא ולכך נח הוא שבת מלשון נייחא, ולכך שבת הוא גאולה דשבת הוא מנוחה ההיפוך מגלות, וממוצא הדבר נשמע דאין אדם יכול לקבל קדושת השבת רק לעומת מה שהוא שומר הברית וכמה שהוא שומר הברית כל כך הוא נוטל משבת, וזה הוא הב' אותות וצריך להיות אצל כל אדם אות ברית ושבת כי בלתי אות ברית א"א לו לקבל שבת ובאמת י"ל דה"ה להיפוך שא"א להיות שומר הברית בלתי שמירת שבת וז"ש במ"ר ששאלה מטרונה וכי אפשר שתהי' אש בנעורת ואינה מבערת היינו שמצד הטבע א"א להיות שומר הברית ואמת הוא כן אך מחמת שישראל יש להם שבת ועד שבת הי' הכל נמתחין והולכין בימי הקריאה עד שבאה שבת ושב הכל למקורו ומכח זה יש להם לישראל כח מן למעלה מהטבע ולכך יכולין להיות שומרי הברית: 
@66ובזה @77יש להבין המ"ר אמור פכ"ו טעם שמילה בשמיני משל למלך כו' לא יראו פני עד שיראו פני מטרונה תחילה כו' עד שתעבור עליו שבת שאין ז' ימים בלא שבת ואין מילה בלא שבת, והיינו דכשם ששמירת הברית הוא למעלה מהטבע כן מילה עצמה הוא למעלה מהטבע וכמ"ש כי עליך הרגנו כל היום זה מילה ומ"מ רואין אנו כל ישראל חיים וקיימין, וע"כ מפני כח למעלה מהטבע ולכך נתנה בשמיני ולכך ב"נ אין נצטוה על מילה דהם אין להם רק ז' מצוות, משום שהם בתוך הטבע ולכך אין להם אלא ז' מצוות, ולכך צריך דווקא שיראה פני המטרונה תחלה וא"א רק באמצעות השבת, שהוא ג"כ למעלה מהטבע: 
@66עוד @77י"ל באופן אחר כוונת המ"ר במטרונה תחילה דהנה האר"י ז"ל כ' הענין שניתנה מילה בשמיני משום דאז מאיר על האדם ממקום גבוה ואין יכול לסבול עוד הערלה, כמו כן י"ל על יום השבת דאין שם ערלה עליו עד שבא יום השבת דכל דבר נתפעל מהיפוכו, והיפוך ערלה הוא שבת והבן: 
@66בב"ר @77פכ"ו אשרי האיש זה נח אשר לא הלך וגו' בדור אנוש ובדור המבול ודור הפלגה וכו' ונראה דהשלשה דורות האלו דור אנוש ומבול והפלגה הי' כנגד השלשה דברים קנאה ותאוה וכבוד דור אנוש הי' כבוד דהרמב"ם ז"ל בריש ה' עכו"ם כתב שטעותם של דור אנוש הי' שחשבו שכמו שהמלך רוצה לכבד העומדים לפניו וזהו כבודו של מלך, כמו כן רצון השי"ת שיכבד האדם את הכוכבים ומזלות שהם משמשים המשמשין לפניו עכ"ל, והטעם שבאו לטעות כזה י"ל משום שהם פגמו בענין כבוד לכן נסתעף מזה שיטעו בענין כבוד ד', ודור המבול הי' תאוה כמבואר בכתוב, ודור הפלגה הי' קנאה שחששו פן נפוץ וחשש נמרוד פן ימלוך עליהם מלך אחר, כנמצא בספרים, ונח שעמד בג' דורות אלו מחמת שהי' נבדל מהג' דברים אלו, ובאמת בדור המבול לבד מצינו השלשה דברים אלו, ותשחת הוא ע"ז וג"ע כפירש"י והיא תאוה וכבוד כנ"ל וגזל הוא קנאה שמתקנא בחבירו ונוטל ממנו, וכמו שמדת יסוד בקדושה הוא כולל לכל המדות כידוע כמו כן לעומתו בקליפה שהוא מדת התאוה הוא כולל ג"כ קנאה וכבוד ע"כ דור המבול שהי' תאוה נמשך להם כל השלשה דברים רעים, ונח הוא שבת כבזוה"ק, וכשם שנח הי' היפוך הג' דברים אלו כמו כן שמירת שבת מוציא מהג' דברים אלו, וזהו השלש סעודות בשבת: 
@66במ"ר @77פכ"ה נח על שם קרבנו נקרא הענין דהנה כתיב לא אוסיף כו' ולא יהי' עוד מבול כו' וצריך להבין הלא המבול הי' למען טהרת הארץ וכמ"ש ארץ לא מטוהרה וגו' הרי שהמבול הי' לטהר את הארץ ואם כן אם ח"ו יתקלקל עוד במה יטהר את הארץ אך כוונתו יתב' הוא שלא יעזוב את הארץ שיתקלקל כל כך, עד שיצטרך למבול, וזאת היתה פעולתו של נח בקרבן, דקרבן, הוא מלשון קירוב שקירב הארץ לשמים ואיתא בזוה"ק דנח נקרא צדיק דאחיד בשמיא וארעא, היינו שקירב הארעא לשמים דע"י שהם קרובים להשי"ת אינם יכולים להתקלקל כ"כ ואם מתקלקלים במה הקב"ה מקדים ומייסר אותם טרם הגיעו לתכלית הרוע עד שיתקלקל הארץ וכלשון המ"ר משגמן אני ביסורין בעוה"ז כו' ויותר מזה כתיב בישראל רק אתכם ידעתי מכל משפחות האדמה ע"כ אפקוד עליכם עוונותיכם היינו שאינו ממתין להם עד שתתמלא סאתם וזה הפי' על קרבנו נקרא כנ"ל, דזה נח איש צדיק שאחיד בשמיא וארעא שלא יתקלקלו עד שיהי' אין מרפא ח"ו ונח הוא שבת וכשם שנח עשה פעולה זאת כמו כן שבת עושה שאינו מניח להתגשם בתכלית דלולא שבת הי' כל העולם מתגשם בתוך ששת ימי המעשה אך כשבא שבת שב הכל למקורו ואין מניח להעולם להתקלקל ח"ו: 
@66במ"ר @77ויאמר ד' אל נח ואל בניו ר"י ור"נ ר' יהודא אמר לפי שעבר על הציווי לפיכך נתבזה פרש"י שעבר על הציווי שציויתיו צא מן התבה אתה ואשתך והזהרתיו על פרי' ורבי' וכו' והוא לא עשה כן אלא ויצא נח ובניו כו' לפיכך נתבזה וכו', וישכב ויתגל כו' ר"נ אומר הוסיף על הציווי ונהג בקדושה לפיכך זכה הוא ובניו לדיבור, נראה דדעת ר"נ אחר שהציווי הי' בגבול וגדר והוא הוסיף על הגבול וא"כ הקדושה הי' אצלו למעלה מגבול יותר ממה שסבל הוא נביאתו עד שנגדש הכח הנביאה עליו עד שעבר גם על בניו ור"י סובר שעבר על הציווי כו' היינו שתכלית הקדושה היא להיות נבדל מכל עניני עצמו אפי' ממה שהוא סובר להתקדש   רק יהי' נמשך אחר מאמר השי"ת בתמימות ויהי' בטל ונבדל ממהותו: 
@66במ"ר @77בנו בני האדם שמא בני גמליא כו' אלא בני אדם קדמאה, נראה דהנה חטא אדה"ר הי' שהמשיך הרע בכל עניני הטוב, ודור הפלגה המשיכו חלק הטוב להרע, ונבוכדנצר המשיך ג"כ הטוב להרע ועשה בע"ז שלו הציץ שהי' כתוב עליו קודש לד' ולזה מבואר במ"ר תשבר כעץ עולה תעקר אכ"כ אלא תשבר כדבר שנשבר ואינו מעלה חליפין ואיזהו זה דור הפלגה ופי' היפ"ת שלא חזרו לכמות שהי' שפה אחת אבל רעת דור המבול הי' לה ארוכה שמנח נתמלא העולם כבתחלה ע"כ, והיינו בדור המבול הי' חטאם תאוות וגופניות לכך הי' אפשר להיות תיקון להעולם ע"י צירוף שנצרף העולם על ידי המבול משא"כ דור הפלגה שהי' חטאם בהשכל שהמשיכו דברים גבוהים לדברים רעים ושפלים מאד והבן: 
@00שנת תרע"ב. 
@66במד"ר @77פרשה כ"ו אשרי האיש זה נח אשר לא הלך בעצת רשעים ובדרך חטאים לא עמד ובמושב לצים לא ישב, ר' יהודא אומר בג' דורות בדור אנוש ובדור המבול ובדור הפלגה, ועיין פירש"י ומת"כ, ונראה דבג' דורות האלו שלטו כוחות חיצונים שהי' מושכים לע"ז ג"ע שפ"ד, וזה שבח לנח שלא הי' נמשך אחריהם, והיינו דבדור אנוש שלט הקליפה המושכת לע"ז ודורו של אנוש נמשכו אחרי' וחידשו אז ע"ז שעל זה נאמר אז הוחל לקרוא בשם ה' כמו שפירש"י שם וברמב"ם פ"א מה' ע"ז, ובדור המבול קליפה המושכת לג"ע שזה שורש החטא של דור המבול, ובדור הפלגה קליפה המושכת לשפ"ד, והיינו דהנה הריגת אדם מכונה בכל מקום שפיכת דמים, והטעם מפני שחיבור הנפש שהיא מהעליונים עם הגוף שהוא מהתחתונים הוא ע"י אמצעית הדם וכן היא בע"ח פ"א משער אבי"ע, והנפש הוא נשוא באיד הדם ועיין ספורנו פ' אחרי, וע"ז נאמר כי הדם הוא הנפש, וע"כ הריגת האדם שהוא פירוד בין הגוף והנפש מתיחס להדם, להורות הענין שהוא ביטול המחבר, והנה אדם זה התחתון הוא עולם קטן והוא דוגמא לכלל העולמות, וכן הוא לכלל העולמות שהש"י מחובר להנבראים התחתונים ע"י אמצעי והוא מדת מלכותו יתברך שמו, והיינו שמזה שאדם נושא על שכמו עול מלכות שמים וטפל ובטל לציווי הש"י עי"ז יש להעולם חיבור לש"י ונמצא שרביעית דם שבאדם הוא דוגמא למלכות שמים וציווי הש"י, והנה מבואר בשל"ה וביתר מפורשים שדור הפלגה באשר הי' רשעים הולכים אחרי שרירות לבם הרע לא רצו לקבל השפעה עליונה ע"י מדת מלכותו יתברך שמו כי לזה הי' צריכים לבטל עצמם למאמר וציווי הש"י ורצו לבטל את אמצעי זה כנ"ל, ע"כ היא בדוגמת שפיכת דמים: 
@66וי"ל @77עוד כי האביזרייהו דג' עבירות אלו הוא קנאה ותאוה וכבוד, דכבוד היא ענף ע"ז וכל המתגאה כאלו עובד ע"ז, ותאוה יהי' איזה תאוה שיהי' הוא ענף מן ג"ע, וקנאה הוא ענף משפ"ד ושפ"ד הראשון שהי' בעולם הוא קין שהרג את הבל ע"י קנאה הי' כמבואר בכתיב: 
@66והנה @77ג' אבות אברהם יצחק יעקב מבואר במהר"ל שהם הי' כנגד שלשה עבירות אלו, אברהם כנגד ג"ע דאפי' בדידי' לא הוה מסתכל, יצחק כנגד ע"ז שהקריב עצמו לקרבן להש"י יעקב לא ראה טפת קרי מימיו, שזה ענין שפיכת דמים, והם בעבודתם נגד ג' עבירות אלו נטעו בלב ישראל נפש טהורה שלא להיות נמשך אחר ג' עבירות אלו ושיהי' בכח איש הישראלי לנקות את עצמו מקנאה ותאוה וכבוד והיינו שהבא להטהר ימצא עזר בנפשו בדברים אלו: 
@66והנה @77שבת איתא בזוה"ק שהוא ש' בת, ויש לפרש ששין רומז לג' אבות ובת רומז לישראל כמ"ש שמעי בת וראי וגו' והיינו כי בשבת מאיר ענין הג' אבות בלב ישראל, וע"כ ג' סעודות בשבת שהם נגד ג' אבות הם מצילין את ישראל מהיות נמשך אחרי ג' עבירות ואביזרייהו דידהו: 
@66ונראה @77דכמו שג' עבירות הם תכלית הרע, לעומת זה הפורש מהם וזוכה להתענג בג' סעודות של שבת הוא זוכה ונוחל כל חמדת העולם ובמדרש פ' מטות ג' מתנות נבראו בעולם זכה באחת מהם נטל כל חמדת העולם, זכה בחכמה זכה בכל, זכה בגבורה זכה בכל, זכה בעושר זכה בכל ע"כ, והיינו דהפורש מע"ז שהוא חטא בהשכל זכה בחכמה, והפורש מג"ע זכה בעושר, כדכתיב ורועה זונות יאבד הון וכתיב כי בעד אשה זונה עד ככר לחם, וידועין דברי הרמב"ם דשכר מצות יובן מענשן של עבירות ובאשר דעונש של עריות היא עניות ר"ל, מובן דשכר מצות הנזהר מהן הוא עושר, והפורש משפ"ד זכה בגבורה וזה פשוט, ויש לומר עוד כי ביעקב נאמר כוחי וראשית אוני שלא ראה טפת קרי מימיו, ומזה יובן שהנזהר מזה שהוא ענין שפ"ד יתגבר בו כוחו ואונו, וכמו שבכל אחת ואחת מג' עבירות יהרג ואל יעבור, ומזה יובן שכל עבירה בפני עצמה יותר גרוע ממיתה שהיא מקפת כל חלקי האדם כן הזוכה לג' מתנות הנ"ל זכה באחת מהן נטל כל חמדת העולם: 
@66והנה @77בזוה"ק שנח הוא שבת וע"כ כמו שבת הוא נגד ג' עבירות אלו כן נח עמד בכולם בכל ג' דורות ששלט אז כח הקליפה שמשכו את האדם לענינים אלו ונח התתזק כנגד כולם ולא נמשך אחריהם כלל זכה ג"כ לכל חמדת העולם: 
@66ויש @77לומר עוד דכמו דמדת יסוד בקדושה הוא כולל הכל, לעומת זה בקליפה הפוגם במדה זו שהיא שמירת הברית כולל הכל וע"כ תמצא בדור המבול שענינם הוא פגם בג"ע נמשך עם זה גם ע"ז ושפ"ד כמו שפירש"י ותשחת זה ע"ז ושפ"ד זהו כי מלאה הארץ חמס, ובגזל נאמר את נפש בעליו יקח ובפשיטות הרי נאמר כי נאפו ודם בידיהם, וע"כ בשמירת הברית תלוי הכל: 
@66ולפי @77הדברים האלה יובן דכמו בפרשת ויכולו נאמר שלשה פעמים אלקים, אלקים, שהוא להורות אשר בשבת נמצא ג' הארות אלקית להנצל מג' עבירות ואביזרייהו כנ"ל, כן נאמר ג' פעמים אלקים, מן וירא אלקים את הארץ והנה נשחתה עד סוף הפרשה [שאז מתחיל שם הוי' ויאמר ה' לנח בוא אתה וגו'] להורות שהעונש הוא מחמת שהפגם שלהם הוא לעומת ענין שבת כנ"ל [כי קודם לכן נאמר ותשחת הארץ לפני האלקים היא עוד קודם התחלת ענין העונש] ובפסוק הראשון נזכר ג' פעמים נח שמרמז על מעלתו בכל אחד מג' אלו בפ"ע וזה רמז נכון: 
@11את האלקים התהלך נח @33פירש"י אברהם לא הי' צריך סעד לתמכו אלא הי' מתחזק בצדקו מאליו, ונח הי' צריך סעד לתמכו, ויש להבין שהרי הכתוב מעיד עליו שהי' איש צדיק תמים שמשמע שהי' צדיק בשלימות, ואם הי' צריך סעד הרי עדיין איננו בשלימות, ונראה דהנה אברהם עם כל ענותנותו הגדולה שאמר ואנכי עפר ואפר, הי' איש חזק מאד ונקרא איתן שמשמעו לשון חוזק וברמב"ם פ"א מה' ע"ז כיון שנגמל איתן הזה, הרי שהי' אצלו שני המדות יחדיו, וכעין שאיתא במדרש אחת הוא יונתי תמתי, א"ר יוחנן יונה תמה אין כתיב כאן אלא יונתי תמתי אצלי הם כיונה פותה אין לב שכל מה שאני גוזר עליהם הם עושין אבל כנגד אומה"ע הם קשין כחיות, וע"כ לא הי' ביכולת אנשי דורו הרשעים לבלבלו אפי' במחשבה כידוע בספרים שהרשעים פוגמין במחשבתם הרעה את הצדיקים, אבל אברהם שהי' לו חוזק הלב מאד לא יכלו להזיקו, אבל נח עם כל צדקתו שהי' צדיק תמים, ומצינו בו ענוה יתירה, שאף שהי' מרכבה לצדיק יסוד עולם, מ"מ לא מצא בעצמו שום מעלה נגד אנשי דורו הרשעים, ובמדרש ואני כאשר עשו כן עשיתי ומה ביני לבינם אלא שגמלתני טובה ואמרת לי בוא אתה וכל ביתך אל התבה, אך לעומת זה הי' חסר לו חוזק הלב ויובן עפ"י מה שאמר כ"ק אבי אדומו"ר זצללה"ה על התרגום יונתן בפסוק ויקרא משה להושע בן נון יהושע וכדי חמא משה ענוותנותי' קרא משה וגו', והיינו כי מטבע הענו להתבטל והי' ירא משה שלא יבטל דעתו לדעת המרגלים קרא לו יהושע, כפירש"י ה' יושיעך מעצת מרגלים, וזה עצמו הי' בנח שהי' צריך סעד לתומכו היינו חוזק הלב, דבלי הסעד מצד עצמו הי' חסר החוזק הלב והי' ביכולת הרשעים לפגמו במחשבותם הרעה וע"כ הי' נח נבדל לגמרי מאנשי דורו, וזה שאמרו במדרש אלה פסל את הראשונים, ולכאורה מה בא ללמדנו שהרי מעצמו מובן שאלו הי' רשעים גמורים וזה צדיק גמור, אך הוא הדבר שבאשר ידע את נפשו שחסר לו חוזק הלב הי' עצתו אמונה להיות נבדל לגמרי מהם ולא הי' לו שום צירוף עמהם, וע"כ לא הי' יכול להחזירם בתשובה כי לא הי' יכול להשפיל עצמו להעלותם משאול תחתי' אבל אברהם אבינו ע"ה חוזק לבו עמד לו שהי' יכול להשפיל עצמו לבני דורו, וע"כ איחה את כל באי עולם: 
@66ולפי @77דרכנו יובנו דברי זוה"ק נח נחית ולא סליק אברהם נחית וסליק, כי נח לא הי' יכול להשפיל עצמו וע"כ כאשר נחית לא סליק ונפגם, אבל אברהם שהי' יכול להשפיל עצמו ונשאר באיתן חוזק שלו כד נחית סליק: 
@66ולפי @77דרכנו נוכל לומר דנח הוא שבת כמבואר בזוה"ק, וכמו ששבת הוא נבדל מששת ימי המעשה לגמרי, ולא כן יו"ט שיש לו קצת השתוות במלאכת אוכל נפש, כמו כן הי' נח מובדל לגמרי מאנשי דורו, כי באם הי' לו קצת חיבור להם הי' מפגמים אותו במחשבתם הרעה, והאבות הקדושים ידוע ששלש רגלים הוא בזכות ג' אבות וכמו שהם הי' ביכולתם להשפיל עצמם להגביה את אנשי דורם, לכן בזכותם ניתן יו"ט להגביה להאנשים בלתי נגבהים בשבת, כידוע שיש נשמות שאין להם עלי' ביום השבת וביו"ט יש להם עלי' ומטעם זה עצמו מחמת שמותר מלאכת אוכל נפש ובר"ח שמותר בעשיית מלאכה יש ביכולת לאחוז בו אנשים נמוכים עוד יותר והדברים עתיקים: 
@66במשנה @77סנהדרין דור המבול אין לו חלק לעוה"ב, יש ליתן טעם עפ"י דברי זוה"ק דנח הוא שבת ושבת הוא מעין עולם הבא, ודור המבול שהי' הפכים לגמרי לנח במהותם לא לבד במעשיהם אלא גם בעיקר מהותם, וע"כ הי' בזוי בעיניהם כבמדרש לפיד בוז לעשתות שאנן שהי' מבזין עליו וקרי לי' ביזיא סבא, וזה סימן שהם הפכים לו לגמרי במהותם, שכל שאינו מהופך במהותו עדיין אינו מבוזה בעיניו, ובמדרש איכה כי אם מאוס מאסתנו קצפת עלינו עד מאד, אם מאיסה לית סבר ואם קציפה אית סבר דמאן דקצף סופו מתפייס והטעם כנ"ל דאם הגיע לגדר המיאוס זה מורה שהוא היפך לגמרי ע"כ לית סבר, וכן הוא בתוכחה שבפרשת בחוקותי אחר שפרט ואם לא תשמעו לי שפירש"י לי זה היודע את רבונו ומתכוין למרוד בו, הוסיף לאמר ואם בחוקותי תמאסו ואם את משפטי תגעל נפשכם, שזה מואס באחרים העושים שונא את החכמים כי זה יותר גרוע מיודע את רבונו ומתכוין למרוד בו, והכל מטעם הנ"ל שזה מורה שהשתנה מהותו להיפך לגמרי וא"כ דור המבול שהי' נח שהוא מעין עוה"ב מבוזה בעיניהם זה מורה   שנשתנה מהותם לגמרי להיפוך מעוה"ב ע"כ שוב אין להם עוד חלק בעוה"ב: 
@66במד"ר @77לא יפנה דרך כרמים שלא היתה כונתם אלא למטעת כרמים [וברש"י נראה הג' שלא היתה כונתם למטעת כרמים והכונה אחד] אבל נח לא היתה כונתו אלא להפרות ולהרבות בעולם ולהעמיד בנים, ולכאורה יפלא שהמדרש חושב קילקול דור המבול הכוונה, והלוא מפורש בכתוב שהשחיתו במעשה, ונראה שהמדרש ירד לעיקר קילקול דור המבול מאין בא שדורות שלמים יבואו כ"כ לתכלית הרוע רע לשמים ורע לבריות עד שהפכו כל סדר העולם שאפי' שאר בע"ח נזקקין לשאינו מינם, וזה שאמר המדרש שתחילת קילקול הי' הכוונה כנ"ל ומרעה אל רעה יצאו עד שנעשה מהם מה שנעשה, וידועין דברי הרמב"ן פ' נצבים בפסוק למען ספות הרוה את הצמאה, וז"ל הקדוש והטעם כי נפש האדם הרוה שאיננה מתאוה לדברים הרעים לה כאשר תבוא בלבו קצת התאוה והוא ימלא תאותו אז יוסיף בנפשו תאוה יתירה ותהי' צמאה מאד לדבר ההוא שאכל או שעשה יותר מבראשונה ומתאוה עוד לדברים רעים שלא היתה מתאוה להם מתחלה וכו' תבואהו תאוה לבוא על הזכור ועל הבהמה וכיוצת בזה בשאר התאוות, וזה עצמו הוא דברי המדרש הנ"ל שהכל נמשך ממה שלא הי' כוונתם לפרות ולרבות רק למלא תאותן, וזה תוכחת מגולה ואזהרה יתירה לבעל נפש יותר מפרשת קדושים: 
@66ברש"י @77לא נחתם גזר דינם אלא על הגזל, ויש להבין הרי הי' שם עבירות חמורות מגזל, ע"ז ג"ע, שבהן הדין בישראל יהרג ואל יעבור, וגזל בישראל אינו אלא לאו, הרמב"ן כתב מפני שהוא מצוה משכלת אין בה צורך לנביא, והוא רע לשמים ורע לבריות, ויש לומר עוד דהנה עוה"ז הוא צל ודוגמא לעולם העליון והגשמיות הוא צל ודוגמא להרוחניות, וכמו שיש מזון הגשמי לגוף, כן יש מזון לנפש הרוחני שהוא תורה ותפילה, וכן כמו שיש חלאים ורפואות לגוף, כן יש לנפש כמ"ש הרמב"ם, ובחובות הלבבות שהטעם שהאדם נברא באופן שאם לא יאכל יהי' רעב, שאלמלא כן בהיותו טרוד לא הי' פונה לאכילה, ולאט לאט הי' נחלש וימות, ע"כ נברא באופן שיהי' רעב אם לא יאכל שזה יזכירהו לאכול, ונראה כי מטעם הזה באם נחלש לו אבר הוא מרגיש כאב, למען יהי' לו מזכיר לבקש רפואה שאלמלא כן לא יפנה לבקש רפואה עד שיחלש וישחית ואין מרפא, ובודאי כן הוא בעניני מזון ורפואת הנפש שיש לו מזכירים כאמרם ז"ל, בכל יום בת קול יוצאת מהר חורב ומכרזת ואומרת אוי להם לבריות מעלבונה של תורה ואיתא בספרים שמזה בא לכל איש ואיש הרהורי תשובה בצד מה בכל יום, וכמ"ש (איוב ל"ג) בחלום חזיון לילה בנפול תרדמה על אנשים בתנומות עלי משכב אז יגלה אוזן אנשים ובמוסרם יחתום וגו', וכן ענינים מעיקים רח"ל כענין שנאמר ופרעה הקריב הקריב את לבם של ישראל לתשובה, כעין כאב האברים והגוף המזכירים אותו לבקש תרופה אך ע"י עון גזל משל אחרים ענשו שגוזלין ממנו ההתעוררת לפרנסת ורפואות נפשו, וע"כ שוב אין בו תקוה לתשובה, ולא עוד אלא שהסט"א גוזלין ההתעוררת לדרכם ומזה בא עוד התעוררת לדברים רעים, ונהפוך ההתעוררות והתשוקה להקדושה לתשוקות חיצונות וההתעוררת והתשוקה וההשפעות לקיום העולם הולך לאיבוד ולחורבן העולם ומזה בא לדור המבול התאוה להשחתת זרע והזנו ולא יפרוצו, וכ"ז מפני הגזל, ואין בהם עוד תוחלת, ע"כ זהו הגזר דין שלהם, כי גזר דין הוא שאין לו עוד השתנות ואין אחר מעשה ב"ד כלום, כמו שהם נעשים רעים בלי השתנות עוד, משא"כ מחמת שאר עבירות אפי' שהם חמורות מגזל עוד בו נשמתו יקו לתשובת יציר אדמתו כי מזונותיו ורפואת הנפשיי כנ"ל הם המזכירים אותו, אבל מחמת הגזל נגזל ממנו הכל כנ"ל זולת אם מצד עצמו יתאמץ מאליו להזכיר עצמו את מצבו הרע בודאי לא ננעל מהם דרכי התשובה, וע"כ כל מ' יום שהגשם הי' על הארץ אם עשו אז תשובה הי' להם עוד תרופה, אבל זה לא הי' התעוררת מהשמים שהרי הגשם לצורך המבול ירד ולא להתעוררת: 
@66ועל @77פי הדברים האלה יש לפרש הא דב"ר כי נחמתי כי עשיתים ונח אלא שמצא חן בעיני ה' וכן מה שנח עצמו אמר ואני כאשר עשו כן עשיתי ומה ביני לבינם אלא שגמלתני ואמרת לי בוא אתה וגו', ולכאורה יפלא לו יהי' שהי' טענה עליו מ"מ צדיק תמים כזה מדוע לא עשה תשובה, ובודאי איש צדיק כל ימיו בתשובה, ובעיקר הדבר יש להפליא האם לא ידע נח שהם השחיתו דרכם והוא הי' צדיק יסוד עולם: 
@66ונראה @77דהנה במד"ר קנים תעשה את התבה אמר רב יצחק מה הקן הזה מטהר את המצורע אף תיבתך מטהרתך, ויש להבין מה ענין נח למצורע, אך יובן עפ"י מה שכתב הזוה"ק שחטא נח במה שלא התפלל על דורו, וע"כ נקרא מי נח, ויש מדרשים מאשימים את נח שלא הוכיח את בני דורו, אף שבודאי הוכיחם כמ"ש במד"ר כרוז אחד עמד לי בדור המבול זה נח ועיין מת"כ, מ"מ יש לומר כדבעי לא עביד והנה מניעת הדיבור במקום שצריך לדבר, זה הוא חטא כמו המדבר מה שאין ראוי לו לדבר וכך הוא להדיא בזוה"ק (ח"ג מ"ו:) דכמו שצרעת בא על חטא לשון הרע כן הוא על מניעת הדיבור במקום שצריך לדבר ולהוכיח, וע"כ הי' צריך נח טהרה כעין טהרת המצורע: 
@66והנה @77שרה אמרה לאברהם חמסי עליך פירש"י דבריך אתה חומס ממני שאתה שומע בזיוני ושותק עכ"ל הרי דמניעת הדבור במקום שצריך לדבר נקרא חמס, ובזה יובן מאמר המדרש כי נחמתי כי עשיתים ונח היינו דנחתם גז"ד על הגזל כמ"ש כי מלאה הארץ חמס, והרי כעין חמס נמצא גם בנח ובעידן רתחא הי' לו להענש וזה שאמר כאשר עשו כן עשיתי ומה ביני לבינם אף שהם השחיתו דרכרי והוא הי' צדיק יסוד עולם, מ"מ נח בצדקתו האשים עצמו על מניעת הדיבור במקום שראוי שהוא חמס כעין מה שנחתם גז"ד עליו: 
@66ולפי"ז @77יובן מדוע איש צדיק כזה שבודאי הי' כל ימיו בתשובה למה לא עשה תשובה, כי מאחר שחטאי הי' כעין חמס הי' ענשו ג"כ ליטול ממנו הענינים המזכירם לתשובה כנ"ל וזה שהרגיש שחטא ואעפי"כ לא התעורר עצמו מאליו לתשובה בלי המזכירים כנ"ל ע"כ הי' צריך לטהרה כעין טהרת המצורע וטהרתו הי' התיבה והיינו שענין התיבה הוא היפוך ענין עונש הגזל שכל הבא לו מלמעלה נוטלין החיצונים ונפסק הקשר שיש לו מלמעלה ע"י השפעה הבא מלמעלה, והתיבה הוא היפוך מזה שהוא נקשר בשורשו כידוע מענין התיבה בזוה"ק ובחכמי האמת, ובזה יובן דברי המד"ת שבכל שנה ושנה עד שהעמיד שלמה את בהמ"ק הי' ארבעים יום גשמים כעין גשם המבול וכיון שנבנה הבית התפלל שלמה עליהם ופסקו, כי אחר שעמד הבית וארעא ורקיע נשקו אהדדי והי' ההשפעות באין מלמעלה באמצעית המקדש שוב לא נשאר עוד רושם מעונש המבול עבור החמס כנ"ל והבן זה: 
@66במד"ר @77ר' אליעזר אומר לשם קרבנו נקרא [נח] שנאמר וירח ה' את ריח הניחוח, ר' יוסי בר"ח לשם נחת התיבה נקרא שנאמר ותנח התיבה בחודש השביעי וגו', נראה דהנה ידוע דשם הוא המהות, וקמיפלגי במהות נח, ובודאי אלו ואלו דברי אלקים חיים, דשניהם הי' בנח דכבר אמרנו בשם חכמי אמת דנח בתיבה נקשר בשורש נשמתו היפוך המבול שנפסקו מהשורש שלהם ובשביל שנקשר בשורש נשמתו זה עצמו הי' הצלתו כי מקורו מקור חיים וזהו ותנח התיבה כי זה הוא שורש המנוחה, ומ"ד לשם קרבנו נקרא שע"י הקרבן הקריב את כל העולם כולו להש"י לא עצמו לבד הרי הכריתת ברית שהי' ע"י הקרבן נעשה עם כל נפש חי' בכל בשר אשר על הארץ, אך באם לא הי' בעצמו נקשר מקודם לא הי' בכוחו לקרב את כל העולם כולו להש"י וא"כ מר אזיל בתר התחלה שהוא התקשרות עצמו שזה יסוד הבנין ואם אין יסוד אין בנין ע"כ זה חשוב יותר ועל שמו נקרא, ומר אזיל בתר התכלית שזה דבר גדול יותר שהקריב כל העולם כולו: 
@66וי"ל @77עוד בלשון אחר מר אזיל בתר הצלה ומר אזיל בתר תוספות מעלה שהקרבן היא תוספות מעלה שע"י הי' הכריתת ברית והכל דבר אחד: 
@66והנה @77נח היא שבת ושני הענינים נמצאים גם בשבת והם שמור וזכור שמור היא מדת לילה הצלה מכל ענינים גשמיים שאדם טרוד בהם כל ששת ימי המעשה ומונעים אותו מקנין שלימות הנפשי, וכיון ששבת היום ונעשה כל מלאכתך עשוי' וכולהון מתעטרין בנשמתין חדתין זהו כענין מנוח התיבה, זכור הוא מדת יום והוא תוספות מעלה ותוספות קדושה כנודע, ובכתבי האר"י לטבול במים גם ביום לקבל את תוספות קדושה של יום, וע"כ כבוד יום קודם לכבוד לילה יען שורה קדושה עליונה ביותר גם על המאכל ומשתה יותר מבלילה והמאכל ומשתה שביום היא התקרבות אפי' דברים גשמיים והוא כעין קרבן נח שע"י כל נפש חי' נכנסו בברית כנ"ל: 
@66ויש @77לומר בדוגמא זו היא ק"ש ותפילה שבק"ש נקשר אדם במלכות שמים, ואח"כ בתפילה היכולת להכניס גם כל ענינים הגשמיים לרוחניות עד שכל צרכיו הגשמיים יהי' כולו קודש לצורך גבוה והוא בדוגמת הכנסת נח להתיבה בראשונה ואח"כ הקרבן: 
@00תרע"ג. 
@22ר"ח מרחשון
@66במדרש @77כעבור סופה ואין רשע זה דור המבול וצדיק יסוד עולם זה נח, הפוך רשעים ואינם זה דור המבול ובית צדיקים יעמוד זה נח הה"ד אלה תולדות נח, בית רשעים ישמד זה דור המבול ואוהל ישרים יפריח זה נח, נראה לפרש ענין שלשה מקראות הללו, עפ"י דברי המדרש בראשית פ' כ"ו אשרי האיש אשר לא הלך בעצת רשעים ובדרך חטאים לא עמד ובמושב לצים לא ישב, ר' יהודה אומר בשלשה דורות בדור אנוש ודור המבול ודור הפלגה כי אם בתורת ה' תפצו אלו שבע מצות שנצטוה ובתורתו יהגה וגו' שהוגה דבר מתוך דבר וכו' והי' כעץ שתול ששתלו הקב"ה בתיבה אשר פריו יתן בעתו זה שם ועלהו לא יבול זה חם וכל אשר יעשה יצליח זה יפת, עכ"ל ונראה דהנה דור אנוש חדשו ע"ז בעולם כמ"ש הרמב"ם ריש ה' ע"ז והוא חטא בשכל, דור המבול הוא חטא התאוה שהוא מתיחס לגוף, וחטא דור הפלגה הוא חטא שראוי להתיחס לנפש, והיינו כי נפש הוא המחבר את השכל עם הגוף, והם באשר רצו לעשות חיבור רע ולהפרד מחיבור הקדושה, ובמדרש דור הפלגה הי' אומרים לא כל הימנו שיבור לו את העליונים וליתן לנו את התחתונים אלא בואו ונעשה לנו מגדל ונשים ע"ז בראשו וניתן חרב בידה ותהי' נראת כאלו עושה עמו מלחמה, הרי שהי' ענינים להפרד מחיבור הקדושה וע"כ יש להתיחס לפגם הנפש, וע"כ הי' עונש פירוד והפלגה זה מזה היפוך החיבור, בקיצור כי שלשה דורות אלו הי' חטאתם זה בגוף וזה בנפש וזה בשכל, ונח הצדיק עמד בכולם ולא פגמו אותו במחשבתם הרע כלל להמשיכו אחריהם, ושלוש אלה הם מחשבה דיבור ומעשה, מחשבה מתיחס לשכל, דיבור לנפש כדכתיב ויהי האדם לנפש חי' ומתרגם לרוח ממללא וע"כ במדרש הנ"ל מיחס מושב לצים לדור הפלגה שהוא פגם הדיבור, מעשה לגוף, והיינו שנח הי' שלם בכל השלשה בחי' הן במחשבה הן בדיבור הן במעשה וי"ל כי נגד שלשה מיני שלימות האלו כתיב בו איש צדיק תמים הי' שלשה מיני שבח, ובזוה"ק שנח הוא שבת שהוא נמי שלימות בכל ג' דברים אלו, שבת יעשה כולו תורה הוא בשכל ובכללו הוא עונג שבת שאין למעלה מעונג, תפילה הוא בדיבור המתיחס לנפש כמ"ש ואשפוך את נפשי לפני הש"י, ובכללו שביתה ממלאכה שהוא נמי מתיחס לנפש כמ"ש נפש עמל וגו', וכן כתיב שבת וינפש, סעודת שבת הוא במעשה, והנה לעומת זה העמיד שלשה בנים שמאלה נפצה כל הארץ, שם כנגד שלימות המחשבה והוא כהן לאל עליון והבן והוא נרמז אשר פריו יתן בעתו שהי' פרי קודש הלולים ובמד"ת פרי צדיק עץ חיים זה התורה יפת כנגד שלימות הדיבור שהוא הנפש, וכל יופי הוא מתיחס לנפש שהוא מתפעלת מיופי המראה כמ"ש במק"א וע"כ זכה שיהא דבריו של שם נאמרים בלשונה של יפת כבש"ס מגילה, והוא נרמז בועלהו לא יבול שדרשו בו אפי' שיחת חולין של תלמידי חכמים צריכין לימוד שהוא שלימות הדיבור כמובן, חם הוא כנגד שלימות המעשה כמו שאמרו ז"ל כמה עבדים הי' לו לכנען שראוים לסמוך כטבי עבדו של ר"ג אלא שגרם החטא היינו שקלקל בבחירתו אבל מתולדתו הי' ראוי לזה ומובן שעבד הוא במעשה והוא נרמז בוכל אשר יעשה יצליח שהוא בעשיי': 
@66והנה @77בדור המבול מצינו שהי' מקלקלים בכל שלשתם, ע"ז ג"ע גזל שהוא ענף שפיכת דמים דכתיב כן אורחות כל בוצע בצע את נפש בעליו יקח והא פירוד כנ"ל וכבר אמרו במק"א שכמו מדת יסוד בקדושה שהוא שמירת הברית כולל הכל לעומתו בטומאה פגם ברית הוא כולל כל שלשתן ומביא לידי שלשתן והדברים עתיקים ובזה יש לפרש ג"כ דברי המד"ת שפתח פתחא להאי פרשתא בהא דעל שלשה עבירות נשים מתות בשעת לידתן על שאינן זהירות בנדה ובחלה ובהדלקת הנר, ולכאורה אינו מובן מה שייכות יש לזה לפרשה זו, אך להנ"ל יש לפרש דשלשה מצות אלו הם נמי בגוף ונפש ושכל, נדה הוא בנפש שהדם הוא הנפש ודם נדה שהוא פסולת הדם משקץ הנפש, והנזהר בה הוא טהרת הנפש חלה הוא משום שהיא טמאה חלתו של עולם שהוא אדה"ר שנברא כעין משה שמקשקשת עיסתה במים ואח"כ היא מגבהת חלתה כך עשה הקב"ה לאדה"ר ואיד יעלה מן הארץ והשקה ואח"כ וייצר ה' אלקים את האדם עפר מן האדמה וגו' א"כ מצות חלה לעומת גוף האדם, הדלקת נר של שבת הוא בשכל שהשכל הוא נקרא אור וא"כ שלשה אלה שהם הגוף ונפש ושכל שהי' שלשתן בדור המבול לרע ובנח לטוב ע"כ הוא פתיחה טובה לפרשה זו: 
@66ולפי @77דרך זה יש לפרש השלשה מקראות שדורש המדרש הנצב פתח דברנו צדיק יסוד עולם, בית צדיקים יעמוד אוהל ישרים יפריח האמור בנח, כי יסוד ועיקר הכל הוא מעשה המצות, ובזוה"ק צדיק לא נקרא אלא שבא עובדא לידו, ובלעדי העשי' הכל הולך לרוח, ואפי' ילך כל היום במחשבות ורעיונות טובים אם אין באים לכלל מעשה אין כלום וכמו נשיאים ורוח וגשם אין וע"כ נדרש על דור המבול כעבור סופה ואין רשע, אבל נח הוא צדיק יסוד עולם ומקרא של אחריו הפוך רשעים ובית צדיקים יעמוד, כי במד"ת פ' נצבים הפוך רשעים ואינם כ"ז שהקב"ה מסתכל במעשיהם של רשעים ומהפך בהם אין להם תקומה הפך במעשיהם של דר המבול לא היתה להם תקומה, ופירש כ"ק אבי אדמו"ר זצללה"ה שאינו מדבר במעשיהם הרעים של הרשעים שבזה אינו שייך לומר מסתכל ומהפך בהם אלא במעשים טובים עכת"ד, ויש להוסיף בה דברים שלשון רואה יוצדק על שטחות הדבר אבל לשון מסתכל ומהפך בהם הוא לראות בפנימיותם וכמו שאדם מסתכל באבן טוב ומתבונן עליו אם באמת הוא כמו ברק החיצוני שנראה לכאורה ומהפכהו אולי יש בו מצד השני מום ותוארו כהה, כ"כ מובן במע"ט אף שיש להם ברק חיצוני מ"מ יכול להיות שכח הנפש אין בו ותוכו מרמה וא"כ הוא כמו גוף בלי רוח חיים שאין לו שום קיום, אבל מי שמעשיו בכוחות נפשו בכל לבבו ובכל מאודו לזה יש קיום כמו בית, כתוב השלישי הוא בית רשעים ישמד ואוהל ישרים יפריח כי אהל פירש"י בש"ס שבת שהא לשון אורה מלשון בהלו נרו עלי ראשי, והוא שלימת השכל ויוצדק ג"כ שבמקראות הקודמים מתואר נח רק בשם צדיק ובפסוק זה בשם ישרים כבש"ס תענית ובפירש"י שם כי ישרים הוא מעלה גדולה יותר מצדיק וע"כ מקרא זה שמדבר בשלימות השכל שהוא תכלית השלימות מכנהו בשם ישרים: 
@11נח איש צדיק, @33ברש"י הואיל והזכירו סיפר בשבחו שנאמר זכר צדיק לברכה עכ"ל ויש להבין מה ענין ספר בשבחו לברכה ואולי זה הוא ברכה שיהי' צדיק משפיע אחיד בשמיא וארעא, היינו שלא יכלו לו אנשי דורו לפגמו במחשבותם הרעים והוא שבח וברכה כאחד וע"כ בא בלשון הבינוני שמשמעו הי' ויהי' ולא נאמר הי' צדיק שהי' במשמע שרק אז הי' צדיק אבל לא לבתר, וע"כ בשבח תמים שהוא שבח בפ"ע כמו שכתבנו בדיבור הקדום כתיב תמים הי' בדורותיו שמשמע הי' ולא לבתר שתמים משמע גם בגוף כמ"ש מלת תמים גם גבי קרבן, וע"כ דרשינן מיני' בש"ס ע"ז דלאו טריפה הוה ושלימות הגוף באמת נעדר ממנו אח"כ שע"י שהתגל בתוך אהלו י"א סירסו וי"א רבעו ועוד שהכישו ארי ושברו, ויש סיוע לזה מנגינות הטעם שמלת צדיק מוטעם במפסיק ואינו נסמך לתיבות תמים הי' בדורותיו והוא שבח אחר, ועיין רמב"ן, לפי פירושו הי' צריך להטעים מלת צדיק במשרת ותמים במפסיק ואלו הי' מוטעם כן, הי' מלת הי' קאי על כל השבחים גם על איש צדיק, והי' במשמע שגם צדיק הי' אז אבל לא לבתר, ולא הי' בו ברכה על להבא, אבל באשר מוטעם צדיק במפסיק א"כ לא קאי מלת הי' על צדיק כלל, מפני שצדיק הוא כולל שבח וברכה גם על להבא: 
@11קץ כל בשר @33ברש"י כל מקום שאתה מוצא זנות וע"ז אנדרלמוסיא באה לעולם והורגת טובים ורעים כי מלאה הארץ חמס לא נחתם גזר דינם אלא על הגזל, לכאורה הוא סתירה מיני ובי', ועיין מזרחי וגו"א, ולפי מה שאמרנו במק"א שכל אדם נברא שיהי' לו תשוקה להש"י והמשתוקק לזנות שהוא היפוך האלקית כמו שאמרו ז"ל אלקיהם של אלו שונא זמה וכמ"ש הא"ע פ' וילך, הרי הוא גוזל את התשוקה ממקום שראוי להיות, וכן ע"ז שנברא העולם ליתן כבוד להש"י וזה שנותן כבודו לאחר ותהלתו לפסילים הוא גזל, ובאשר בפנימית הוא גזל הוא גורר עבירת הגזל בפועל, ובכן הכל הוא דבר אחד, וכאשר הגיע עונם לידי פועל שהוא הגזל נחתם גזר דינם, ומקודם שלא הגיע הרע לפועל כ"כ לא הי' ראוי שיחתם גזר דינם כי הענין חתימה הוא הוצאת גזר הדין לפועל ושפיר יוצדק הלשון קץ כל בשר בא לפני שזהו קץ וסוף עונם כי מלאה חמס מפניהם, שזה סוף עונות הקודמים ע"ז וזנות, ובזה יובן התרגום שלכאורה הוא מחוסר הבנה שפי' ארי אתמליאת ארעא חטופין מן קדם עובדיהון בישא, ולהנ"ל יובן שאתמליאת ארעא חטופין בשביל חטא הקדום שהוא זנות וע"ז: 
@11מפני מי המבול, @33ברש"י אף נח מקטני אמנה הי' מאמין ואינו מאמין שיבוא המבול ולא נכנס לתיבה עד שדחקוהו המים, והדבר יפלא לאמור על צדיק תמים שבצדקתי הציל את כל העולם שהי' מסופק בביאת המבול אחר שכבר אמר לו הש"י והוא עצמו הוא הנביא בזה, ועיין רמב"ן בפסוק והאמין בה' שנאמר באברהם שהקשה מה הזכות הזאת למה לא יאמין באלקי אמן והוא הנביא בעצמו וכו' ונראה שהוא כעין שאמר יונה הנביא כי ידעתי שאתה אל חנון ורחום ארך אפים ורב חסד ונחם על הרעה, וזהו הענין שלא האמין נח שיבוא המבול שחשב עוד יעשו תשובה וינחם ה' על הרעה, שידוע שכן מדת הצדיקים שאינם יכולין להאמין עד כמה מגיע רשעת הרשע, אך כאשר כבר ירד המבול ידע שאין עוד תקוה והוא עפ"י מה שאמרנו בפי' המד"ת שאין התשובה מועיל לאומה"ע, אף שמצינו בננוה וגם דור המבול שנח התרה בהם שיעשו תשובה, היינו שהתשובה צריכה להיות שישוב למעלתו הראשונה, והנה העושה תשובה מחמת אזהרת הנביא בלי ראות העונש עדיין, א"כ נקשר שוב באמונה, אבל העושה תשובה אחר שכבר ראה העונש בעיניו, א"כ איננו שב למעלתו הראשונה, שהי' עושה מפאת אמונה, אך בישראל מהני תשובה אף אחר ביאת העונש והוא נקרא נשיאת פנים וכמ"ש בשבת תשובה באריכות, אבל לאומה"ע אינו מועיל תשובה כזו וע"כ קודם שבא המבול הי' מסופק שמא יעשו תשובה, ואפי' אחר שירד הגשם שהרי עדיין לא נראה שהוא עונש שאם הי' חוזרין בהם הי' גשמי ברכה, אבל לאחר שראו המבול בעיניהם ששוב לא הועיל להם תשובה התיאש מהם לגמרי, וזהו הפי' שדחקוהו המים שהמים אבדו את סברו: 
@11וידבר אלקים אל נח לאמר, @33ובמדרש החכמה תעוז לחכם מעשרה שליטים אשר הי' בעיר שעשרה דורות מאדם עד נח ומכולם לא דברתי עם אחד מהם אלא עמך, פי' אף שדיבר לאדם וקין מ"מ בכולם לא נאמר לשון דיבור, וזה הוא וידבר הראשון שבתורה ויובן עפ"י מה שהגיד כ"ק אבי אדומו"ר זצללה"ה בהפרש שבין דיבור לאמירה שאמירה מורה על עצם המאמר, ודיבור על צירוף המדבר והנדבר עמו, וע"כ במשה כל מ' שנה שהי' ישראל נזופין בעון המרגלים לא נאמר אלא ויאמר כאמרם ז"ל כלום נתתי לך גדולה אלא בשביל ישראל, והיינו הך דהכא שנח ביציאתו מן התיבה טהור וצדיק כאמרם ז"ל תיבתך מטהרת אותך זכה לחיבור מה שלא הי' איש עומד במצב כזה מיום ברא ה' אדם על האדמה, כי אפי' אדה"ר קודם החטא, כל המדריגות שהי' לו רק מתולדתו ולא מפרי מעשיו ונח קודם המבול נמי הי' עליו קשיות שהרי הוצרך לטהרת התיבה כנ"ל: 
@11וימת הרן ע"פ תרח אביו וגו', @33איתא בכתבי האר"י ז"ל שהי' בו נשמת אהרן, ומאת כ"ק אבי אדומו"ר זצללה"ה שמעתי שנרמז זה בדברי חז"ל הקורא לאהרן הרן ע"כ, והנה ידועין דברי מהר"ל שאהרן אותיותיו פנימיים הא ביחידיות ריש במאות נון בעשיריות עכת"ד ויש לומר שהאלף שבראש מורה שמאיר בו אלופו של עולם היינו שהי' תמיד דבוק בהש"י ולפי"ז הרן שהי' חסר בו האלף ואין בו רק אותיות הפנימיות מורה שהוא פנימי אבל לא נשלם להיות דבוק כאהרן, מ"מ הפנימיות שבו הי' טוב וע"כ הי' טמון בתוכו כל אותן הנשמות נשמות כל האמהות שרה רבקה רחל ולאה וי"א אף בלהה זלפה, ונשמת דוד המלך ובזה יובן שהוצרך להשרף באור כשדים, וכעין שבישר המגיד להב"י לאחר שיגיע לרום המעלה יזכה להשרף על קידוש השם ואז ישאר כעמר נקי, וכן הי' ענין הרן שנראה שמה הי' חסר בו האלוף שהוא הדביקות זה בא מחמת שאז הי' שולטת קליפת דור הפלגה שכל ענינם עירוב טו"ר, וזה הוא שאיתא במדרש אשר בנו בני האדם שמא בני חמריא וגמליא אלא בני דאדם קדמאה, שהחטא היא עירוב טו"ר וברש"י דברים אחדים על יחודו של עולם, ובמדרש דברים חדים על ה' אלקינו ה' אחד, וע"כ שלטה אז קליפה בעולם המתנגד לאור אלופו של   עולם והי' נצרך כח גדול מאד להאיר את החושך מה שלא נמצא זה בהרן, וע"כ אסתלק אלופו של עולם מתמן, ולכן הי' תקנתו שישרף באש על קידוש השם, אף שמסר עצמו ע"מ לעשות לו נס שאין עושין לו נס, מ"מ מבואר בתרגום יונתן שהי' קידוש השם בשריפתו שרבים הי' אומרים על אברהם שהרן עשה כישוף שלא ישלוט האש באברהם, וכיון שנשרף הרן הי' קידוש השם למפרע וע"כ הי' לו ליבון שנכלה החלק הרע ונשאר כעמר נקי, וע"כ כשבא אח"כ באהרן הי' מאיר בו אלופו של עולם: 
@66והנה @77זה לימוד לכל איש ישראל שבעוד נשרש בו חלק הרע א"א שיאיר בו האלף הוא יחודו של עולם להיותו דבוק תמיד כי חלקי הרע מפסיקים וזה תשובה להמתאוננים על מה שאינם יכולין להשאר תמיד בבחי' אחת כמו שהי' בעת התפלה או אחר ימים טובים ושבתות כמו אז, כי חלקי הרע שעודנו בו מפסיק כנ"ל והעצה לזה הוא ליבון באשא דאורייתא, וכל דבר אשר יבוא באש תעבירו באש וטהר ובאמת שבת עצמו מועיל לזה כי בשבת אין משתמשין באילן ובזוה"ק שהוא עץ הדטו"ר וע"כ שבת הוא רזא דאחד, אך מי הוא שיזכה לשבת בשלימות בעוד מצואתו לא רחץ, וגם לזה העצה רק ליבון באשא דאורייתא, ולעומת הליבון באשא דאורייתא זוכה לשבת ושניהם כאחד טובים: 
@66מזבח @77חדש בציון תכין וכו' ושעירי עזים נעשה ברצון, נראה דהנה שעיר של ר"ח מכפר על טומאת מקדש וקדשיו שאין בהם ידיעה לא בתחילה ולא בסוף, ולכאורה אינו מובן מאין ימצא טומאה כזו שלא יהי' בה שום ידיעה לא מתחילה ולא בסוף, ולא עוד אלא שנראה שזה הי' שכיח יותר שהוצרך לכפרה זו בכל חודש, ויש לומר דהכה כתיב קודש ישראל לה' וגו' וידוע דקודש הוא מקור הקדושה וקדוש הוא המשכה מקודש כדאיתא בזוהר, ואף דאיש פרטי לא הגיע זכותו להקרא רק קדוש ואפי' לעתיד יהי' הנשאר בציון והנותר בירושלים קדוש יאמר לו מ"מ כנסת ישראל נקרא קודש שהוא מלה בגרמי' וכל יחיד ויחיד מושך קדושה מכנסת ישראל וע"כ נקרא רק קדוש וכנסת ישראל נקרא קודש, והנה כנסת ישראל הוא כשישראל באחדות אחד אבל כשיש פירוד לבבות ביניהם שוב אינם נקראים קודש, ושבו להיות כיחידים והצדיקים אינם נקראים רק קדוש, והנה ידוע דבהסתלקות דבר קדושה שורה לעומתו דבר שהוא בסט"א וכענין טומאת המת, וע"כ בהסתלק ח"ו שם קודש מכנס"י מצד פירוד לבבות שורה לעומתו מקור הטומאה שהוא ג"כ מלה בגרמי' כי זלע"ז עשה אלקים, וזהו שנקרא בזוה"ק חויא דסאיב מקדשא והיינו דכח רע הזה מושך לטומאת מקדש וקדשיו בפועל ובאשר כח הזה הוא לעומתו בקדושה נקרא קודש מלה בגרמי', לכן מושך טומאה בפועל טומאה שאין בה ידיעה לא בתחילה ולא בסוף חטא שאינו מכיר בו אלא ה"י, וע"ז בא שעיר החטאת להרחיק את כח הרע הזה מהמקדש ומכפר על טומאת מקדש וקדשיו שאין בו ידיעה וכו' והנה זה מתמיד עד לעתיד דכתיב וסרה קנאת אפרים וצוררי יהודה יכרתו אפרים לא יקנא את יהודה ויהודה לא יקנא את אפרים אז תהי' מעלת כנסת ישראל בשלימות ויתקיים בישראל לא יוסיף לבוא בך עוד ערל וטמא, וע"כ לא יהי' צורך עוד לשעיר החטאת לענין זה אלא לתוספות התאחדות כל רצונות ישראל שמצד מעלתם שכל איש ואיש בפ"ע הוא עולם מלא וכשם שאין פרצופיהן שוות כך אין דעתן שוות, ואז ע"י השעיר יתאחדו כל הרצונות בתוספות יחוד, וזהו מזבח חדש בציון שמזבח הוא התאחדות כנסת ישראל כדכתיב ויקח אליהו שתים עשרה אבנים למספר שבטי בני יעקב וכמ"ש בזוה"ק (סו:) ואז יתחדש התאחדות חדש חזק מאוד אשר לא תמוט לעולם, ושעיר עזים נעשה ברצון להתאחדות גם הרצון: 
@66ענין @77שבת ור"ח הגיד כ"ק אבי אדומו"ר זצללה"ה שהוא התאחדות יוסף שהוא מוסף שבת ויהודה הוא דוד המע"ה מוסף ר"ח והוא רמז על לעתיד כמ"ש ביחזקאל בהפטורת ויגש עכת"ד, ויש עוד לומר דהנה שבת הוא שביעי בימים שתלוי במהלך השמש לבד ואין בזה עסק ללבנה, ור"ח תלוי בהיקף הלבנה, וכאשר באים שניהם יחד הנה נולד כח עצום מאוד נשא וגבוה מהשמש והירח כידוע שמכל הרכבת שני דברים נולד כח שלישי אשר לא הי' כלל בשניהם, וזה כמ"ש לא יהי' לך עוד השמש לאור יומם ולנוגה הירח לא יאיר לך והי' לך ה' לאור עולם שזה יהי' לעתיד ב"ב ובשבת ור"ת יש הארה מזה כנ"ל: 
@00שנת תרע"ד. 
@66בשמות @77רבה פרשה למ"ד פיסקא י"ג ד"א מלך במשפט יעמיד ארץ אלו ישראל שנאמר ואתם תהי' לי ממלכת כהנים, ואיש תרומות יהרסנה אלו דור המבול וכו' אמר ר' אחא ביקש הקב"ה ליתן להם ארבעה דברים תורה ויסורין ועבודת הקרבנות ותפלה ולא בקשו שנאמר ויאמרו לאל סור ממנו אלו היסורין, ודעת דרכיך לא חפצנו זה תורה, ומה ש' כי נעבדנו אלו הקרבנות, ומה נועיל כי נפגע בו זה תפלה עכ"ל: 
@66ויש @77להבין דזה ניחא אם הי' מקיימין השבע מצות שנצטוו אבל מאחר דגם השבע מצות לא קיימו והרעו לעשות עד מאד, איך יתכן ליתן להם עוד את כל אלה ובמכילתא פ' יתרו עמד וימודד ארץ ראה ויתר גוים אמר ר' שמעון בן אלעזר אם בשבע מצות שנצטוו בני נח שקבלו עליהן אינן יכולין לעמוד בהן ק"ו למצות שבתורה משל למלך וכו', ועוד מה ענין ד' דברים אלו דווקא: 
@66ונראה @77דהנה ידוע בכתבי האר"י ז"ל דכל הנשמות היו כלולין באדה"ר ובחטאו נתערב טו"ר נשמות הטהורות בהטמאות נשמות ישראל שמצד הקדושה בנשמות שמצד הטומאה ובאו בגילגול יחד בדור המבול כדי למרקם ולהפרד ביניהם ואך הוסיפו לחטוא עד שנמחו במבול, ואח"כ בדור הפלגה, עד שנשמות ישראל נפרדו לעצמם ובאו בגילגול במצרים ושם נתמרקו ונצחצחו, והנה במה שהוסיפו לחטוא בגילגולים הקודמים הי' מפני תגבורת צד הרע, ומ"מ אלו הי' מתאמצים לשבור את קליפה הקשה שהי' דבק בהם ונתפרדו מהרע לא הי' צריכין להתמרק כעונש המבול, אך כאשר לא התאמצו להתגבר על חלק הרע, אדרבה התגבר חלק הרע והוסיפו עוד לחטוא, והנה ידוע שחלקי האדם הם גוף נפש ושכל וצלם אלקים המחבר את כולם, ובכל חלק וחלק שמצד הקדושה הי' דבק בו מה שבצד הטומאה לעומתו, וכמו שיש צלם אלקים בקדושה יש לעומתו צלם טמא כי את זלע"ז עשה האלקים, וע"כ כשבאו בגילגול דור המבול שהי' הכוונה שיתאמצו כנ"ל ביקש הקב"ה ליתן להם ד' דברים הנ"ל לעומת ד' חלקי האדם שיהי' להם למירוק כל חלק וחלק כדי שיפרד מהם חלקי הרע שלעומתם והנה תורה הוא מירוק השכל כמובן, יסורין היא מירוק הגוף ויש עוד לומר שאין הפירוש יסורי הגוף בפשיטות, אלא כמו שאמרו ז"ל טובה מרדות אחת בלבו של אדם יותר ממאה מלקיות, כי בזה שהאדם מתמרמר בעצמו על מצבו הרע זה מירוק יותר מיסורי הגוף בפועל ומ"מ אין הפירוש שרצה ליתן להם יסורין הוא יסורי הגוף דווקא בפועל, אלא כח שיהי' ביכולתם להשים אל לבם מרדות והתמרמרות לקרוע בשרם מעליהם כדי למרק את גופם, עבודת הקרבנות הוא מירוק הנפש וכמו שאמרנו במק"א שקרבנות מתיחס לנפש כאמרם ז"ל תביא נפש ותכפר על הנפש ובקרבנות הזכיר תמיד שם נפש, נפש כי תחטא וכדומה, תפלה זה השלמה ומירוק של צלם אלקים, כי ענין צלם אלקים הוא המחבר כל שלושת החלקים גוף ונפש ושכל, וצלם טמא הוא המחבר את כל אלה לצד הטומאה ותפילה היא לשון חיבור כמ"ש נפתולי אלקים נפתלתי פירש"י נתחברתי והוא מחבר עליונים ותחתונים וע"כ ע"י התפלה שאדם מתדבק ומתחבר לצד הקדושה הוא מירוק וטהרת צלם אלקים, ואם הי' מתאמצים לשבור את הקליפה הקשה והי' מקבלין עליהם את ארבעה דברים אלו הי' מתמרקין בגוף ונפש ושכל וצלם אלקים והי' זוכין למה שזכו אח"כ אחר מירוק במצרים, אך באשר לא התאמצו כנ"ל הי' הדבר להיפוך וכעין טעם זוה"ק בטומאת מת שמקום שהי' ראוי לקדושה אם יוצאה ממנו הקדושה שורה לעומתו ענין טומאה כן נמי יש לומר שמאחר שהי' ראויין לקבל ד' דברים אלו ולא בקשו שורה עליהם לעומתם ד' כוחות טומאה והם שמשכו אותם לע"ז ג"ע שפ"ד ופגם צלם אלקים, דהנה במדרש ותמלא הארץ חמס זה ע"ז, חמס זה ג"ע, חמס זה שפ"ד, חמס כמשמעו, וכבר אמרנו בשם מהר"ל דע"ז הוא חטא ופגם בשכל, ג"ע זה חטא ופגם בגוף שפ"ד הוא חטא ופגם בנפש, ויש לומר דחמס כמשמעו דהיינו גזל זה פגם בצלם אלקים המחבר כנ"ל וגזל הוא חיבור רע לאמור שלך שלי ולחבר אליו מה שאינו שייך לו, ועוד לעיל מיני' במדרש פיסקא ד' אלו רבים על אלו בחימוס ממון ואלו רבים על אלו בחימוס דברים וביפ"ת פירש דהיינו חירופין וגדופין, שזה בזיון לצלם אלקים כבמדרש סוף פ' כ"ד כגרסת המת"כ שם בן עזאי אומר זה ספר תולדות אדם וגו' בצלם אלקים עשה אותו שלא תאמר הואיל ונתבזיתי יתבזה חבירי עמי הואיל ונתקללתי יתקלל חברי עמי, הרי שבזיון הוא פגם הצלם אלקים וכן מצינו עוד שמרעה אל רעה יצאו לבזות גם את נח שהוא הי' לו הצלם אלקים בשלימות כידוע כי עיקר צלם אלקים הוא על שומר הברית ובמדרש לפיד בוז לעשתות שאנן נכון למועדי רגל אמר ר' אבא בר כהנא כרוז אחד עמד לי בדור המבול זה נח וכו' בוז שהי' מבזין עליו וקרי לי' ביזיא סבא, ויש לומר שמזה נמשך עוד שהי' נזקקין לשאינו מינן שבזה אבדו לגמרי את צלם האלקים שהי' עליהם, וע"כ הופקרו למאכל חיות כברש"י שאחר המבול הוצרך מפני זה להזהיר עליהם את החיות, ובזוה"ק ח"א קצ"א שמחמת צלם אלקים השורה על האדם כולהון דחלין וזעין מקמי' כד"א ומוראכם וחתכם יהי' על כל חית הארץ ועליו נאמר בדניאל אלקי שלח מלאכי' וסגר פום אריותא ולא חבלוני דמלאכי' היינו צלם אלקים שהי' עליו, וכל אלה נמשך מחמת שהי' ראוי להם לקבל ד' דברים, תורה ויסורין ועבודת הקרבנות ותפלה ולא בקשו ע"כ הי' שורה עליהם ד' כוחות הטומאה לעומתם שמשכו אותם לע"ז ג"ע ושפ"ד ופגם צלם אלקים: 
@66ועם @77מה שאמרנו יש לפרש דברי המדרש לא יפנה דרך כרמים שלא היתה כוונתם אלא למטעת כרמים [למלאות תאותם] אבל נח לא היתה כוונתו אלא להפרות ולהרבות בעולם ולהעמיד בנים, ולכאורה יפלא שחטא כזה יתכן לחשוב לאנשי המעלה שהמעשה איננו רע רק בעבור הכוונה, אבל דור המבול שהיו כל כך רעים וחטאים שהשחיתו במעשה והי' נזקקין לזכר ובהמה, וקל לאמור עליהם חטא כזה וכבר דברנו מזה, אך לפי דרכנו יש לומר שבעל המדרש מדבר מתחילת קילקולם מאין התחילו כ"כ להתקלקל, ולמה באמת לא בקשו הד' דברים שבקש הקב"ה ליתן להם כנ"ל שהלשון לא בקשו אינו משמע שצד הרע תקפם כ"כ עד שלא הי' יכולת בידם להתגבר ומשמע שלא בקשו כלל מעצמם שכבר נתקלקלו עד שלא הי' רוצים להתתקן כי אפי' הרשעים מלאים חרטות אלא שאינם יכולים להתגבר על יצרם מחמת שהורגלו בו, והם שלא בקשו, ע"כ לומר שאין זה תחילת קילקולם, ע"ז מדייק המדרש שתחילת קילקולם הי' מחמת שלא הי' כוונתם אלא למטעת כרמים, והיינו דבענינים האלו צריך האדם להתקדש שלא יהי' כסוס כפרד אין הבין, והעושה למלאות תאותו הוא מעשה בהמה, וע"כ הם שהי' כוונתם רק למלאות תאותם, פרח מהם מעלתם ושרה במקומה כח חיצון רע היפוך קדושה עד שנעשו כבהמה שלא רצו להתתקן, וע"כ לא בקשו הד' דברים שבקש הקב"ה ליתן להם: 
@66ולפי @77האמור יובן דברי הש"ס כל שאפשר לו לעסוק בתורה ואינו עוסק עליו הכתוב אומר כי דבר ה' בזה וגו' ואינו מובן דשם מדבר מחטא ע"ז שיש בה כרת ומיתת ב"ד, ומה ענין זה לביטול תורה שהוא רק מצות עשה גרידא, אבל לפי האמור יובן דמאחר שראוי לו לעסוק בתורה שהוא מירוק ושלימות השכל ואינו עוסק ע"כ שורה עליו כח רע לעומתו שמעות ומטעה את השכל עד שמביאו לחטא ע"ז או לאביזרייהו שהוא פגם השכל, ואדם תועה מדרך השכל בקהל רפאים ינוח: 
@66ויובן @77ג"כ דברי המדרש פ' כ"ח אמר ר' אבא בר' כהנא נעשה בעשרת השבטים מה שלא נעשה בדור המבול כתיב בדור המבול וכל יצר מחשבות לבו רק רע כל היום ובעשרת השבטים כתיב הוי חושבי און ופועלי רע על משכבותם הרי זה בלילה ומנין שאף ביום ת"ל באור הבוקר יעשוה וכו' אמר ר' ברכי' נעשה בשבט יהודה ובנימין מה שלא נעשה בסדומים בסדומים כתיב וחטאתם כי כבדה מאד ובשבט יהודה ובנימין כתיב עון בית ישראל ויהודה גדול במאד מאד והדברים מפליאים איך זרע קדוש בני אברהם יצחק ויעקב שטבעם נטע נעמן יצאו כ"כ לתרבות רע, אך הוא הדבר שאמרנו שאדרבה לפי גודל מעלתם שהי' ראוים לקדושה עליונה מאד, וקילקלו אפי' קילקול מיעוט, מ"מ באשר השחית ענינם שלא הי' עוד מקום השראת קדושה העליונה, ממילא הי' שורה עליהם לעומתו כוחות רעות שמשכו אותם לכל רע בעל כורחם שלא בטובתם, וזה תוכחות מגולה לאיש הנלבב לשמור דרכו אפי' בדבר שאיננו נראה לו כ"כ קילקול, מ"מ באשר ישראל מעותדין למעלה גדולה, מה גם אנשים שהם טובים מתולדתם שראוים למעלה יותר גבוה צריך שמירה עוד יותר ויותר, שח"ו אם לא ישמור עצמו הוא מעותד ח"ו לנפילה גדולה יותר, מה גם בענין קדושת המעור אף כי אפי' חסיד שבחסידים אי אפשר שלא יהי' בו צד אחד מעון, מ"מ עיקר הכוונה צריך להיות לא למטעת כרמים לבד ח"ו, ומובן שבכלל זה להתקדש במותר לו, ודי בזה אזהרה למבין יותר מפרשת קדושים: 
@66הנה @77בזוה"ק דנח הוא שבת, ובודאי צריכין למצוא דוגמא דידהו, ונראה דכמו דנח הי' מוכיח את דורו כבמדרש כרוז אחד עמד לי בדור המבול והוא נח, ובודאי אם הי' נכנעין אליו הי' מוציא אותם משאול תחתית שהי' טבועין בו, וכבר אמרנו שמפני שהי' מבזין אותו, היפוך שהי' להם להיות נכנע אליו, ע"כ לא הי' יכול להושיעם ותוכחתו לא פעל בהם מאומה, כי מה שדבריו של המוכיח יכולין לחדור תוך לב השומעים, אף שלא חידש להם מאומה מה שלא הי' יודעים בעצמם, הוא מחמת קישור הנפשות, והם שהי' מבזין אותו הי' נפרדים ממנו לגמרי ע"כ אפס מהם כל תקוה, וכן הוא בפרשת התוכחה שבתורת כהנים מואס באחרים העושים, וכבמדרש איכה אי קציפא אית סבר דכל מאן דרתח סופי מתפייס ואי מאיסה לית סבר, ע"כ באשר הגיע לגדר מיאוס שהי' מבזין אותו, לא הי' יכול להושיעם עוד לעולם [וממוצא הדברים נשמע שכל כמה שהשומעים אוהבים ביותר את המוכיח ונכבד בעיניהם כן יכול ביותר להושיעם ומקבלין תועלת ממנו]: 
@66ובדוגמא @77יש לומר שכן היא שבת לעומת ששת ימי המעשה, דהנה אמרנו במאמר הקדום שדור המבול הי' מקולקלים בד' דברים בגוף ונפש ושכל וצלם אלקים, היינו שהי' בהם כוחות רעות שנדבק בהם שהי' מושכים אותם לע"ז פגם השכל, ג"ע פגם הגוף שפ"ד פגם הנפש, גזל וחמס ומה שהי' נזקקין לשאינן מינן הוא פגם צלם אלקים, והוא כלל כל כוחות הרעות הנמצא בעולם ואביהם של כולם, והנה בכל ימי החול ידוע שיש שליטה לכוחות חיצוניות בעולם ובשבת כולם ערקין לנוקבא דתהומא רבא, וע"כ מנהג ספרדים לומר בע"ש קודם מנחה הודו שמוזכר בו ארבעה שצריכים להודות, תעו במדבר, יושבי חשך וצלמות אסירי עני וברזל, כל אוכל תתעב נפשם ויגיעו עד שערי מות, יורדי הים, ויש לומר שארבעה אלו הם מעין ארבעה כוחות חיצוניות שנדבקו בדור המבול, תעו במדבר הוא רומז לתועה מדרך השכל, והוא מחמת פגם השכל, יושבי חשך וצלמות הוא מחמת פגם הגוף, כל אוכל תתעב נפשם הוא מחמת פגם הנפש, ויובן זה עם מה שאיתא בספרים שכל מאכל מצפה מתי יגיע להאכל לאדם שבזה הוא קונה שלימותו שנעשה מצומח חי למדבר, אבל כשהנפש פגום והמאכל מתקלקל בו עוד יותר, ע"כ ממאן המאכל להאכל לאיש ההוא וזה כל אוכל תתעב נפשם היינו שהאוכל מתעב את נפש מקולקל זה להאכל לו, יורדי הים וגו' ויעמד רוח סערה ותרומם גליו הוא מחמת פגם צלם אלקים, ויתבאר זה עפ"י דברי הזוה"ק פ' ויקהל (קצ"ט.) שדורש פסוקי יונה על הנשמה שהוא בגוף וכדין אזיל בר נש בהאי עלמא כספינה בגו ימא רבא דחשיבת לאתברא כד"א והאני' חשבה להשבר ובר נש כד איהו בהאי עלמא חטי וכו' וכדין אטיל קב"ה רוח סערה תקיפו דא איהו גזרת דינא דקיימא תדיר קמי קב"ה וכו' כיון דאתפס בר נש על ידא דההיא סערה וכו', וכבר אמרנו במאמר הקדום שצלם אלקים הוא המחבר את גוף ונפש ושכל, וזה הוא קיומו של אדם בזה העולם כד"א אך בצלם יתהלך איש, ורוח הסערה תקיפא הוא היפוך מזה, והנה נתבאר שיסורי ארבעה אלו ר"ל נסתעף בשביל כוחות חיצוניות המושכים לפגם גוף ונפש ושכל וצלם, וקדושת שבת מוציא מזה, ע"כ אומרים קודם מנחה מזמור זה, להורות שניצולין מכל אלה וצריכין להודות לה' וכמו שכתוב מזמור שיר ליום השבת טוב להודות לה': 
@66וממוצא @77הדברים ששבת לעומת ששת ימי המעשה הוא בערך נח נגד דור המבול, ויש לומר עוד דכיון שאתה מקישו תקישו לכל צד דכמו דדור המבול מפני שלא הי' נכנעין לנח לא הי' יכול להושיעם, וכל כמה שהשומעים אוהבים להמוכיח ונכבד בעיניהם ודבקים בו, כן באותו מדה מקבלים טובה ותועלת ממנו, בדוגמא זו הוא בשבת דבאותו מדה שמשתוקקים להשבת ושמחים בבואו ודבקים בקדושתו בו במדה מקבלין תועלת מהשבת ודו"ק: 
@22נח ור"ח מרחשון. 
@66הנה @77בנח כתיב תמים הי' בדורותיו ובאברהם אחר כל הנסיונות כתיב בי' התהלך לפני והי' תמים משמע שעדיין לא הי' תמים, והרי נח שלא הגיע למעלתו, כי אלו הי' בדורו של אברהם לא הי' נחשב לכלום, ומ"מ נקרא תמים ולמה לא נקרא אברהם תמים, ובפשיטות יש לומר לפי דברי המדרש שנח נולד מהול, אבל עוד לאלקי מילין, דהנה בזוה"ק דנח הוא שבת, ויש להבין דהנה אמרו ז"ל ג' מועדים כנגד ג' אבות ור"ח כנגד דוד כמו שרמזו בש"ס שלח לי' סימנא דוד מלך ישראל חי וקיים, וידוע דכל המועדים מקבלין הקדושה משבת, וא"כ לכאורה נראה שנח גדול מהאבות ומדוד המלך כמו ששבת גדול מיו"ט ור"ח, והרי אמרו אלו הי' בדורו של אברהם לא הי' נחשב לכלום, אך נראה דהנה שבת קביעא וקיימא ויו"ט בי דינא מקדשין לי', וע"כ מצות שבת מדאורייתא הוא שביתה ממלאכה שהוא שב ואל תעשה ששבת בא מאליו והוא קביעא וקיימא אלא שצריך לשמור הקדושה שניתן לו, שלא יחולל ע"י מלאכה, אבל יו"ט בי דינא מקדשין לי' היינו שישראל עצמם מושכין הקדושה, ובדמיון זה הי' ההפרש שבין נח להאבות שנח הי' לו הקדושה מתולדתו, וכל עבודתו הי' רק לשמור עצמו שלא יפגמוהו בני דורו, וע"כ כתיב בי' תמים הי' לשון עבר שמעולם הי' תמים ואינו מפרי מעשיו כלל, והרבותא שלו וכל עבודתו ועשייתו הי' במה שהתאמץ שלא ימשכוהו בני דורו, אבל אברהם כל מה שהי' לו הי' הכל מפרי מעשיו, שהרי תולדתו הי' מן תרח שבא על אשתו בימי נדתה כבכתבי האר"י ז"ל, אלא שהוא בעבודתו משך עליו קדושה עליונה מאד, וכבמדרש אשרי תבחר ותקרב אשרי מי שבחרו הקב"ה ולא קרבו ומי הוא שבחרו ולא קרבו זה אברהם אלא הוא קירב את עצמו והוא ממש כמו יו"ט דבי דינא מקדשין לי', ובכן יובן שמה שאיתא בזוה"ק שנח הוא שבת לא מפאת מהות הקדושה שהוא גדולה מכולם אלא באיכות שהקדושה שבא לו הוא ממילא שלא ע"י המשכת מעשיו אלא כמו שבת דקביעא וקיימא, אבל האבות אף שבמהות הקדושה הי' שלהם גדול משלו מ"מ באיכות דומה ליו"ט שהם בעצמם משכו עליהם את הקדושה, וע"כ יובן מה דכתיב בי' התהלך לפני והי' תמים לשון ציווי שהוא בעצמו יעשה זה שיהי' תמים בענין המשכת קדושה עליו שנרמז בתיבות התהלך לפני היינו שהמשכת קדושה יהי' בלי חסרון: 
@66ואולי @77שזה עצמו הוא היש דורשים לגנאי בדורותיו אלו הי' בדורו של אברהם לא הי' נחשב לכלום היינו משום מה דסמוך לי' את אלקים התהלך נח דאברהם הי' מתחזק בצדקו מאליו ונח הי' צריך סעד לתמכו, היינו הקדושה שהי' לו מתולדתו, והארה אלקית קדום, אבל אברהם צדקתו משכה ההארה אלקית וזה הפירוש מתחזק בצדקו מאליו, וזהו הגנאי שבנח שלא הי' כוחו יפה להמשיך מעצמו קדושה: 
@66ולפי @77האמור יובן מה דבמדרש חשיב שבעה צדיקים שהורידו את השכינה מרקיע לרקיע עד לארץ וקא חשיב מאברהם ואילך ולמה לא קא חשיב נמי נח, ולהנ"ל יובן שנח לא הי' כוחו יפה למשוך קדושה מלמעלה רק לשמור כנ"ל וכמו שמירת שבת ע"כ לא הי' לו חלק בענין הורדת השכינה למטה: 
@66ולפי"ז @77יש לפרש הא דאיתא בש"ס זבחים דבעי למילף תדיר ומקודש תדיר קודם מהא דמוספי שבת קודם למוספי ר"ח אע"ג דר"ח קדושי, וכבר תמה בזה כ"ק אבי אדומו"ר זצללה"ה איך יתכן לומר דר"ח קדיש משבת הלוא כל קדושת הזמנים נמשכין משבת ואיך יאמר דר"ח קדיש משבת, ועוד הרי ממקומו הוא מוכרע דשבת אסור בעשיית מלאכה מחמת קדושת היום כמ"ש ושמרתם את השבת כי קודש הוא לכם ובר"ח מותר בעשיית מלאכה ותירץ בכמה אנפי, ובעניותנו כבר אמרנו נמי כמה ישובים לזה, ולפי דרכנו יש לומר עוד דהנה קרבן שבת הוא מיעוט נגד קרבן ר"ח שבשבת הוא רק שני כבשים ובר"ח י"א בהמות, והטעם יש לומר בפשיטות משום דשבת קבוע וקיימא ואין צריכין להרבה קרבנות, כי כל הקרבנות הם רק לשמירת הקדושה שלא נהי' כשוטה המאבד מה שנותנים לו, אבל ר"ח הקרבנות מועילים להמשיך הקדושה ע"כ הם מרובים וע"כ שפיר קאמר הש"ס דר"ח קדישי דבענין הקרבנות קרבן ר"ח שהוא להמשיך קדושה וקרבן שבת שהוא רק לשמור בודאי המשכת קדושה הוא יותר רבותא מהשמירה לבדה, וכענין ההפרש שבין נח להאבות כנ"ל: 
@66יש @77להתבונן בענין נח שנצטוה על אבר מן החי, ונראה עפ"י מה שכתב הגור ארי' בפ' וישב במה שאמר יוסף ליעקב חשודין הם בניך על אבר מן החי כי יוסף מפני שהוא עיקר התולדות ושאר השבטים היו חלקים ולפיכך נחשבים שאר השבטים כמו האברים שהם חלקים ג"כ אמנם יוסף הוא ראש המטה והוא כמו הגוף שנמשכין אחריו כל האיברים ולפיכך הי' חושד את השבטים שהם נמשכים אחר האברים שהם דוגמתם עכ"ל ויש לפרש דבריו שבאשר יוסף הוא צדיק יסוד עולם, הי' צריכין שאר השבטים להיות נמשכין אחריו, וכבמדרש מי מורידן למצרים יוסף מי מכלכלם יוסף וגו' ובודאי כמו בגשמיות כן ברוחניות, אך השבטים באשר הי' גדולים בדעת הי' כל אחד שלם בפני עצמו ולא הי' נמשכים אחר זולתם אלא כל אחד ואחד לעצמו, והוא ענין אבר מן החי ברוחניות, וזהו הפירוש שהי' חושדן שנמשכין אחר האברים, היינו דכמו שראה אותם ברוחניות שכל אחד נמשך אחר דעתו לבד שהוא כמו אבר פרטי, חשב שהרוחניות מושך לגשמיות שכמו שברוחניות בודאי כן הוא בגשמיות, אבל באמת לאו משום הכי לא הי' נמשכין אחר יוסף אלא סיבה מאת ה' היתה שלא הכירו מעלת יוסף שהוא הצדיק יסוד עולם למען שיצא גלות מצרים אל הפועל ויוסף לפי שהי' מכיר חכמתם ודעתם הגדולה חשב שודאי מכירין הם אותו ואעפי"כ אינם נמשכין אחריו אלא כל אחד ואחד אחר דעתו לבד, והוא חטא אבר מן החי ברוחניות: 
@66ולפי @77הדברים האלה יש לומר בנח שהוא הי' הצדיק יסוד עולם ועיקר החיות של כל העולם שומר הברית שנקרא חי, והוא כמו שבת, ע"כ אין לו להיות נמשך אחר זולתו ברוחניות שכולם כאברים בערכו, וכמו ברוחניות כן בגשמיות אבר מן החי ממש, ויש לבאר עוד ולומר שזכה לזה מחמת שהוא הי' מתאמץ בעצמו ולא הי' נמשך כלל אחר העולם, והי' עומד בצדקתו למרות כל העולם, ולולא שהי' כ"כ רשעים שעברו חוק גבול אנושי, הי' להם להיות נמשכין אחריו, א"כ זכה נמי שישאר לעולם לעיקר ולא יהי' נמשך אחר זולתו, ישובו המה אליו והוא לא ישוב אליהם, ולעומת שעד אז הי' לו ענין זה ע"י כוחו והתאמצותו, זכה שישאר כן לו לעולם ממילא שלא יהי' צריך לזה עבודה והתאמצות, וע"כ נאסר באבר מן החי גם בגשמיות: 
@66ולפי @77האמור יובן אשר אדה"ר שהי' נמשך אחרי דעתו של נחש, לא הי' לו ענין עם אבר מן החי, אף שמשכחת לה כשנתלש מאליו לפי דברי התוס' שהי' מותר כבהמה שמתה מאלי' ודו"ק: 
@66בספר @77יצירה המליך אות נ' בריח וקשר לו כתר וצרפן זה בזה וצר בהם עקרב בעולם וחשון בשנה ודקין בנפש, ונראה לפרש דהנה כבר אמרנו במק"א כי ענין ריח היא פנימיות של דבר שאיננו נראה לחוש הראות, אלא שחוש הריח מריח מה דהוא תחות כנפא דלבושא, וע"כ המשכיל על העתיד נקרא ג"כ מריח, שהרי העתיד הוא מכוסה תחות כנפא דלבוש ההוה ואין נופל בו חוש הראות אלא חוש הריח, ומ"מ יש עתיד שנופל בו נמי לשון ראי' באשר הוא כ"כ ברור שאי אפשר להשתנות כאלו כבר בא, ומענין זה וירד ה' לראות את העיר ואת המגדל שפי' הספורנו על העתיד, וכן ארדה נא ואראה, אראה מה אחריתם כפי פירושנו שם, אבל דבר העתיד שאין לומר בו כאלו כבר בא נופל בו לשון ריח, וזה שבמדרש וירח ה' את ריח הניחוח הריח ריחו של אברהם אבינו עולה מכבשן האש, וירח ריח של חנניא מישאל ועזרי' עולין מכבשן האש, וכו' הריח ריח דורו של שמד: 
@66והנה @77נ' הוא אות רומז על נפילה כאמרם ז"ל מפני מה לא נאמר נ' באשרי מפני שיש בה נפילתן של שונאי ישראל שנאמר נפלה לא תוסיף וגו', אך אין נפילת ישראל בהחלט ח"ו אלא נטמן ומכוסה בה ישועה עתידה ביתר שאת וזה שאמר הכתוב אל תשמחי אויבתי לי כי נפלתי קמתי וגו' ולא נאמר כי אחרי נפלתי קמתי, כי הקימה איננה דבר נפרד לגמרי מהנפילה אלא שבהנפילה עצמה טמון ומכוסה בה הקימה, וכמו שבכלל כן בפרט שגם בנפילת הפרט ג"כ טמון בה ענין קימה, והמשכיל על דבר טוב יריח תיכף בנפילה את הקימה העתידה, וזה שאמרו ז"ל בש"ס מגילה אין הקב"ה מכה את ישראל אלא א"כ בורא להם רפואה תחילה שנאמר כרפאי לישראל ונגלה עון אפרים, והפירוש כי בלתי אפשר שיצוייר המכה אם אין כאן רפואה טמון ומכוסה כי בלא"ה הי' ח"ו הנפילה נפילה, וזה אי אפשר, כי הנפילה בעצמה הוא קימה כנ"ל וזה שאמר המליך אות נ' בריח וקשר לו כתר וצרפן זה בזה, היינו שהנ' שרומז לנפילה המליך אותה בריח היינו ריח של הקימה העתידה ע"י נפילה ההוה, וקשר לו כתר, היינו שע"י זה הנפילה איננה נחשבת לנפילה אלא כתר מלכות נקשר בראשה וצרפן זה בזה היינו שאין קימה העתידה נפרדת מהקימה אלא שצרופין זה בזה והם כאיש אחד, וצר בהם עקרב בעולם, דבתקה"ז עקרב עקר ב' היינו דעקר ביתא דשכינתא, היינו דכל החרבן ועקירת ביתא דשכינתא אם כי נראה לכאורה לנפילה של שונאי ישראל, אין הדבר כן אלא הנפילה הוא קימה כנ"ל, כי הרי זה סותר ע"מ לבנות במקומו בנין טוב מן הראשון שיהי' מעשה שמים כבזוה"ק שעל בנין זה אמרו בשירת הים מקדש ה' כוננו ידיך ולא מעשה ידי אדם, וזה שרמזו סתירת זקנים בנין, וזה שעקרב שהוא עקירת ביתא דשכינתא מאין באה ומאין מוצאה ואמר שהוא מצירוף נ' בריח כנ"ל, ומשניהם צר עקרב בעולם ולא מאות נ' לבדה, ואמר עוד וחשון בשנה עפ"י מה שהגיד הרה"ק מהר"ם זצללה"ה שכל גזירת האומות תחילתן בחשון משום חטא ירבעם שעשה את החג בחודש השמיני בחודש אשר בדה מלבו, כי צורת החודש זה בגשמיות התחלת ימי גשמים שאין דעתן של בריות נוחה וגשם דולף טורד והעלה נבל ונופל ונקרא מקודם חודש בול שבלה הכל, וכמו בגשמיות כן ברוחניות מעותד חודש זה לנפילה, וע"כ הי' אז תחילת נפילת עשרת השבטים בימי ירבעם שחידשו חג בחודש הזה, ומזה נסתעף כל הגזירות בגלות כנ"ל, אך אין זה נפילה בהחלט דכמו בגשמיות שהנפילה של חודש הזה שהוא התחלת ימי הגשמים הוא חיים לעולם, ובסיבת הנפילה יתחדש פני האדמה לעשות ענף ולשאת פרי, כן כל נפילת הרוחניות הוא בסיגנון זה, ואף שאין אתנו יודע איך הוא זה, לעתיד כשיתגלה כבוד ה' ומלאה הארץ דעה את ה' אז כל אחד יראה בעיניו את כל הטובה שהי' טמון בהנפילה ושלא הי' אפשר לבוא לכל הטובה הגדולה והיתירה אלא ע"י הנפילה, ולטובתי נשברה רגל פרתי, וכמו שאמרנו במק"א שזה יהי' הנחמה לעתיד שיתראה לעין כל שלא הי' אפשר באופן אחר, וכמו שבירת רגל הפרה שדמי' קלים בערך אוצר היקר שמצא בסיבתה, וכל מה שסבלו ישראל הוא דבר נקל וקל לעומת רב וגודל הטובה העתידה, ואלו הי' יודעין זה מראש הי' מתאוין לזה כמו שמתאוין ומתפללין על הגשמים, אלא שהי' טמון ומכוסה ומ"מ המשכיל ירגיש בחוש הריח את העתיד, וזה שאמר שחודש זה נבנה מצירוף נ' בריח כנ"ל, ובסגנון זה י"ל דקין בנפש, כי הדקין הם כלים להובלת המותרות לחוץ והם מעלין ריח רע ותקוץ בהם נפש היפה, ולכאורה נראה לאדם שהלואי שלא הי', אבל באמת בהם נטמן נמי חית הבע"ח ואם נקבו טריפה כמו ניקב הלב לבית חללו וניקב קרום של מוח, והוא סיבת החיות של הבע"ח, וזה נבנה נמי מצירוף אות נ' בריח, ודו"ק: 
@66במדרש @77אמר ר' יעקב בר זבדי מה טעם עבד יוצא בשן ועין מהכא וירא ויגד, ופירש כ"ק אבי אדומו"ר זצללה"ה כי ענין שעבוד איננו שייך אלא לחומר כמו בהמה משועבדת לאדם אבל רוחני אינו ראוי להשתעבד, והנה חוש הראות והדיבור הם כוחות היותר רוחנים שבאדם, וע"כ איש שיש בו כוחות רוחניים אלו אין ראוי להשתעבד, רק באשר פגם חושים אלו ע"י וירא ויגד ע"כ נתקלקל להשתעבד, אך כאשר הפיל שנו או סימא את עינו נתמרק החטא ושוב אין ראוי לו השעבוד ודפח"ח, ויש לי להוסיף עוד דברים, כי כל רמ"ח אברים שבאדם הם לעומת רמ"ח מצ"ע א"כ יש בהם דוגמא וצורה עליונה ושורה עליהם כח רוחני, אך באשר הם גשמיים אין בהם כח לקבל כח הרוחני אלא ע"י אמצעות כוחות הנ"ל הראי' והדיבור הראי' מתיחס למוח והדיבור ללב, וכאמרם ז"ל לישנא קולמסא דליבא, וכאשר הם שלימים כולם הם שלימים באמצעותם, וכמ"ש ולא תתורו אחרי לבבכם ואחרי עיניכם וגו' למען תזכרו ועשיתם את כל מצותי, שכל מצותי הם כולל נגד כל רמ"ח אברים, וכמ"ש תנה בני לבך ועיניך לי ובירושלמי אם אתה נותן לבך ועיניך לי אני ידע דאת שלי ואם לאו אין את שלי, שהכל תלוי בשני אלה, וכענין שרמזו כלה שעיני' יפות אין כל גופה צריך בדיקה, וכתיב נמי מכל משמר נצור לבך כי ממנו תוצאות חיים, וא"כ כל זמן שאדם משמר את עיניו ואת לבו שבכלל זה כח הדיבור שבו אינו ראוי להשתעבד, וזה שבמדרש פרשה מ"ד שמעון בר אבא בשם ר' יוחנן ארבעה דברים הראה לו, גהינם, ומלכיות, ומ"ת, ובהמ"ק, אמר לו כל זמן שבניך עסוקים בשתים הם נצילין משתים פירשו משתים הם נידונין בשתים וכו' בירר לו את המלכיות, כי תורה הוא שלימות המוח, קרבנות הוא שלימות הלב, פירשו משתים שהוא פגם המוח והלב, והוא ענין ולא תתורו אחרי לבבכם ואחרי עיניכם כנ"ל הם משועבדים למלכיות, וזהו שכל שעבוד הנמצא בעולם הוא רק מוירא ויגד שהם פגם המוח והלב שנעשה כולו חומרי, ואך ע"י מירוק אחד מראשי אברים יהי' מה שיהי', שוב נעשה אותו אבר דוגמא לצורה עליונה וראוי לחול עלי' כח רוחני ופשטה קדושה בכולה וחל על כולו כח רוחני ומסלק השעבוד, והנה בשבת ישראל זוכין לבחי' מוח ולב והם זכור ושמור, וע"כ שבת מפקיע מידי שעבוד בפרט ובכלל בפרט כבמדרש עשאו עבד מכודן לעצמו דאי לא לעי לא נגים, וגמירי דשמירת שבת לא מיעני, ובכלל אלמלי שמרו ישראל שני שבתות לא שלטו בהם אומה ולשון ושתי שבתות מיד נגאלין, וכן נמי תורה ועבודה תורה מוח ועבודה הוא רעותא דליבא, וזה שייך בכל איש ואיש כפי מה שהוא הגדול לפי גדלו והקטן לפי קטנו, וממוצא הדברים להנצל משעבוד אין עצה טובה הימנה רק להשקיע מוחו ולבו בתורה ועבודה שהם כנגד המוח והלב, וכמו שנראה בחוש משנתמעט שוקדים על התורה ועל העבודה נמשך עול השעבד והשתרגו עלו על צוארינו, או שמירת שבת כהלכתה עכ"פ, הושיענו ה' וקבצנו והצילנו מן הגוים וגו': 
@00שנת תרע"ה. 
@66במד"ר @77פרשה כ"ט סי' ד' בפסוק ונח מצא חן, ר' יוחנן אמר לאחד שהי' מהלך בדרך וראה אחד ודיבקו עד היכן עד שקשר עמו אהבה כך נאמר כאן חן ונאמר להלן וימצא יוסף חן בעיניו, רשב"ל אמר לאחד שהי' מהלך וראה אחד ודיבקו עד היכן עד שהשליטו כך נאמר כאן חן ונאמר להלן ותהי אסתר נושאת חן, רבנן אמרי לאחד שהי' מהלך וראה אחד ודיבקו עד היכן עד שנתן לו את בתו כך נאמר כאן חן ונאמר להלן ושפכתי על בית דוד ועל יושבי ירושלים רוח חן ותחנונים עד היכן עד שהי' יודע להבחין איזה בהמה ניזונית בשתי שעות ביום ואיזה ניזונית בשתי שעות בלילה, עכ"ל, נראה לפרש דהנה אמרו ז"ל לקמן במדרש פרשה ל' סי' יוד בפסוק את האלקים התהלך נח משל למלך שהי' לו שני בנים אחד גדול ואחד קטן אמר לקטן הלך עמי ואמר לגדול בא והלך לפני כך אברהם שהי' כוחו יפה התהלך לפני והי' תמים אבל נח שהי' כוחו רע את האלקים התהלך נח עכ"ל, וזהו שאיתא כאן משל לאחד שהי' מהלך בדרך וראה אחד ודיבקו עד היכן וכו' היינו שראשית דבר שדיבקו ואח"כ באמצעות הדביקות זכה למה שזכה, וא"כ הי' ההתחלה מהש"י, ולא כמו שאמרו ז"ל באברהם שבחרו ולא קירבו אבל הוא קירב את עצמו, אבל נח הגיע למה שהגיע באמצעות שדיבקו מקודם, אך פליגי במה זכה, ר' יוחנן אמר שקשר עמו אהבה ומייתי לה מיוסף הצדיק, והיינו כמו שיוסף הצדיק שהי' מדתו מעולם שמירת הברית ומאס בתענוגי טנופי דהאי עלמא זכה לעומתו לקשר אהבה בעליונים ובשביל מדתו זה הי' יפה תואר ויפה מראה כבזוה"ק קפ"ט: ובודאי בשביל זה מצא חן, כן הי' בנח שדורו היו שטופים בתאוות ואהבות רעות והוא מאס בדרכיהן זכה לעומתי לקשר אהבה, והנה הוא שלימות והזדככות הגוף שאיננו מתאוה כלל לטנופי דהאי עלמא כי בעיד שיש בהאדם פסולת אי אפשר לקשור באהבת הש"י, וכמו שהגיד אדמו"ר הכהן הגדול זצללה"ה מאלכסנדר שכמו שמדבקין מתכת זה לזה צריכין מקודם להעביר החלודה ובלא"ה החלודה מפסקת ואי אפשר שיתדבקו יחד כן לב האדם בעוד יש עליו חלודה אי אפשר להתקשר בהש"י, רשב"ל אמר עד שהשליטו הוא שלימת הנפש שנקרא בלשון הזוה"ק רוח. והיינו להיות גבה לב בדרכי הש"י ושליט ברוח, וזה ג"כ מחמת שמירת הברית ובזוה"ק דשומר הברית מלכות נטרת לי', ומייתי לה מאסתר שמלכה על שבע ועשרים ומאה מדינה וכבמדרש פרשה נ"ח סי' ג' והי' מסתרת דברי' הבאה משאול המלך דכתיב ואת דבר המלוכה לא הגיד הבא מבנימין יש פה ושותק שהוא ענין שמירת ברית הלשון המכוון נגד ברית המעור, ובסיבת זה היתה נושאת חן בעיני כל רואי', ורבנן אמרי עד שנתן לו את בתו היינו שלימת השכל, וכענין שאמרו ז"ל בשלמה המלך שלא שאל אלא חכמה שאמר אני שואל את בתו של מלך והכל בכלל, הרי שכינו את החכמה בלשון בתו של מלך, וזה שמסיים המדרש עד היכן עד שהי' יודע להבחין איזה בהמה נזונית בשתי שעות ביום וכו', וגם זה בא מחמת שמירת הברית שהדבר נוגע למוח ושכל כידוע: 
@66ויש @77לומר שבדוגמא זו הוא שבת דבזוה"ק דנח הוא שבת, בשבת דמעלא שבתא דכולהון מתעטרין בנשמתין חדתין הוא כעין ראה אחד ודיבקו עד שקשר עמו אהבה שלעומת שאדם משליך ממנו חשבונות הרבים כסופין דהאי עלמא בא לעומתו לקשר אהבה והוא השלימות בגוף, ובהאר"י ז"ל שסעודת ליל שבת הוא יצחק עקידה שהי' עולה תמימה, שבתא דיממא הוא זכור שלימות הרוח להיות לבי מוגבה בדרכי ה' והוא סעודתא דאברהם שהי' לו רוח איתן נגד כל באי עולם וע"כ אמרו אל עמק שוה הוא עמק המלך שהשוו כל האומות והמליכוהו עליהם וזה עד היכן עד שהשליטו, וכן הוא בכל אדם שיש לו שליטה בעצמו להטות את כל חושיו לשמים כי צדיקים לבם ברשותם והוא מושל על עצמו כענין שכתוב ומושל ברוחו מלוכד עיר, במנחה דשבתא נחלת יעקב הוא שלימות השכל, ותורה נקראה מורשה קהלת יעקב ובזוה"ק שבשמחת תורה יעקב רישא לחדוותא וזהו עד שנתן לו בתו והדבר כמבואר: 
@66במדרש @77רבה פ' ל' סי' א' בית רשעים ישמד ואוהל ישרים יפריח, בית רשעים ישמד זה דור המבול ואוהל ישרים יפריח זה נח, נראה לפרש שזה נצמח מזה היינו בשביל השמדת דור המבול הפריח אוהל נח, כי כך הוא המדה שכל חלקי הקדושה שהיא בעולם אם אין הדור ראוי לכך כילם זוכה צדיק הדור ונוטלם, כעין אמרם ז"ל זכה חלקו וחלק חבירו בג"ע, וכמו שכתוב ויתנצלו בני ישראל את עדים מהר חורב ואמרו ז"ל שבת (פ"ח.) וכולם זכה משה ונטלם דסמיך לי' ומשה יקח את האוהל שפירש"י לשין בהלו נרו והוא הי' קירון עור פניו, כן נמי יש לפרש הא דאוהל ישרים יפריח שזכה ונטל כל האורות של כל דור ההוא, ועל דרך זה יש לפרש הא דלעיל מיני' הפוך רשעים ואינם זה דור המבול ובית צדיקים יעמוד, כי במדר"ת פ' נצבים שכל מה שהקב"ה מסתכל ומהפך במעשיהם של רשעים אין להם תקומה שנאמר הפוך רשעים ואינם ופירש כ"ק אבי אדומו"ר זצללה"ה שמעשיהם קאי על מעש"ט שלהם, היינו אף שעושה מעש"ט אם אך יהפוך עליו הגלגל מיד נהפך לאיש אחר זה סימן שגם מעש"ט שלו אינם שוים כלום עכת"ד, וכן הא דלעיל מיני' כעבור סופה ואין רשע זה דור המבול וצדיק יסוד עולם זה נח נמי יש לפרש כה"ג היינו אף שלפעמים תפעמהו התעוררת לעשות מעש"ט הוא רק בסופה ובסערה בלי ישוב הדעת וכעבור סופה לא נשאר מאומה בידו, ומכל אלה הצדיק נוטל התחזקות ומכיר יתרון האור מן החושך להיות מקושר בישוב הדעת כיתד תקועה שלא תמוט: 
@66במד"ר @77פ' ל"ג סי' ה' ר' אליעזר אומר לשם קרבנו נקרא שנאמר וירח ה' את ריח הניחוח, ר' יוסי בר"ח אמר לשם נחת התבה נקרא שנאמר ותנח התבה בחודש השביעי, ונראה לפרש דהנה איתא בזוה"ק שעם מי המבול הי' מלא מלאכי חבלה ומשחיתים, ועוד שם כי התבה רומז לענין רוחני גבוה מאד, ובזה יש לפרש מה שנאמר בתבה ותרם מעל הארץ, שבאשר שלטו אז כוחות החיצונים על הארץ נהתלקה התבה למעלה עד שלא הי' לה חיבור לארץ והארץ אז הי' בתכלית השפלות והירידה מפני ששלט בה מי המבול וכוחות החיצונים עד שאפי' ג' טפחים של מחרישה נטשטש ונמחה במים על היפוך מדתו של צדיק יסוד עולם המחבר שמים וארץ, אך אחר שהמבול הי' הלוך וחסור נתמעטו ג"כ כוחות החיצונים, והענין הרוחני שב להתדבק בארץ, והי' נעשה חיבור עליונים לתחתונים ממעלה למטה, וזהו ענין מה שכתוב ותנח התבה בחודש השביעי, והנה קרבן הוא כשמו שמקרב הכוחות, וביותר קרבן עולה שעולה למעלה היא מחברת התחתונים לעליונים ממטה למעלה ברישא, ובזה יש לפרש שהתנאים אלו איפליגי במהות נח שהי' איש צדיק יסוד עולם המחבר שמים וארץ, אם מדתו הי' לחבר עליונים לתחתונים או תחתונים לעליונים, והיינו דבסור מרע באין לעומתו לקדושה, ולעמת שמתרחק מחלקי הרע נתדבק בקדושה העליונה, ובאשר האדם הוא עולם קטן בהתדבק ממטה למעלה ממשיך אתו את העולם כולו ובאם הי' אדם זוכה לתכלית הדיבוק לכל פרטי פרטיו הי' מדביק את כל העולם כולו וכענין שאמרו ז"ל יחיד ששב מוחלין לכל העולם כולו, ומ"מ כל איש לפי ערך דביקותו עושה טובה לכל העולם להתדבק ממטה למעלה, וכמו כן במצות ומעש"ט שעושה האדם ממשיך עליו ועל כל העולם כולו קדושה עליונה ממעלה למטה, וא"כ איפלגי במהות מעלת וצדקת נח אם כוחו כ"כ גדול בסור מרע והי' מדביק העולם ממטה למעלה, וזה על שם קרבנו נקרא או עיקר כוחו בעשה טוב והמשיך קדושה עליונה ממעלה למטה וזה על שם נחת התבה נקרא, אף שודאי שניהם הי' בו, וזה בלי זה אי אפשר מ"מ בודאי עיקר מדתו וכוחו הי' באחד יותר על השני: 
@66ויש @77לומר דכן הוא הענין בשבת עפ"י מה דאיתא בזוה"ק דנח הוא שבת, והנה שבת דליליא הוא שמור נוקבא הבא לעומת שאדם משליך ממנו טרדת המלאכה ועסקי האי עלמא זוכה לעומתו להדבק למעלה בקדושת שבת והוא ממטה למעלה וכענין נח לשם קרבנו נקרא, ושבתא דיממא הוא זכור והוא המשכת קדושה העליונה למטה כידוע למבינים וזהו כענין ע"ש נחת התבה נקרא: 
@66במשנה @77עדיות פ' ב' משפט דור המבול י"ב חודש, ויש להבין שהרי מעיקרא כתיב ויגוע קודם שכלה החמשים ומאת יום, ומה שייך משפט לגופם אחר הגויעה והמחיי', ואם לומר שהמשפט הי' לנפשות אין ראי' משנת המבול, ומי יימר שכלה משפט נפשתם אחר שנת המבול, ועוד שזהו משפט רשעים בגיהנם י"ב חודש, ועוד שנראה שמשפט רשעים בגיהנם י"ב חודש הוא רק לאותם שמתמרקין בגיהנם כבש"ס שבת כלי ינתנו לכובס, ובי"ב חודש נגמר המירוק ונשארו נקיים וזוכין לעוה"ב, אבל דור המבול שאין להם חלק לעוה"ב ובהכרח שאין להם נקיון עולמית, מה ענין להם לי"ב חודש: 
@66ונראה @77לפרש דהנה ידוע שבדור המבול בא בגלגול נשמות גבוהות מאד שנפלו בקליפות מימי אדה"ר, ואיתא בזוה"ק שעם מי המבול הי' מלאכי חבלה ומלאכי משחית, ע"כ יש לומר שאותן הנשמות סבלו יסורין ביד מלאכי משחית אלו כל י"ב חודש עד נתמרקו לבוא בגלגול שנית, וזה הי' מעין משפט הרשעים בגיהנם לזככם ולמרקם: 
@66ולפי @77האמור יובן דברי המדרש פרשה ל"ב סי' א' שאמר נח על דורו ואני מה ביני לבינם אלא שגמלתני טובה ואמרת לי בוא אתה וכל ביתך אל התיבה, והדבר יפלא שהרי התורה העידה עליו שהי' צדיק תמים, ודורו היו רשעים גמורים בע"ז ג"ע ושפ"ד, ומהו ענין השתוות בינו לבינם, ועוד במדרש פ' ל"א סי' ט' קנים תעשה את התיבה מה הקן הזה מטהר את המצורע אף תיבתך מטהרתך. ואינו מובן מה טומאה היתה בו, ומה הי' ענין טהרת התיבה, אך להנ"ל יובן שמדבר מהנשמות המגולגלות בדור המבול שנתערב בהם חלקי הרע והם היו צריכים מירוק ע"י המבול, וגם נח הי' צריך מירוק מחמת שכל הנשמות היו כלולות באדה"ר ואליהם תסב אמרתו מה ביני לבינם אלא שגמלתני טובה ואמרת לי בוא אתה וכל ביתך אל התיבה, היינו שמירוק שלו לא הי' ע"י יסורי המבול אלא ע"י התיבה: 
@66אך @77עדיין יש להתבונן מירוק התיבה מהו שאף שהי' לו טורח מרובה לפרנס את כל בע"ח וגם מה שהי' כלוא בתיבה י"ב חודש, מ"מ אינו מובן שיהי' זה מספיק למירוק וזיכוך מחטא הקדום שיתפרד הרע ממנו, ונראה עפ"י מ"ש הזוה"ק שהתיבה הי' ענין רוחני גבוה מאד, ויש לומר עוד דמה"ט כל בע"ח שהשחיתו דרכם לא קלטתם התיבה, וכענין אמרם ז"ל ירושלים של מעלה אינו עולה אלא הראוי לה, וע"כ יש לומר שחלקי הרע שהי' דבקים בנח מפאת חטא הקדום לא הי' יכולים לכנס אתו אל התבה ובהכרח נפרדו ממנו ונשארו בחוץ, וכענין שאמרנו במק"א בטעם מים שנטמאו משיקן והן טהורים שבאשר נתחברו לכלל מי המקוה שהיא טהורה ואין לטומאה מקום במקוה טהרה בהכרח פרחה טומאתן מהן, כן נמי הי' ענין נח בתבה שפרח ממנו חלקי הרע שהי' דבקים בו, ולפי"ז יובן דברי המדרש הנ"ל מה קן הזה מטהר את המצורע אף תיבתך מטהרתך, כי ענין טהרת המצורע שהקן מטהרתו מחמת שטומאת המצורע נדבקה בהמשולחת על פני השדה כמ"ש הרמב"ן שהוא כענין שעיר המשתלח ופרחה טומאתו ממנו, כן הי' טהרת נח בהתיבה: 
@66ולפי @77האמור יש לומר דהיינו טעמא דהשומר שבת כהלכתו אפי' עוע"ז כדור אנוש מוחלין לו, ששבת כל דינין מתעברין מינה וכל חלקי הרע בורחין מפני קדושת שבת לנוקבא דתהומא רבה, וע"כ אדם ששומר שבת כהלכתו שורה עליו קדושת שבת ונצמדת אתו וממילא כל חלקי הרע פורח ממנו וטהור הוא: איתא בזוה"ק שארבעים יום שירד המבול הוא כענין מלקות ארבעים ויש להבין דא"כ ל"ט יום מבעי לי' סכום שהוא משלים לארבעים, ולמה ירד ארבעים שלימים, ונראה עפ"י מ"ש המהר"ל בספר גו"א בטעם דאתי הלכתא וגרעא לחדא, כי יש באדם ארבעים חלקי הנפש וע"כ נגמר צורתו בארבעים יום ול"ט מהם סובבים לנקודה הפנימית שבו שהוא משלים לארבעים, ונקודה זו בפני עצמה טהורה היא אלא כל זמן שהוא מחוברת לטמא הרי היא טמא שכל המחובר לו הרי הוא כמוהו, וע"כ כתיב בתורה ארבעים מכות שבאמת אחר שחטא נתקלקל כל הארבעים חלקים אך כאשר נטהרו הל"ט חלקים ע"י ל"ט מכות נטהר ממילא גם נקודה הפנימית, עכת"ד, והנה זה ניחא בישראל דהפנימית שלהם טוב אבל באומה"ע שגם הפנימית שלהם משורש נחש אין ענין ל"ט מכות אלא ארבעים שלימים, וע"כ במצרים נמי לקו ארבעים מכות מה"ט: 
@66ולפי @77האמור יש ליתן טעם אהא דגוי ששבת חייב מיתה, דהנה ידוע דל"ט מלאכות הם תיקונים ובירורים מהל"ט קללות שנתקלקל העולם מחמת חטא אדה"ר, ונראה שמספר ל"ט קללות הוא לעומת ל"ט חלקי האדם שהאדם הוא עולם קטן אבל לעומת נקודה הפנימית לא שייך קללה שאינה נתקלקלת, והיינו אף שבקלקול הל"ט חלקים נחשבת גם היא מתקלקלת כנ"ל, מ"מ אין צריך רק לל"ט תיקונים כנ"ל. ובשבת נאסר הל"ט מלאכות ששבת הוא נקודה הפנימית כי כל שביעי הוא פנימית שש קצוות המקיפין ונתגלה נקודה הפנימית ממילא ולא שייך בירורים ותיקון הל"ט חלקים, ובשמירת שבת מורין שאין שולטין אז הל"ט קללות באשר הוא פנימית ונעשים דבקים בקדושת שבת ומתגלה נמי הפנימית של האדם, וכ"ז הוא בישראל אבל אומה"ע שהפנימית שלהם הוא שורש נחש טוב יותר שלא יתגלה שורש רע זה, ועיין ברמב"ן פ' אחרי בפסוק את מקורה הערה, כי מקור משחת טוב שלא יתגלה וע"כ גוי ששבת גילה שורש הרע הזה וחייב מיתה: 
@11ויזכור אלקים את נח ואת החי' ואת כל הבהמה, @33פירש"י מה זכר להם לבהמות זכות שלא השחיתו את דרכם קודם לכן ושלא שמשו בתיבה, ויש להבין שבע"ח אינם בעלי בחירה ולא שייך בהם זכות וחובה. ונראה עפ"י מה דאיתא בש"ס יומא אחיו הכהנים אי אית בי' מילתא מידע ידע בי' ומהדר לי' בתשובה, ונראה הפירוש שבאשר אחיו הכהנים הם דבקים ובטלים אליו, בצדקתו הכניס בהם הרהורי תשובה אף בלי אומר ובלי דברים, כידוע מענין צדיקי הדורות שהכניסו הרהורי תשובה בכל הדבקים אליהם [וזה סימן מובהק לידע מי הוא צדיק הדור ומי הוא הדבק אליו, וכן הוא בשבת וימי החול שבשבת כל איש ישראל מרגיש ואפי' ע"ה אימת שבת עליו, אך מי שישאר לו הארה גם לימי החול זה סימן שהי' לו דביקות לקדושת שבת] ובודאי כן הוא להיפוך שהרשעים מקלקלים את האויר ומכניסין הרהורים רעים בכל הדבק אליהם והנושא ונותן עמהם צריך שמירה יתירה, והנה בע"ח הם טפלים לאדם וע"כ בדור המבול שנתקלקל כל הדור נתקלקלו עמם כל הבע"ח זולת מיוחדים שבהשגחת ה' עליהם לקיים המין לא הי' נגררין אחרי מרבית אנשי הדור אלא אחר צדיקי הדור נח ומשותלח, מה גם בתיבה שהיו בודאי בטלין אל נח שהוא הי' הזן ומפרנס אותם, ע"כ הכניס בהם טהרה להיות נפרשים אפי' ממותר להם ולא שמשו כלל בתיבה, ולפי"ז כל הזכות הי' שייך רק לנח, וע"כ יש לפרש שהזכירה של בהמות וחיות הכל קאי לנח שזכר את צדקת נח שבעבורו ובגללו לא שמשו בתיבה: 
@00שנת תרע"ו. 
@11כי מלאה הארץ חמס מפניהם, @33פירש"י לא נחתם גז"ד אלא על הגזל, ויש להבין הרי הי' עושין עבירות חמורות מגזל כמפורש בכתוב ובמדרש שעברו על ע"ז ג"ע ושפ"ד, שעל ג' עבירות אלו יהרג ואל יעבור משא"כ בגזל, וא"כ למה נחתם גז"ד על הגזל ולא על אינך, וכבר דברנו מזה, ומ"מ אין בהמ"ד בלי חידוש, ונראה דהנה בזוה"ק כל מאן דאזיל בתר דלאו דילי' אף דילי' אתאביד מיני', והנה כל אדם יש לו שורש למעלה וברש"י מגילה (ג'.) אע"ג דאיהו לא חזי מזלי' חזי שר של כל אדם למעלה, ונראה שזהו שורש נשמתו, כי הנשמה היא בעולם העליון ומשלחת זהרורין שלה למטה לתוך הגוף, אך מאן דאזיל בתר דלאו דילי' אתאביד מני' זהרורין אלין, וע"כ בכל עבירות שבתורה עוד בו נשמתו משלחת זהרורין שלה עדיין יש לו תקוה והקב"ה מאריך אפו אולי ישוב, אך מחמת הגזל שוב נחתם הגזר דין על כל העבירות באשר אין בו עוד תקוה, כי ניטל ממנו החיבור לשורש נשמתו כי גזר דין הנחתם הוא כשאין בו עוד שינוי: 
@66ויש @77לומר דמטעם זה לא הועיל להם תוכחת נח צדיק הדור שהי' מוכיחם כבמדרש אף שהי' שם נשמות גדולות שנתערבו מחטא אדה"ר כידוע בספרי המקובלים והי' להם להתעורר בתשובה מכח תוכחת נח איש צדיק ותעודת צדיק יסוד עולם לחבר שמים וארץ כבתרגום דאחיד בשמיא ובארעא, וע"כ הי' צריך בדוגמא זו לחבר את הדור בשורשו העליון ואף שאינם ראוין הי' הוא צריך להיות הממוצע ולהאיר בהם את שורשם העליון והם עוד להיפוך שהי' מבזין אותו מהאי טעמא הוא דעבירות הגזל הי' בעוכרם וגם זה בכלל דאף דילי' אתאביד מיני' דהיינו זיקי אש התעוררות שהי' קולע לתוך לבם בתוכחתו, הלכו לאיבוד ולא הגיע אליהם כלל, ואדרבה שהי' בא לתוך לבם כוחות חיצונים במקום זיקי אש התעוררות וכטעם הזוה"ק בטומאת מת וכמ"ש הכוזרי בטעם טומאת קרי והדברים עתיקים, ומזה נמשך שלא די שלא היו שומעין לו אלא עוד הי' מבוזה בעיניהם: 
@66ואפשר @77עוד לומר מאחר שחטא דור המבול שהשחיתו את דרכם לאיבוד כמו שבא בדבריהם ז"ל ע"כ הי' העונש שלהם שכל הזהרורין משורש נשמה שלהם וכן תוכחות נח אליהם נשחת והלך לאיבוד ואת מקומם לקחו כוחות חיצונים על דרך הנ"ל, וכבר אמרנו במק"א שזה בכלל גזל אלא שגזלן ממש גוזל את אחרים וזה גוזל את עצמו, וזה שנחתם גז"ד שלהם על הגזל: 
@66והנה @77בזוה"ק שנח הוא שבת והרי זה בא ללמד ונמצא למד שכמו בנח אלמלא עבירת הגזל שהי' בעוכרם הי' נח נפח בהם זיקי אש התעוררות אף שהי' בתכלית הקלקול בג' עבירות כנ"ל כי באמצעות ותוכחות נח הי' חוזרין ומתקשרין בשורתם, כן שבת לבני ישראל אף כי בששת ימי המעשה מחמת טורח מלאכה וטרדת פרנסה מתרחקים משורשם, מכל מקום באמצעות שבת חוזרים ומתקשרין, כי הנשמה יתירה אגודה למעלה בשורש הנשמה ויורדת ומתאחדת עם ישראל, א"כ הרי הוא מחבר את לב בנ"י בשורש הנשמה למעלה, וע"כ נקל לאיש ליקח דרך לעצמו לשוב בתשובה, וע"כ שבת הוא זמן מעותד לתשובה כמו שאיתא בספרים נטריקון שב"ת שבת בו תשוב: 
@66במדרש @77א"ר אבא בר כהנא כל מי שנכפל שמו יש לו בעוה"ז ויש לו בעוה"ב, ביאור הדברים דכל אדם כשם שלו למטה כך הוא שם של הנשמה למעלה כי הנשמה איננה נטבעת בגוף כמו שהגדנו במאמר הקדום וכל מי שנכפל שמו ונכתב שמו בכפלים בלי הפסק ביניהם מורה על חיבור שם של הנשמה והשם שלמטה, וע"כ יש לו בעוה"ז ויש לו לעוה"ב, כי מחמת עבירות ח"ו נעשה פירוד בין הדבקים וכדאיתא בכתבי האריז"ל דכשהאדם עובר עבירה מקדמת הנשמה ומסתלקת כדי שלא תתפגם. היינו שנפסק החיבור דבלא"ה איננה מוטבעת בהגוף כנ"ל, אלא שנפסק החיבור וזה עצמו מדחהו מעוה"ב שהוא שורש הנשמה כידוע ליודעים, וע"כ זה שנכפל שמו שמורה על חיבור לשורשו הרי הוא יש לו בעוה"ז מחמת שהנשמה מאיר לו בעוה"ז ויש לו לעוה"ב: 
@22נח ור"ח מרחשון. 
@66במדרש @77פרשה כ"ט סי' ג' א"ר סימון שלש מציאות מצא הקב"ה אברהם דכתיב ומצאת את לבבו נאמן לפניך, דוד דכתיב מצאתי דוד עבדי, ישראל דכתיב כענבים במדבר מצאתי ישראל, ויש להבין כי מציאה הוא דבר שלא ידעו האדם טרם בא לידו, ואיך שייך לומר לשון זה בקב"ה שהכל גלוי וידוע לפניו מאז צופה ומביט עד סוף כל הדורות, ונראה כי היות כל קנינו של אדם ראוי ושייך אליו כי בשביל מעשיו שטרח ועמל בו בא אליו, אבל מציאה שלא טרח ולא עמל בה ובאה אליו בהיסח הדעת, ולא הי' לה שום שייכות אל האדם עד שזכה בה, ובדוגמא זו יש לומר נמי דדבר דכמו שהוא עדיין אינו ראוי לו החיבור והדביקות בהש"י אלא מחמת שהש"י צופה מה שעתיד להיות ובשביל העתיד מקדים הש"י ומקבלהו אליו, זה נקרא מציאה אצל הש"י, כי מצד סדר מציאותו עדיין הוא מרוחק, וע"כ אברהם שלפי סדר הבריאה שהי' צריך להיות שני אלפים תוהו שנגמר הזמן בשנת נ"ב לחיי אברהם, ואברהם בעודו בן ג' שנים הכיר את בוראו או בן מ"ח, וכן זמן שניצל מכבשן האש הי' עוד קודם שהי' גמר השני אלפים תוהו, ובמדרש שניצל מכבשן האש בשביל שצפה הקב"ה שיעקב עתיד לצאת ממנו, ומה שניצל בשביל העתיד נקרא מציאה אצלו ית"ש, וכן ישראל במצרים שלא הי' נגמר הזמן ד' מאות שנה, ובאמת היו בלתי ראוים ובמ"ט שערי הטומאה, אלא שהש"י צפה מראשית אחרית שכאשר יוציאם יעבדו את אלקים על ההר הזה ויפסוק זוהמתם, זה נקרא מציאה, וכן דוד המלך ע"ה עפ"י אשר הגדנו במק"א בענין שנחשב לחטא מה שישראל שאלו משמואל הנביא שימלוך עליהם מלך, והדבר בלתי מובן מה חטא הוא זה הלוא כך הוא המצוה ושלש מצות נצטוו ישראל בכניסתן לארץ למנות עליהם מלך וכל המפרשים ראשונים ואחרונים דברו בזה, ובעניותן אמרנו דהנה ההפרש בין שופט למלך לכאורה איננו מבואר, אבל נראה שתעודת השופט בכל מקום להציל עשוק מיד עשקו, וע"כ בכלל ישראל נמי להצילם מיד הקמים עליהם, וכן להציל את הארץ מיד הכנענים שארץ ישראל לחלקו של שם נפלה והכנעני הי' כובשה מיד בני שם, והקב"ה הבטיח לאברהם להחזירה אליו וכך הי' שא"י מוחזקת הי' להם מאבותיהם, א"כ כיבוש א"י הוא נמי להציל העשוק מיד עשקו ע"כ שייך זה להשופט, אך תעודת המלך הוא ללחם מלחמת הרשות להרחיב גבול הקדושה, וע"כ כך הי' הסדר תחילה להתנהג ע"י שופטים עד שיהי' כל א"י מכובשת ויכנעו אויביהם מסביב וכל אלה הוא מלחמת מצוה, ואח"כ יהי' הזמן להרחיב גבול הקדושה וללחום מלחמת הרשות אז המצוה להעמיד עליהם מלך כי להרחיב גבול הקדושה שייך למלך, וע"כ כתיב כי תבוא אל הארץ וירשתה וישבתה בה ואמרת אשימה עלי מלך והכוונה שתהי' כל א"י מכובשת ומיושבת מישראל אז המצוה למנות עליהם מלך, ועד"ה השופט הוא מרכבה למדת המשפט ומלך למדת מלכות, וישראל הקדימו לשאול להם מלך בעוד עדיין נשאר הרבה מא"י לכביש, ואפי' בימי דוד אמרו ז"ל סמוך לפלטין שלך לא כבשת וגם הי' אז הפחד מנחש מלך בני עמון כמ"ש שם ותראו כי נחש מלך בני עמון בא עליכם ותאמרו לא כי מלך ימלוך עלינו, וזה הי' שייך לשופט ולא למלך כנ"ל, ומ"מ הש"י מילא שאלתם ומנה להם את שאול ובאשר נדחה ממלכותו המליך את דוד וכ"ז הי' מוקדם לזמן הנרצה כנ"ל ודוד מילא את תעודת השיפט וגם את תעודת המלך וכבש את סוריא, וכל ארצות הסביבות כדי להרחיב גבול הקדושה, ולפי האמור יובן אשר גם דוד נקרא מציאה כי הי' עוד קודם זמן הנרצה, אלא שצפה הקב"ה והביט אשר באמצעות מלוכת דוד יבוא לתכלית הנרצה, ובלעדיו אי אפשר להגיע אל הכוונה, הקדימהו הש"י, וכמו יציאת מצרים קודם הזמן על סמך בהוציאך את העם ממצרים תעבדון את האלקים על ההר הזה, ולפנינו יתבאר עוד טעם הקדמת מלכות ב"ד לפני זמן הראוי: 
@66והנה @77עניין זה שהקב"ה צופה ומביט על העתיד ועושה חסד בשביל העתיד מצינו ג"כ הלשון ריח כמאן דארח מרחוק, ובמדרש וירח ה' את ריח הניחוח, הריח ריחו של אברהם אבינו עולה מכבשן האש, ריח של חנני' מישאל ועזרי' עולה מכבשן האש וכו' ריח דורו של שמד וכו' היינו שבכל אלה צפה והביט ה' מראשית אחרית בימי נח ובעבורם כרת ה' עמו ברית לבל ישוב למבול עוד, ויש לומר דהא דהלבנה נקראת ירח הוא אותיות ריח, והיינו ע"ש העתיד שתתמלא פגימת הלבנה ולא יהי' בה שום מיעוט, והוא דוגמא לכנסת ישראל שהם עתידים להתחדש כמותה ואף שכעת הם ח"ו במצב לא טוב מ"מ מעלין ריח העתיד שהקב"ה צופה ומביט סוף כל סוף וע"כ מהשתא מעלין ריח ונעשים נרצים להש"י, ובש"ס עירובין (כא.) דריש מרי בר מר מאי דכתיב והנה שני דודאי תאנים מועדים לפני היכל ד' הדוד האחד תאנים טובות מאד כתאני הבכורות והדוד האחד תאנים רעות מאד אשר לא תאכלנה מרוע תאנים הטובות אלו צדיקים גמורים תאנים רעות אלו רשעים גמורים ושמא תאמר אבד סברם ובטל סיכוים ת"ל הדודאים נתנו ריח אלו ואלו עתידין שיתנו ריח, ויש לפרש נמי כנ"ל שסיף כל סוף אחרית הכל שישתנה מצב כולם לטוב ויתנו ריח וקרינן בהו וירח ה' את ריח הניחוח הוא ריח העתיד וע"כ נקראת הלבנה דוגמא דידהו ירח אותיות ריח כנ"ל: 
@66ולפי @77האמור דמלכות ב"ד היתה מוקדמת ובכח העתיד וע"כ נקרא מציאה יובן ג"כ מה שמלכות ב"ד נמשל לירח כבש"ס ר"ה ושלח לי' סימנא דוד מלך ישראל חי וקיים דפירש"י דמלכות ב"ד נמשל כירח כמ"ש כירח יכון לעולם והוא ע"ש הריח כנ"ל, ויש לומר נמי דמלכי ב"ד אף שהי' בהם שלא היו נרצים מ"מ ריח העתיד של מלך המשיח הי' נודף מהם, וע"כ נמשל לירח, ויש לומר שהם דוגמא לכלל ישראל שיהי' ריח העתיד נודף מהם, ובזה יש ליתן טעם למה שנתיסד מלכות ב"ד קודם הזמן כנ"ל ובשביל העתיד כנ"ל שבודאי לא במקרה הי' כמ"ש מהר"ל דדברים הגדולים א"א שיהיו במקרה, אלא הטעם הוא כדי שיהי' דוגמא לכלל ישראל שיהי' ריח העתיד נודף מהם ובשביל העתיד יהי' נרצים בכל מצב שיהי': 
@66ויש @77לומר עוד שזה גורם נמי בלב ישראל שיהי' מביטים עצמם על העתיד לבוא להם ומה יהי' אחריתם, וידע כל ישראל נאמנה אף שנראה בשר ודם ומותר האדם מן הבהמה אין, מ"מ אחרית ישראל שהם גדולים מהמלאכים ועתידין להיות יושבין לפני הש"י ושומעין לקח מפיו ית"ש והם מבפנים ומלאכי השרת מבחוץ ומלה"ש שואלים להם מה פעל אל, והעליות שלהם הוא עד אין שיעור וערך, וכל זה ירגישו בחוש הריח ויתחזקו ויאמצו בכל עוז: 
@66וכעין @77מה ששמעתי מכ"ק אדומו"ר זצללה"ה הכהן הגדול מאלכסנדר בהא שאנו אומרים בזמירות שבת אזמר בשבחין למיעל גו פתחין, ומדקאמרינן למיעל מכלל דעדיין עומדין מבחוץ ואיך יכולין לשורר אלא שקולטין הריח עכ"ד והיינו ריח העתיד אחר שנזכה לכנום וריח הנודף זה נותן עוז ותעצומות לזמר בשבחין למיעל גו פתחין: 
@66ענין @77שבת ור"ח הגיד כ"ק אבי אדומו"ר זצללה"ה כי שבת הוא יוסף כי מוסף שבת הוא יוסף ור"ח הוא יהודא שורש מלכות ב"ד, והנה התאחדות יוסף ויהודה יהי' לעתיד כמפורש ביחזקאל קח לך עד אחד וגו' והיו לאחדים בידך, וע"כ שבת ור"ח יש בו מעין לעתיד, עכ"ד, ויש לומר עוד היות ידוע שהאדם הוא עולם קטן והמוח הוא דוגמת השמש, והלב הוא דוגמת הלבנה, והנה כבר אמרנו דשבת שהוא שביעי שבימים אין בו עסק ללבנה אלא תלוי רק בסיבוב השמש, ור"ח הוא מפאת חידוש הירח אין בו עסק להשמש שהשמש איננו נתחדש, אך ידוע שבהרכבת שני מינים נולד כח שלישי אשר אין בשניהם וזה שבת ור"ח, וע"כ דוגמא דידהו מוח ולב שמוח הוא התבוננות והלב הוא התשוקה לאביהן שבשמים ובהקבץ שניהם יחדיו נולד נמי כח שלישי מה שאין בשניהם, והוא כעין שיהי' לעתיד לא יהי' לך עוד השמש לאור יומם ולנוגה ירח לא יאיר לך והי' לך ה' לאור עולם, ודוגמא דידי' באדם הוא כח הרצון שהוא למעלה ממוח ולב ושורשו בגלגולת המקיף על המוח, היינו שיהי' הרצון לאלקות למעלה מכל טעם כי אין טעם לרצון אלא רצון מופשט מכל דבר, וזה יהי' לעתיד שכל הרצונות יהי' מונחים רק באלקות כמפורש בישעי', ובשבת ור"ח יכולין להשיג מה מבחי' זו: 
@11בדורותיו @33יש דורשין לשבח ויש דורשין לגנאי, נראה שהמחלוקת תלוי אם הי' לנח צירוף עם בני דורו, כי היש דורשין לשבח הוא מפני שהי' לו צירוף עמהם וזהו בדורותיו בתוך דורותיו וידוע שהרשעים פוגמים את הצדיקים במחשבתם ואעפ"כ לא נתפגם, וממילא באשר הי' לו צירוף עם אנשי דורו אילו הי' בדורו של משה ושמואל הי' לו צירוף עמהם והי' צדיק יותר, והדורשין לגנאי הוא מפני שסוברין שלא הי' לו צירוף עמהם וכמו שבת שנבדל מששת ימי המעשה ולא הי' רבותא מה שלא נתפגם וממילא אילו הי' בדורו של משה ושמואל נמי לא הי' מקבל תועלת מהם, והפירוש בדורותיו לפי דורותיו: 
@00שנת תרע"ז. 
@22נח ור"ח מרחשון
@66במדרש @77פרשה כ"ו אשרי האיש זה נח וכו' והי' כעץ שתול על פלגי מים ששתלו הקב"ה בתיבה, עוד שם שתולים בבית ה' זה נח ששתלו הקב"ה בתיבה, ויש להבין לשון ששתלו שזה היא לשון אילן שמוצץ לחות הארץ וכח הגידול שבה לשאת פרי וכמ"ש כעץ שתול על פלגי מים שהמים מרטיבים אותו ומוציא תועלת מהמים, ומה זה ענין לנח שמה תועלת הי' לו ממי המבול מים הזדונים, וביותר מפורש במדרש תהלים, והי' כעץ שתול ששתלו בתיבה דאמר ר' יהושע בן לוי ארבעה חדשים היתה התיבה עומדת במים כספינה הצפה על פני המים, א"כ מפורש שהכוונה על מי המבול, וקיבל תועלת מהם אתמהה: 
@66ונראה @77דהנה בזוה"ק ח"ב (קמ"ח:) כתיב ויאמר אלהים יהי אור ויהי אור א"ר יוסי ההוא אור אתגנז ואיהו אזדמן לצדיקים לעלמא דאתי כמה דאוקמוה אור זרוע לצדיק וכו' רבי יהודה אומר אלמלי אתגניז מכל וכל לא קאים עלמא אפי' רגעא חדא אלא אתגניז ואזדרע כהאי זרעא דעביד תולדין וזרעין ואיבין, ומני' אתקיים עלמא ויש להבין דהנה בטעם שנגנז האי אור איתא ברש"י משום הרשעים שאינם כדאי להשתמש באותה אורה, ואיתא בספה"ק דהאי אור הוא אהבה רבה, והרשעים הי' משתמשין בו לאהבת חיצוניות, וא"כ תולדות האור ההוא מאחר שיש בו כדי קיום העולם מסתברא שיש בו נמי חשש זה שלא ישתמשו בו הרשעים לאהבת חיצוניות, וא"כ מה הועיל במה שנגנז לצדיקים, ונראה דהנה אמרו ז"ל זכה נוטל חלקו וחלק חבירו בג"ע, והגיד הרה"ק היהודי זצללה"ה מפרשיחא דכן נמי הוא בזה העולם דאם אין המקום ראוי לקבל קדושה הנשפע לה משמים זוכה הצדיק שהוא שם ונטלו עכ"ד, ונראה לומר בטעמו של דבר כי הקדושה הנשפע הוא פירות מאור שנברא ביום הראשון כנ"ל, ובאשר האור ההוא גניז לצדיקים לעת"ל א"כ גם הפירות שייכים להצדיק, והם נקראים גידולי תרומה והגם שחיצוניות של השפעה נוטלין אותה כל העולם, אבל פנימית ההשפעה חוזרת לבעלי' שהוא הצדיק, ולפי"ז מובן אשר בפירות של האור ההוא אין חשש לקיחת הרשעים לאהבת חיצוניות שהאהבה הוא פנימית של השפעה כמובן, ובזה אין להרשעים שליטה שהרי הוא חוזרת ונשתאבת בהצדיק: 
@66והנה @77במדרש כי נחמתי כי עשיתים ונח אפי' נח שנשתייר בהם אינו כדאי אלא שמצא חן, ונח בעצמו אמר ואני כאשר עשו כן עשיתי ומה ביני ובינם אלא שגמלתני טובה ואמרת לי בוא אתה וכל ביתך אל התיבה, והדברים מפליאים הלוא התורה העידה עליו איש צדיק תמים, וידוע בזוה"ק שנח הוא שבת והי' מרכבה לצדיק יסוד עולם, היתכן להשוותו לדור המבול, שעע"ז וג"ע ושפ"ד, וכבר דברנו בזה אך לפי דרכינו הנ"ל יש לומר דבאמת יש לתמוה איך באו דור המבול לתכלית הקילקול כזה, ולמך ראה את אדה"ר ובודאי הי' הרבה מדור ההוא שראו את אדה"ר והנם עד מפי עד שראה עד היצירה, ובודאי סיפר להם מחטאו ומעונשו ומהג"ע שראה בעיניו, ואיך יתכן להתקלקל כ"כ, אך י"ל דהנה אמרו ז"ל נח הי' צריך סעד לתומכו, והיינו שלפי מהותו הי' הרשעים מושכין אותו לרע ח"ו אלא שהשי"ת תמכו, וכן מפורש במדר"ת שהי' הקב"ה סומכו שלא ישתקע במעשה דור המבול, וע"כ נח לא סמך על הנס והי' עצתו להיות נבדל ונפרש מהם לגמרי כדי שלא יפגמו גם אותו, והנה לעיל אמרנו שפירות אור הנברא ביום הראשון שיורד לעולם, הצדיק שואב מהם פנימית השפעה שהוא אהבה, וחיצוניות השפעה ממנו ניזון העולם, אך נח באשר הי' מתיירא להיות לו שום חיבור עמהם, מחל על פנימית השפעה זו למען לא יהי' לו חיבור עם דורו באמצעות פנימית ההשפעה שהוא שואב מהם, מפחדו שלא יתפגם כנ"ל, וממילא נשאר גם פנימית ההשפעה באנשי דורו ולקחוהו לחיצוניות, ע"כ הי' משוקעים באהבת חיצוניות ביותר עד שירדו כ"כ פלאים, וע"כ אחר שהרגיש נח מה שנעשה באנשי דורו שבאו לתכלית הקילקול בסיבתו כנ"ל שלא רצה לשאוב מהם פנימית ההשפעה האשים א"ע שהוא חייב בכל זה באשר הוא הגורם וזהו שאמר כאשר עשו כן עשיתי היינו שעשייתם שעשו הם נחשב כאילו אני עשיתים כי אני הגורם בכל אלה, וזהו מדת הצדיקים להאשים א"ע על כל שגגה, מה גם בכאן שהי' באמת קושיא עליו, וע"כ אמרו אפי' נח שנשתייר לא הי' כדאי אלא שמצא חן, כי הכוונה היתה שהי' מתיירא כנ"ל, ואפשר שהקרבן שהקריב אח"כ הי' על השגגה זו: 
@66ולפי @77האמור יש לפרש הא ששתלו בתיבה, והיינו שבפנימית השפעה שלא רצה נח לשאוב מהם כנ"ל, היתה מתגללת בעולם ונטהרת נמי במי המבול והיתה צריכה להשתאב בנח, אך נח לא הי' יכול עוד לשאוב אותה באשר כבר לא רצה ופגם בזה אלא שאב באמצעות התיבה שבזוה"ק שהתיבה הוא דוגמת ארון הברית, וידוע שארון ברית ה' הנוסע לפניהם שלושת ימים לתור להם מנוחה הי' מכלה את כוחות הרעות נחש שרף ועקרב, והיינו ע"י שמצץ ובירר מהם את ניצוץ הקדוש המחי' אותם ונשארו פגרים מתים, ודבר זה ידוע למבינים מענין ירידת המלכות לעולמות שלמטה ללקט אורות, כן הי' נמי ענין התיבה, ונח שהי' בתיבה הי' שואב באמצעותה, וזה ממש כעץ שתול על פלגי מים ששואב רטיבת המים: 
@66ויש @77לומר דכענין זה הוא שבת וששת ימי המעשה, דבששת ימי המעשה הוא זמן הבירורין, אך מי שלא זכה לזה בששת ימי המעשה יש לו תקנה בשבת ששבת הוא זמן עליות פנימות העולמות, והאיש הדבוק בשבת זוכה לחלקו באמצעות שבת, וזהו בטח בה לב בעלה ושלל לא יחסר, שהוא בששת ימי המעשה בחי' שלל, ומ"מ בשבת היתה כאניות סוחר ממרחק תביא לחמה והוא דמיון התיבה כאני' שצפה על פני המים: 
@66ברש"י @77תולדותיהם של צדיקים מעש"ט, ויש להבין דלמה פרט צדיקים דווקא דכל אדם נמי מה יתרון בכל עמלו אלא מצות ומעש"ט ולמה לא נקראו נמי תולדותיו, ונראה דכמו תולדות הגשמים באים מהרגש כל האיברים יחד כאמרם ז"ל כל שאין איבריו מרגישים וכו' ואבר מת אינו מוליד, כן נמי ברוחניות אין המצות ומעש"ט נקראים תולדות אלא כשנעשו ברעותא דלבא ובהתאחדות כל החושים ובחיות והתלהבות כמ"ש כל עצמותי תאמרנה וגו', אז המצוות ומעש"ט שנעשים מתוך פנימות האדם הם נקראים תולדותיו, אבל כשנעשים בלתי זה הוא רק מחיצוניות האדם ואינם נקראים תולדות: 
@66והנה @77ר"ח הוא יו"ט של דהמע"ה שכל ענינו בתשוקה עזה כמ"ש צמאה לך נפשי כמה לך בשרי וכל ספר תהילים מלא מזה, הוא מכפר על העדר החיות וצמאון במצות ומעש"ט, וזהו שאנו אומרים זמן כפרה לכל תולדותם, היינו המצוות ומעש"ט שיהי' נקראים תולדות כנ"ל: 
@00שנת תרע"ח. 
@66במדר"ת @77ילמדנו רבינו על כמה עבירות נשים מתות בשעת לידתן כך שנו רבותינו על שלשה עבירות נשים וכו' על שאינן זהירות בנדה ובחלה ובהדלקת הנר וכו' ומה ראו נשים להצטוות על שלש מצוות האלו אמר הקב"ה אדה"ר תחילת בריותי הי' ונצטוה על עץ הדעת וכתיב בחוה ותרא האשה וגו' ותתן גם לאשה עמה ויאכל וגרמה לו מיתה ושפכה את דמו וכתיב בתורה שופך דם האדם באדם דמו ישפך תשפוך דמה כדי שיתכפר לה על דם האדם ששפכה, מצות חלה מנין היא טמאה חלתו של עולם דאר"י בן דורמסקא כשם שהאשה מקשקשת עיסתה במים ואח"כ היא מגבהת חלתה כך עשה הקב"ה לאדה"ר דכתיב ואד יעלה מן הארץ והשקה ואח"כ וייצר ה"א את האדם עפר וגו' הדלקת נר מנין היא כבתה נרו של אדם דכתיב נר אלקים נשמת אדם לפיכך תשמור הדלקת הנר: 
@66ויש @77להבין מה שייכות יש למאמר זה בענין הפרשה, וכבר דברנו בזה ולא נשנה אלא בשביל דבר שנתחדש בה, דהנה בפ' בראשית דקדקנו דבחוה כתיב שלשה דברים, ותרא האשה כי טוב העץ למאכל, וכי תאוה הוא לעינים, ונחמד העץ להשכיל, והגדנו שם שמקבילין לדברי הנחש שהזכיר שלשה דברים, ונפקחו עיניכם, והייתם כאלקים, יודעי טוב ורע, ומקבילין לגוף ונפש ושכל עיי"ש, ואין מהצורך לכפול הדברים, והנה גרמה לאדם שנשתאב בו יצה"ר נמי בגו"נ ושכל, היינו שהגוף לא יהי' נמשך מעצמו לרצון ה', תחת אשר מקודם החטא הי' הגוף נמשך מעצמו אחר רצון ה', אף בלי דעת, וכמו ברזל אחר אבן השואבת, והנפש שענינה השתוקקת שמקודם החטא לא הי' לו השתוקקת אחרת כי אם אלקית, ואחר החטא היא משתוקקת לדברים גשמיים, והשכל שמתחלה הי' צח ובהיר בהשגות נעלות, ואחר החטא נתערב בו מהטעיות וצריך יגיעה רבה לברר האמת וכולי האי ואולי: 
@66ונראה @77שלעומתם חושב התנחומא שלשה דברים, טמאה את חלתו של עולם, ושפכה את דמו, וכבתה את נרו, טמאה את חלתו היא קלקול הגוף שהגוף הוא חלתו של עולם כמו שהביא המדרש שכך הי' יצירת גופו, כשם שהאשה מקשקשת עיסתה במים כנ"ל, שפכה את דמו הוא קלקול הנפש, כי הדם הוא הנפש, כבתה את נרו הוא השכל כענין שכתוב בהלו נרו עלי ראשי, וע"כ נצטוו הנשים על שלשה מצות הללו לכפר על חטא חוה שגרמה קילקול שלשה דברים הללו, וכה חטא זה מתכפר והולך עד עת קץ שיתכפר לגמרי ונראה דבלא"ה הי' הקטרוג גדול מאד והי' בהם כח למנוע הלידה, ומזה הי' בא ח"ו שמתות בשעת לידתן: 
@66והנה @77במדרש תהילים ד"א אשרי האיש [אשר לא הלך בעצת הרשעים] מדבר באדה"ר אמר אדה"ר אשרני אם לא הלכתי בעצתו של נחש ובדרך חטאים לא עמד אשרני אם לא עמדתי בדרכו של נחש, ובמושב לצים לא ישב אשרני אם לא ישבתי במושבו של נחש ושל לצים וכו' מכאן שהי' ליצן [כך הוא גי' הילקוט] וכו' ד"א אשרי האיש זה נח דכתיב נח איש צדיק אשר לא הלך בעצת רשעים בשלשה דורות דור אנוש דור המבול דור הפלגה על דעתו דר' יהודה בעצת רשעים זה דור אנוש ובדרך חטאים זה דור המבול ובמושב לצים זה דור הפלגה שהיו כולם ליצנים וכו', אשר פריו יתן בעתו זה שם, ועלהו לא יבול זה חם וכל אשר יעשה יצליח זה יפת: 
@66והנה @77שלשה תוארים הללו, רשעים, חטאים, לצים, יש לפרש שהם קילקול גוף ונפש ושכל רשעים הוא בנפש כמ"ש נפש רשע אותה רע, חטאים היא בגוף, ובש"ס יומא חטאים אלו השגגות ושוגג הוא בלי דעת ומתייחס רק לגוף, לצים הוא בשכל כבמדרש כל לצים שבמקרא במינות הכתוב מדבר, ומינות הוא קילקול השכל, וכן עמידה הליכה ישיבה, עמידה הוא בגוף, הליכה מתייחס לנפש שהיא מתנענעת, ישיבה להשכל מלשון ישוב הדעת, וע"כ נתן הכתוב הליכה לרשעים, ועמידה לחטאים, וישיבה ללצים, ואמר המדרש שהכתוב מדבר באדה"ר שהי' מתאונן על עצמו שנכשל בשלשה אלה כנ"ל, ומדברי המדרש שלפנינו דמדבר בנח משמע דרשעים בשכל ולצים בנפש וכמו שיבוא לפנינו בעזהי"ת: 
@66ונראה @77דמה דאמר עוד המדרש דבנח הכתוב מדבר היינו דנח תיקן חטא אדה"ר בשלשה דברים הללו, כי כבר הגדני ששלשה דורות, אנוש, מבול הפלגה, הי' שולט בהם כחות חיצוניות שהיו מושכין לע"ז ג"ע שפ"ד, דור אנוש לע"ז, דור המבול לג"ע, דור הפלגה לשפ"ד, ונח בשלש דורות הללו הי' לו נסיון גדול שלא נפגם מאויר משחת שהי' שולט אז, כידוע שהרשעים פוגמין את הצדיקים במחשבה, ונח עמד בצדקו בכל שלשה דורות ולא נפגם אפי' במחשבה, וידוע דברי מהר"ל דשלשה עבירות אלו הם זה בגוף וזה בנפש וזה בשכל [אף שלפי פירושנו הנ"ל בשלשה תיבות רשעים חטאים לצים שהם נפש גוף ושכל לא אתיא כדברי המדרש רשעים דור אנוש לצים דור הפלגה שדור אנוש הוא חטא ע"ז שבשכל ודור הפלגה הוא שפ"ד כמו שהגדנו במק"א, אין לחוש כי ג' אלה מתחלפין, והמקולקל באחד מקולקל בכולם, וכבר הגדנו שהם לעמת הג' מתנות טובות שבמדרש מטות שזכה באחת מהן זכה בכולם, ואלה הם להיפוך, ואין תימה מה שבאדה"ר מתפרש רשעים חטאים בסדר נפש גוף שכל, ובנח מתפרש שכל גוף נפש, וכן דורש נמי באברהם רשעים זה דור הפלגה שהוא שפ"ד שהוא בנפש, וכן יתפרש נמי באדה"ר], וע"כ תיקן נח את חטא אדה"ר שהי' בשלשה אלה: 
@66ונראה @77דזהו השלשה תוארים של נח, איש צדיק, תמים הי' בדורותיו, את האלקים התהלך נח, תמים הוא בגוף, וכענין שנאמר לאברהם בפרשת מילה התהלך לפני והי' תמים, ובמדרש שהערלה הוא פסולת ומום הגוף, ובמילת הערלה נעשה הגוף תמים, א"כ נח שנשתבח שהי' תמים הוא תיקון הגוף, וע"כ דרשו מזה שנולד מהול, ובש"ס ע"ז שלא הי' טריפה, היינו שהגוף הי' שלם, צדיק בנפש, שצדיק הוא היפוך הרשע, וכמ"ש נפש רשע אותה רע, ע"כ להיפוך הצדיק הוא שלימות הנפש, וכן כתיב לא ירעיב ה' נפש צדיק, את האלקים התהלך נח, הוא בשכל, ונראה שע"כ הזכיר שמו בפסוק ראשון שלשה פעמים, לרמז זה שזכה לתקן את שלשה אלה: 
@66ולפי @77האמר יובן קריאת שמו נח לאמר זה ינחמנו ממעשינו ומעצבון ידינו מן האדמה אשר אררה ה', שמאחר שהוא תיקן את החטא, ראוי שהוא ינחמנו וגו', דבלא"ה מה טעם שזה ינחמנו, ולמה הוא ולא אחר אלא ודאי שנביא הי' וקרא את שם בניו לפי מה שראה שהוא יתקן את החטא: 
@66ונראה @77עוד לומר דזה שהוליד שלשה בנים שם חם ויפת, שבודאי הי' הקטרוג מחטא אדה"ר עדיין גדול שלא יולידם למען לא יבוא לבנות העולם מהם, אך בשביל שתיקן את חטא אדה"ר נדחה המקטרג וכחות החיצונים מלמנוע לידתם, והוא כעין תיקון הנשים במצוות נדה חלה והדלקת הנר לדחות את המקטריגים וכחות החיצונים שמאמצים למנוע את הלידה כנ"ל, כן נמי הי' ענין נח שהמקטריגים וכוחות החיצונים הי' רוצים למנוע לידת הבנים בשביל חטא אדה"ר, והוא בתיקונו את החטא דחה את כוחות החיצונים ההם: 
@66ולפי @77האמור יש ליתן טעם על איחור לידת הבנים, שבמדרש נתן טעם לזה והובא ברש"י, ולפי דרכנו י"ל עוד מחמת כחות החיצונים שהי' מונעים הלידה עד שתיקן את החטא של אדה"ר, ואף שבפועל עדיין לא הי' דור הפלגה, מ"מ הי' בכח, ונעשה באריכת זמן הזה צדיק תמים עד שלא יוכלו לו, והשי"ת היודע מחשבות דן את האדם לפי מעשים טובים שעתיד לעשות כידוע: 
@66והנה @77כבר הגדנו ששלשה בנים אלו מקבילים לגו"נ ושכל, שם בשכל, חם בגוף, יפת בנפש, ואין מהצורך לכפל הדברים, ולפי דברינו הנ"ל יש להוסיף ולומר שכל עצמן של לידתן הי' מחמת תיקון שלשה אלו, ע"כ הי' תיקון זה נראה בהבנים, וזהו שבמדרש תהלים הנ"ל, דבשביל שלא הלך בעצת רשעים ובדרך חטאים לא עמד ובמושב לצים לא ישב, הי' שכרו אשר פריו יתן בעתו זה שם, ועלהו לא יבול זה חם, וכל אשר יעשה יצליח זה יפת, שלשה אלה מול שלשה אלה, ואף שאחרית דבר חם שלא הי' צדיק, מ"מ י"ל שבתולדתו הי' הגוף מזוכך, אלא שהוא קלקל בעצמו מחמת רוע בחירתו, וכן משמע דמחמת ששימש בתיבה לקה בעורו ונעשה מפוחם מכלל שמתולדתו לא הי' כן: 
@66ולפי @77האמור יובן דברי המדרש תנחומא דפתח לה פתחא להאי פרשתא מהא, דעל שלש עבירות וכו' להעיר על ענין נח ועל לידת הבנים שהי' הכל בדומה וכנ"ל: 
@66והנה @77בזוה"ק דנח הוא שבת, והנה זה בא ללמד ונמצא למד, ששבת הוא תיקון על חטא אדה"ר וכבזוה"ק, שאין משתמשין באילן בשבת הוא עץ הדעת, ומשמע ששבת הוא תיקון על חטא אדה"ר שהי' משולש בגוף ונפש ושכל, וזהו בשבת נר של שבת מתייחס לשכל כמ"ש בהלו נרו עלי ראשי וכנ"ל שנצטוות הנשים על הדלקת הנר, קידוש היום בדיבור מתייחס לנפש כמ"ש ויהי האדם לנפש חי' מתורגם לרוח ממללא, סעודת שבת מתייחס לגוף, וכמו שלרמז זה נזכר שם נח שלשה פעמים בפסוק ראשון כנ"ל לרמז זה, כן נזכר נמי בפרשת ויכולו שלשה פעמים ביום השביעי לרמז זה: 
@66וממוצא @77הדברים שע"כ שבת מעותד לתשובה, כי חטא אדה"ר הוא מונח כאבן על לב האדם שאינו מניחו לעשות תשובה וכמו בתחילתו שהחטא הביאו לומר אכלתי ואוכל עוד, וכבמדרש שהקב"ה פתח לו פתח של תשובה ואמר לו ועתה אין ועתה אלא תשובה והוא אומר פן שהוא לאו, וע"כ בשבת שהוא תיקון ממילא על חטא אדה"ר וכמו בתחילה שלא נתגרש מג"ע עד מוצאי שבת, והשבת הגין עליו, א"כ ממילא ניטל האבן מעל לב האדם, והאיש הרוצה לעשות תשובה מוצא זמן מוכן לזה בשבת יותר מבשאר הימים: 
@66במדרש @77פרשה כ"ט ונח מצא חן בעיני ה' כתיב ימלט אי נקי ונמלט בבור כפיך א"ר חנינא אינוניתא אונקיא אחת היתה ביד נח א"כ למה נמלט אלא בבור כפיך אתיא כי הא דאמר רבי אבא כי נחמתי כי עשיתים ונח אפי' נח שנשתייר מהם לא הי' כדאי אלא שמצא חן בעיני ה': 
@66ויש @77להבין וכי ח"ו משא פנים יש בדבר, ואם כדי להעמיד שארית עולם, אינו שייך לומר שהוא מצא חן אלא קיום העולם עשה זאת, ויותר הי' צודק לומר שמצא חסד אעפ"י שאינו כדאי, אבל מציאת חן בעיני ה' ואינו כדאי הוא שני הפכים בנושא אחד, כי אם אינו כדאי אי אפשר שיהי' נושא חן בעיני ה', כי נשיאת חן בעיני ה' הוא רק מחמת כושר המעשים, ולא מחמת דבר אחר, ועוד כי התורה העידה עליו שהי' צדיק תמים, והיתכן לומר שלא הי' כדאי: 
@66ונראה @77דהנה בשמות רבה שלהי פרשה מ"ה בפסוק וחנותי את אשר אחון באותה שעה הראה לו הקב"ה את כל האוצרות של מתן שכר שהן מתוקנים לצדיקים, והוא אומר האוצר הזה של מי הוא, של מגדלי יתומים, וכל אוצר וא צר, ואח"כ ראה אוצר גדול אמר האוצר הזה של מי הוא, אמר לו מי שיש לו אני נותן לו משכרו ומי שאין לו אני עושה לו חנם ונותן לו מזה שנאמר וחניתי את אשר אחון וכו' ודקדק כ"ק אבי אדומו"ר זצללה"ה למה יגיע מזה לא צר גדול ממי שיש לו משכרו, והגיד הפי' מי שאין לו, היינו שיודע שאין לו כלום, בשביל זה מגיע לו מאוצר גדול, עכ"ד, ויש להוסיף בה דברים, דודאי לאיש כמוני איננו רבותא כ"כ לידע שאין לו כלום, כי לא יתכן לאיש בר דעת שיחשוב שיצא ידי חובתו שמגיע לו שכר, ולא יתכן שיחשוב שמגיע לו שכר אלא המוכה בסנורים ומשוגע גמור, והרבותא הוא לאיש רם המעלה כמרע"ה שלא הי' ולא יהי' על עפר משלו להוריד תורה מן השמים ואותות ומופתים שלא הי' מעולם דוגמתם, ואעפי"כ ידע והשכיל שאין מגיע לו אצל בוראו כלום, וכבמדרש ר' פרשת ואתחנן שמכל עשרה לשונות של תפילה לא נתפלל מרע"ה אלא בלשון תחנונים, א"ר יוחנן מכאן אתה למד שאין לשום ברי' כלום אצל בוראו, וכמו שאמר שלח נא ביד תשלח שפירש הרמב"ן שכל מי שתשלח יהי' מי שיהי' הוא יותר הגון לשליח ממנו, זהו רבותא גדולה, ואליו ולכל הדומה לו במדה זו נאמר וחנותי את אשר אחון שמחמת שיודע שאין לו כלום אני נותן לו מאוצר גדול: 
@66ובדוגמא @77זו נאמר בנח שהי' צדיק תמים איש מרכבה ואעפי"כ לא מצא שום מעלה בעצמו, אדרבא הי' בעיני עצמי כשאר אנשי דור המבול כבמדרש ואני כאשר עשו כן עשיתי ומה ביני לבינם אלא שגמלתני טובה ואמרת לי בוא אתה וכל ביתך אל התיבה, זהו רבותא גדולה, ובשביל זה עצמו מצא חן ונתקיים בו וחנותי את אשר אחון, ואף שלא הי' כדאי בשביל צדקתו כי הי' צריך לתומכו, והיינו שלהיות נעשה ראשית לכל העולם כאילו הוא התחלה לעולם וכל העולם יהי' נקראים בני נח ולא בני אדה"ר עוד, לזה הי' נתבקש שיהי' צדיק מחמת עצמו כמו אברהם, כמ"ש אלה תולדות שמים וארץ בהבראם אותיות באברהם שהוא הי' כמו התחלה לעולם כמ"ש מהר"ל בהא דאמרו ז"ל לך אני פוטר מכיבוד אב, כי לא הי' אברהם נסמך לשום דבר, רב לא הי' לו אב לא למדו, ובמדרש במדבר אשרי תבחר ותקרב אברהם נבחר ולא נתקרב אלא הוא קירב א"ע, אבל נח לא הי' לו מעלה זו והי' צריך סעד לתומכו, וא"כ איננו כדאי שיהי' הא התחלה לעולם, אלא מחמת שלא מצא מעלה בעצמו כלל וכאילו אין לו חיות כלל, וכאשר עשו דור המבול שאבדו כל חיותם כן עשיתי, ומה ביני לבינם, ובשביל זה עצמו מצא חן בעיני ה' מאוצר הגדול, וחידשו השי"ת כאלו היום נולד ונעשה ראשית והתחלה לעולם: 
@66(ובמ"ש @77יש לפרש דברי המדרש שלהי פרשה כ"ט א"ר סימון מצינו שהקב"ה עושה חסד עם האחרונים בזכות הראשונים, ומנין שהקב"ה עושה חסד עם הראשונים בזכות האחרונים ונח מצא חן בעיני ה' באיזה זכות בזכות תולדותיו עכ"ל, ויש להבין דמשמע שהבנים הי' צדיקים ממנו אתמהה, גם אין לפרש בשביל להעמיד תולדות בעולם כדי שלא יהי' העולם חרוב ונעשה עמו חסד כדי שיעמיד כל בנין העולם ואברהם וכל זרעו יצאו ממנו, שהרי כבר נולדו הבנים, והי' די שינצל שם לבדו, אלא כך הוא הפירוש, שכח בעצמו לא מצא בעצמו שום מעלה שיהי' ראוי להצלה, וגם לא בשביל בנין העולם, שהרי כבר נולדו הבנים כנ"ל, אלא חשב שבודאי בניו הם צדיקים ובזכותם הוא נמלט, וכעין שאמר משרע"ה שלח נא ביד תשלח כמו שהבאנו לעיל דברי הרמב"ן ביד מי שתשלח יהי' מי שיהי', יהי' הוא יותר ראוי ממנו, כך הי' נח חושב שבניו בוודאי טובים ממנו ובזכותם הוא נמלט, ואף שאיננו כן באמת מ"מ נלמד מזה שהקב"ה עושה חסד לראשונים בזכות האחרונים, דאל"ה לא הי' לו לנח לחשוב שנמלט בזכות תולדותיו ומוכח דכך הוא המדה): 
@11ואני הנני מביא את המבול מים על הארץ, @33וברש"י הנני מוכן להסכים עם אותם שזרזוני ואמרו לפני כבר מה אנוש כי תזכרנו, וברמב"ן ואני תמה והאיך מסכים עמהם והוא משאיר להם שארית לפליטה גדולה בנח ובניו וכל חי להרבות זרעם כחול, עכ"ל: 
@66ונראה @77ליישב דהנה במדרש פרשה כ"ו שתולים בבית ה' זה נח ששתלו הקב"ה בתיבה, ולשון ששתלו משמע כמו המביא יחור או נטיעה רכה ממקום אחר ומפסיק חיותו משם ושתלו כאן שיהי' כל חיות יניקתו מכאן, וכלשון המדרש פרשה ט"ו כקרני חגבים הי' ועקרן הקב"ה ושתלן בתוך גן עדן, וכדמיון זה הי' נח ובניו וכל החי שנולדו בארץ והי' חיותם ע"י משטרי המזלות, וכאשר הביאם השי"ת להתיבה נחשב כאלו עקרם מכלל העולם והביאם להתיבה שהוא כדמיון בית ה' ושתלן שמה, שמעתה יהי' כל חיות יניקתם באמצעות התיבה, וידוע מתקה"ז וכן בדברי האריז"ל דהתיבה רומז לאימא המסככת על בני' שהוא למעלה משבעת ימי בראשית, ושוב נחשב כאלו כל העולם חרוב וחזר לתוהו ובוהו, וכמו באלף השביעי שיהי' כל העולם חרוב וצדיקים מה הם עושים הקב"ה עושה להם כנפים ושטין ע"פ המים כן הי' ענין התיבה ששטה ע"פ המים, ובזוה"ק (ס"ד:) מאי שנא דכתיב וה' המטיר על' סדום וגו' ומ"ש בטופנא דכתיב אלקים וכו' אלא בסדום אתעביד דינא ולא לשיצאה עלמא ובגין כך איתערב איהו בהדי דינא אבל בטופנא כל עלמא שיצי וכל אינון דאשתכחו בעלמא, וכי תימא נח ודעימי' סתים מעינא הוה דלא אתחזי וכו', ובפשיטות אינו מובן, דאין הגשמי חוצץ בפני הרוחני, אך לפי דרכנו לאו משום חציצה אתו עלה אלא כאלו הי' בעולם אחר, וכמ"ש ביום הראשון ורוח אלקים מרחפת על פני המים, וברש"י כסא הכבוד עומד באויר ומרחף ע"פ המים, ובדוגמא זו הי' התיבה, ובזוה"ק (ס"ח:) וישאו את התיבה ותרם מעל הארץ ר' אבא פתח רומה על השמים אלקים וגו' וי לון לחייביא דאינון חטאן ומרגיזין למאריהון בכל יומא ובחובייהו דחיין לה לשכינתא מארעא וגרמין דתסתלק מעלמא ושכינתא אקרי אלקים ועלה כתיב רומה על השמים אלקים, ת"ח מה כתיב וישאו את התיבה, דדחיין לה לבר ותרם מעל הארץ דלא שרייא בעלמא ואסתלקת מינה, והדבר כמבואר: 
@66וא"כ @77שפיר כתב רש"י הנני מוכן להסכים וכו' כי נח וכל אשר אתו בתיבה אינם נחשבין שארית בארץ אלא כאלו היו בעולם אחר ואינם בזה העולם כלל, וזהו שבמדרש שכל י"ב חודש לא שמשו המזלות, כי המזלות הם אמצעים להשפע וחיות העולם, ואז שחיות נח וכל אשר אתו בתיבה לא הי' דרך המזלות, א"כ לא הי' יורד השפע דרך המזלות כלל ונחשב שלא שימשו אז בעולם: 
@66יש @77להתבונן בדבר דור המבול שהי' בהם נשמות גבוהות כידוע בספרי המקובלים, ולמה לא עצרו כח לעמוד נגד יצה"ר עד שבאו לכלל קלקול כ"כ עד לא תוכל להרפא, ולא הי' להם תקנה אלא להמחות במים הזדונים: 
@66ונראה @77דהנה בשמות רבה פרשה למד סי' י"ג א"ר אחא ביקש הקב"ה ליתן להם [לדור המבול] ארבעה דברים תורה ויסורין ועבודת קרבנות ותפלה ולא בקשו שנאמר ויאמרו לאל סור ממנו אלו היסורין, ודעת דרכיך לא חפצנו זה תורה ומה שדי כי נעבדנו אלו הקרבנות, ומה נועיל כי נפגע בו זה תפילה, וכו' ובודאי שהי' כלים לקבל ארבעה דברים אלו, וכנראה שהוא מחמת נשמות הגבוהות שהיו בהן, אך כאשר לא רצו נשתאב בהם כחות אחרות לעומת ארבעה אלו וכטעם הזוה"ק ח"ב (קפ"ז.) בהא דכתיב ולא יהי' בהם נגף בפקוד אותם, מותנא אמאי סליק במנייניא אלא בגין דברכתא לא שריא במניינא כיון דאסתלק ברכתא סטרא אחרא שריא עלי' וכו', כן י"ל דמאחר שהיו כלים לקבל הארבעה דברים אלו ולא קבלו, שריא עליהם כוחות חיצוניות שהם להיפוך מאלו, והם משכו אותם לע"ז ג"ע ושפ"ד ואל החמס, ועם מה שהגדנו במק"א יש לכוון ארבעה אלו מול ארבעה אלו, ובאמת שכך הוא המדה לעולם, וע"כ ישראל שהם מעותדים לקבל הארה אלקית, צריכין שמירה יתירה, והדוחה בידים יכול לבוא ח"ו לתכלית הרוע, וזהו בכל איש ואיש לפי ערכו, מי שיש לו כלים לקבל מעלה גבוה מחבירו צריך יותר שמירה מחבירו, ויש לומר שזהו הענין שהמחלל שבת עונשו כ"כ גדול ונידון בחמורה שבמיתות, שבשבת ישראל מעותדין לקבל מעלות גבוהות ונשאות, ואם הוא מחלל שבת הרי הוא דוחה ממנו בידים, ושוב שורה עליו כחות חיצוניות לעומתם שהם רעים עד מאד, ואין לו תקנה אלא מירוק מיתה החמורה מכולם: 
@00שנת תרע"ט. 
@11אלה תולדות נח נח איש צדיק תמים הי' בדורותיו את האלקים התהלך נח, @33נראה לפרש תוארי נח שהזכיר בכתוב, דהנה במדרש שמות פרשה למד מלך במשפט יעמיד ארץ אלו ישראל שנאמר ואתם תהיו לי ממלכת כהנים ואיש תרומות יהרסנה אלו דור המבול וכו' א"ר אחא ביקש הקב"ה ליתן להם ארבעה דברים, תורה, ויסורין, עבודת קרבנות ותפלה, ולא בקשו וכו' ויש להבין הני ארבעה דברים מה עבידתייהו, ועוד אחר שהי' רעים וחטאים כ"כ, היתכן שרצה הקב"ה ליתן להם תורה, וכבר דברנו בדברי המדרש אלו ולא נשנה אלא בשביל דבר שנתחדש בו: 
@66ונראה @77דהנה כתיב ותרא האשה כי טוב העץ למאכל וכי תאוה הוא לעינים ונחמד העץ להשכיל, וכבר פרשנו דשלשה דברים הכלולים בכתוב זה הם מקבילים לגוף ונפש ושכל שהם שלשה חלקי האדם, טוב העץ למאכל, הוא בגוף שאליו מתייחס עריבת המאכל, תאוה הוא לעינים, הוא בנפש שמתפעלת ממראה נאה, אף שאין המראה נכנסת לגוף, ונחמד העץ להשכיל הוא בשכל, וע"כ נשתאב פגם החטא בגוף ונפש ושכל, והנה כבר הגדנו בשם כ"ק אבי אדומו"ר זצללה"ה דצלם אלקים שעל האדם הוא המחבר את כל חלקי האדם, וע"כ קודם המיתה שהוא ענין פירוד החלקים מתעברא צילמא דב"נ כבזוה"ק עכ"ד, וע"כ בפגם גוף ונפש ושכל נפגם עמו גם צלם האלקים שעליו, וע"כ במדרש פרשה י"ב שניטל מאדה"ר זיוו שנא' משנה פניו ותשלחהו, שהוא מחמת שפגם צלם אלקים שעליו: 
@66והנה @77ידוע שכל הנשמות היו כלולים באדה"ר ובחטאו נפגמו כולם ולא עוד אלא שנתערבו נשמות הטהורות בטמאות אף שאינם ממחצב אחד ואין ביניהם שום השתוות כמו אש ומים שאין מתערבין מ"מ באמצעות החטא והפגם נעשה חיבור ועירוב ביניהם ובאו אח"כ בגילגולים, וכך היו מגולגלים בדור המבול למען יתצרפו ויתלבנו ויפרדו הטהורות מהטמאות, וכל זה ידוע בספרי המקובלים, ולפי"ז י"ל דהיינו ענין הארבעה דברים שביקש הקב"ה ליתן להם עוד טרם יצאו כ"כ לרעה כדי למרק ולצרף את כל ד' חלקי האדם גוף ונפש ושכל וצלם האלקים שנפגמו בחטא אדה"ר כנ"ל: 
@66ועי"ז @77נמי יתפרדו הטהורות מהטמאות, באשר ששוב לא יהי' להם השתוות וחיבור מצד החטא, וביקש ליתן להם תורה שהוא שכל אלקי הוא מירוק לשכל האדם, יסורין הוא מירוק להגוף, קרבנות הוא מירוק הנפש, כמו שהגדנו כמה פעמים שקרבנות מתייחס לנפש כאמרם ז"ל תבוא נפש ותכפר על הנפש, אבל אין לבהמה שכל כדי שתכפר על השכל, וע"כ בכל פרשיות שבקרבנות כתיב נפש ונפש כי תקריב וגו' נפש כי תחטא וגו' תפלה שהוא לשון חיבור כמ"ש בהיפוך אתוון נפתולי אלקים נפתלתי שפירש"י נתחברתי, והוא מחברת עליונים ותחתונים, והי' בזה מירוק לצלם אלקים שענינו נמי חיבור כנ"ל, ובודאי אם הי' מקבלים עליהם את ארבעה דברים אלו הי' אז נעשה מירוק ותיקון לנשמות הטהורות והי' נפרדות מן הטמאות, אך באשר נתגברו אז חלקי נשמות הטמאות לא רצו לקבל עליהם את אלו ארבעה דברים: 
@66ולפי @77האמור יתפרש לנו מדוע נתקלקל דור הזה כ"כ, הלא רבים מדור הזה ראו את אדה"ר והוא הגיד להם את אשר ראו עיניו שהוא הי' יחיד בעולם ואת אשר עבר עליו שהי' בג"ע ונטרד ממנו בעוונו, והם יצאו כ"כ לתרבות רעה בע"ז ג"ע שפ"ד וגזל וזיקוק לשאינו מינם כבמדרש, ומדוע לא לקחו מוסר מאביהם הראשון, ואף שמצינו שלא לקחו מוסר מדברי נח והי' מבזין אותו, אבל מדוע לא לקחו מוסר מאדה"ר בעצמו שהי' בעצמו העד להיצירה, אך להנ"ל יש לומר עפ"י דברי הזוה"ק בטעם טומאת מת מפני שכחות הטומאה מתאוין לדבוק במקום שהי' שורה בו קדושה מלפנים, ולאו דווקא במקום שכבר שרה בו קדושה, אלא אפי' במקום שהי' ראוי להשראת קדושה נמי כחות הטומאה מתאוין לדבוק בו, וכמ"ש הכוזרי בטעם טומאת קרי מפני שהי' ראוי להיות נוצר מזה אדם שיהי' כלי להשראת נשמה קדושה, וכזה י"ל נמי בדור המבול שמאחר שהי' ראוים לקבל אותם ארבעה דברים שהם מקבילים לתיקון ולהכניס קדושה בגוף ונפש ושכל וצלם אלקים ולא רצו שוב שורה לעומתם ד' כחות הטומאה והם ידועים בשמות עון משחית אף וחימה, וכמו שהגדנו כבר במק"א שהם מקבילים נגד גוף ונפש וצלם אלקים, ע"כ משכו אותם בכח לע"ז שהוא פגם השכל, ג"ע שהוא פגם הגוף, שפ"ד שהוא פגם הנפש, וזקוק לשאינו מינם הוא פגם צלם אלקים, וכבר הגדנו שגם גזל וחמס שהיא היפוך החיבור עושה פגם בצלם אלקים שענינו חיבור כנ"ל, וי"ל עוד שבאשר הי' ראויין להשראת קדושה ולא רצו והי' ענינם כמו טומאת קרי כמ"ש לעיל בשם הכוזרי ע"כ טומאה זו תוקפם בכח והביאם לידי הוצאת שז"ל כמו שבא בדבריהם ז"ל שזה הי' עיקר חטא דור המבול, ומעתה אין תימה מה שלא לקחו מוסר מסיפורי אדה"ר, כי רשעים ברשות לבם וכחות הטומאה שנשתאב בהם תוקפם בכח והביאם לכל אלה: 
@66ולפי @77האמור יש לפרש תוארי נח שהזכירם הכתוב, דהנה במדרש כל שנכפל שמו יש לו בעוה"ז ויש לו בעוה"ב, והפירוש דכל אדם נשמתו היא עודנה למעלה אלא שהיא משלחת זהרורין ממנה לתוך הגוף, ומובן שכל אדם לפי מסת דביקתו בשורש נשמתו, כך מקבל הזרהורין מנשמתו שבעליונים, והנה כפל שמו מורה צירוף וחיבור שמו שלמעלה שהיא הנשמה עם שמו שלמטה, וע"כ מורה נמי שיש לו בעוה"ז יש לו בעוה"ב, כי עוה"ב הסכימו רבותינו ז"ל שהוא בגוף ונפש יחדיו, וע"כ יש לו בעוה"ז היינו מחמת שורש נשמתו שדבוק בה אף בעודה בעוה"ז, וכן נמי לעוה"ב שהרי גם הגוף יש לו צירוף וחיבור עם הנפש, בקיצור הדברים כי האדם יש לו שני עולמות עוה"ז משכן הגוף ועוה"ב משכן הנפש, ואדם השלם יש בו בכל עולם משניהם יחד, וע"כ שנכפל שמו מורה שיש בו משניהם יחד, וע"כ יש לו בעוה"ז ובעוה"ב, וע"כ נח שכפל הכתוב שמו מורה צירוף ודביקות הנשמה עם הגוף, וזהו שלימות צלם אלקים, המחבר שניהם כנ"ל היפוך מדור המבול שפגמו את צלם האלקים, ולא די שלא הי' להגוף חיבור עם הנפש אלא הי' נזקקין לשאינו מינו, וא"כ זה שכפל הכתוב שמו זה תארו לשבח שהי' לו שלימות צלם אלקים: 
@66והוסיף @77לומר איש צדיק, דהנה צדיק הוא היפוך רשע, וברשע כתיב נפש רשע אותה רע, הרי שרשע מתייחס לנפש וכן לעומתו צדיק נמי מתייחס לנפש וכמ"ש לא ירעיב ה' נפש צדיק, וע"כ נח שמתארו הכתוב איש צדיק הוא תוארו לשבח שהי' לו שלימות הנפש: 
@66והוסיף @77לומר תמים הי' בדורותיו, והנה תואר תמים הוא שלימות הגוף דכתיב נמי לשון זה בבע"ח לקרבן זכר תמים יקריבנו, תמים יהי' לרצון, הרי כי הוא שלימות הגוף, ואף שאין הכוונה בזה ובזה שווין מ"מ מאחר שהוא שם מושאל לזה ולזה מורה שזה תואר שלימות בחי' הגוף שבאדם, וע"כ במצוות מילה שהוא תיקון הגוף כאמרם ז"ל העבר אותה ובטל המום, ואמרו ז"ל בש"ס מה מילה שהוא תיקון אחד מאבריו של אדם כתיב בי' התהלך לפני והי' תמים, וע"כ אמרו ז"ל שנח נולד מהול, וכן אמרו ז"ל בש"ס ריש ע"ז שלא הי' טריפה משום דכתיב בי' תמים, ואף דדחי הש"ס דילמא תמים בדרכיו, מ"מ זה נמי בחי' שלימות הגוף כברש"י שם בדרכיו עניו ושפל רוח, וזהו בחי' שלימות הגוף כנודע: 
@66והוסיף @77לומר את האלקים התהלך נח, זהו שלימות השכל, וכמ"ש הרמב"ן שהי' מהלך את השם הנכבד ליראה אותו לבדו איננו נפתה אחרי הוברי שמים ומנחש ועונן וכ"ש אחר ע"ז ואיננו שומע להם כלל עכ"ל, והנה זהו שלימות השכל: 
@66ומעתה @77מבואר שכל ארבעה דברים שהי' בדור המבול לגנאי פגם גוף ונפש ושכל וצלם אלקים, הי' בנח לשבח שלימות גוף ונפש ושכל וצלם אלקים, וכולם זכרן הכתוב בפסוק זה הראשון: 
@66והנה @77בזוה"ק שנח הוא שבת, והרי זה בא ללמד ונמצא למד שישראל זוכין בשבת לשלימות ארבעה דברים אלו, וזהו שבמדרש בראשית פרשה י"א ויברך אלקים את יום השביעי ר' ישמעאל אומר ברכו במן ר"א אומר ברכו בנר ובי הי' המעשה פעם אחת הדלקתי את הנר בליל שבת ומצאתי אותו במוצ"ש דלוק ולא חסר כלום, ברכו במאור פניו של אדם וקדשו באור פניו של אדם לא דומה אור פניו של אדם כל ימות השבת כמו שהוא דומה בשבת, ר' לוי בשם ר' אלעזר אומר ברכו ביציאה [פי' המת"כ, ההוצאה לשבת רבה על האדם לפיכך ברכו וכמו שאמרו ז"ל לוו עלי ואני פורע] ר"א בשם ר' יוסי ברכו במטעמים, והנה עוד שם שנים, ברכו בעטיפה וברכו במאורות, אבל אין העטיפה זכות שהרי הוא תלוי ביד האדם להחליף את בגדיו, וכן מה שברכו במאורות לא הי' לאדה"ר בלבד שלא נגנזו עד מוצ"ש, ואין זה זכות לדידן, ובכן אין לחשוב זכות לאדם במעשה נס אלא, מן, נר מאור פנים, יציאה ומטעמים, ויש לומר שדברים אלו מקבילים לגוף ונפש ושכל וצלם אלקים, יציאה ומטעמים הוא בגוף וכדלעיל בהא דכי טוב העץ למאכל ויציאה נמי דכוותה, כברש"י מגילה (ז:) דחיסור פרוטה הנאת מאכל הוא שהרי ראוי' אותה פרוטה לקנות בה מאכל, מן הוא בנפש כדאיתא בספה"ק שלא הי' משביע כ"כ את הגוף אלא מחי' את הנפש וע"ז אמרו ונפשנו קצה בלחם הקלוקל שהי' קל על לבם, והנה הוא מאכל נפשיי לא מאכל גופני, ובענין המן נראתה ברכת שבת, הרי זה שלימות הנפש, ברכו בנר זה שלימות השכל כמ"ש נר ה' נשמת אדם והנשמה שבאדם הוא השכל כמו שהאריך בספר נחמד ונעים, ברכו במאור פנים הוא שלימות צלם אלקים כמבואר: 
@66ולפי @77האמור י"ל דהיינו מנהג הספרדים לומר בע"ש קודם מנחה את המזמור הודו שמזכיר בו הארבעה דצריכין להודות, והם תעו במדבר, יוצא מבית האסורים, חולה שנתרפא, עולה מן הים, וי"ל שארבעה אלו מקבילין לארבעה הנ"ל שארבעתם מוצאם מפגם גוף ונפש ושכל וצלם אלקים, תעו במדבר בישימון דרך עיר מושב לא מצאו רעבים גם צמאים נפשם בהם תתעטף, הוא היפוך ברכו במטעמים, וא"כ תעו במדבר מקור מוצאו מפגם מבחי' הגוף, יושבי חושך וצלמות הוא היפוך ברכו בנר, וזה נסתעף מחמת פגם השכל, אוילים מדרך פשעם ומעונותיהם יתענו כל אכל תתעב נפשם ויגיעו עד שערי מות, הוא היפוך ברכת המן שהי' משובח בטעם והי' טועמים בו כל המעדנים, וזהו להיפוך שבכל המעדנים טועם בהם טעם לא טוב ואינם ערבים לחכו ותתעבם נפשו, וזה ננמח מחמת פגם הנפש יורדי הים וגו' ויאמר ויעמד רוח סערה ותרומם גליו, ובזוה"ק פרשת ויקהל דרוח סערה היא המביאה מיתה ופירוד היסודות שהוא היפוך צלם אלקים המחבר את הכל ומאור את פניו של אדם וזה מחשיך תואר פניו שממנו פניו מוריקות, וע"כ רוח סערה שבים נמי מוצאו מפגם צלם אלקים, וע"כ ארבעה אלו שניצולו צריכין להודות וכן במנחת ערב שבת שישראל יוצאין מששת ימי המעשה שכחות הרעות מושכין לפגם גוף ונפש ושכל וצלם אלקים וניצולין מהם וזוכין לשבת שהוא שלימות גוף ונפש ושכל וצלם אלקים וזוכין לארבעה דברים הנ"ל צריכין להודות: 
@66במדרש @77צא מן התיבה, כתיב החכמה תעוז לתכם מעשרה שליטים אשר הי' בעיר החכמה תעוז לחכם זה נח מעשרה שליטים מעשרה דורות שמאדם ועד נח ומכולם לא דברתי עם אחד מהם אלא עמך וידבר אלקים אל נח: 
@66ויש @77להבין הלוא מצינו מאמר ה' לאדה"ר ולקין, אבל כבר פרשנו שלשון דיבור לא מצינו להם אלא אמירה ועפ"י מה שהגיד כ"ק אבי אדומו"ר זצללה"ה שדיבור הוא חיבור המדבר עם הנדבר, וע"כ תוכל לומר ראובן דיבר עם שמעון אבל אמירה הוא רק מאמר בלתי חיבור, וע"כ לא תוכל לומר ראובן אמר עם שמעון רק אמר לשמעון עכ"ד, אבל עדיין יש להבין מה זה ענין לחכמה, ועוד מי לנו חכם מאדה"ר שאמר הקב"ה למלאכי השרת חכמתו מרובה משלכם, ועוד הרי נאמר ויאמר ה' לנח וכל הפרשה עד כאן לא כתיב וידבר: 
@66ונראה @77דהנה במדרש בסמוך אם רוח המושל תעלה עליך מקומך אל תנח מדבר בנח אמר נח כשם שלא נכנסתי בתיבה אלא ברשות כך איני יוצא אלא ברשות, ולכאורה אין הנידון דומה לראי' ששם הוא להסגר בתיבה ולא נכנס עד שדחקוהו המים, אבל היציאה הוא כיוצא מבית האסורים כבמדרש שעליו נאמר שהתפלל הוציאה ממסגר נפשי, למה לא יצא כששקט העולם, ועוד דבזוה"ק דתיבה הוא דוגמת ארון הברית והי' מעלה גדולה לנח, וא"כ בדין הוא שלא יהי' נכנס אלא ברשות כי אין אדם נוטל שררה לעצמו, אבל היציאה אין ענין לו, ואדרבה יש לידון אם הותר לו את התיבה בשביל פיקוח נפש וסכנת המבול, אחר שעבר הסכנה מי התיר לו לישב עוד שמה, וכענין כשהקיפו נכרים את ההיכל מותר לכנוס לבית קה"ק לאכילת קדשים ומ"מ כשעבר הסכנה צריכין לצאת: 
@66ונראה @77דהנה נח הוא שבת והוא מלשון שביתה היינו שב למקורו והוא בחי' ביטול להשי"ת לקיים נפשי כגמול עלי אמו, וכך הי' מהותו של נח שהי' מבטל עצמו בתכלית הביטול להשי"ת ולא הי' מרים את ידו ואת רגלו כי אם לרצון השי"ת, וזהו הפירוש את האלקים התהלך נח, ע"כ לא יצא כי אם ברשות, וזהו בחי' חכמה כח מה כנודע, ע"כ מתארהו בשם חכם, וזהו החכמה תעוז לחכם מעשרה שליטים אשר היו בעיר, שלעומת שהוא הי' מבטל עצמו לרצון השי"ת והי' בתכלית הדביקות, כן לעומתו הי' השי"ת מחברהו אליו ומדבר עמו ולא הספיק בלשון אמירה, וע"כ יוצדק שלא נאמר בו לשון דיבור אלא בכאן, אבל קודם לכן כתיב רק לשון אמירה: 
@00שנת תר"פ. 
@22נח ור"ח מרחשון
@66שבת @77ור"ח יחד הגיד כ"ק אבי אדומו"ר זצללה"ה שיש וטבוח טבח והכן, זה שבת ושמר אותו אפי' בחו"ל, ועיין רמב"ן ריש תולדות, וידוע בזוה"ק כי מוסף שבת הוא יוסף, ור"ח הוא יו"ט של דוד כאמרם ז"ל שלח לי' סימנא דוד מלך ישראל חי וקיים, ולעתיד יהי' שניהם יחד כביחזקאל והוא הפטרת ויגש הנה אני לוקח את עץ יוסף אשר ביד אפרים ושבטי ישראל חבריו ונתתי אותם עליו את עץ יהודה ועשיתם לעץ אחד והי' אחד בידי וגו' עכ"ד: 
@66ונראה @77להוסיף בה דברים, היות שמצד הטבע, שכיח פירוד לבבות כאמרם ז"ל שלום אמר אל יברא שכולו קטטות ומריבות אלא ישראל יש בהם כח למעלה מהטבע שבדרך הטבע לא הי' אברהם ראוי להוליד ולצאת לאור אומה הישראלית, וע"כ יש בהם נמי כח למעלה מהטבע, ולמעלה מהטבע הכל שלום ואחדות, ועושה שלום במרומיו וקנאה ותחרות אין ביניהם, והי' בדין שגם ישראל למטה שהם דוגמת המלאכים למעלה יהי' השלום מתווך ביניהם, אך י"ל שכל העדר השלום שבישראל נסתעף מחטא מכירת יוסף שהי' צורך בו כדי שיצא ענין גלות מצרים לפועל, וממנו שורש כל הגליות, וכל אלה נצרך למירוק ישראל כבזוה"ק שאלמלא נתמרקו ישראל בגלות מצרים לא הי' אפשר שיזכו למעלתם הגדולה, ובודאי כן הוא בכל הגליות שהכל נצרך למירוק ישראל כדי שיזכו למעלתם הגדולה לעתיד, וזהו שחטא מכירת יוסף עדיין מכשכש עד לעתיד כבזוהר תדש, וע"כ לעתיד שיתתקן חטא זה לגמרי שוב יהי' השלום מתווך ביניהם כמו במלאכי מעלה, והנה בזוהר חדש ששבת הוא נמי תיקון על חטא מכירת יוסף בצד מה, וע"כ הוא רזא דאחד, וע"כ שבת ור"ח יחד השבת מועיל לר"ח שיעשה מכולם הגמוניא אחת ע"כ הוא מעין לעתיד: 
@66ונראה @77דענין נח והתיבה הם מענין זה, דבזוה"ק דנח הוא שבת והתיבה הוא ארון הברית, וידוע שארון הברית הוא רמז לאדון כל הארץ מדת מלכות שמים אשר דהמע"ה הוא מרכבה אלי', וע"כ למען הציל את נח ממי המבול שהי' השחתת הטבע כולה, הי' עצת ה' להגביהו למעלה מהטבע והי' זה ע"י צירוף נח והתיבה יחד, והי' מאיר עליהם אור שלמעלה מהטבע מעין לעתיד, וזה שכתוב בתיבה ותרם מעל הארץ, והלשון רם הוא התנשאות למעלה ראש בלתי חיבור למטה, וכמ"ש רם על כל גוים, וכידוע בחכמת הלשון ויומתק יותר בדברי חכמי האמת, וזהו השם ירמיהו, ובזוה"ק ירם שם יוד הא ואו, שנתרומם בלתי חיבור להא האחרונה, ע"כ נתהוה הגלות, וע"כ נמי בהתיבה דכתיב בה ותרם מעל הארץ הי' התיבה וכל אשר בה למעלה מטבע הארץ, גם המזלות לא שמשו, וזה הי' הצלת נח אף שהי' גם עליו קושיות כאמרם ז"ל כי נחמתי כי עשיתים ונח אף נח לא הי' כדאי אלא שמצא חן, והוא בעצמו האשים את עצמו ואמר אני כאשר עשו כן עשיתי: 
@66ואפשר @77לומר ששני אלה נח ויוסף הצדיק כמו ששניהם נקראים צדיקים, ונח איש צדיק, ויוסף הצדיק, הי' חטאם בסגנון אחד, נח שלא הוכיח את דורו כראוי, ויוסף שלא הרהיב עוז בנפשו להוכיח את אחיו על הא שנדמה לו שחטאו בשלשה דברים, דאלו הי' מוכיח אותם הי' נתוודע לו שאין בהם שמץ חטא ולא הי' לו מה להגיד לאביו חטא עליהם, ולא הי' יצא השנאה לפועל, וכמו נח שניצל משטף מי המבול, כן לעומתו בזכות יוסף ניצולו ישראל בים סוף כמ"ש הים ראה וינס, ואמרו ז"ל ארונו של יוסף ראה וכו' וע"כ כמו נח ותיבה דוגמתו ביוסף ויישם בארון במצרים כבזוה"ק וכל אלה מעין שבת ור"ח יחד: 
@66ענין @77הלל בר"ח שהוא רק מנהגא, יש לומר עפ"י מה שהגיד כ"ק אדמו"ר הרבי ר"ב זצללה"ה מפרשיסחא בדברי המדרש פקודי נכנס משה אצל בצלאל ראה שהותיר מן המשכן אמר לפני הקב"ה רבון העולמים עשינו את מלאכת המשכן והותרנו מה נעשה בנותר, אמר לו לך ועשה בהן משכן לעדות, וכל המפרשים נתקשו בזה, והגיד הוא זצללה"ה שיש בני אדם שאף אחר כל הנדבה עדיין לבו בוער לעשות עוד אבל כבר נתמלא כמו במשכן שהמלאכה היתה דים והותר, ותוספות הנדבה הי' חביב לפני הקב"ה יותר מכל הנדבה, שהרי הי' בלתי דרוש מהם כלל, אלא אהבה מופשטת, וזה שאמר לו לך ועשה מהן משכן לעדות, בהם דייקא, שזה חביב לפני ביותר, וזהו שאנו מברכים הבוחר בשירי זמרה, היינו השיריים של הזמרה שעדיין הלב הומה לומר זמירות ותשבחות נוסף על מה שאמר, והשי"ת בוחר בזה ביותר ודפח"ח ושפ"י, וכך י"ל בענין הלל בר"ח שאיננו נדרש ולא בא עליו ציווי, אלא שישראל בעצמם לבם הומה לומר הלל, זה חביב לפני המקום ביותר, ונראה שזה בא מחמת שהוא יו"ט של דהמע"ה שריוה להקב"ה בשירות ובתשבחות ע"כ ביו"ט שלו הוא משפיע ממדותיו לכלל ישראל להיות לבם הומה בשירות ותשבחות, וזהו שאנו אומרים בשיר של ר"ח אשירה לה' בחיי אזמרה לאלקי בעודי יערב עליו שיחי אנכי אשמח בה': 
@00שנת תרפ"א. 
@66במדרש @77אלה תולדות נח נח אתמהא לא הוה צריך קרא למימר אלא אלה תולדות נח שם, אלא נייחה לו ונייחה לעולם, נייחה לאבות נייחה לבנים, נייחה לעליונים נייחה לתחתונים נייחה בעוה"ז נייחה לעוה"ב, הנה במדרש חושב שמנה פעמים נייחה ונראה דהנה בזוה"ק דנח הוא שבת, ויש לפרש דהנה שבת מני' שיתא יומין מתברכין, והיינו דשבת הוא מעין עוה"ב יומא דנשמתא ולעומת שכל ששת ימי המעשה הי' שמים וארץ נמתחין והולכין, וכבר הגדנו הפירוש שהגיד כ"ק אבי אדומו"ר זצלל"ה שהיו מתגשמין והולכין ומתרחקין מן השורש שהוא רוחניי עכ"ד, וכשהגיע שבת ניתן בהבריאה ענין שיהי' נכסוף לשוב לשורשו והוא נקרא כלה מלשון כלתה נפשי אל ה', ויש לפרש שזה לשון ויכולו ובמדרש שנעשו כלים ויש לנקוד הכ' בקמץ והפירוש שנעשו כָלים ומתאוין לשורשם, וכמו שדברנו בזה בפ' בראשית, ע"כ לעומת תשוקת הבריאה לשוב לשורשה ממטה למעלה עורר לעומתה למעלה לדבק הרוחנית בגשם הבריאה, ובאשר הרוחנית והגשמית רחוקים מאד זה מזה אי אפשר הדיבוק ביניהם אלא ע"י ממוצע והוא יום השבת, כי יום השבת אף כי הוא יום שביעי ליצירה, מ"מ כל הבריאה שהי' צריך להבראות בשבת הקדים ובראו בששי, נמצא שיום השבת הוא למעלה משבעת ימי הבנין, ומ"מ הרי הוא יום השביעי א"כ יש בו דו פרצופים, יום השביעי שנחשב לימי הבנין והוא למעלה משבעת ימי הבנין, והוא כמשפט בראשית, וספירה השמינית, אבל רק מעין עוה"ב ולא עוה"ב ממש, אלא דו פרצופין כנ"ל, ומ"מ הוא יומא דנשמתא דידוע דנשמה מקור מיצאה מעוה"ב, וזהו שמני' שיתא יומין מתברכין היינו שמקבל העולם כח רוחני שהוא חיות העולם ע"י אמצעות השבת וע"כ המצוה לזכור תמיד את יום השבת כמ"ש הרמב"ן שזהו מה שאומרים היום יום אחד בשבת וכו' שלעומת הזכירה והדביקות בו מקבלים ממנו, וע"כ ב"ש סברי מחד בשבתא לשבתא וכאשר מזדמן לו חפץ יפה מזמינו לשבת להראות חביבות השבת והדיבוק בו כדי לקבל ממנו ביותר: 
@66והנה @77דוגמת שבת שהוא כללא דאורייתא הי' נח איש צדיק כנישו לכל נהורין, ולעומת שמחמת חטא אדה"ר אתפשט מסאבותא בעלמא והי' הדורות מתרחקין מהשורש ומתגשמים והולכין, עד שהגיעו לתכלית הקילקול והשחתה כמ"ש ותשחת הארץ לפני האלקים, וירא אלקים את הארץ והנה נשחתה, היפוך מזה הי' נח מתדבק בהש"י מכל צד, ובמדרש פרשה כ"ט בפסוק ונח מצא חן, לאחד שהי' מהלך בדרך וראה אחד ודיבקו עד שקשר עמו אהבה וכו' עד שהשליטו וכו' עד שנתן לו את בתו עיי"ש, וכבר פרשנו ששלשה דברים אלו רומזים לכל חלקי האדם, והנה נהורין שלם בכל חלקיו איש נשמה, ועם זה הי' נמי שלימות העולם הגשמי כברש"י שהתקין להם כלי מחרישה, ע"כ הי' נמי ממוצע שבאמצעותו יתדבק עולם הגשמי בהרוחני וכדמיון שבת כנ"ל: 
@66אך @77כ"ז באם הי' דורו מתאוין לדיבוק הרוחני ומתדבקין בו באהבה וכדמיון העולם באמצעות שבת שהי' העולם משתוקק לשוב לשורשו, וכמו לדורות לזכור בכל יום את יום השבת להראות חביבות השבת ודיבוק בו, אבל דור המבול הי' להיפוך מזה כמ"ש האומרים לאל סור מנו ודעת דרכיך לא חפצנו וגו' וגם במקום שהי' להם להיות דבקים בנח, הי' היפוך מזה כבמדרש שהיו מבזין אותו, והיפוך מכבוד שבת, וזהו תכלית הריחוק וכבמדרש שלהי איכה אי מאיסה לית סבר, וע"כ לא הי' נח יכול להושיע להם: 
@66ועם @77האמור יש לומר שזהו הענין שהמדרש מונה שמונה פעמים נייחה ששם נח מורה עליו, היינו כמו שבת שהוא למעלה משבעת ימי הבנין, וע"כ הוא ממוצע כנ"ל, כך הי' נח למעלה משבעת ימי הבנין, וע"כ נחשב לו שמנה פעמים נייחה מורה שהוא למעלה ממספר שבעה המתייחס לשבעת ימי הבנין ראוי להיות ממוצע כנ"ל, והמניעה הי' מחמת הדור שלא היו רוצים ושהיו ממאסים ומבזים אותו: 
@66והנה @77אאע"ה איחה את כל באי העולם להשי"ת אף שהי' רבים עומדים נגדו והדור הי' בתכלית הקלקול דור הפלגה, מ"מ הי' כוחו יפה כ"כ להאיר את החושך, וההפרש שבינו ובין נח שנח הי' בחי' שבת, ושלשה אבות הי' בחי' שלשה רגלים, ואף ששבת גדול מיו"ט מ"מ שבת הוא קבוע וקיימא שאין בו תפיסת יד האדם, אבל יו"ט בי דינא מקדשין לי', ויש לפרש שזהו הענין שנח הי' צריך סעד לתומכו אבל אברהם הי' מתחזק מאליו, שנח לא הי' לו מדריגות מכח עצמו אלא שניתן לו מהשמים כמו שבת שאין בו תפיסת יד האדם, אבל אברהם הי' מתחזק מאליו היינו שכל מדריגתו הניתן לו הי' מחמת התעוררותו וכמו יו"ט, דבי דינא מקדשין לי', וע"כ באשר יש בו תפיסת יד האדם הי' לו יותר שייכות להעולם להטות את לבבם, משא"כ בשבת שכל מי שאינו טורח בע"ש אינו אוכל בשבת ע"כ הרחוקין לא הי' מתדבקין בו כלל: 
@11כי מלאה הארץ חמס מפניהם @33ברש"י לא נחתם גז"ד אלא על הגזל, והתמי' מפורסמת הלא את כל התועבות עשו ע"ז ג"ע שפ"ד כבמדרש שחייבים עליהם מיתת ב"ד ולמה לא נחתם גז"ד עליהם אלא על הגזל שאינו אלא לאו, הגם שבעכו"ם אזהרתן זהו מיתתן מ"מ מאחר שבישראל המרחק ביניהם כ"כ גדול, א"א לומר שבנכרים יהי' איסור גזל חמור מע"ז ג"ע שפ"ד, וכבר דברנו בזה, ומ"מ אין ביהמ"ד בלי חידוש: 
@66ונראה @77דהנה נח הוא שבת והגדנו במאמר הקדום שכמו שבת בעולם שהביא רוח חיים בכל מעשה בראשית והשיגו התחתונים כח רוחני באמצעות השבת, כך הי' נח מעותד להיות אמצעי בין עולם העליון לעולם התחתון, שישיגו כח רוחני, אלא המניעה הי' מה שהי' אנשי דורו כ"כ רחוקים מנח, והי' מבזים אותו ע"כ הי' הקשר נפסק, אבל גם זאת צריך טעם למה היו כ"כ רחוקים ממנו עד שהי' מבוזה ביניהם, ואף כי יצרם תוקפת לעשות כל תועבה, מ"מ מה שמץ מצאו בו עד שהי' מבוזה בעיניהם: 
@66ונראה @77בהקדם מה שהגיד כ"ק אבי אדומו"ר זצללה"ה בענין שתי האותות, שצריכין ישראל, אות מילה ואות תפילין, ובשבת אות שבת במקום תפילין, דהנה האדם, בעוה"ז החומרי והמגושם הוא כמו אבידה, אבל הוא כמו אבידה המתבקשת, שמחזירין בסימנים, ושני סימנים הם כסימן מובהק שמחזירין מדאוריתא ושני האותות הם הסימנים כי אות הוא סימן עכת"ד, ויש להוסיף ולומר דשבת לאו מכח סימנים אתי עלה אלא כמו ת"ח שמחזירין לו בטב"ע, כן שבת מוציא את אבידת האדם אם עוד הוא ניכר לשבת בטב"ע, וי"ל שדוגמא זה הי' נח שהוא כעין שבת שהי' בכוחו להחזיר את דורו שהיו כאבידה ממש להיותם כאבידה המתבקשת, אף שלא הי' בהם אות מאותות הנ"ל, ואדרבה שהיו להיפוך, מ"מ הי' יכול להחזירם בט"ע הטובה, אף שנשתקעו בשלשה עבירות היותר חמורות, אך מחמת עבירת הגזל דכל מאן דאזיל בתר דלאו דילי' אף דילי' אזיל מיני', עי"ז נפסק לגמרי הקשר וטב"ע של נח עליהם, וזהו עצמו גרם גם להיפוך שנעשה נח מבוזה בעיניהם ושוב לא הי' יכול להושיעם אפי' בתפילתו כנ"ל: 
@66ומעתה @77יובן הלשון שלא נחתם גז"ד אלא על הגזל, שלא נאמר שהעונש הי' על הגזל, שהרי העונש הי' על שלשה עבירות החמורות מזה, אלא מ"מ עדיין הי' להם תקוה ע"י נח צדיק יסוד עולם שיחזירם בטב"ע כנ"ל, ועדיין לא הי' נחתם גז"ד, שלשון נחתם גז"ד שאין בהם עוד שינוי ותקוה של כלום, וזה נעשה ע"י הגזל, ואחר שגזר דין הי' בשביל עבירות החמורות, באה החתימה על גזר הדין ע"י הגזל: 
@11נח איש צדיק @33ברש"י הואיל והזכירו סיפר בשבחו שנאמר זכר צדיק לברכה, ויש להבין מה ענין שבח לברכה, שענין ברכה הוא להבא שיהי' כך כמ"ש ואברהם הי' יהי' לגוי גדול ועצום וגו' אבל סיפר בשבחו מה שהי' לשעבר לכאורה אין ענין לו: 
@66ונראה @77לפי מה שמבואר בדברי חכמי האמת שנשמת צדיקים מעולם עליון באין למטה בבחי' עיבור להצדיק שבעוה"ז לסייע לו, ובפשיטות הפירוש דוגמת אור השמש שיוצאין ממנו קוי האור והשמש במקומה איננה חסירה כך יוצאין מנשמת הצדיקים בעולם העליון זוהר וקוי אור אחרי ששם פניהם דומה כחמה וכלבנה כבמדרש פ' אמור, ומופיעים למטה ללב העוסקים במצות המתיחסים למדתם, ויש עוד גדולים מאלה שבאין בעצמותם למטה בלב הצדיקים בבחי' עיבור כמו ששמענו מצדיק אחד שבא לפני כ"ק אדומו"ר זצללה"ה ר"ב מפרשיסחא בש"ק פ' נח אמר ברוך הבא ר' נח, שבו פה ר' נח וישב, אמרו תורה בהפרשה שלכם ואמר דברש"י יש דורשין אותו לגנאי, מי הוא זה שהרהיב עוז בנפשו לדרוש עליו גנאי, ובודאי הוא בעצמו הי' דורש על עצמו גנאי, כך שמעתי, ולא נפלא הוא הדבר, שבודאי נתעבר בו נשמת נח, והנה במה שהכתוב סיפר בשבחו והתורה היא נצחית בודאי זה לסיוע לו להבא כשיבוא לזה העולם בבחי' עיבור, הן בזוהר שלו או הוא בעצמו יצליח בבואו להלהיב לב הבא אליו במדותיו להיות צדיק כמוהו, וא"כ הוא ברכה ממש על להבא: 
@66בזוה"ק @77דארבעים יום של גשם המבול הי' כענין ארבעים מלקות וכבר דקדקנו שמלקות בפועל אינם אלא ל"ט ורק בקרא הזכיר ארבעיס, ולמה הי' בכאן ארבעים יום בפועל, והתירוץ עפ"י דברי הגור ארי' תצא שמלקות ארבעים הוא מחמת קלקול האדם שנוצר בארבעים יום ויצירת הגוף הוא בל"ט ימים ויום הארבעים הוא שלימות הנשמה שהיא הנפש, והנשמה אינה חוטאת אלא מחמת שהיא מחוברת לגוף וכל המחובר לו הרי הוא כמוהו, ע"כ כדי לנקות כל הארבעים בחי' של ארבעים ימי היצירה צריכין מ' מלקות, אבל אחר שנלקה ל"ט מלקות ושבו כל חלקי הגוף שנוצר בל"ט יום נקי שוב הנשמה א"צ עוד ללקות, שהרי עתה איננה מחוברת לטמא אלא לטהור עכ"ד, ויש להוסיף ולומר שלאו דווקא משום חיבור לטמא צריכה גם הנשמה לנקיון אלא שאין אדם חוטא אלא מחמת התגברות כח החומר על כח הנשמה ומכניעה תחתיו עד שהיא בטילה אל החומר, וכמו חתיכה של היתר הבטילה בחתיכות איסור שחתיכה עצמה נעשית נבילה, אך ע"י סילוק האיסור מן החתיכות הנבילה הותרה ממילא חתיכת ההיתר, כך הוא בנפש האדם שהי' בטל אל כוחות החומר וכשנטהר החומר ממילא הנפש נקי' וטהורה, אך זה יוצדק בנפש ישראל שמעצמה היא נקי' וטהורה, אבל בנפשות הגוים שמגפן סדום גפנם ומשדמות עמורה איננה נטהרה במירוק הל"ט חלקים, וע"כ צריכה גם היא ללקות וצריך לארבעים שלימים: 
@66ולפי @77האמור יש לפרש הא דגוי ששבת חייב מיתה ובמדרש משל למלך ומטרונה שהי' יושבין ומסיחין כל שהכניס ראשו ביניהם חייב מיתה, ואינו מובן למה נקרא זה שאינו עושה מלאכה בשבת שהכניס ראשו ביניהם, ונראה דהנה ל"ט מלאכות הם לעומת ל"ט קללות בחטאו של אדה"ר ול"ט מלאכות הם מירוק של הקללות, ובשבת שאין משתמשין באילן ובזוה"ק שהיא עץ הדעת טו"ר וא"כ ממילא מסתלקין הקללות [וכדבעינן למימר קמן] ושוב אין ענין להמלאכות, ואדרבא העושה בו מלאכה הוא מראה גרעון ופחת לכבוד שבת כאלו אין בכח השבת לסלק את הקללות: 
@66והנה @77הל"ט קללות מסתברא שהם דוגמת ל"ט מלקות, וא"כ נמי י"ל דנקודה הפנימית איננה נתקלקלה אלא מחמת חיבור להחיצונית והמירוק להחיצונות ע"י ל"ט קללות שוב נשאר נקודה הפנימית בעצם טהרתה, וע"כ בשבת שהוא יומא דנשמתא י"ל דנחשב החיצונית נכנע ובטל להפנימית, ושוב הוא כמו ביטול האיסורין דהאיסור נהפך להיות היתר, והנה הוא היפוך מלקות ארבעים, שהוא מצד ביטול חלק הנפש להחומר, וכאן אדרבה שחלק החומר בטל לחלק הפנימי, הן בעולם הן בנפש האדם: 
@66והנה @77כ"ז הוא בישראל שחלק הפנימי בעצם טוב, אבל באו"ה שמגפן סדום גפנם ומשדמות עמורה, כאשר נתגלה ושליט הפנימית שלו גרע עוד יותר, שחיצוניות שלו עכ"פ מתלבש להתראה לפנים כאמרם ז"ל גייפא בתפוחין ומפלגים לבישייהו, אבל בשבת שהוא התגלות הפנימית שלו מקור משחת הוא זקוק עוד יותר לתיקון הל"ט מלאכות, וכאשר שובת נשאר בלי תיקון (וצועד למלך בלהות): 
@66ומעתה @77יש לפרש המשל למלך ומטרונה שיושבין ומסיחין וכל מי שמכניס ראשו ביניהם חייב מיתה, כי באשר בשבת נתגלה פנימית ישראל ומתאחדין באביהן שבשמים, זה נקרא מלך ומטרונה שיושבין ומסיחין אלו עם אלו, והנה זה הגוי שבא ושובת ומתגלה מקיר משחת שלו ונמשך עם ישראל ששובתין הרי זה כמכנים טומאה במקדש או כגנב הבא במחתרת, ע"כ חייב מיתה ונדחה לחוץ כמו טומאה מן המקדש: 
@88פרשת לך לך 
@00שנת תרע"א. 
@66במ"ר @77ר' ברכי' פתח אחות לנו קטנה וגו' במ' תנחומא קטנה שעדיין לא עשה לה הקב"ה נסים ובמ"ר שעד שקטן הי' מסגל מצות ומעש"ט, מה נעשה לאחותינו ביום שידובר בה ביום שגזר עליו נמרוד לירד לתוך כבשן האש אם חומה נבנה עלי' אם מעמיד דברים כחומה וכו' אמר לפניו רבש"ע אני חומה מעמיד אני דבריי ושדי כמגדלות זה חנני' מישאל ועזרי' וכו', נראה הפי' דנקט חנני' מישאל ועזרי', והלא כמה אלפים ורבבות שמסרו עצמן על קדושת השם, דהנה אברהם עוד לא ראה שום נם כמ"ש התנחומא וכשירד לתוך כבשן האש לא עלה במחשבתו שום רעיון שינצל כי לא ידע כלל שיש נסים בעולם דנח שניצל בתיבה הלוא הי' בדרך הטבע שצפה על פני המים, אבל מי שמסרו עצמן על קדושת השם אחר אברהם, יוכל ליפול בלבו עכ"פ ספק שינצל כיון שכבר ראה אברהם שניצל, אבל חמ"ו ששאלו את יחזקאל הנביא אם יתקיים הקב"ה עליהן, והשיב להן בשם השי"ת חי אני אם אדרש לכם, א"כ מסרו עצמן על קדושת שמו יתב' בלי שום ספק שינצלו א"כ הם הי' בהתדמות אאע"ה: 
@66במ"ר @77לפי שהי' אבינו מפחד ואומר תאמר שיש בי עון שהייתי עוע"ז כל השנים הללו א"ל הקב"ה לך טל ילדותך מה טל זה פורח אף עוונותך פורחין, להבין מה הוא המשל בטל פורח, ונראה לבאר הדברים דהנה אאמו"ר זצללה"ה אמר עמאה"כ שאמרו ישראל יבוא כגשם לנו והקב"ה השיב אהי' כטל לישראל, דישראל אמרו כגשם, דגשם מלחלח הארץ ונשאר בה, והשי"ת השיב דא"כ לא יהי' זה מחמת עצמם רק כטל כשם שטל אינו רק מעורר את הליחות של העשבים העצמי ואח"כ פורח כן ישראל יש בהם כח עצמי וצריך רק לעורר את שלהן עכתדה"ק, ונראה דזה עצמו הוא הענין הנשמה יתירה שבא לאדם בכל שבת אף שאחר השבת מסתלקת ממנו, מ"מ ענינה כמו הטל ומעוררת את כוחות העצמי שבאדם שבכח ההוא יהי' ביכולתו לעבוד את עבודתו עבודת הקודש כל ששת ימי המעשה, והנה הטעם שבתשובה מאהבה זדונות נעשו לו כזכיות כתבו המפרשים משום שהזדונות הביאו לו להתשובה ועי' עליהם, וא"כ אברהם אבינו זה שבא לעבדות השי"ת הי' ע"י שעבד ע"ז מקודם והרגיש עי"ז שאין בהם ממש, א"כ זה עצמו עוררהו והביאו לדבק בהשי"ת בכח העצמי שבו א"כ שפיר שייך המשל אצלו לטל פורח שמעורר את ליחות העצמיי של העשבים, כ"כ עונות הראשונים שלו עוררו את כוחות העצמיי הוא נקודה הפנימית שבלבו עד שנתקרב ונדבק בהשי"ת ומה דלא סגיא לי' בלשון טל לבד והוסיף טל פורח, בא לומר דנעשה מהעונות עצמם זכיות כמו טל פורח שעולה למעלה, דכשהעוונות נמחלין ואינן נעשין כזכיות נקראים יורדין למטה ואינם עולין למעלה כמ"ש ותשליך במצולות ים כל חטאתם, וכשנעשין זכיות עולין למעלן: 
@66במ"ר @77ותדעל מלך גוים א"ר יוחנן ותדעל שמו, קצת מפרשי המדרש כתבו דהמ"ר הוקשה לו למה לא אמר במלכים הקודמים ואריוך וכדלעומר ואצל תדעל כתב ואו לזה אמר ר' יוחנן שהואו שורשית בתיבה, ולדעתי לא כך כוונת המדרש דמה שהקשו שהי' צריך לכתוב כולם בואו אין דרך הלשון כך אדרבה שברוב פעמים בכתוב נכתוב הוא בתיבה האחרונה כמו אודם פטדה וברקת וכן הוא בכל הלשונות, אדרבה בלה"ק נמצא גם על דרכים אחרים ועיין אבן עזרא שמות א' ד' שנמצא על ששה דרכים ראובן שמעון לוי ויהודה יע"ש אבל הפי' האמת הוא כך דהנה הרמב"ן ז"ל כתב בשם המ"ר דארבעה מלכים הם רומזים לד' מלכיות שעמדו על ישראל אמרפל מלך שנער זו בבל אריוך מלך אלסר זו מדי ופרס [ובמדרש שזו יון] כדלעומר מלך עילם זו יון [ובמדרש מדי] מלך גוים זו מלכות אדום, והם נפרדין לארבע רוחות העולם ועי' במהר"ל בספר נר מצוה שכל ענין ד' מלכיות הוא הפירוד שהם מתנגדים למלכות שמים שהוא נקודה הפנימית, ע"כ הוקשה למ"ר כי אם הי' שמו תדעל והואו היא וואו החיבור הי' חיבור לארבעה מלכיות האלו והוא היפוך האמת כי הם ענפין מתפרדין, ע"כ אמר ר"י ותדעל שמו שהויו הוא שורשת ואין כאן חיבור כלל רק ענפין מתפרדין: 
@66והנה @77במשנת דר"א הקשה דאם הואו הוא שורשת הי' צריך לכתוב אח"כ שכתוב בכולם בויו ותדעל מלך גוים ואמרפל מלך שנער ואריוך מלך אלסר, ואם הוא שורשת הול"ל וותדעל ייע"ש, ולק"מ דכבר כתב האבן עזרא בשמות דאין קפידא בזה בלה"ק כמ"ש בשמות שמה דן ונפתלי גד ואשר יע"ש, הרי אף דנפתלי ואשר כתיב בואו החיבור ובגד לא כתיב ואו החיבור כמו כן כאן אף שבאמרפל כתיב ויו החיבור יוכל להיות שבתדעל לא כתיב ואו החיבור רק שמו בלבד, אך גוף הדבר האיך אפשר שיהי' כתוב אצל אמרפל ואריוך ואו החיבור הלוא הם ענפין מתפרדין ג"כ לא קשה, דכאן לא רמז הכתוב למנות הד' מלכיות דכאן שינה הכתוב הסדר ע"כ לא הקפיד בזה הכתוב משא"כ למעלה שמנה אותם הכתוב כסדר ד' מלכיות והבן: 
@66במ"ר @77לפי שהי' אברהם אבינו מפחד ואמר תאמר אותן המלכים שהרגתי בניהם מכנסין אוכלסין ובאין ועושין עמי מלחמה אמר הקב"ה אל תירא אנכי מגן לך, להבין למה הי' מתפחד עתה הלוא ראה במלחמתו שהי"ת עומד לו דאל"כ לא הי' יכול לעמוד נגדם, ובפרט למאמר המ"ר שאליעזר בלבדו הי' עמו, ונראה שאברהם לא החזיק את עצמו שראוי ליעשות לו נסים ומה שנעשה לו נס בהמלחמה שפט שמחמת שעשה לשמו של מקום כמ"ש במ"ר וירק את חניכיו ר' נחמי' אמר אברהם הוריק פניו כנגדן אמר אצא ואפול על קדושת שמו של מקום וכוונתו שהלך להציל את לוט וכמ"ש הרמב"ן על ויזכור אלקים את אברהם וישלח את לוט מתוך ההפכה שענין הכתוב כי לוט נתחסד עם הצדיק ללכת עמו לשוט בארץ באשר ילך ולכן הי' זכות להצילו בזכות אברהם כי בעבורו הוא גר בסדום ולולי כן הי' עודנו בחרן מולדתו ולא יתכן שתבא אליו רעה בעבור אברהם שיצא במצות קונו, וגם זה הי' ענין ששם אברהם נפשו בכפו לרדוף המלכים בעבורו עכ"ל, ואם לא ילחום עבורו יהי' זה חילול השם יתברך, ולכן חשב שזה הוא שקם לו שיכול להם שהצלתו הוא כבוד השם, וגם הוא לא נתכוין עבור עצמו רק למען כבוד ה' יתברך, משא"כ עתה שוב אינו ראוי ליעשות לו נס ולכך הי' מתפחד: 
@66במ"ר @77הרהר ואמר לפני הקב"ה רבון העולמים כרת ברית עם נח שאינך מכלה את בניו עמדתי וסגלתי מצוות ומעש"ט יותר ממנו ודחתה בריתי לבריתו תאמר שאחר עומד ומסגל מצוות ומעש"ט יותר ממני ותדחה בריתו לבריתי א"ל הקב"ה מנח לא העמדתי מגינים של צדיקים אבל ממך אני מעמיד מנינים של צדיקים ע"כ, נראה ביאור הדברים, לפמ"ש הטעם שבתשובה מאהבה הזדונות נעשו כזכיות הוא מחמת שהעבירות גרמו להתשובה כמו כן ח"ו להיפוך אם מחמת הקדושה וההשגות נצמח עוונות נתקלקל הקדושה וההשגות מחמת שע"י כן נצמח העוונות והנה חטא דור הפלגה הי' שרצו לערב הטוב בהרע שלהם וכמו שביארנו לעיל באריכות במקומו עי"ש, והוא מחמת ההשגות גדולות שהי' להם בידיעת שמות הקדושים עי"ז בא להם החטא זה שחשבו למשוך קדושה ולערב ברע ח"ו וע"י כן דחתה בריתו של אאע"ה לבריתו של נח מחמת שע"י בריתו של נח הי' להם יד ושם בשמות הקדושים וכח למשוך קדושה וע"ז הובטח אברהם שיעמיד ממנו מגינים של צדיקים היינו שהצדיקים יפעלו במעשיהם הטובים שצד הרע לא ייניק מהקדושה אבל מנת לא העמדתי מגינים של צדיקים אף שהי' שם ועבר צדיקים גדולים ונביאים מ"מ זה הכח לא הי' להם רק זרע אברהם שהוא שם כל מגמתו להקרא שמו של הקב"ה בפי כל ברי' וידבקו במה שראוי להדבק הי' שכרו שלעומת זה יהי' ביכולתם להרחיק מה שראוי להרחיק ושישאר הקדושה והמעש"ט במקום הראוי ולא ילך לצד האחר, וזהו מגן ומושיע שהשי"ת מגן להישועה, שהישועה ישאר, וזהו אנכי מגן לך: 
@66ויהי @77כאשר הקריב לבוא מצרימה בזוה"ק כדכתיב ופרעה הקריב דאיהו מקריב להו לישראל בתיובתא אוף הכא דאקריב גרמי' לקב"ה כדקא יאית, ע"כ הענין כאשר הלך אאע"ה למצרים שהיא מלאה טומאת וגלילים קשר א"ע בקשר חזק בהקב"ה וכן מצינו ביעקב אבינו ע"ה שטרם בואו לבית לבן הטמין בבית עבר י"ד שנים ואף בלילה לא שכב כי אם עסק בתורה והוא ג"כ כדי לקשר א"ע בקשר חזק שלא יתקלקל שמה בבית לבן ח"ו, כן כל איש כאשר הגיע לסעודה שלישית ועוד מעט הוא הולך לימי המעשה צריך לקשר א"ע בשבת קודש בקשר חזק ובתוספות באהבה ורצון וע"י אהבה זו הוא מעורר כח האהבה ורצון מלמעלה ג"כ ביתר שאת וזהו רעוא דרעוין: 
@66במ"ר @77א"ר לוי בשעה שמל אברהם אותן ילידי ביתו העמידן גבעה ערלות וזרחה עליהם חמה והתליעו ועלה ריחן לפני הקב"ה כקטורת סמים וכעולה שהוא כליל לאישים, נראה ביאור הדברים דהנה רש"י ז"ל בפ' נשא דקטורת הוא תרי"ג והתרי"ג מצות הם כנגד רמ"ח אברים ושס"ה גידין ובגמ' נדה, שכבת זרע שאין כל אבריו מרגישין בו אינה ש"ז, כי הברית הוא אבר (שאין) שכל האברין נכללין בו, וכשמל אברהם והסיר מהאבר זה את החלק הרע, א"כ לעומת זה שורה עליו החלק הטוב ג"כ מספר תרי"ג, וזה שעלה הריח כקטורת הסמים מספר תרי"ג ולשון קטורת הוא תרגום של לשון קישור, היינו שנקשרו כל האברים וכל הגידין להקדושה וזהו כקטורת וכעולה שהוא כליל לאישים שגם גופו נעשה כולו קודש: 
@00שנת תרע"א. 
@22לברית מילה
@66במ"ר @77לך לך ויפול אברהם על פניו ר' פינחס בשם ר"ל שתי פעמים כתיב נפילה על פניו וכנגדן ניטלה מילה מבניו שתי פעמים ולהבין הדברים, דכפי הנראה ממאמר זה שחסרון הי' אצלו ולכך נענש שניטלה מילה מבניו, והלא הי' הכרח ליפול כי לא הי' יכול לעמוד, אך הענין דהנה כתיב ויעש כן אהרן ואחז"ל מגיד שבחו של אהרן שלא שינה, והדבר יפלא וכי תעלה על דעתך שישנה, אך אמרו צדיקים ע"ז שלא בא לו שום התפעלות רק קיים המצוה כפשוטו, והענין דכשאדם מרגיש בעצמו מה אז מתבטל במציאות, אבל כשאינו בעצמו כלום א"כ אין לו מה שיתבטל: 
@66והנה @77אמרו חז"ל גדול מה שנאמר במרע"ה ממה שנאמר באברהם דבאברהם כתיב ואנכי עפר ואפר ובמרע"ה כתיב ונחנו מה, והפי' דעפר ואפר יש לו מציאות בצד מה, וזהו שבחו של אהרן שלא שינה שאמרו ונחנו מה שלא הי' לו שום מציאות שיתבטל ואם הי' אברהם ג"כ בבחי' הזאת שלא יהי' לו שום מציאות לא הי' נופל על פניו וא"כ זה שנפל על פניו הי' חסרון בצד מה ולכך נענש שניטלה מילה מבניו שתי פעמים: 
@11ויעש אברהם משתה גדול @33ר"י ב"ר סימון אמר גדול העולמים הי' שם כו' נראה שהי' קשה להמדרש הנה אכילה מתייחס לקו הימין וסימנך אין התנוק יכול לקרוא אבא עד שיטעום טעם דגן שתי' מתייחס לקו השמאל וסימנך ימין המשומר וגדולה הוא מקו הימין והוא חסד מדתו של אברהם התפשטות ממעלה למטה, ושתי' הוא היפוך זה, ושתי' מעורר לאדם שמחה וריקוד והוא ממטה למעלה וא"כ לא שייך בזה לשון גדול, וע"ז אמר ר"י בר"ס גדול העולמים כו' וכן הי' קשה להמ"ר בסעודת אסתר ומתרץ גדולי עולם הי' שם ובמ"ר ויחי ויעלו עמו גם רכב גם פרשים וגו' אר"י גדול העולמים הי' שם וכתב המ"כ דדייק לה מתיבת גם לרבות פמליא של מעלה יע"ש ולי נראה דדייק לה מסיפא דקרא דכתיב ויספדו שם מספד גדול, והי' קשה לו להמדרש דענין הספד הוא להעלות המת ממטה למעלה, ובמפרשים הרמז ע"ז אגרא דהספדא דלוי', וא"כ אין שייך לשון גדול לכן דרש כנ"ל והבן: 
@22ליל קודם המילה שקורין וואכט נאכט. 
@66ענין @77שעושין סעודה בליל שקודם המילה הנה הרמב"ם פסק דקטן ערל תוך שמונה מותר לסוכו בשמן של תרומה משום דערלות שלא בזמנה לא הוי ערלות וליל שמיני אסור לסוכו בשמן של תרומה והוא מירושלמי ולפי"ז מיגרע גרע כשמגיע ליל שמיני דעד עתה לא הי' ערל כלל ועכשיו נעשה ערל, ואין בידינו לתקנו דמילה דווקא ביום, אך כ"ז אם האדם מכוין תקנת עצמו א"כ הי' שפיר מיגרע גרע דעד הנה לא הי' צריך תיקון ועכשיו צריך לתיקון, משא"כ אם האדם אין כוונתו בשביל עצמו רק לקיים מצוות הש"י א"כ כשמגיע זמן חיוב המצוה אז אשבוחי משבח דיש לו מקום להאדם לקיים מצוותו, ואף שעוד אין בו כח לקיים המצוה כי לילה הוא, אבל עכ"פ בא לו קצת מקום ליכנוס בעשיית המצוה כיון שאז נקרא ערלות, וכענין בצאן שנכנס לדיר להתעשר וכמ"ש תוס' רי"ד דע"כ לא נקרא מילה מצ"ע שהזמן גרמא דליתא בלילה, משום דלעשות הכנה למצוה מחויב גם בלילה, והדברים מובנים עפ"י ירושלמי פ"ק דר"ה דדברים הדוחין את השבת ומצותן רק ביום מותר בלילה שלפניו לחלל שבת וראייתו מהעמידו את עושי חביתין, לעשות חביתין, דבאנשים שאין רוצין בעול אצלם אין זה שמחה אדרבה עול המצות הם למשא אצלם, משא"כ ישראלים שבמצותיו חפצים מאד, א"כ שמחה הוא אצלם: 
@22לשלישי למילה. 
@66במדרש @77וירא ר' יצחק פתח מזבח אדמה תעשה לי כו' מה אם זה שבנה מזבח לשמי הריני נגלה עליו ומברכו אברהם שמל עצמו לשמי עאכו"כ ר' לוי פתח שור ואיל לשלמים לזבוח לפני ד' אמר מה אם זה שהקריב שור ואיל לשמי הריני נגלה עליו ומברכו אברהם שמל עצמו לשמי עאכו"כ ע"כ ונראה דהנה במצות מילה יש שני מיני תועלת האחד שהוא הכנה למען יוכל לקבל אח"כ שלימותו ושיהי' שם ד' נקרא עליו ויהי' כלו טהור לעבוד את ד', והב' איתא בדרך אמת להרח"ו ז"ל וז"ל בעת הולדת אדם באין לו נפש רוח ונשמה וכשנימול זוכה לכולם כדי להשלימן באותו מצוה, אך מסתלקין עד שישבר קליפת היצה"ר להתחנכו במצוות וא"כ היא לא לבד הכנה אלהבא רק גם אשעת מעשה שתיכף נתתקן הנרו"נ וכנגד השני מיני תועלת ההם מתכוון המ"ר דמי שהוא סובר מזבח הוא אומר מתועלת הכנה זכה שמזבח הוא הכנה מקום לקרבן כן המילה הוא הכנה כמו שכתבנו תועלת הראשון ומי שסובר קרבן הוא אומר כנגד התועלת הב' שנתתקן תיכף: 
@66ברש"י @77ולחם לא הביא לפי שנטמאת העיסה בוודאי לא הי' זה במקרה והענין יש להבין דהנה הרב ז"ל כתב דהמאכל של אדם גבוה מהאדם אחר שנותן לו חיות להאדם, ובגמ' שאין תינוק יכול לקרוא אבא עד שיטעום טעם דגן, הרי לו דעת, וא"כ הדגן הוא גבוה מבחי' הדעת שבאדם, וא"כ מאכל זה שייך דווקא לאדם דישראל עלו במחשבה, משא"כ מלאכים והבן: 
@66בתנחומא @77אברהם יושב על פתחו של גיהנם ואינו מניח מהול לירד שמה אבל הפושעים ומשוך בערלתו נופל בגיהנם ע"כ הענין כתיב כל דבר אשר יבוא באש תעבירו באש וגו' תעבירו במים, כי ע"י האש נבלע הבלוע בתוך תוכו של הכלי ע"כ צריך הגעלה לא ליבון להוציא הבלוע מתוך תוכו, ודבר שלא בא באש א"כ הבלוע רק מלמעלה לא בתוכו הוסר ע"י מים ולעומת זה הוא ג"כ באדם דאם העבירות הוא רק מלמעלה לא נבלעים בתוכו יכולין להסיר ע"י הדחה במים בעלמא, משא"כ אם נבלעים בתוך תוכו צריכין ליבון בגיהנם, ובמ"ר תולדות משל לקווץ וקרח שהי' עומדים על שפת הגורן עלה המוץ בקווץ ונסתבך בשערו, עלה המוץ בקרח ונתן ידו על ראשו והעבירו כך עשו הרשע מתלכלך בעוונות וכו' אבל יעקב מתלכלך בעוונות ובא יוהכ"פ ויש לו במה יכפר ע"כ הרי שבישראלים לא נכנס העוונות בתוכם רק מלמעלה, אך כשלא נימול ע"י אמצעות הערלה נכנסו העוונות לתוך תוכו, וע"כ אין לו טהרה רק בגיהנם אבל כשנימול בהדחה בעלמא סגי לי' וזה שיושב אברהם על פתחו של גיהנם ואינו מניח לנימול ליכנס כי מטהרו ומדיחו במימי החסד שבו והבן: 
@00שנת תרע"ב. 
@11לך לך מארצך וממולדתך ומבית אביך אל הארץ אשר אראך, @33וברש"י והלוא כבר יצא משם עם אביו ובא עד לחרן אלא כך אמר לו התרחק עוד משם וצא מבית אביך, והנה זה אומר דרשני כי לפי פשוטו לא תירץ עדיין קושייתו מאחר שכבר יצא משם למה לי' להזכיר מארצך ומה הי' המקרא חסר אם אמר מבית אביך לבד: 
@66ונראה @77דהנה בטעם בריאת הארץ כדורית והשמים מקיפים אותה מכל צד והוא כנקודה בתוך העיגול תלוי' על בלימה כתב האור החיים בפרשת בראשית כי תשוקת הארץ החומרית להתקרב אל השמים שהם רוחניים יותר ובאשר התשוקה שוה מכל צד ע"כ נשארה באמצע תלוי' על בלימה עיי"ש דבריו כי נעמו, ולדבריו יש לפרש מאמר חכמז"ל למה נקרא שמה ארץ שרצתה לעשות רצון קונה, כי ידוע ששם של דבר הוא מהותו של דבר, ויוצדק לפי דברי האור החיים שכל עצמה של הוית הארץ הוא התשוקה שהיא משתוקקת ורצה לקראת השמים באשר המה רוחניים ע"כ נקרא שמה ארץ ע"ש המרוץ, ויהי' פירוש מלת שרצתה מלשון מרוץ ולא מלשון רצון, ובאשר טבעה השתוקקת לדבק ברוחניות ע"כ היא משתוקקת לעשות רצון קונה, ומה מאד ימתקו הדברים באשר ידוע שעולם זה התחתון הוא צל עולם העליון, והארץ שלמטה היא צל להארץ העליונה, וטבע ארץ התחתונה נמשך ממהות ארץ עליונה, ע"כ ארץ התחתונה אעפ"י שהוא גשם עב ועכור בלתי בעל דעה, מ"מ הטבע שבו שהוא שורשו בעליונים הוא כנ"ל: 
@66וראיתי @77עוד לגדולי המפורשים שפירשו בטעם תליית הארץ על בלימה כי ידוע שדבר רוחני אינו סובל דבר גשמי וע"כ שמים שהם רוחניים לעומת הארץ, באשר אינם יכולים לסבול גשמית ועכירת הארץ הם מרחיקים ודוחין מהם את הארץ, ובאשר היא נדחת מכל צד למשל השמים שבמזרח דוחין אותה אל מערב ושבמערב דוחין אותה אל מזרח וכן הוא בכל צד ע"כ נשארת לעולם באמצע תלוי' על בלימה, ולכאורה שני הטעמים הם הפכים, שלטעם הראשון היא נמשכת אל השמים מכל צד, ולטעם השני היא נדחת מן השמים מכל צד: 
@66ויש @77לפרש באופן שיהי' כל דברי החכמים קיימין אלו ואלו דברי אלקים חיים, כי ידוע בטבע האדם כשמשתוקק לדבר ומונעין אותו ממנו יתגדל התשוקה עוד יותר וכבר אמרנו שחכז"ל רמזו לנו זה הענין, כן יש לומר במהות הארץ שמשתוקקת להתקרב להשמים, וכאשר השמים דוחין אותו תגדל התשוקה ביותר ושני הפירושים לדבר אחד נתכוונו: 
@66ויש @77לומר עוד בענין הזה דהנה הצורך להדחוי כדי שתתגדל התשוקה הוא באשר התשוקה העצמית איננה כ"כ בחיות והתלהבות, אבל כאשר הוא בחיות והתלהבות רשפי' רשפי אש איננה נצרך להדחוי כמובן ובזה יש להעמיד שני הפירושים בהתחלפות המקומות דכלל הארץ באשר היא חמרית ביותר היא נצרכת להדחוי, גם החמרית שבה באמת גורם להדחוי, אבל ארץ ישראל שיש בה קדושה עליונה ואיננה כ"כ חמרית ועי' מהר"ל בספר הנצח בכמה מקומות שמאריך בזה ובמה שפי' דברי חכז"ל ארץ צבי כתיב בה, ויש לומר עוד שארץ ישראל נקראת ארץ החיים ששופע בה תמיד חיים חדשים כדכתיב תמיד עיני ד' אלקיך בה מראשית השנה וגו' יש לה השתוקקת עצמית בחיות והתלהבות יתירה ואיננה נצרכת לדחוי כנ"ל, ועם זה באשר איננה כ"כ חמרית ויש בה קדושה ודביקה בשורשה אין השמים דוחין אותה, והיא נקראת אחות לנו קטנה שמתאחה בעליונים, ובה יוצדק דברי האור החיים לבדו, אבל חוץ לארץ לגסות ועכירת החומר והיא רחוקה מהקדושה העליונה אין התשוקה כ"כ זולת ע"י דחוית השמים, בה יוצדק דברי שאר מפורשים בצירוף דברי אור החיים כנ"ל: 
@66והנה @77כ"ק אבי אדומו"ר זצללה"ה פי' דברי רש"י וישב וישלחהו מעמק חברון מעצה עמוקה של אותו צדיק הקבור בחברון, היינו שאאע"ה שנולד ונתגדל בביתו של תרח מקום טנופת ע"ז כשהרגיש דבר מה של קדושה נתגדל אצלו התשוקה ביותר כי יתרון אור מן החושך, וכל דבר של קדושה הי' חדש אצלו וחביב עליו עד למאד, והי' מתירא שזרעו אחריו ברבות הימים באשר ילדו ויתגדלו על ברכי הקדושה לא יהי' הדבר חדש אצלם ולא יהי' חביב בעיניהם כ"כ ולאט לאט יתקרר הדבר, [עד אשר ח"ו יבואו לידי עבירות] ע"כ הי' עצתו שישתעבדו בגלות למען יתחדש אצלם הדבר ויתגדל התשוקה, [ולדידי יש להוסיף בה מעט כי ידוע שבדרך שאדם דרך בה והולך ומצליח בעבודת הש"י, באותו דרך עצמו הוא מוליך את זרעו ואת הנלוים אליו, וע"כ אברהם אע"ה שתחילת גידולו בבית אביו והי' לו מניעות ורדיפות שונות ובאשר לפי טבע אנושי שלכל דבר שיש לו תשוקה ואם מונעין אותו ממנו יש לו תשוקה עוד יותר, וזה עצמו הי' לאאע"ה שלרגלי המניעות והרדיפות שהי' לו בבית אביו התגדל אצלו התשוקה לאלקית ביותר מאד, ע"כ הי' עצתו שכאשר יתקרר מעט התשוקה אצל זרעו אחריו, ישתעבדו בגלות והמניעות ורדיפות הגלות יהי' להם לרפואית תעלה להגביר אצלם התשוקה וההתלהבות ביותר, וזהו אותו דרך עצמו שדרך הוא בה] ולפי דברים הנ"ל יובן מאמר הכתוב בהתוכחה שבפרשת תבוא שנאמר תחת אשר לא עבדת את ה' בשמחה ובטוב לבב, וכבר הקשו המפורשים איך בשביל מניעת השמחה יגיע להם עונש גדול כ"כ, אך להנ"ל יובן שהגלות אינו בא עיקרו לעונש רק הוא עצות מרחוק להגדיל התשוקה והתלהבות, וע"כ כאשר לא עבדו את הש"י בשמחה והיינו שלא הי' בתשוקה והתלהבות ע"כ בא הגלות להחזירם אל חיק אביהם שבשמים באהבה רבה ותשוקה עצומה ברשפי אש שלהבתי' עכת"ד: 
@66אך @77כל אלה באם נקרר הדבר אצל האדם וחסר לו חיות בעבודת הש"י, אבל אשרי האיש שאיננו צריך שיתעורר אצלו התשוקה ע"י המניעות והדחיות, אלא שבכל יום ויום מוסיף והולך בעבודתו עבודת הש"י בתורה ותפלה עד שבאמת בכל יום ויום משיג חדשות וחביב הוא בעיניו עבודתו כל שעה ושעה כשעה ראשונה, וידוע מאמר הקדוש היהודי זצללה"ה שבכל יום ויום הוא לעומת יום האתמול כערך יהודי לנכרי: 
@66ובזה @77יש לפרש מאמר הש"י לאאע"ה לך לך מארצך וגו' היינו דהנה התחלת עבודת אאע"ה כשהי' בבית אביו שהי' התעוררות עבודתו מפאת המניעות והרדיפות זהו בחי' ארץ שגודל התשוקה בא מחמת שהשמים דוחין אותה כנ"ל, וזהו בחי' חוץ לארץ כנ"ל, וזהו פי' מארצך מרצון שלך שנצטוה שילך הלאה מבחי' זו כי מעתה כשעלה בדרגין עליונים הוא דרך זה בלתי מספיק לפי ערכו ויעזוב דרכו ליקח התעוררות שזה פי' מארצך וממולדתך ומבית אביך רק ילך אל הארץ אשר אראך הוא ארץ ישראל שנקראת ארץ החיים כנ"ל ששופע בה תמיד חיות חדש כנ"ל שארץ ישראל אינה צריכה להתעוררות התשוקה מפאת דחוית השמים רק כדברי האור החיים כנ"ל, ולפי"ז יש לפרש אשר אראך הוא עתיד הוה היינו שאראה לך תמיד השגות גדולות חדשים לבקרים שבזה יתגדל התשוקה מעצמו יום יום, וזהו שפירש"י התרחק עוד משם וצא מבית אביך, שבגשמית הוא יציאה מבית אביו לבד אבל ברוחניות הוצאה זו הוא מארצך ומולדתך ומבית אביך כנ"ל: 
@66ויש @77לומר כעין שני הבחי' האלה שהשתוקקות יתעורר מצד כח הדוחה, או תשוקה עצמית ישנו גם בכל אדם בצד מה ביום ש"ק, שבת דלילא, ושבת דיממא, זכור ושמור כי שבת דלילא הוא הכנסת שבת ליקח אדם התעוררות מפאת ימי המעשה הקודמים שהי' בחי' דוחה ובבוא השבת קודש שואב אדם רוח חיים חדשים בקרבו בתשוקה יתירה כאדם המשיג תשוקתו אחרי שהי' לו מונעין ממנו שהתשוקה תגדל ביותר, וזהו מדת שמור, אבל שבת דיממא הוא עוד יותר נעלה שהתשוקה נתעלה והולכת מאלי', וידוע מכתבי האר"י ז"ל שיש לטבול בשבת שחרית לקבל את תוספות הקדושה, וכמו שטובלין בערב שבת, והיינו כעין מאמר היהודי ז"ל, כן הוא בשבת דיממא שהוא לעומת שבת דלילא, כערך שבת דלילא לימי החול, וזהו בחי' זכור: 
@66ולפי @77הדברים הנ"ל יש לפרש מאמר המדרש בטעם מילה בשמיני כדי שיראו פני מטרונה תחילה, והיינו כי שני דרכים להתעורר התשוקה, תחילה צריך אדם להתעורר מפאת דחוי' כנ"ל, וזאת הוא עבודת האדם בימי עלומיו שכוחות ימי הנעורים רודפים אחריו ומונעין אותו משלימותו, אז ממניעות אלו עצמם יתעורר לתשוקה כנ"ל, ואם עושה כן בימי הנעורים, אז זוכה שכאשר בא בימים שלא יהי' לו מניעות ומי הנעורים יהי' לו התשוקה מאליו, והוא כדמיון דברישא הוא שבת דלילא ואח"כ שבת דיממא, והנה כעין תשוקת שבת דיממא הוא תשוקה עצמית בא ג"כ מכח שמירת הברית ששומרי הברית זוכין בכל עת לחיות חדש, וצדיק נקרא מי ששומר הברית, וע"כ צדיקים נקראים חיים כמ"ש ובניהו בן יהוידע בן איש חי, וידוע שמטרונה נקרא שבת דלילא, וע"כ מילה בשמיני שעל ידה נקראים צדיקים כמ"ש ועמך כולם צדיקים, לעולם צריך שיקדים לה מטרונה שבת דליליא, בחי' שמור, לבחי' זכור: 
@66במ"ר @77ר' יצחק פתח שמעי בת וראי והטי אזנך ושכחי עמך ובית אביך, הנה פרט בכאן שלשה דברים שמיעה, ראי', הטית האוזן, יש לפרש דשמיעה הוא קבלה כדמתרגם על שמיעה קבלה, והיינו שמקבל דברי זולתו אעפ"י ששכלו איננו מחייבו, וכמו שמצינו וישמע יעקב אל אביו ואמו וילך פדנה ארם, אף שקשה הי' עליו לילך לגלות והי' בנפחד גדול שלא יטמע ח"ו בבית לבן ושע"כ נטמן בבית עבר מקודם י"ד שנה, מ"מ לא השגיח על דעתו ורצונו רק קיבל דבריהם, וכן הוא בכמה מקומות בתנ"ך, ראי' הוא עוד יותר שבעיניו יראה שאין דרך אחר רק כמו שנצטוה, הטית אוזן הוא עוד יותר, והיינו להשכיל לירד לסוף כוונת המצוה, ולשון הרמב"ם להיות רודף אחר כוונת התורה, לא לבד שטחית הדברים רק להשכיל על עיקר הכוונה אף שאינה מפורשת, וכל שלש אלה נצרך לכל אדם הבא לטהר, בראשונה צריך להיות בבחי' שמיעה לקבל מאמר השי"ת להתנהג עפ"י דרכי התורה אפי' על שמאל שהוא ימין בלי התחכמות, ואח"כ יזכה לבחי' ראי' שבעצמו יראה ויבין וירדוף אחר כוונת התורה, וזהו נקרא שמטה אוזן לשמוע כוונת הדברים הבלתי נשמע משטחית המאמר, וכענין שכתב הרמב"ן ריש פ' קדושים שיכול להיות נבל ברשות התורה עיי"ש: 
@66וי"ל @77עוד ששלשתן מתיחסים לגוף ונפש ושכל, קבלת הדברים בלי שום התחכמות מתיחס לגוף, ראי' לנפש שזה הוא מכוחות הנפש לצייר במחשבתו כאלו הדבר עומד לפניו והוא רואה, הטית אוזן היינו להשכיל על כוונת התורה זהו כח השכלי, ובלשון המקובלים הוא נפש רוח ונשמה, שאין האדם זוכה להקרא אדם אלא בהשלמת שלשתן, ויש לפרש שזה עצמו הוא מארצך וממולדתך ומבית אביך, ארצך מתיחס לגוף, מולדתך לנפש, בית אביך לשכל, וכל אלה כמו שיש בקדושה, כן יש להיפוך, וילך לו מזה, אלא ידבוק בשמיעה ראי' הטית אוזן דקדושה: 
@11אל הארץ אשר אראך, @33הנה לא זכה אאע"ה להתגלות אלקית אלא בא"י וכן אין הנבואה שורה בחו"ל, שהוא מקום שליטת הע' שרים ולמטה כח האומות הם המסתירים את אור אלקי, ולעתיד כתיב ולא יכנף עוד מוריך, וקודם שיכלה זרעו של עמלק שהוא ראשית גוים, כביכול כאלו הפנים של מעלה מכוסה כמ"ש רש"י, ע"כ אין חו"ל מקום הראוי להתגלות ה', ורק בא"י ששם אין להחיצונים שליטה ורק בשעת החורבן הי' להם שליטה רק לשעתו כמפורש בזוה"ק ושאח"כ אין להם עוד שליטה שמה, וע"כ אז גם נביאה לא מצאה חזון מה', ואח"כ עוד הי' נביאים בישראל, והנה ידוע שעולם שנה נפש הם על מתכונת אחת, עולם הוא מקום הראוי להתגלות אלקית, והוא ארץ ישראל, שנה הוא זמן שיש זמנים מיוחדים ראוי להתגלות אלקית והוא שבת ויו"ט, נפש הוא אדם מהול, כמ"ש בזוהר ריש פ' וירא: 
@66והנה @77שלשה אלה מתיחסים לגוף ונפש ושכל, א"י הוא מתיחס לגוף שנכנס בה בגופו וניזון גופו מפירות ארץ ההוא, וזהו שייך אפי' לבע"ת בלתי מדברים, ובפעולה שמשתתף בה האדם עם יתר בעלי חיים מוכרח שזה מתיחס לגוף, אף שבאדם הוא ענין אחר לגמרי, כי ענין ארץ ישראל הוא לקבל בה התגלות אלקית שזה אינו שייך לשאר בע"ח, מ"מ הפעולה הוא אחת כמובן, מילה מתיחס לנפש שהוא באבר התאוה לעצור את כוחות הגופניים ורצונות החומרים, ונפש הוא הרצון והתשוקה שבאדם כמו שאמרנו כמה פעמים מלשון אם יש את נפשכם שפירושו רצונכם, שבת מתיחס להשכל כי שבת היא יומא דנשמתא ושבת יעשה כולו תורה: 
@66ושלש @77אלה הי' באברהם, שהי' שלם בגוף ונפש ושכל, וע"כ מצינו בו, א"י, מילה, ושבת, עקב אשר שמע אברהם בקולי וישמור משמרתי וגו', ובמדרש פ' מ"ט ופ' ס"ד אפי' הלכות עירובי חצירות הי' אברהם יודע ובפרשה צ"ה אפי' עירובי תבשילין הי' אברהם יודע, וכן הוא בש"ס יומא (כ"ח:) ובתנחומא פרשה זו, והרשב"א גורס עירובי תחומין, ויובן עפ"י מאמר כ"ק אבי אדומו"ר זצללה"ה אהא דאתחומין לא איפקד במרה ובתוס' שה"ה הוצאה, ופי' משום דאלו הי' מחיצות הי' מהלך אפי' כמה, וכן הי' מותר לטלטל אפי' בכמה פרסאות, א"כ אין המלאכה עושה שינוי בגוף הדבר, והוא אסור מצד הצורה לא מצד החומר שבו, ועד מתן תורה לא השיגו מעלה זו שיהי' ענינם מצד הצורה, ומצינו עוד ענין שהוא מצד הצורה כמ"ש הרמב"ן בענין טבילת נדה שטהרה הגופנית הוא משפסק הדם אבל טהרה הצורית הוא בטבילה ודפח"ח, ולפי הדברים האלה יובן שמירת אברהם עירובי חצירות ועירובי תחומין, היינו הוצאה ותחומין שהם מצד הצורה השכלית ואאע"ה שמר השבת מצד השלמת שכלו כנ"ל ע"כ שמר גם זה, והיינו רבותא מיתר הלכות שבת, ואפי' להגירסא עירובי תבשילין נמי נוכל לומר דהיינו הרבותא עצמה שהרי אין שינוי במעשה זה שמבשל ביו"ט לשבת אם הניח עירוב תבשילין או לא, והוא דומיא דהוצאה ותחומין, ולפי"ז יובן שלא מצינו ענין טבילה במים רק באברהם אע"ה כמ"ש הזוה"ק ק"ב: שהי' לו מעיינא דמיא ומאן דצריך טבילה הוה מדכי לי', והיינו מטעם הנ"ל וכמ"ש לעיל בשם הרמב"ן: 
@66והנה @77אאע"ה הנחיל כל אלה לזרעו אחריו שע"י קבלת התורה ישתלמו בשלשתן אלה, וע"כ נמצא ג' מצוות אלו בכל איש ישראל, ארץ ישראל, מילה, ושבת, והיינו עפ"י דברי כ"ק אבי אדומו"ר זצללה"ה שהוכיח דבכל מקום שדעתו של אדם משתוקק לשם, נחשב כי הוא שם, ממתניתין דעירובין הי' מכיר אילן או גדר ואמר שביתתי בעיקרו קונה שם שביתה כאלו הי' שם בפועל, וכן הוא בכל ישראל אפי' יושבי חו"ל מאחר שכל תפילתם הוא דרך ארצם ומתפללין תמיד על עליית ישראל לארצנו ולטעת אותנו בגבולינו, נחשב כאלו כולנו שם, ומילה, ושבת כמשמעו ע"כ יכול כל איש להשתלם בגוף ונפש ושכל ועם זה יובן דברי המדרש פרשה מ"ז ונתתי לך ולזרעך אחריך את ארץ מגוריך ר' יודן אמר חמש אם מקבלים בניך אלהותי אני אהי' להם לאלקי ולפטרון, ואם לאו לא אהי' וכו', אם נכנסין בניך לארץ הם מקבלים אלהותי ואם לאו אינם מקבלין, אם מקיימין בניך את המילה הם נכנסין לארץ ואם לאו וגו' אם מקבלין בניך את השבת הם נכנסין לארץ, הרי שחשב ג' אלה לקבלת אלקית א"י, מילה, ושבת, כי ג' אלה הם שלימות כל חלקי אדם גוף ונפש ושכל כנ"ל: 
@66ויש @77להתבונן עוד בשינוי הסדר שבין אאע"ה לבין בניו אחריו, באאע"ה הי' הסדר, א"י, מילה, ושבת, שהרי בראשונה נצטוה על א"י ואח"כ על המילה ואח"כ מצינו בו שמירת שבת כנ"ל, ובזרעו אחריו הסדר להיפוך ראשונה הוא שבת שאין שבעת ימים קודם המילה בלי שבת, ובמדרש טעם למילה בשמיני כדי שיעבור עליו שבת אחת, ואח"כ מילה, ואח"כ כשיגדיל ויהי' דעתו על א"י כנ"ל, כי אף הנולדים בא"י נראה שאז נשלם מצוות ישיבת א"י אם דעתו לכך, כי מאחר שתאמר שאפי' הדרים בחו"ל אם דעתם על א"י נחשב כאלו הם בא"י, כמו כן תאמר להיפך שאפי' יושבי א"י אם דעתם על חוץ לארץ נחשב כאלו הם בחוץ לארץ, ומאחר שעיקר ישיבת ארץ ישראל הוא הדעתו לכך, מובן שעיקר ישיבת א"י נחשב כשיגדיל ויהי' דעתו לכך וא"כ הסדר הוא לגמרי מהיפוך, והטעם בזה מובן שאאע"ה הוא עלה במעלותיו ממטה למעלה, וע"כ מעלין בקודש ראשונה שלימות גוף ואח"כ שלימות הנפש ואח"כ שלימות השכל, אבל זרעו אחריו שבאים מפאת זכותו של אאע"ה ומשפיעין להם מהשמים קדושת גוף ונפש ושכל, ותדע שהרי הקדושה באה בהם בעודם קטנים כשנולדו כנ"ל וא"כ הקדושה הוא מלמעלה למטה, וע"כ ראשונה הוא קדושת הנשמה והשכל אף שעדיין אין בו השכל מ"מ הקדושה באה תיכף בעת שבת הראשונה, ואח"כ הנפש ואח"כ הגוף: 
@66במד"ר @77וכן הוא ברמב"ן שארבעה מלכים אמרפל וחבריו הם דוגמא לד' מלכיות וכמו שהם נפלו ביד אברהם כן סופן של הארבע מלכיות ליפול ביד ישראל, וכאשר נתבונן בסדר הפרשיות של מלחמת ד' מלכים הי' אחרי בואו ועלייתו ממצרים לשלום, והנה במדרש אברהם ירד למצרים וגדר עצמו מן הערוה לפיכך גדרו כל האנשים בגלות מצרים מן הערוה בזכותו, שרה גדרה עצמה מן הערוה לפיכך נגדרו כל הנשים בזכותה, הרי כי ענין נסיון וצירוף אברהם במצרים הי' בענין עריות אשר בשר חמורים בשרם כנודע שזה הי' עיקר קליפת מצרים, וע"ז נאמר ויעל אברהם ממצרים שלא נדבק בו מאומה ח"ו, ומזה באה לו התשועה מד' מלכיות, כן נראה לדורות לזרעו אחריו תחלה נתמרקו במצרים בענינים אלו ויצאו שלימים גן נעול אלו הנקיבות גל נעול אלו הזכרים ובכח זה היכולת בידם לסבול כל הגליות שלא יטמעו בהם ח"ו, וממוצא הדברים אשר קדושת ישראל בענינים אלו הוא שעומד להם נגד שעבוד ד' מלכיות עד מלחמה האחרונה שאין בני עשו נופלים אלא ביד משיח מלחמה שהוא בן יוסף שומר הברית ציס"ע, וכל כמה שהאיש נקי בענינים אלו ועושה תשובה על העבר בגלגול זה לעומת זה אין כח המלכיות מושלים ושולטין עליו, וכ"ק זקיני זצללה"ה מקאצק אמר על הצעירים אם ישתעבדו את מוחם להגמרא מוטב ואם לאו ילקחו, והיינו הך שאין דבר תיקון לחטא זה כמו שעבוד המוח בלמוד הגמרא, כי באשר הפגם במוח מוכרח התיקון נמי להיות במוח, וזה יגיעה בעיון הלכה, והדבר כמבואר: 
@66במדרש @77וכן הוא ברש"י ומלכי צדק מלך שלם הוציא לחם ויין רמז לו על המנחות ועל הנסכים שיקריבו שם בניו, והקשו המפורשים מדוע לא הוציא גם בשר לרמוז לו על בע"ח שמהם עיקר הקרבנות, ונראה שהרמז הי' רק בדבר של חידוש, וקרבנות מבע"ח כבר הקריבו אדה"ר ונח ואינו רבותא כי למה יגרע מהם, ורק המנחות והנסכים שהם מצמחים שלא הקריב מהן אדם מעולם וקין הרי לא נתקבל קרבנו והי' כלא הי', ולא עוד אלא אפי' ישראל לא הקריבו מנחה בבמה לדעת ר' יהודה, ואפי' לרבנן מ"מ גוים ודאי שהם עצמם אף שמותרין להקריב קרבנם בבמה מ"מ אין מקריבין מנחות ונסכים, רק במקדש שהכהנים הם המקריבים מקריבין מנחות ונסכים, וזהו הבשורה טובה שרמז לו, שבניו יהי' בכחם להעלות גם הצמחים אשר זה לא הי' בכח צדיקים הראשונים, ושע"כ לא הקריב נח רק מבע"ח, והטעם שרמז לו כעת אחר נצחון הד' מלכיות, כי במד"ר שהי' אאע"ה מתפחד על שהרגם והשיבו הקב"ה קוצים אתה מכלה מן הכרם שהרג את הרשעים האלה והעבירם מן העולם וזה הי' פתח פתוח על לעתיד, ותיכף התחיל הביעור חמץ הוא חלק הרע, ומפאת ביעור חלקי הרע מהעולם העביר גם חלקי הרע מן הצמחים, וע"כ שוב יש בכחם להעלות גם הצמחים אחר שכבר מנוקה מהפסולת, אבל ב"נ שאצלם הוא הכל מעורב הטוב עם הפסולת כמ"ש אדומו"ר הרי"ם זצללה"ה בפי' מה שעולת ב"נ הוא בלי הפשט ונתוח, היינו בלתי מנוקה מהפסולת, וע"כ אין בכחם להעלות הצמחים שחלקי הפסולת מרובה וידועין דברי האר"י ז"ל על לא בעניותי אכילת ירקא ולא בעתירתי ובאתרא דליעול ירקא ליעול בשרא וכוורא, משום שחלק הטוב בבשרא וכוורא מרובה ממה שהוא בצמחים: 
@66במד"ר @77ויקח לו את כל אלה רשב"י ורבנן רשב"י אומר כל הכפרות הראה לו ועשירית האיפה לא הראה לו, ורבנן אמרו אף עשירית האיפה הראה לו נאמר כאן ויקח לו את כל אלה ונאמר להלן והבאת את המנחה אשר יעשה מאלה לה', ונראה דהנה אמרו ז"ל שאלו לחכמה מה יעשה בהחוטא והשיבה נפש החוטאת היא תמות, התורה אמרה יביא קרבן ויתכפר לו, והיינו שמצד שורת הדין שהשכל נותן שאדם שחטא שוב אין לו חיים, רק מצד החסד יש לו כפרה בקרבן והתורה נקראת תורת חסד ע"כ אמרה יביא קרבן ויתכפר לו, וזהו כל הכפרות הראה הקב"ה לא"א באשר כל הכפרות הוא מצד מדתו מדת החסד ושייך אליו, ע"כ הראה לו, והנה עשירית האיפה שהוא מנחת חוטא שהיא בלי שמן ולבונה, ובש"ס סוטה ששמן ולבונה רומז לתורה ומעש"ט, וע"כ עשירית האיפה מכפר גם על מי שאין בו לא תורה ולא מעש"ט, והנה במד"ר פ' וישלח העושה כמעשיהם ובוחר בדרכיהם [של האבות] מתקיים עליהם ומי שאינו בוחר בדרכיהם ואינו עושה כמעשיהם אינו מתקיים עליהם, וא"כ זה שאין בו לא תורה ולא מעש"ט א"כ אינו עושה כמעשיהם א"כ גם זכות אברהם שהמשיך מדת חסד לזרעו ג"כ אינו מועיל לו, וע"כ אמר רשב"י שעשירית האיפה לא הראה לו, ורבנן אמרו אף עשירית האיפה הראה לו, שע"כ אם נשבר לבו בקרבו מחמת שיודע שאין בו לא תורה ולא מצות ואין עני אלא בדעת זה הוא קרבן עני האמיתי ומאחר שמרגיש בעצמו ויודע זה, שוב נוכל לומר עליו שהוא בוחר בדרכיהם עכ"פ, שזה מדתו של אאע"ה שאמר ואנכי עפר ואפר, שלא עלה על דעתו שמגיע לו בתורת מתן שכר שום דבר מהש"י רק הכל בתורת חסד, ע"כ נשאר זכותו ג"כ לגמול עמם במדת חסד אף שאינם כדאי, כמו שאברהם בעיני עצמו לא הי' כדאי, וע"כ זה אף שעדיין אינו עושה כמעשיהם מ"מ הרי הוא מקבל על עצמו מהיום והלאה להיות טוב כי בלא"ה זבח רשעים תועבה, וא"כ זה שיודע שאינו שוה כלום ומקבל על עצמו להלאה זה עצמו הוא מדתו של אברהם וא"כ מועיל לו זכותו של אאע"ה ומחמת זכותו באה לו הכפרה ע"כ גם זה הראה לאאע"ה: 
@66ובמה @77שאמרנו שזכותו של אאע"ה מועיל לאיש אעפ"י שאין בו לא תורה ולא מעש"ט רק שעכ"פ נשבר לבו על העבר ומקבל עליו על להבא, יש להבין מקרא סתום שכאשר נתבשר אברהם אבל שרה אשתך יולדת לך בן אמר לו ישמעאל יחי' לפניך פירש"י איני כדאי למתן שכר כזה, וכנראה שמחל להקב"ה על מתנתו ליתן לו את יצחק וזה הפלא ופלא שיסתפק עצמו בבן האמה אשר זה הי' כל מגמתו כל הימים שיעמוד ממנו זרע יעבדנו, וכי הטעה ח"ו אברהם א"ע להאמין שזרע הגר המצרית זרע כנען המקולל, יהי' כ"כ טוב כמו זרע שרה, ח"ו לומר כן, ועוד הלוא כבר אמרה שרה חמסי עליך שפירש"י כשהתפללת לא התפללת על שנינו והיתה מתרעמת, ועתה כשבאה לידו שהש"י בישר לו לידת שרה ימחול על המתנה היתכן זה שימחול מתנת שרה, ולהנ"ל יובן שאברהם חשב שזה הוא שכר המילה שקיבל על עצמו, לזה אמר אינו כדאי לקבל מתן שכר כזה, היינו לקבל בתורת מתן שכר רק רצה שיהי' כי אם בחסד הש"י לבד ולא בשכר, וע"כ אפי' אם ח"ו לא יהי' בישראל כ"כ שומרי הברית אם אך יקבלו על להבא יתננו בחסדו של אברהם, ולא כן אם הי' מקבל בתורת מתן שכר, ואם ח"ו ישראל אינם ראוים בטל השכר, אבל כשיהי' לו בתורת חסד ישאר לבניו ג"כ בתורת חסד אם אך יבחרו בדרכו להיות נשבר לבו בקרבו על פגם העבר ויקבל על להבא, והשכר שהש"י אמר ליתן לו בשביל המילה באשר בעיניו איננו מגיע לו בעד זה כ"כ, בשכר זה יחי' ישמעאל, אבל יצחק יהי' רק מפאת חסדי ה' כי לא תמנו אפי' שיהי' בזמן מן הזמנים שלא יהי' ח"ו כדאי, אבל ישמעאל יהי' בשכר המילה וממוצא דבר שזרע ישמעאל באשר אינם שומרי המילה נפקע זכותם: 
@00שנת תרע"ג. 
@66במד"ר @77ויאמר ה' אל אברהם לך לך מארצך וגו' ר' יצחק פתח שמעי בת וראי והטי אזנך ושכחי עמך ובית אביך אמר ר' יצחק משל לאחד שהי' עובר ממקום למקום וראה בירה אחת דולקת, אמר תאמר שהבירה הזו בלא מנהיג הציץ עליו בעל הבירה אמר לו אני הוא בעל הבירה, כך לפי שהי' אבינו אברהם אומר תאמר שהעולם הזה בלא מנהיג הציץ עליו הקב"ה ואמר לו אני הוא בעל העולם וכו' הוי ויאמר ה' אל אברם עכ"ל, ויש להבין כי מפשטות המאמר נראה שמה שלא ידע אברהם מי הוא בעל העולם והי' מסופק ואומר תאמר שהעולם הזה בלא מנהיג עד שהציץ עליו הקב"ה ואמר לו אני הוא בעל העולם, שזהו מאמר לך לך שהרי המדרש הביא זה על מאמר לך לך, ועוד שלא מצינו שדיבר עמו קודם לכן, וזה תימא שהרי בן ג' שנים הכיר אברהם את בוראו, ואפי' להמאחרים עד מ' שנה או מ"ח שנה מ"מ ע"כ הי' הרבה קודם המאמר לך לך שהי' בהיותו בן ע"ה שנה, או לרש"י ע' שנה ועוד שהרי נשלך לכבשן האש ומסר עצמו על קידוש השם קודם המאמר הזה: 
@66ונראה @77דהנה במדרש לפי שהי' אבינו אברהם מתפחד ואומר תאמר שיש בי עון שעבדתי ע"ז כל השנים הללו אמר לו הקב"ה לך טל ילדותך מה טל זה פורח אף עונותיך פורחים, ואינו מובן דמיון המדרש לטל ואם לענין הפריחה יותר הי' לו לדמות לעופות הפורחים שזה צורתם, ועוד מה לשון פריחה בעונות, ולכל הפחות הי' צריך לומר פורחים ממך והי' כדמיון שאמרו ז"ל טומאה פורחת ממנו אבל לשון פריחה בלי תיבות ממנו מחוסר הבנה, וכבר אמרנו לפרש דהנה טל עולה לקראת החמה כמו שפירש"י פ' בשלח, ואינו נשאר על הזרעים, ומ"מ לא הי' לריק אלא שמעורר ליחות עצמיי שבזרעים, כדמיון זה יש לומר שהי' באברהם, דהנה במדרש פס"א ובתורתו יהגה יומם ולילה אר"ש רב לא הי' לו אב לא למדו ומהיכן למד את התורה וכו' אבל עודנה השאלה מאין הי' לוקח התעוררות לדרוש ולחקור אחר אלקית, אך בזוה"ק (פ"ו.) בגין דחמא שמשא דנפיק בצפרא מסטרא דמזרח חשב שזה אלקי עולם פלח לי' כל האי יומא לרמשא חמא שמשא דאתכניש וסיהרא נהרא אמר דא הוא ודאי דשליט על האי פלחנא דפלחית כל האי יומא דהא אתחשך קמי' ולא נהיר פלח לי' כל האי לילא לצפרא חמא דאזלא חשוכא ואתנהיר סטרא דמזרח אמר ודאי כל אלין מלכא אית עלייהו ושליט דאנהיר לון, וכעין זה במדרש אמר לי' נמרוד לאברהם נסגוד לנורא אמר לי' אברהם ונסגוד למיא דמטפין נורא, אמר לי' נמרוד נסגוד למיא, אמר לי' נסגוד לעננא דסבלין מיא וכו', והיינו שכל התעוררות של אברהם הי' מהשלילות, כי בראותו א"ע ואת כל העולם כולו בשפל המדריגה טובעים בעמקי שאול זה עובד למים וזה לאש והי' רודפין אחר ההבל וריק בלי שום תכלית, וכל כוחות הנפש הי' מונחים באשפה, והי' אוכלין ושותין ופוחזין כבמדרש, והי' מקולקלין הן בגוף והן בשכל, שזה מובן לכל בר דעת שזה לא יתכן בשום אופן שהאדם שהוא מובחר היצירים ירדוף רק רע כל היום, ובשביל זה עצמו שהרגיש בעצמו שהגיע לקצה האחרון מהקלקול התעורר משנתו לחשוב מחשבות לחלוק על דעת ההמון, והעמיק בחקירתו עד שהתבונן שיש גבוה וגבוה מעל גבוה שומר ואחת לאחת למצוא חשבון, עד שהבין שיש שם ה' נמצא אשר ממנו מתהוים כל הנמצאים, ובזוה"ק (ע"ח.) אשגח וצריף ותקיל דהא חילא עלאה דעלה לית לי' שעורא עמוק וסתום וכו' עיי"ש כל המאמר, והכלל שכל מה שהשיג הי' רק ממה שזה תחתון ע"כ שיש גבוה עליו כנ"ל, ועם זה הבין שתכלית כל האדם שהוא מובחר היצירה בהכרח הוא לדבוק בהסיבה ראשונה, ובהכרח שהש"י משגיח ומעניש ומשכיר היפוך דעת אנשי דורו אשר מהם כחשו בה' ואמרו לא הוא, ומהם שהודו שיש סיבה ראשונה אבל פקרו ואמרו עזב ה' את הארץ ואינו משגיח על השפלים ומסר הנהגה למערכת השמים כמ"ש הרמב"ם ריש ה' ע"ז, ואברהם אבינו ע"ה השיג אמיתת הדבר, וחלק על אנשי דורו, והנה כל מה שהביאו לידי חקירה זו הוא רק עונותיו הקודמין שהי' בשפל המדריגה, כי אפשר לולא עונותיו הקודמים שהי' מגיעים עד קצה האחרון לא הי' מתעורר כלל לדרוש ולחקור, וע"כ באשר העונות הי' סיבה לכל הטוב הם כדמיון הטל המעורר את ליחות העצמיי אף שחלף הלך לו לקראת השמש ולא נשאר ממנו כלום, והוא כעין שאמרו ז"ל שהעושה תשובה מאהבה זדונות נעשים לו כזכיות מטעם שהעונות עצמם הי' הסיבה שיתעורר בתשובה מאהבה בהרגישו עד כמה נתרחק מדרך האמת והלך חשכים: 
@66ומעתה @77יוצדק הלשון מה הטל פורח אף עונותיך פורחין, היינו שפורחים ועולין למעלה לריח ניחוח היפוך מה שהי' מקודם מכבידים ויורדים למטה כענין שנאמר כמשא כבד יכבדו ממנו עתה שנעשים כזכיות הם פורחין למעלה: 
@66קיצור @77הדברים שהתעוררות אברהם בא מצד ההיפוך והוא כדמיון שיש דרך בחשבון לחשוב חשבונות אשר מן השקר יש לעמוד על האמת כידוע בחכמת החשבון, והוא יתרון האור מן החושך שמן החושך עצמו בא יתרון האור, ומי יתן טהור מטמא לא אחד: 
@66ובזה @77יש לפרש הכתוב לך לך מארצך וממולדתך ומבית אביך שהם מקבילים לגוף ונפש ושכל כמובן שארץ הוא בדוגמת הגוף, ותולדות האדם הוא בצירוף כוחות הצפש ובית אביך הוא בשכל כענין שאל אביך ויגדך, והיינו שהתעוררות שבא לו מפאת קילקול גוף ונפש ושכל כנ"ל ילך לו מזה כי מעתה איננו מספיק לו זה, כי מפאת השלילות בלתי אפשר להשיג רק שיש סיבה ראשונה כנ"ל אך מהו סיבה הראשונה זה א"א להשיג בשכל אנושי אלא במראה הנבואה, וכענין שאמר ישעי' ואראה את ה' וכמ"ש וביד הנביאים אדמה, וזה אשר אראך היינו שאראה אותך במראה הנבואה את מראה כבוד ה': 
@66ובזה @77ינוח לנו דקדוק עצום שהי"ל אל ארץ אשר אראך שהרי עדיין לא הגיד לו לאיזה ארץ ולא יוצדק לומר בה' הידיעה ועוד תיבת הארץ מנוקד בקמץ כאלו הי' אתנחתא או סוף פסוק, וגם ניקוד הטפחא לא יוצדק כ"כ, שהרי אתה אומר שהוא סמוך אל אשר אראך, אך להנ"ל יתפרש בטוב שאשר אראך רמז על מראה כבוד ה', וא"כ הם שני ענינים הארץ בהא הידיעה קאי על א"י שהי' רוצה מקודם ללכת שמה וע"כ הוא מוטעם בטפחא שהוא מפסיק ולרמז זה בא קמץ כאלו הי' אתנחתא, ואשר אראך הוא ענין אחר כאלו הי' כתיב אשר שם אראך, ומסתייע פירוש הזה מדברי הזוה"ק (ע"ח.) אראך מה לא יכולת למיקם עליו ולא יכולת למינדע חילא דההוא ארעא דאיהו עמוק וסתום, ולדרכינו יתפרש על מראה כבוד ה': 
@66ולפי @77האמור יש לפרש דברי המדרש הנצב פתח דברינו וראה בירה אחת דולקת אמר תאמר שהבירה הזו בלא מנהיג, היינו שלקח לו התעוררות ממה שראה את כל העולם רודפים אחר ההבל וריק, וכמו ששמעתי בשם אדומו"ר הרי"ם זצללה"ה שפירש דולקת מלשון כי דלקת אחרי עכת"ד, ולפי דרכינו יתפרש הרדיפה אחר ההבל ותמה ואמר בודאי אי אפשר שהי' העולם בלא מנהיג שכוון בבריאת העולם והאדם מובחר היצירים לתכלית נכבד ולא לרדוף אחר ההבל ולקח מזה התעוררות לדרוש ולחקור עד שהשיג מה שאפשר להשיג בשכל אנושי, אך בלתי אפשר הי' לו להשיג בשכל אנושי מהות האלקית עד שהציץ עליו הש"י ואמר לו אני הוא בעל העולם היינו שהראה לו במראה הנבואה כנ"ל, אבל עיקר הדבר שיש סיבה ראשונה שכל הנמצאות נמצא מאמיתת המצאו ושהוא משגיח ומעניש ומשכיר זה השכיל מאז בחקירתו ושכלו למר בן ג' שנה ולמר בן מ' שנה ומסר עצמו על קידוש ה' ונשלך לאור כשדים ואין לו שייכות אל מה שהציץ עליו בעל העולם והראהו במראה הנבואה את כבוד ה' שהי' לאחר מכאן ימים רבים: 
@66ויש @77לומר שכדמיון זה הוא ששת ימי המעשה והשבת שבכל ששת ימי המעשה יש לו לאדם ליקח התעוררות במה שיתבונן בכל תהלוכות העולם שכולם רודפין אחר ההבל וריק שזה לא יתכן שאדם מובחר היצירים יכלה כל ימיו בדבר שאין לו תכלית, אלא ודאי שתכלית האדם הוא תורה ועבודה למי שהשמים וארץ שלו, אבל ביום השבת בא הארה מלמעלה ללב בני ישראל להרגיש דביקות הש"י ואת האור כי טוב והוא כדמיון אשר אראך שהציץ עליו בעל הבירה ואמר אני הוא בעל הבירה, וכמו שאנו אומרים בקבלת שבת קומי אורי כי בא אורך, וזה אין לקוות בכל ששת ימי המעשה אלא לאנשי המעלה תלמידי חכמים שהם עצמם נקראים שבת: 
@66ולפי @77דרכינו הנ"ל יש לפרש ג"כ הלשון לך לך שרש"י פירש להנאתך והרמב"ן כתב שזה הוא לפי חוקי הלשון ובזוה"ק לאתקנא גרמך, ולפי דרכינו י"ל דהנה כתבנו לעיל שהרשעים הללו מהם כחשו בה' ואמרו לא הוא, ומהם אף שהודו בסיבה ראשונה פקרו ואמרו עזב ה' את הארץ, שאין כבודו להשגיח בשפלים ומסר הנהגת השפלים למערכת השמים, והבין אבינו אברהם ע"ה בחקירתו היפוך שני כיתות האלו שהש"י אמר לו אמיתת מציחת הש"י, ומה הוא הסיבה הראשונה יראה במראה הנבואה, אך למען דעת היפוך כת הב' שאמרו עזב ה' את הארץ אמר לו לך לך, והיינו עפ"י דברי הזוה"ק ח"ב (כ"ו:) פתח ר' אלעזר ואמר וידעת היום והשבות אל לבבך כי ה' הוא האלקים וגו' האי קרא הכי מיבעי לי' וידעת היום כי ה' הוא האלקים והשבות אל לבבך וכו' והשבות אל לבך מיבעי לי' אלא אמר משה אי את בעא למיקם על דא ולמנדע כי ה' הוא האלקים והשבות אל לבבך וכדין תדע לי' לבבך יצה"ט ויצה"ר דאתכליל דא בדא ואיהו חד ועל דא והשבות אל לבבך למנדע מילה עכ"ל, האומנם כי דברי הזוה"ק עמוקים ואין לנו עסק בנסתרות, אבל בפשוטו יש לפרש דהנה רש"י בראשית ב' ה', ה' אלקים, ה' הוא שמו אלקים שהוא שליט ושופט על כל, וכן פירוש זה בכל מקום לפי פשוטו ה' שהוא אלקים עכ"ל ולפי"ז בתיבות ה' הוא האלקים מבואר היפוך שתי כיתות המינים, נגד הכת שכחשו בה' ואמרו לא הוא ע"ז אמר שם ה' שהוא שם הי' והוה ויהי' ומהוה כל נמצא, ונגד כת הב' שפקרו ואמרו עזב ה' את הארץ ע"ז אמר שהוא המהוה כל נמצא הוא הוא השליט והשופט, והבל יפצה פי האומרים עזב ה' את הארץ שאין כבודו להשניח בשפלים שהרי לית אתר פנוי מני' ומלא כל הארץ כבודו כעליונים כתחתונים, ולא שייך לומר שהתחתונים רחוקים ממנו יותר מהעליונים כי שייך לומר רק בדבר נפרד, אבל לא בהש"י שהכל כלול בתכלית היחוד ואין עוד מלבדו, ונתן מופת על היחוד הוא יצה"ט ויצה"ר דאתכליל דא בדא, ואיהו חד אף שלכאורה נראה שהם ברואים רחוקים זה מזה בתכלית הרחוק, ומ"מ הרי רואין שהיצה"ר ביכולת להופכו לטוב ולעשותו ג"כ כולו טוב ולאתכליל דא בדא, ומוכח מזה שהכל אחד שהרי לא יתכן להפך את הדבר ממציאותו לגמרי ולעשותו מציאות אחר אלא ודאי שבשורש השרשים הכל אחד ומשום דאין עוד מלבדו וכל המציאות מתאחדים בהש"י ולית אתר פנוי מיני', ובכן הוא מופת כי ה' הוא האלקים היפוך האומרים עזב ה' את הארץ, וזהו הפי' לך לך היינו לך וראה את אותך היינו לבבך יצה"ט ויצה"ר דאתכליל דא בדא ותנדע שה' הוא האלקים שליט ושופט משגיח מעניש ומשכיר שהכל נכלל במלת אלקים: 
@66ברמב"ם @77ריש הלכות ע"ז, כיון שנגמל איתן זה וכו', הנה קרא לאאע"ה איתן עפ"י לשון הכתוב משכיל לאיתן האזרחי אף שכל ג' אבות נקראים איתנים כבש"ס ר"ה (י"א.) מניין שבתשרי נולדו אבות שנאמר וכו' בירח האיתנים בחג ירח שנולדו בו איתני עולם, מ"מ לא מצינו בפרטות שיקרא אחד מהאבות איתן כמו אברהם אבינו כאמרם ז"ל שם איתן לישנא דתקיפי הוא, והיינו כי יצחק ויעקב אף שהי' יחידים בדור שעמדו עצמם נגד כל הדור ולזה צריך אומץ לב ותקיף מאד, אבל הנה הם הי' להם ידיעת אלקית במראה הנבואה וקבלתם מאברהם שראה במראה הנבואה, אבל אברהם כשהי' נחלק על אנשי דורו עדיין לא הי' לו שום הארה אלקית אלא הכל מפרי חכמתו וכ"כ הי' לבו ברור עליו והי' תקיף באמיתת חכמתו עד שמסר עצמו לכבשן האש עוד טרם בא אליו הנבואה, זה הוא הפלא ופלא ונאה לקרותו איתן בפרטות, ונראה שזה הניח ירושה לזרעו אחריו כאמרם ז"ל או יהודאי או צליב, ואפי' האנשים שהם בקטנות המוחין, מוסרין עצמם על קדושת השי"ת, כבמדרש פס"ה וירח את ריח בגדיו ריח בוגדיו כגון יוסי משיחא ויקום איש צרורות, ונראה שברית מילה מסייע לזה שלשון ברית הוא נגזר מלשון ברא כמ"ש הרמב"ן בראשית ואו י"ח, והנה בריאה הוא יש מאין וע"כ אפי' אנשים שבגדו וקלקלו, וכמעט שנכבה אצלם זיק היהדות וכמעט שנעקר מהם העיקר ששתל אברהם אבינו, יכול לבוא בהרהורי תשובה בלבם יש מאין: 
@66ועוד @77יש לומר דהנה במדרש פס"א דורש מזמור אשרי האיש על אברהם, ובתורתו יהגה יומם ולילה א"ר שמעון רב לא הי' לו וכו', אף שהי' בדורו נח, שם ועבר, והא"ע נותן בו סימנים אברהם בן נ"ח כשמת נח, מ"מ הי' בודאי בריחוק מקום מאד ושֵם בירושלים הי' רחוק מאור כשדים ומחרן, ובמדרש פמ"ד קצות הארץ זה שרוי בקיצו של עולם וזה שרוי בקיצו של עולם, אך בודאי לא הי' זה במקרה, שיהי' כ"כ בריחוק מקום עד שלא הי' אפשרית שילמוד מהם דבר מה, אף ששֵם ידע מאברהם מאז כבמדרש פנ"ב ובשעה שביקשו אומ"ה לענות אותי [כך גי' המת"כ בשם רש"י] העמיד להם שני גדולי הדור שם ועבר והי' מתרים בהם, והטעם י"ל שהי' הכוונה שיהי' התחלה ממנו ולא יהי' נסמך אל הקודמים, וכאלו הוא התחלת הבריאה יש מאין, וכוחו זה הניח לזרעו אחריו כנ"ל: 
@11וה' אמר אל אברם אחרי הפרד לוט מעמו, @33ברש"י כל זמן שהרשע עמו הי' הדיבור פורש ממנו ולעיל וכו' באותה שעה כשר הי', וכן הוא בזוה"ק, אך בסתרי תורה שלוט הוא משל על היצה"ר, וא"כ כך שמו לוט מתולדתו מלשון לטותא, וא"כ יש להבין מדוע לעיל לא עיכב את מאמר השי"ת כמו לבתר, ונראה דהנה במדרש אברהם ירד למצרים וגדר עצמו מן הערוה לפיכך נגדרו כל ישראל בזכותו, נראה מזה שענין עבודת אברהם במצרים הי' גידור הערוה, והנה כבר אמרנו בשם כ"ק אבי אדומו"ר זצללה"ה שנסיון שייך לומר רק באיש שיש לו שייכות עכ"פ לדבר הזה אבל באיש שכבר נקי ומלובן ואין לו שייכות לענינים אלו לא יוצדק לומר שזה נסיון לו כמובן, ולכאורה יש להבין הרי אברהם לא שלט בו יצה"ר והמליכו הקב"ה על כל אבריו כבש"ס נדרים, א"כ איך יוצדק בו ענין נסיון בדבר ערוה שהוצרך לגדר עצמו מן הערוה, ואם באמת לא הי' נסיון אצלו כלל, לא הי' שייך לומר שנגדרו כל ישראל בזכותו, שזכות הוא רק באם הי' לו נסיון בזה והתגבר על טבעו, אך י"ל עפ"י מה שכתבנו במק"א בהא דמרע"ה השיב להמלאכים שבקשו שינתן להם התורה כלום יצה"ר יש ביניכם, הלוא גם מישראל פסק אז היצה"ר ובש"ס ע"ז אלמלא לא חטאו לא הולידו כי פסק מהם כח להוליד, ואמרנו דכמו אדה"ר קודם החטא שהי' היצה"ר מחוץ לגופו סם רוכב על נחש, אלא שלאחר החטא נשתאב היצה"ר בתוך גופו וכמו שאמרו ז"ל יצה"ר דומה לזבוב ויושב בין שני מפתחי הלב, ובעת מ"ת שבו ישראל למדריגת אדם הראשון קודם החטא, ע"כ הי' נמי היצה"ר מחוץ לגופם לבד כעון מסית עומד מבחוץ, וע"כ מדויק שהשיב להם כלום יצה"ר יש ביניכם ולא אמר בתוככם, כי בתוככם משמע בתוך פנימית שלכם וזה באמת גם בישראל לא הי', אלא אמר ביניכם שמשמע בחוץ בין זה לזה, וכיוצא בזה הי' בישראל ביניהם, והנה ידוע דשלשת האבות תקנו חטא אדה"ר שהי' פתוך בו כל השלשה עבירות ע"ז ג"ע שפ"ד, ואברהם תיקן חטא ג"ע כמ"ש במהר"ל, וע"כ כמו בשעת חטאו של אדה"ר הי' היצה"ר מבחוץ, כן בעת התיקון די אם היצה"ר יהי' מבחוץ, וע"כ אברהם לא שלט בו יצה"ר היינו שלא הי' היצה"ר בפנימיותו אבל מ"מ הי' לו היצה"ר מבחוץ, והיינו דבמדרש שלוט הי' להוט אחר בולמוס של עריות וע"כ בחר לו לוט את כל ככר הירדן לפי שהי' שטופי זמה כמו שפי' רש"י, ובכן י"ל הא דאיתא בסתרי תורה שלוט משל על היצה"ר, הוא יצרא דג"ע, וע"כ כאשר הלך לוט עם אאע"ה אתו עמו בחבורתו והוא הי' להוט אחר בולמום של עריות, פגם בענין זה גם את אברהם להכניס בו הרהורים, כידוע שהרשעים פוגמין את הצדיקים וצריכין שמירה, אבל א"א תמיד התגבר עליהם ואפי' בדידי' לא הוה מסתכל, וא"כ כל עוד שלא נאמר ויעל אברהם ממצרים הי' צורך בלוט, והא למה זה דומה לקליפה טרם שנתבשל הפרי, ובאשר הי' צורך עדיין לא הי' נחשב עדיין לפסולת כמ"ש כ"ק אבי אדומו"ר זצללה"ה בספרו אגלי טל בענין קליפת החטים הנצרכים להחטים להכניסם בהם לאוצר, וע"כ לא הי' מעכב השראת השכינה על אברהם, ובאמת באשר לא הי' נחשב עדיין לפסולת כ"כ לא יצא לגמרי לתרבות רעה עד שנחשד על הגזל ובחר לו שכונת סדום מפני שהי' שטופי זימה, כי מפני שהי' לו חיבור בצד מה אל אברהם למען יהי' נחשב לאברהם נסיון, הי' ג"כ להיפוך שקיבל תועלת מאברהם כי ידיעת הפכים אחד, אך עתה שלא הי' בו עוד צורך וכדמיו' קליפת הפרי אחר שנתבשל, נעשה נפרד לגמרי מאברהם ויצא לתרבות רעה, ואפשר לומר שגם כוונת רש"י במ"ש אותו שעה כשר הי', נמי כוונתו לזה, והכל עולה לכוונה אחת, וכלשון הכתוב וכשר הדבר לפני המלך שפירושו ראוי ונכון, וכאן ראוי למילתי': 
@66ובזה @77יש ליתן טעם לדברי הש"ס יבמות דערלות שלא בזמנה דהיינו קטן תוך ז' מותר לסוכו בשמן של תרומה דלא הוי ערלות, דבמדרש דערלה הוא פסולת של הגוף, וממילא, תוך זמנה שנצרך עדיין הערלה כמו קליפת הפרי טרם שנתבשל, ואם יחתכנה תוך זמנה הוי כנתתך הגיד שלא קיים מצות מילה כמו שביאר השאגת ארי', וא"כ עדיין יש צורך בהערלה ואינה נחשבת עדיין פסולת ע"כ לא הוי ערלות, וכן נמי א"א קודם שנצטוה לא הוי כלל מצוה, וכמחתך שאר אברים דמי שהרי צורך בו כנ"ל ואיננו נחשב פסולת, ע"כ לא מל אף שקיים כל המצוות טרם שנצטוה: 
@66במדרש @77וה' אמר אל אברם וגו' ר' יהודה אומר כעס הי' לאברהם אבינו בשעה שפירש לוט בן אחיו מעמו אמר הקב"ה לכל הוא מדבק וללוט בן אחיו אינו מדבק, ר' נחמי' אמר כעס הי' לו להקב"ה בשעה שהי' מהלך לוט עם אברהם וכו', והנה ידוע דבפלוגתא אלו ואלו דא"ח, וכאן דפליגי בסברות הפוכות איך יתכן זה, ונראה דהנה יש לדקדק דבר' יהודה איתא כעס הי' לאבינו אברהם, ובדר' נחמי' איתא כעס הי' לו להקב"ה, בשעה וכו', ובכן יש לומר דמר אמר חדא ומר אמר חדא ולא פליגי, דהנה ידוע דלידע תעלומות לב אינו נמסר כי אם להקב"ה שנקרא יודע תעלומת, וגם הנה ידוע שסדר עולם הוא משפיע ומקבל הן בגשמיות והן ברוחניות וכמו שבגשמיות המקבל נכנע להמשפיע כן ברוחניות א"א להמקבל לקבל אלא כשהוא נכנע להמשפיע, והנה לוט נתגאה לחשוב א"ע ליורש אברהם וכל בנין עולם יהי' ממנו ע"כ שוב לא הי' יכול לקבל מאברהם תועלת להחזירו למוטב, אך אברהם לא ידע תעלומות לבו כי בודאי דברים אלו לאברהם אין בן ולוט יורשו לא נאמרו לאברהם עצמו, וע"כ אברהם כעס על עצמו שחשב שהש"י יש לו טענה וכעס עליו באשר לכל הוא מדבק ולבן אחיו אינו מדבק כי תלה החסרון בעצמו כמדת הצדיקים ולא עלה על דעתו שהחסרון הוא מחמת לוט שאיננו נכנע כנ"ל, וזה מאמר ר' יהודה כעס הי' לו לאברהם היינו אברהם על עצמו ונדמה בעיניו שהקב"ה אומר לכל הוא מדבק וכו', ור' נחמי' אמר כי הקב"ה באמת לא הי' לו טענה וכעס על אברהם שלא דבקו ללוט שהרי הש"י יודע תעלומות לב שהחסרון הוא מחמת לוט ולא מחמת אברהם, אלא כעס הי' להקב"ה על אברהם בשעה שהי' מהלך לוט וכו' וא"כ מר מיירי מכעס אברהם על עצמו ומר מיירי מכעס הקב"ה על אברהם: 
@66ובמה @77שכתבנו שלוט נתגאה כנ"ל יובן מדוע נשמת דוד המלך ע"ה הי' בתוך עומק קליפת לוט, דהדבר ידוע דהנשמות נצרפין בדבר שהוא הפכו, וע"כ דוד המע"ה שמדתו הי' הכנעה יתירה וכדכתיב ואנכי תולעת ולא איש חרפת אדם ובזוי עם, וכמו ששמעתי מכ"ק אבי אדומו"ר זצללה"ה דאותיות דוד מורה על מהותו דל"ת בראש ואח"כ אות וא"ו הוא אות המשכה כל מיני טובות כנודע ודל"ת לבסוף היינו שאחר כל הטובות והברכות נשאר נכנע כמקדם וא"כ הוא לגמרי היפוך מלוט ע"כ נצרף נשמתו בלוט: 
@66ובמה @77שכתבנו דצירוף הנשמות הוא בהיפוכים יובן דברי המדרש מצאתי את דוד עבדי היכן מצאתיו בסדום, משמע דלבד שנשמת דוד המע"ה הי' לה צירוף וזיכוך בלוט הי' לה נמי צירוף וזיכוך בסדום, ויובן עפ"י מה דכבר כתבנו שדור אנוש ודור המבול ודור הפלגה הי' חטאם בגוף ונפש ושכל, דור אנוש בע"ז שהוא בשכל, דור המבול בג"ע שהוא בגוף, דור הפלגה קיצוץ ופירוד התחתונים מן העליונים דוגמת שפיכת דמים שהוא בנפש, וכנגדם הי' הג' אבות בקדושה שתיקנו קילקול אלו הדורות אברהם תיקן חטא ג"ע, יצחק תיקן חטא ע"ז, ויעקב תיקן חטא שפ"ד, והנה כתיב ואנשי סדום רעים וחטאים לה' מאד, ובמדרש חטאים בג"ע, לה' בע"ז, מאד בשפיכת דמים ונראה שהם לקחו כל הג' קליפות רעות יחדיו, מאחר שפרט בהם הכתוב כל אחד לעצמו ולעומתם בקדושה הי' דוד המע"ה כולל כל הג' אבות וע"כ לעתיד יהי' ראש לשלשת האבות כי הוא כלול משלשתן, וע"כ כאשר עוד הי' נשמתו משוקע ביד החיצונים כידוע הי' מקומו בסדום שהם בטומאה לעומתו בקדושה: 
@66במדר"ת @77אתה אמרת אם מחוט אני מטהר את בניך במזבח שתהא מוקפת בחוט של סיקרא כמו ששנינו המזבח הי' מוקף בחוט של סיקרא, ועוד בשכר שאמרת אם מחוט אני אתן לבניך מצות חוטין של מצוות פתיל תכלת אמרת עד שרוך נעל אני נותן לבניך מצות יבמה וחליצה וחלצה נעלו, ובמדרש רבה מוסיף ד"א אם מחוט זה המשכן שהוא מצוייר בתכלת וארגמן ועד שרוך נעל אלו עורות התחשים, ובש"ס חולין (פ"ט.) ואמר רבא בשכר שאמר אברהם אבינו אם מחוט ועד שרוך נעל זכו בניו לשתי מצוות לחוט של תכלת ורצועה של תפילין, בשלמא רצועה של תפילין כתיב וראו כל עמי הארץ כי שם ה' נקרא עליך, פירש"י איכא הנאה דכתיב ויראו ממך וכו', אלא חוט של תכלת מהו דתניא ר"מ אומר מה נשתנה תכלת מכל הצבעונין מפני שתכלת דומה לים וכו' עד דומה לכסא הכבוד, פירש"י וכשהקב"ה מסתכל בכסא הכבוד שלו נזכר במצוה זו שהיא כנגד כל המצות, ויש להבין א"כ דכל הני צריכין למצוא שיהי' הנאה ותועלת לישראל, בחוט הסיקרא, וגם במצוות חליצה מה הנאה איכא דהנאת מצוה לא חשיבא לי' הנאה דא"כ לא הוי מקשה הש"ס מידי, ועוד הא אמר רבא חלצה בסנדל   של ע"ז כשירה מצוה לאו להנות ניתנו, וגם יש להבין ההנאה במשכן שהוא מצוייר בתכלת וארגמן ועורות תחשים מאי נ"מ לנו באיזה דבר נעשה המשכן: 
@66ונראה @77דהנה במשנה מדות שהמזבח הי' מלבנין אותו פעמים בשנה וההיכל פעם אחת בפסח, וידוע דגוון לבן הוא בחסד, וע"כ פסח שהוא זמן השפעת החסדים כידוע הי' זמן ליבון ההיכל, וידוע שהיכל גמטריא שלו כשם אד' שהוא שם מדת מלכותו יתב"ש, והמזבח שהוא מקום הקרבת הקרבנות אשר מדת הדין אומרת נפש החוטאת הוא תמות, אלא שימינו של הקב"ה פשוטה לקבל שבים, ומקבל נפש הבהמה תמורת נפש האדם, א"כ מלבנין אותו פעמים בשנה להורות שכל מציאתו הוא רק חסדים שבו, אבל ההיכל שהוא מדת מלכותו, וידוע שעיקר בנין המלכות הוא מהגבורות להודיע דאית דין ואית דיין, ע"כ אין מלבנין אותו אלא בפסח שהוא זמן החסדים לגמרי בלי תערובות דין [ובמדרש שעל הים בא עוזא שר של מצרים ואמר דין יש לי עליהם, וכבר דקדקנו למה המתין עד על הים ולא טען תיכף בשעת היציאה, ופרשנו שהיציאה הי' בחסד גמור בלי תערובות דין ולא הי' שייך לו לטעון דין יש לי עליהם שאם המלך ירצה ליתן מתנת חנם לאיש אין מקום להקטיגור לעמוד ולתבוע דין כמובן, אבל על הים שהכוונה הי' שזכות ישראל יסייע כמו שאמרו ז"ל כדאי האמנה שהאמינו בי שאקרע להם הים הי' מקום לשר של מצרים לתבוע דין] אבל המזבח הוא כולו מפאת חסדים אפי' בזמן הדין, אך ידוע דהחסדים צריכין שמירה יתירה שהרי מצד החסד הכל שווין, ואולי מפני זה נכרים נודרין נדרים ונדבות כישראל, אבל לבדק הבית אין מקבלין מהם, ע"כ בא חוט הסקרא באמצע מראה אדום שהוא דין לבל יתדבק בו מי שאינו ראוי, שע"ז עצמו שייך דין מי הוא הראוי לקבל החסדים וכמו שכתבנו מזה במק"א, וכן מצינו במדבר שבגדי השרד שהי' מכסין את הכלים לא הי' באחד מהן בגד אדום רק במזבח שנאמר ופרשו עליו בגד ארגמן, והכל מטעם אחד, והנה אברהם שהי' מדתו חסד ואיחה את כל באי עולם מיאן ליקח משלל סדום אף שהי' מדינא כדין המציל מן הנהר ומן הגייס, מ"מ באשר הי' מדתו לחבר את באי עולם, נתן לעצמו שמירה יתירה לבל יתחבר עליו כנ"ל, א"כ הוא ענין אחד עם חוט הסקרא, ובשביל אברהם זכו ישראל לחוט הסקרא לשמירה כנ"ל: 
@66וכן @77יש לפרש ענין חוט של תכלת על חוטי הלבן כמו שאמרנו שלבן מורה על חסדים, וחוטי הלבן מעוררים השפעת החסדים, ותכלת שדומה לכסא הכבוד הוא מסמא עיני החיצונים, וע"כ הם מתרחקים מהחסדים שע"י הלבן, וזה עצמו הוא ענין המשכן שהוא מצויר בתכלת וארגמן ועורות תחשים, והוא כענין שכתוב אפריון עשה לו המלך שלמה [שקאי על המשכן] מעצי הלבנון רפידתו זהב מרכבו ארגמן תוכו רצוף אהבה מבנות ירושלים שאהבה צריך לשמירה כמו שכתבנו מזה במק"א וגוונין הנ"ל הם לשמירה: 
@66וכן @77יש לפרש ענין נעל של חליצה דהנה בזוה"ק מי שאינו מניח בנים אינו נכנס לפרגודא דמלכא, והטעם י"ל כי אדם שהוא בדוגמא העליונה צריך שיהי' נצחי כדוגמא העליונה גם בהאי עלמא, ובמה שמניח זרע אחריו בזה הוא נצחיותו גם בהאי עלמא כמו שאנו אומרים והתקין לו ממנו בנין עדי עד, וכאשר אינו מניח זרע במקומו נשאר נקשר בזה העולם שהרי הוא נצחי גם בזה העולם, וידוע בזוה"ק דמאן דאית בי' מדא דהאי עלמא לא עייל לתמן וכאשר יבמה יבוא עלי' והי' הבכור אשר תלד יקום על שם אחיו המת ועי"ז נשאר נצחיותו גם בזה העולם ושוב אין נשמתו נקשרת בעוה"ז, וכאשר לא יחפוץ באה מצוות חליצה בחמלת ה' עליו, והיינו כי נעל הוא דבר ממוצע בין האדם לארץ שדורס עלי', והוא רמז לממוצע וקשר שבין עליונים ותחתונים, והוא הענין שאמרו ז"ל חנוך תופר מנעלים הי' ועל כל תפירה ותפירה הי' מיחד שם שמים ובזה שהוא חולצת הנעל היא מבטלת את הקישור של נפש המת מזה העולם, ועי"ז ביכולת נפש המת לעלות למעלה אל מקומה שואף זורח הוא שם: 
@11ולא תאמר אני העשרתי את אברם, @33ויש לדקדק איך יאמר הלוא גלוי ומפורסם הי' המלחמה ואברהם מן המלחמה לקח ולא מיד מלך סדום, ולא עוד אלא שגם את מלך סדום הציל מן באר טיט ואיך יאמר להיפוך שהוא העשיר את אברהם, ונראה דהנה ידוע דהבהמה וכלים כרגלי הבעלים, והיינו משום שהוא מושפע ממקום הבעלים ותחומין יש לכל אחד, תחומו הוא שורשו למעלה כי אין לך דבר שאין לו מקום וכו', וע"כ הלוקח כלי תשמיש מן הגוי צריך טבילה מפני שיצא מטומאתו של גוי לקדושתו של ישראל כבירושלמי, ואם הבעלים צדיקים נשפע ממקום קדושה ולהיפוך להיפוך, אך כאשר זוכה מן הרשע במלחמה וכדומה הנה דבר זה שהי' מושפע ע"י שר הארץ וממקום אשר לא טהור שב אל חוק הקדושה, וע"כ כאשר כבשו ישראל את ארץ כנען התיר להם השלל ואפי' קדלי דחזרי, שהוא מושפע משלש קליפות הטמאות לגמרי והטעם כי חיות כל העולמות ואפי' צד הרע הכל הוא מפאת הקדושה כי הסט"א פגרים מתים, וחלק הקדושה מפוזרים בכל המציאות להחיותם, ועתה כאשר שבו לתחת יד הקדושה הנה חלקי הקדושה עולים מן הטומאה לטהרה: 
@66והנה @77ידוע שמהותו של אברהם הוא מדת חסד להשפיע כל טוב להעולם ולהתחסד אפי' עם הרשעים כמו שהי' הענין בשלשה מלאכים ריש פ' וירא שכערביים נדמו לו שמשתחוים לאבק שברגליהם, והיתכן שיתרצה אברהם להחיות ולהתחסד עם שונאי הש"י, היפוך הדין שהם מלא מורידין ולא מעלין, או מורידין ולא מעלין, אלא שדרכו דרך הקודש הי' ע"י החסדים למשכם בעבותות האהבה ולהביאם לתחת כנפי השכינה, וכל מה שעושים במדת הגבורה להתגבר על שונאי ה' ולהכריחם שיהי' כבושים תחת הקדושה, הי' עושה אברהם ע"י החסדים למושכם בחבלי אדם שמעצמם יקבלו את עול מלכות שמים עליהם, והכל מפני שהתחסד עמהם להטעימם מטוב הקדושה, וידוע שההשפעה היא הממוצע ומחבר את הנותן להמקבל וע"כ באמצעות חיבור זה הי' ביכולתו להחזירם למוטב למשכם בעבותות האהבה ומובן שענין מלחמה וכבישה הוא היפוך מדתו, שכל ענינו רק להמשיך חסדים והשפעה מצד הקדושה לכל מקומות נמוכים עד שיתעוררו מעצמם לשוב להקדושה, וזהו הענין שהבטיחו הקב"ה לעשרהו, והיתכן שאברהם לעשירות הי' צריך, ואין זה מדת הצדיקים לבקש עשירות, אך הוא הדבר שהי' רוצה בעשירות כנ"ל שע"י אמצעות ההשפעה יבוא הכל תחת כנפי השכינה, ובמדרש פרשה מ' הנה עין ה' אל יראיו למיחלים לחסדו זה אברהם, ולכאורה כל באי עולם מיחלים לחסדו, ובמדרש ואתחנן שאין לכל ברי' אצל הקב"ה כלום, וא"כ מה רבותא דאברהם, אבל הוא הדבר שכל העולם מיחלים לחסדו עבור עצמם, אבל אברהם הי' מיחל ומקוה להש"י שיתחסד עם כל הנבראים למען ימשכו בעבותות האהבה לתחת כנפי השכינה, וזה שאמר ולא תאמר אני העשרתי את אברם היינו שהעשירות בא לו מצד הכבישה מן סטרא דמלך סדום מדת הגבורה היפוך מדתו כנ"ל, ועם מה שכתבנו יובן מה שהי' יצחק אבינו בוחר באכילת ציד שהוא מדתו מדת הגבורה, והי' אכילת הציד אצלו לדוגמא ופועל דמיוני כמובן, ולא תמצא זה באברהם כי זהו איננה מדתו: 
@66ויש @77לומר עוד דזה ענין תפילין, וזה ענין אות שבת, דאות תפילין הוא כמ"ש הזוה"ק דיהבין חילא למאריהון למכבש עבדא תחות מארי' ושפחה תחת גבירתה, להכריחם להשיבם נכנעים להקדושה וזהו מדת גבורה כנ"ל, ואות שבת הוא להמשיך ברשת האהבה את כל העולם באמצעית השפעת הקדושה, וזהו הענין הנשמה יתירה שבשבת, וע"כ אם הי' לקח אברהם מרכוש סדום ע"י הכבישה כנ"ל, הי' נחשב כמו המניח תפילין בשבת שהוא חילול שבת: 
@11עגלה משולשת ועז משולשת ואיל משולש ותור וגוזל, @33ברש"י שלשה עגלים רמז לפר יום הכפורים, והעלם דבר, ועגלה ערופה, ועז משלשת רמז לשעיר הנעשה בפנים ושעירי מוספין של מועד ושעירת חטאת יחיד, ואיל משולש אשם ודאי ותלוי וכבשה של חטאת יחיד, ויש לדקדק למה לא נתן לו רמז על מוספי שבת, ונראה דקרבנות האלה הם לכפר והוא העומד נגד כח האומות שאין להם כח ושליטה אלא מעונות ישראל ח"ו ולולי עונות ישראל הי' כלא היו, וע"כ כאשר שאל באיזה זכות יתקיימו כי אין צדיק בארץ וגו' ויתגבר כח האומות ח"ו, ומזה בא גם טומאת מקדש וקדשיו כמ"ש במק"א, הראה לו הקרבנות, אבל מוספי שבת שאין באין על חטא אלא להיות כלי מוכן לקבל קדושת שבת אין כאן מקומן, כי אפי' כשלא הי' כח האומות והחטא כלל בעולם הי' באין מוספי שבת, והרמב"ן כתב שרמז לו עולה וחטאת ושלמים אבל דעת רש"י אינו כן ולא בא רמז כלל לא על עולה ולא על שלמים, ודעת הרמב"ן יש ליישב שלשיטתו הולך, ריש פ' ויקרא בהקדמתו שהעיקר הוא המקדש להיות השראת השכינה בישראל והקרבנות הם רק לצורך המקדש היינו שלא יגרמו העונות לסילוק שכינה, א"כ לשיטתו כל הקרבנות עיקרם לכפרה ואפי' עולה ושלמים, והנה עולה מפורש שהוא מכפרת על הרהור הלב, ישלמים יראה לי שהוא כפרה על קיצור בעבודה או שלא הי' כ"כ בהתלהבות ובשמחה, ומשום דעיקר שמחה בשלמים כתיב ובזמן שבהמ"ק קיים אין שמחה אלא בבשר שלמים והדברים עתיקים ואין כאן מקומן של זבחים, ולרש"י עיקר עולה ושלמים כלישנא דש"ס עולה דורן הוא והכפרה ממילא קאתי, ומ"מ לדברי כולם מוספי שבת לאו לכפרה ודחיית כת האומות בא כי בשבת כלהו ערקין ואתעברו מינה ודו"ק: 
@00שנת תרע"ד. 
@66במדר"ת @77ילמדנו רבינו אדם מישראל מהו שיקבל עליו מלכות שמים כשהוא מהלך רב אידי ורב הונא בשם רבי יהודה אמרי אסור לקבל עליו מלכות שמים כשהוא מהלך אלא יעמוד במקום אחד באימה וביראה ברתת ובזיעה וכו' וכשמתחיל ואהבת רצה מהלך רצה עומד וכו', ויש להבין מה ענין פתיחה זו לפרשה זו: 
@66ונראה @77דהנה כתיב לך לך מארצך וממולדתך ומבית אביך אל הארץ אשר אראך, וברמב"ן שהי' נודד והולך וכו' עד שבא אל ארץ כנען ואמר לו לזרעך נתתי את הארץ הזאת אז נתקיים אל הארץ אשר אראך, ויש להבין דלכאורה יותר יוצדק לומר אל הארץ אשר אומר אליך, שהרי אתה אומר שהכוונה הי' על האמירה, וגם באמת לא מצינו שהי' מראה לו אז את הארץ, ולמה אמר אשר אראך, ובהעקידה כתיב אל אחד ההרים אשר אומר אליך ושם לא מצינו אמירה כלל אלא ראה ענן קשור על ההר, ושם הי' לכאורה יותר צודק לומר אשר אראך, ושם יש לתרץ כי ראי' הוא לשון חיבור, כידוע מענין חוש הראות שהוא התחברות כח הראי' בדבר הנראה וכמו שספרו שיש עופות המחממים את הבצים שלהם בהבטתם עד שיעשו אפרוחים, וע"כ כתב שם וירא את העקום מרחוק ופרשו בו שהש"י עמד אז מרחוק   ממנו דאל"ה לא הי' חשיב נסיון כלל לגבי אברהם ודביקתו, וע"כ י"ל דמה"ט כתיב אשר אומר אליך דכבר אמרנו בשם כ"ק אבי אדומו"ר זצללה"ה ההפרש שבין דיבור לאמירה שהדיבור הוא חיבור המדבר והנדבר אבל אמירה הוא עצם המאמר בלתי חיבור וע"כ תאמר פלוני דיבר עם פלוני ולא תאמר פלוני אמר עם פלוני אלא לפלוני, וע"כ באשר אז הי' בלתי חיבור וקירוב לא אמר בו לשון ראי' שהוא נמי לשון חיבור אלא אומר שהוא בלתי חיבור, ומצינו בדברי חכז"ל לשון אמירה ע"י רמיזה דאשתעי במחוג, וכענין שאמר הכתוב השמים מספרים וכו' אין אומר ואין דברים, וע"כ אין סתירה בזה דכתיב אשר אומר ולבסוף הי' רק ע"י שראה ענן קשור על ההר אבל בכאן דכתיב אשר אראך ובאמת הי' דיבור לבד למה לא כתיב אשר אומר אליך או אשר אדבר עמך: 
@66אך @77נראה דהנה ידוע שמדתו של אאע"ה הי' אהבה וחסד ובמכילתא לאוהבי זה אברהם ופירש הרמב"ן שאברהם מסר נפשו באהבה כענין שכתוב חסד לאברהם, והנה ענין אהבה אינו שייך אלא בדבר שרואה ומכיר, וע"כ איתא בספרי הובא ברש"י בפרשת ק"ש ואהבת, ומהו האהבה והיו הדברים האלה וגו' מתוך כך אתה מכיר בהקב"ה ומדבק בדרכיו, וע"כ אברהם תחילת הכנסתו בקדושה, טרם שהיו שתי כליותיו נובעות חכמה, שבודאי לא הי' זה בתחילתו שהרי במדרש אשרי תבחר ותקרב יש שבחרו ולא קירבו זה אברהם דכתיב אשר בחרת באברהם ולא קירבו אלא הוא קירב א"ע, אי אפשר שהי' תחילת הכנסתו בקדושה באהבה ודביקות אלא הי' בבחי' עול מלכות שמים שהשכיל שיש נמצא בורא עולם שאליו ראוי לעבוד במסירת הנפש, אך לעומת שהי' מקבל על עצמו עול מלכות שמים זכה אח"כ להיות מכיר את הבורא ואז יתכן לו לדבוק נפשו באהבה, וע"כ נקרא אברהם לעולם בשתי מדות אלה ירא אלקים ובמדרש הנה עין ה' אל יראיו זה אברהם שנאמר כי ירא אלקים אתה, וכתיב אברהם אוהבי, שאהבה ודביקות שזכה להם הי' רק לפי מכסת היראה ועול מלכות שמים שקדום, וכענין בזכות ויסתר משה פניו זכה לתמונת ה' יביט: 
@66ובזה @77יש לפרש את הארץ אשר אראך דהנה אמרו ז"ל למה נקרא שמה ארץ שרצתה לעשות רצון קונה והוא מלשון רצון ואהבה, ובזה שפיר יוצדק לשון אשר אראך כי לא יתכן אהבה רק למי שמכיר כנ"ל, וא"כ הוא ארץ ישראל דלמטה וארץ החיים שלמעלה, וכמו בגשמיות כן ברוחניות, והי' זה במה שכתוב וירא ה' אל אברם ויאמר לזרעך נתתי את הארץ הזאת כמ"ש הרמב"ן: 
@66והנה @77המתדבק באהבה שהוא הולך ומתדבק בכל עת יותר ויותר עד בלי שיעור וגבול יוצדק לכתוב בו לשון הליכה, אבל קבלת עול מלכות שמים יותר יוצדק בו לשון עמידה כמ"ש וירא העם וינועו ויעמדו מרחוק ויעמוד העם מרחוק כי מפאת עול ויראת שמים מתפחד לקרב לפנים ממחיצתו, וזה שאמר במדר"ת שלקבלת עול מלכות שמים אסור לו להיות מקבל כשהוא מהלך אלא יעמוד במקום אחד באימה וביראה ברתת ובזיעה אבל כשמגיע לואהבת רצה מהלך שאז יוצדק נמי לשון הילוך: 
@66ומעתה @77יובן הכתוב לך לך מארצך וגו' היינו שעד אז הי' בבחי' קבלת עול מלכות שמים ובכח זה הי' לו עמידה בכל מה שעברו עליו בארצו ומולדתו ובית אביו, עתה נצטוה שילך מזה שהי' עד עתה בבחי' עמידה היינו קבלת עול מלכות שמים לבדו אלא יאחז צדיק דרכו בחי' הליכה היינו להתדבק באהבה אל הארץ אשר אראך, וז"ש בזוה"ק (ע"ז) סוף ע"ב לאתקנא גרמך לאתקנא דרגא דילך, עוד שם בזוה"ק (ע"ח.) ואעשך לגוי גדול בגין דכתיב לך לך ואברכך בגין דכתיב מארצך ואברכך בנין דכתיב וממולדתך וכו', ולכאורה אינו מובן דחשיב לך לך לזכות בפ"ע, והרי בלתי מארצך וכו' אין כאן לך לך, אך להנ"ל יובן שיאחז בחי' הליכה והוא זכות בפ"ע, ומעתה דברי המדר"ת נאות מאד לענין הפרשה והוא פתיחה טובה לבוא לענינה: 
@66והנה @77ידוע דכל ענין אבות הוא סימן לבנים בכלל בפרט, ויש לומר דלעומת בחי' עמידה ובחי' הליכה כנ"ל שבאברהם, הוא ששת ימי המעשה ושבת, דששת ימי המעשה עוקר עבודת האדם הוא קבלת עול מלכות שמים והוא תפילין שמא דמארך עלך, ולעולם יעשה אדם עצמו כשור לעול וכחמור למשא, והוא בחי' עמידה כנ"ל, ויש לומר רמז לזה במדרש תמן קריין לפועלא טבא עמידה, שאז האדם הוא בחי' פועל לבד, היום לעשותם, אבל כשהגיע שבת שהוא דביקות באהבה ורצון ושבת הוא מעין עוה"ב והוא מעין למחר לקבל שכרם, וזה שאומרים בשבת ושבת קדשו באהבה וברצון הנחילנו, להיות מתקרב והולך, ובזוה"ק דבשבת פטור מעול מלכות שמים דאיהו תפילין ופירש כ"ק אבי אדומו"ר זצללה"ה דהיינו דבשבת אין העבודה בבחי' עול רק בחי' אהבה ורצון, ע"כ הוא בחי' הליכה: 
@66הנה @77הרמב"ן נתן טעם לגלות מצרים שאברהם חטא חטא גדול בשגגה שהביא אשתו הצדקית במכשול עון מפני פחדו פן יהרגוהו והי' לו לבטוח בה' וכו' גם יציאתו מן הארץ שנצטוה עלי' בתחילה מפני הרעב עון אשר חטא כי האלקים ברעב יפדנו ממות ועל המעשה הזה נגזר על זרעו הגלות בארץ מצרים ביד פרעה במקום המשפט שמה הרשע והחטא, והמהר"ל בספר גבורות פרק ט' הביאו וכתב שכבר הקשו עליו עד שנעקר פירושו מכל וכל, ובאמת נראה ג"כ מדברי המדרש להיפוך שלא ירידת אאע"ה הי' סיבה לגלות אדרבה גלות מצרים הי' סיבה לירידת אאע"ה למצרים שאמר לו הקב"ה צא וכבוש הדרך לפני בניך, אך בזוה"ק (פ"א:) אמר רבי יהודה ת"ח כיון דנחת אברהם למצרים אשתעבידו בנוי במצרים ארבע מאה שנין דהא כתיב וירד אברם מצרימה ולא כתיב רד מצרים ואצטער כל ההוא לילא בגינה דשרה, והוא ממש כדברי הרמב"ן בסופו שלא כדברי המדרש, ובודאי אידי ואידי דברי אלקים חיים, דיש לומר דתחילת הליכתו למצרים מפני הרעב הוא חטא, אבל אחר שהסכימה דעתו לרדת למצרים ובשביל זה נגזר שהגלות יהי' במצרים דווקא שוב אמר לו צא וכבוש הדרך לפני בניך במצרים, ולפי"ז י"ל שגם ראשית דברי הרמב"ן קיימים שמאחר שנאמר לו צא וכבוש הדרך לפני בניך שוב לא הי' לו להתירא פן יהרגוהו: 
@66אך @77במה שכתב הרמב"ן שהביא אשתו הצדקת במכשול עון תירצו בזוה"ק משום דחמא עמה שכינתא ובגין כך אתרחיץ אברהם, אבל עדיין יש קושיא עליו מדוע ירא לנפשו, ובפשיטות י"ל מה שהי' ירא לנפשו שלא יהרגוהו הוא משום ענותנותו היתירה שהי' בעיני עצמו כעפר ואפר, ולא הרהיב עז בנפשו לחשוב שהש"י יעשה עמו נסים אפי' נגד בעל בחירה, אף שראה שנעשה עמו נס בכבשן האש חשב שיותר נקל להנצל מדבר שאינו בעל בחירה, מלהנצל מאיש בעל בחירה כמ"ש הזוה"ק (קפ"ה.) דמהאי טעמא בחר ראובן להשליך את יוסף לבור נחשים ועקרבים שעוד תקוה נשקף לו להשיבו אל אביו, משימסר ביד אחיו שנאוי דלא מרחמין עלי', עיי"ש, ועוד י"ל בפשיטות שבכבשן האש הי' למען כבוד ה', ע"כ לא הרהיב עז בנפשו למסמך על נס במקום דשכיח הזיקא, ומ"מ נחשב לו לקצת חטא: 
@66והנה @77במצרים הי' להם שליטה על הזכרים אם בן הוא והמיתן אותו וכן השליכו זכוריהם ליאור, אבל על הנקבות לא הי' להם שליטה, היפוך מה שאמרו האומות ק"ו אם בגופן שלטו ק"ו בנשותיהן, והשם מעיד עליהן שהם בני אבותיהן, וכ"ק אבי אדומו"ר זצללה"ה אמר הטעם שלא הי' להם שליטה אלא בגופן שהוא חיצוניות אבל לענין לטמאות נשותיהם שהוא ענין פנימי לזה לא הי' להם כח, וזה שהשם יוד הא שהוא עלמא דאתכסיא מעיד עליהם שהם בני אבותיהן, ודפח"ח: 
@66ולפי @77דברנו הנ"ל יש עוד לומר מאחר דכל כח מצרים ששלטו על ישראל הי' מחמת חטא אברהם דנחית למצרים בלא רשות וגם מה שבענותנותו היתירה לא בטח שיעשה לו נסים והי' מתירא שלא יהרגוהו כנ"ל, אבל בענין שרה שפיר בטח בה' כנ"ל ע"כ הי' נמי גלות מצרים בזה הסיגנון שלא הי' להם שליטה אלא על הגופין שבענין זה הי' החטא, אבל בענין טומאת נשותיהם שבזה לא מצינו חטא כלל לאברהם שהרי בענין שרה הי' בוטח בהש"י לגמרי ע"כ לא הי' להם שליטה כלל: 
@66ובזה @77יש לתרץ מה שהקשו המפורשים בפ' פנחס למה ה' שמעיד עליהם כנ"ל הוא שלא כסדר שההא הוא קודם היוד, ולפי דברנו יש לתרץ דהנה בזוה"ק דיוד הוא אברהם והא הוא שרה, וע"כ אתי שפיר שהרי מה שלא שלטו וכו', הוא מפאת שבענין שרה לא עשה שום פגם, ע"כ אקדמה ברישא, להורות על ענין זה: 
@11וה' אמר אל אברם אחרי הפרד לוט מעמו @33פירש"י כל זמן שהרשע הזה עמו הי' הדיבור פורש ממנו ולעיל שהי' לוט אצלו כתיב וירא ה' אל אברהם באותה שעה כשר הי', וכבר אמרנו בשם הזוה"ק דלוט הוא יצה"ר מלשון לטותא, וא"כ הי' מקולקל מתחילתו, אך נראה דהא דכתב רש"י באותה שעה כשר הי' אתיא גם אליבא דזוה"ק, והיינו דהנה כמו בגשמיות דהקליפה שומר להפרי, ובעוד שהוא שומר יש לה מעלה שמצטרף לענין קבלת טומאת אוכלין, אך כשנפרד לעצמו נעשה פסולת גמור ונדחה לחוץ, ומגשמיות נשמע לרוחניות שכבר אמרנו במק"א שהם בסגנון אחד, שכן הוא בריאת היצה"ר לעומת היצה"ט שהיצה"ר נצרך לחדותא דשמעתתא וכדומה, ובמדרש פרשה ט' והנה טוב מאד זה יצה"ר וכי יצה"ר טוב מאד אתמהה אלא שאלמלא יצה"ר לא בנה אדם בית ולא נשא אשה ולא הוליד ולא נשא ונתן, וא"כ נברא היצה"ר להיות שומר ליצה"ט, אך כאשר נעשה נפרד לעצמו להיות מתאוה לגשמיות בשביל שהוא גשמיות לא לעזר ולא להועיל ליצה"ט ומזה נסתעף שנעשה להיפוך מיצה"ט ע"כ הוא כמו פסולת שנדחה לחוץ: 
@66ובדוגמא @77זו י"ל שכן הי' בריאת עשו ויעקב שהוא כמו קליפה שקדמה לפרי, והכוונה הי' שעשו יהי' שומר ליעקב וממציא לו כל דברים הנצרכים למען יהי' יעקב פנוי לדברים שבקדושה וכמו שאמר הרה"ק ר"ב זצללה"ה מפרשיסחא שמה שמגנים את עשו שהי' רשע, הלוא באם הי' עושה מעש"ט הי' עוד גרוע צא ולמד ממצוה אחת הוא כיבוד אב שהי' נזהר בה, כמה צרות סבלנו מזה, ואמר הוא זצללה"ה, שהי' לו להיות כמו שהי' אך שהי' צריך להיות לו דרך ארץ מיעקב ולהכניע אליו, עכת"ד, והפירוש כנ"ל שבאם הי' נכנע ליעקב והי' כמו שומר לפרי זה הי' תיקונו וכמו שומר לפרי שמצטרף לקבל טומאת אוכלין כנ"ל, אך עשו בזדון לבו נעשה נפרד לעצמו כאלו הוא התכלית, וע"כ ובית עשו לקש: 
@66וכענין @77זה י"ל בלוט שהלך את אברהם אף שלוט הוא יצה"ר מ"מ הכוונה הי' שיהי' כמו קליפה השומר לפרי, וכמ"ש הרמב"ן שלצוותא של אברהם הלך אתו, וע"כ בעוד שהי' נכנע לאברהם הי' לו חשיבות והי' טוב, ולא הי' מתעכב הדיבור בשבילו, אך אח"כ כשהעשיר ונשא לבו לחשוב שהוא העיקר וממנו יצא כל בנין העולם וכמו שאמרו רועיו לרועי אברם לאברם אין לו בן ולוט יורשו, ובמדרש אל נא תהי מריבה ביני ובינך ר' עזרי' בשם ר' יהודה בר' סימון אמר כשם שהי' ריב בין רועי אברם ובין רועי לוט כך הי' ריב בין אברם ללוט, ונעשה נפרד לעצמו, נעשה כמו קליפה הנפרדת מהפרי, וע"כ נתעכב בשבילו הדיבור לאברם, ואתיא דברי רש"י אף לפי הזוה"ק: 
@66והנה @77עדיין יש להבין למה דווקא באותו זמן נתגלגל שנפרד לוט שבודאי ענינים אלו כל פרט ופרט נמי איננו במקרה, ולפי הדוגמא שבגשמיות כנ"ל יש לומר דכמו בגשמיות סדר התבואה שמתחילה מדיישין עד שנפרד הקליפה שלא תהי' עוד דבק באוכל, ואחר כך זורין במזרה להרחיק הפסולת מהאוכל אחר שכבר איננו דבוק ע"י פעולת החבטה והדישה, וכן קליפת הגרעינין עצמן אחר שנטחן והקליפה איננה עוד דבוקה בהאוכל מרקדין אותן להרחיק הקליפה מהאוכל, כן נמי יש לומר בענין לוט שהלך את אברם כמו קליפה הדבוקה באוכל כנ"ל, אך ע"י הירידה למצרים והי' לו מירוק לאברם ע"י הפחדים והטילטול והגלות עי"ז נפרד הקליפה ממני לגמרי היינו שאינה עוד דבקה עמו, ולא הי' נצרך לו לוט כקליפה השומר לפרי, ע"כ נסתעף שגם ללוט הי' צאן ובקר ואוהלים ונתגאה כדי שעי"ז יתרחק ממנו לגמרי, והכל בעתו ובזמנו, וכמו שבאברהם כן הי' בגלות מצרים לכלל ישראל שע"י הגלות וטירוף והשיעבוד נפרד מהם הקליפה שלא להיות דבוק בהם חלק הרע, ורק אח"כ הגיע זמנם לצאת שנעשה פירוד לגמרי בינם לבין המצרים, וכאשר ראיתם את מצרים היום לא תוסיפו לראותם עוד עד עולם, וגם הרשעים שבישראל קודם היציאה מתו בשלשת ימי האפילה: 
@66ויש @77לומר דבסגנון זה הוא ששת ימי המעשה ושבת שע"י הטרדות וטירוף של ששת ימי המעשה הן בגשמיות הן ברוחניות נתפרק הקליפה, אבל עוד לא נתרחקה לגמרי עד יום השבת שהנפש נתעלה והפסולת נדחה, ובזה יש ליתן טעם דבכל מקום שנכתב שבת בתורה נכתב קודם הששת ימי המעשה כי בלתי אפשר לצייר שיהי' שבת בלתי יוקדם לו ששת ימי המעשה כמו שאי אפשר לצייר ריקוד קודם הטחינה וזרי' קודם דישה: 
@11ומלכי צדק מלך שלם הוציא לחם ויין @33פירש"י רמז לו על המנחות ועל הנסכים שיקריבו שם בניו, וכ"ק אבי אדומו"ר זצללה"ה דיקדק למה לא רמז לו על עיקר הקרבנות שהם מבע"ח, ותירץ בכמי אנפי, ולדידי יש עוד לתרץ ולומר דהנה ברש"י שהברית בין הבתרים הי' בהיות אברם בן ע' שנה וא"כ ברית בין הבתרים קודם למעשה זו, והנה בברית בין הבתרים פירש"י שעגלה משולשת עז משולשת איל משולש תור וגוזל רמז על ענין קרבנות, וא"כ כבר נתבשר אברהם מהש"י בעצמו, ולא הי' צריך לרמז ובשורת מלכי צדק, אך במדרש ויקח לו את כל אלה רשב"י אומר כל הכפרות הראה לו עשירית האיפה לא הראה לו ורבנן אמרו אף עשירית האיפה נמי הראה לו נאמר כאן ויקח לו את כל אלה ונאמר להלן והבאת את המנחה אשר יעשה מאלה, א"כ אף במנחות יקשה למה נצרך לרמז של מלכי צדק, אך כבר אמרנו במק"א שאין הכוונה על כלל מנחות הנעשה עם שמן ולבונה אלא על עשירית האיפה של מנחת חוטא שהיא בלי שמן ולבונה הרומז לתורה ומצוות, והיינו שנתבשר בכפרה מחמת שבירת לב שהאדם רואה את עצמו ניעור וריק בלי תורה ומצוות, שגם ענין כפרה זו זכה בה אברהם לבניו בשביל שאמר ואנכי עפר ואפר, ואין זה ענין לכלל מנחות, וע"כ בכלל מנחות עדיין הי' נצרך לבשורת מלכי צדק: 
@66ויש @77לבאר עוד יותר דהנה ענין שבישר לו מנחות ונסכים הגיד כ"ק אבי אדומו"ר זצללה"ה שידוע שנפש החיונית שבבע"ח יש לה מעלה לעומת נפש הצומחת שבמנחות ונסכים וע"כ נקל להגביה את נפש החיונית ע"י קרבנות מבע"ח מלהגביה את נפש הצומחת ע"י מנחות ונסכים, עכת"ד, ויש לומר דזכה אברהם לבניו שיהי' בכוחם להגביה גם את נפש הצומחת ע"י מלחמה זו שמסר נפשו על קידוש השם כבמדרש אצא ואפיל במלחמה על קדושת שמו של מקום, והנה לא לבד את גופו הפקיע אלא גם את נפשו שהרי מדתו הי' חסד ועזב את מדתו ולקח את מדת הרוגז והכעם חרב ומלחמה, ואף שהי' חושש שמא יש בהם ירא שמים כבמדרש שע"ז נתבשר אח"כ אל תירא אברם, מ"מ למען יהי' קידוש השם לא השגיח על שום דבר ומסר גם הנפש והנשמה שלו, לעומת זה זכה להיפוך שגם בחי' התחתונות שבו דהיינו נפש הצומחת שבו יקנה מעלה רבא, וע"כ נתבשר שיהי' ביכולתם להגביה גם את נפש הצומחת להש"י כמו שנפש הצומחות שבו הוא מוגבה ונתעלה, ומעתה יובן שענין מנחת חוטא שהכפרה הוא מחמת שבירת הלב ולא להגביה את נפש הצומחת קאתי וע"כ אינה באה בנדבה, אין לה ענין עם בשורת מלכי צדק: 
@66במדרש @77והנה תנור עשן ולפיד אש שמעון בר אבא בשם ר' יוחנן אמר ארבעה דברים הראה לו גיהנם ומלכיות ומתן תורה ובהמ"ק אמר לו כל זמן שבניך עסוקים בשתים הם נצולים משתים פירשו משתים הם נידונים בשתים אמר במה אתה רוצה שירדו בניך בגיהנם או במלכיות רב חנינא בר פפא אמר אברהם בירר לו את המלכיות וכו', ויש לדקדק דכשפרשו משתים הם נידונים בשתים ומה זה שאמר לו במה אתה רוצה וכו' עד שבירר לו וכו' הלא בשתים צריכין לידון, ונראה משום דהבטחה הוא לישראל כי לא תשכח מפי זרעו, ולעולם לא תפסוק תורה מישראל, ואפי' בגלות וחורבן בית ראשון הי' החרש והמסגר ואכה"ג, ובחורבן בית שני הי' ר' יוחנן בן זכאי ותלמידיו ורוב חכמי המשנה וכל המשניות ושני התלמודים כולם נסדרו בזמן הגלות, ומוכרח שלא תפסוק תורה מישראל דבזכותן העולם עומד, ובמדר"ת פ' נח פיסקא ג' הוא מאריך בזה ומסיק דעד ימות המשיח לא תפסוק תורה שבע"פ מישראל, וא"כ לא שייך לומר שהשאלה ששאל לו הקב"ה הי' על פרישה מהתורה, אלא ודאי על פרישה מביהמ"ק דהיינו עבודת הקרבנות קאי, שזה איננו תלוי בעדת הסנהדרין וגדולי התורה, אלא בהמלך ויתר המנהיגים וכמה שמצינו בבית ראשון בימי כמה מלכים רשעים כמפורסם בספר מלכים ודה"י, אך עדיין איננו מיושב דבש"ס מגילה אמר ר' אמי אלמלא מעמדות לא נתקיימו שמים וארץ וכתיב ויאמר במה אדע כי אירשנה אמר אברהם לפני הקב"ה רבש"ע שמא חס ושלום ישראל חוטאין לפניך ואתה עושה להם כדור המבול וכדור הפלגה, אמר לו לאו אמר לפניו רבש"ע במה אדע אמר לו קחה לי עגלה משולשת וגו' אמר לפניו רבש"ע תינח בזמן שביהמ"ק קיים בזמן שאין בהמ"ק קיים מה תהא עליהם אמר לו כבר תקנתי להם סדר הקרבנות כ"ז שקורין בהם מעלה אני עליהם כאלו מקריבין לפני קרבן ומוחל אני על כל עונותיהם, וא"כ בודאי כל ישראל הכשרים והסנהדרין וגדולי התורה בודאי לא פסקו מלקרות בסדר הקרבנות וא"כ איך אמר פירשו משתים, שהרי לעולם לא פסקו מישראל לא תורה ולא קרבנות: 
@66אך @77נראה עפי"מ שהגדנו במק"א בדברי המדרש שמיכאל מקריב בכל יום כבשים של אש לתמידין על המזבח של מעלה ופירשנו דמהתלהבות של ישראל לאביהן שבשמים כשקורין סדר הקרבנות רשפי' רשפי אש שלהבתי' מזה נעשה למעלה כבשים של אש והיינו במה דאמר הש"ס דכשקורין בסדר הקרבנות מעלה אני עליהם כאילו הקריבו קרבן מה"ט הוא שמהקריאה נתהוה ההקרבה למעלה, ולפי"ז יתכן שח"ו בזמן מן הזמנים לרגלי סיבות שונות מתקרר מעט האהבה מכלל ההמון ישראל ושוב אין כאן קרבן כלל, ואפי' תימא שלא פסקו מישראל שלשים צדיקים כאאע"ה וכמה וכמה גדולי התורה וצדיקים אשר לבם עוד רד עם אל, ומ"מ זה לא מועיל כי אין קרבן ציבור בא משל יחיד, וא"כ ענין סדר הקרבנות תלוי ברוב ישראל דאל"ה כיחידין דמיא וכמו הדין בפסח הבא בטומאה דתלוי ברוב הקהל ואינו דומה לתורה שתלוי לעילם בעיני העדה וכאשר חלילה יתקרר ופ"ו שחשוב כאלו פירשו מבהמ"ק לזה שאל השי"ת לאברהם במה רוצה שישתעבדו בניו בגיהנם או במלכיות ונברר המלכיות: 
@66ולפי @77האמור יובן הכתוב בתוכחה שבמשנה תורה תחת אשר לא עבדת את ה' אלקיך בשמחה ובטוב לבב וגו' שהכל תמהו למה בשביל העדר השמחה שאין בזה לא כריתות ולא מיתת ב"ד יגדל כ"כ העונש ולהנ"ל הרי התשובה מבואר שבהעדר השמחה הכל נעשה בקרירת רוח נמצא שאין כאן קרבנות והו"ל פירשו כנ"ל מבהמ"ק ונברר שעבוד מלכיות: 
@66וממוצא @77הדברים שכל הגליות והשעבודין תלוי בענין זה שכל כמה שישראל היו בקרירות באותה מדה נמשך עול הגלות והשעבוד, ובעוד הי' בישראל הרבה חסידים עובדי ה' בהתלהבות גדולה לא הי' אפשר להשיעבוד כ"כ להתפשט ולא הי' ישראל עובדים... וכמו בכלל בודאי כן הוא בפרט שזהו הדרך להצלה: 
@66ובמה @77שאמרנו יתישב לנו עוד מה שכבר דקדקנו בפרשת ברית בין הבתרים עגלה משולשת וגו' מביא רש"י כל המוספין חוץ משל שבת, ולמה, אך להנ"ל י"ל דהנה הזכרת הקרבנות הכא לאו לגופי' נאמר אלא לצורך פרשת הגלות שהרי כאשר כרת ה' את אברם ברית שייר במתנתו גלות מצרים כמ"ש הרמב"ן ובודאי כן הוא כל הגליות שכולם רמוזים בפרשה במ"ש וגם את הגוי אשר יעבודו דן אנכי שפירש"י שמרבה ארבע מלכיות ששעבדו את ישראל, ושעבוד מלכיות בא מהעדר הקרבנות ע"כ נזכרים ונרמזים הקרבנות במקום הזה, אך התינח בשאר הקרבנות שחשובים נעדרים כאשר ישראל הם ח"ו בהתקררות אבל קרבן שבת שכל ישראל יש להם התעוררות בצד מה ביום השבת ואפי' ע"ה אימת שבת עליו, וצד השוה שבהן שבכל ישראל הלב דופק ומתקיים ומעי המו עלי, ע"כ קרבן שבת לעולם בלתי נעדר כלל ואין מטעם הפרשה להזכירו: 
@00שנת תרע"ה. 
@11ויאמר ה' אל אברם לך לך מארצך וממולדתך ומבית אביך אל הארץ אשר אראך, @33וברש"י למה לא גילה לו מיד וכו' ונראה עוד ליתן טעם למה לא גילה לו מיד, ועם זה יובן מה דאמר לו מארצך אף שכבר יצא מארצו ובא עד חרן וברש"י כך אמר לו התרחק עוד משם וכו' ועדיין אינו מובן דסוף סוף מה דהוה הוה ולמה לי' להזכיר כלל, ומה הי' המקרא חסר אם הי' כתוב רק ממולדתך ומבית אביך, ונראה דהנה במדרש בחודש השלישי לצאת בני ישראל מארץ מצרים וגו' תמן תנינן הגיורת והמשוחררת לא ינשאו עד שיעברו עליהן ג' חדשים, ופי' מהר"ל שצריך הבדלה והפרש בין טומאות הגוי לקדושת ישראל ובשלשה חדשים נעשה ההפרש לגמרי כי חודש הראשון יש לו חיבור עם לשעבר והשלישי עם להבא והאמצעי הוא המבדיל והמפריש לגמרי, וכך הי' הענין בין טומאת מצרים לקדושת התורה שהי' צריך הבדלה, עכת"ד, ויש להוסיף בו דברים עפ"י דברי הש"ס ע"ז דכלי חרס שתחילת תשמישו ביד נכרי ביין נסך צריך הדחה שלשה פעמים ומשום דבלע טפי, כן נמי י"ל דאדם משול כחרס אם תחילת הוייתו הי' נכרי אלא שנתגייר צריך מירוק להדיח מקרבו תכונות רעות שנשתאב בקרבו בתחילתו, וצריך שלשה הדחות ולעומתן הג' חדשים, וכן הי' ישראל ביציאתם ממצרים שהיו במ"ט שערי הטומאה [ובאמת קצת מזה הוא בכל איש הבא לטהר לפי ערך מה שנבלע בו מתכונות הרעות] ולפי האמור יש לומר שבדוגמא זו הי' יציאת אאע"ה מחו"ל לא"י, שחו"ל אוירו טמא, ולפי מעלת אאע"ה הי' חו"ל אצלו בדוגמת יין נסך הנבלע בכלי חרס הנ"ל שהי' צריך ג' הדחות היינו ג' מיני פירוד והבדלות בין חו"ל לא"י, והם הפירוד מארצו וממולדתו ומבית אביו ולפי"ז מובן מה שהזכיר כאן יציאה ראשונה מארצו, שהרי הוא אחד משלשה כנ"ל, ובאם יצוייר בלעדה לא הי' אפשר לו לזכות לא"י, [ויש לומר עוד שזהו ענין שנתגלגל התמהמות ישראל ארבעים שנה במדבר להפריש בין מצרים לא"י, ועבר עליהם ג' זמנים, מיצ"מ עד מ"ת, וממ"ת עד המשכן, ומאז עד ביאתם לארץ]: 
@66ולפי"ז @77יש ליתן טעם מה שלא גילה לו תיכף שהיא ארץ כנען, עפ"י מה שהגיד כ"ק אבי אדומו"ר זצללה"ה דבכל מקום שדעתו של אדם שם נחשב כאלו הוא שם בפועל, וראייתו ממשנה עירובין הי' מכיר אילן או גדר ואמר שביתתי בעיקרו קנה שם שביתה, כאלו הי' שם בפועל, עכת"ד, וא"כ אם הי' מגלה לו, הי' תיכף דעתו שם והי' נחשב כאלו הוא תיכף שם, והרי עדיין נצרך לשלשה דברים: 
@66וכעין @77זה יש לפרש הכתוב שנאמר על העתיד זכרי' י"ד ז' והי' יום אחד הוא יודע לה' לא יום ולא לילה והי' לעת ערב יהי' אור פירש"י לא יום לא אור נוגה של עוה"ב וכו' ולא לילה ולא עת צרה כצרת שעבוד מלכיות וכו', והפי' שבלתי אפשר שמזוהמת שעבוד מלכיות יצאו לעוה"ב וצריך עת שיהי' ממוצע שתהי' להבדיל ולהפריש, וידוע שביום יש ג' עתות מתחלפין ערב ובוקר וצהרים, והם מקבילים לעומת שלשה הבדלות כנ"ל שיהי' מובדל ומופרש לגמרי, ואולי זה הכוונה מה שאנו אומרים בהושענות הושענא שלש שעות היינו שלשה עתים ועל דרך הנ"ל, ויש לומר דגם בכל שבת הוא מעין זה, כי שבת הוא מעין עוה"ב, וכמו שמעוה"ז לעוה"ב צריך לשלשה עתות מתחלפין ביניהן, כן נמי מימי החול לשבת נצרך לשלש עתות מתחלפין להיות אמצעי ביניהם, והוא ע"ש מחצות ואילך שמתחיל להתניצץ קדושת שבת כמבואר בכתבי האר"י ז"ל, ומזמן מנחה קטנה ואילך שיכול לעשותו כולו תוספות הנה הוא זמן מוכן לקבל קדושת שבת, ותוספת שבת בהכרח עכ"פ מדאוריתא או דרבנן, וממוצא הדבר שלרגלי הכנת האדם בשלשה זמנים אלה, כן זוכה לעומתו לשבת: 
@66ויש @77לומר עוד היות ידוע שהתורה היא נצחית ומאמר הש"י לאברהם לך לך מארצך וממולדתך ומבית אביך, עודנה כמו חי עומד וקורא בקול לנשמת ישראל בכל ערב שבת לך לך וגו' לעשות שלשה הבדלים מימי החול לשבת לקיים את הארץ וגו' שבשבת זוכין לבחי' ארץ ישראל כמו שהגיד כ"ק אבי אדומו"ר זצללה"ה שארץ ישראל שהיא האוקלים אמצעי השביעי מקביל לשבת שהוא יום השביעי ואמצעי תלת יומי קמי שבתא ותלת יומא בתר שבתא עכ"ד ועם זה מתקיים נמי אשר אראך שבשבת זוכין לבחי' ראי', וזה ענין אמרם ז"ל פסיעה גסה נוטלת מאור עיניו של אדם ומהדר לי' בקדושא דבי שמשא, וזה ענין נר של שבת וזה שיסד האריז"ל בזמירות שלו נזמן לה השתא בפתורא חדתא ובמנרתא טבתא דנהרין על רישין, ועוד שם חדי סגי ייתי ועל חדא תרתי נהורא לה ימטי וברכאן דנפישין: 
@66ועם @77מה שאמרנו יש לפרש מאמר הזוה"ק (פ' ) ויהי רעב בארץ דעד כאן לא הוה חילא דעל ארעא יהיב תוקפא ומזונא בנין דעד לא אתקדשת ולא קיימא בקיומא וכו' ויש להבין א"כ מקמי דאתא אברהם מאין הי' בה מזונא, וע"כ דמקמי הכי הי' לה מזונות טבעים מושפעים מפאת המערכת, וא"י במעלתה הקב"ה בעצמו משפיע לה מזונות שלא ע"י שליח כבש"ס תענית בפסוק הנותן מטר לארץ [זו א"י] ושולח מים על פני חוצות [זו חוץ לארץ], אך יש להבין דעד לא אתקדשת לקבל ההשפעה ע"י כביכול בעצמו למה נפסק ההשפעה שע"י המערכת, ולהנ"ל יש לומר שהי' צריך להיות הבדלה ופרישה כמו ביציאת אברהם מחו"ל לארץ, ועם זה יובן שכל ימי הרעב הי' שלשה חדשים כברש"י כ"א ל"ד בשם סדר העולם וכמספר שלשה הדחות כנ"ל: 
@66ולפי @77האמור יש לפרש מאמר המדרש התמוה בפ' מ"ד סי' ד' ר' לוי משם ריב"ז פסיעותיו של אאע"ה הי' ג' מילין ר' יודן משם ר' סימון אמר מיל, ונראה לפרש בהקדם מה דאיתא בכתבי האריז"ל ענין תחום שבת מדאוריתא שלש פרסאות שהן י"ב מיל ומיל הוא אלף אמה [כן הוא בדברי האריז"ל שם] ומדרבנן אלפים אמה תחום שבת שהוא שני מיל שמקום הסט"א הוא סמוך לקדושה כקליפה לפרי, ובשבת שהוא עליית העולמית נתעלה בחי' הקדושה ג' ספירות וכל ספירה הוא פרסה, נמצא בין גבול הקדושה לסט"א הוא ג' פרסאות שהם י"ב מיל, אך בגלות שהסט"א פרצו גבול ונכנסי לגבול הקדושה שני ספירות וחצי, נמצא שבגלות המרחק שביניהם הוא רק חצי פרסה וע"כ מדאוריתא אין איסור אלא שלא לילך י"ב שבשיעור זה יוצא מגבול הקדושה לגבול החיצונים, אך כאשר התגברה הסט"א אז האיסור שלא לילך הוא אלפים אמה שבזה השיעור הגיע לסט"א, עכת"ד, והנה אאע"ה כאשר יצא ללחום את המלכים שהם מעולם פירוד הי' צריך לצאת ממדריגתו, וכמו שעלייתו הי' באמצעות ג' הבדלים כנ"ל באריכות, סובר חד מ"ד שפסיעותיו היינו יציאתו לחוץ גבול הקדושה הוא ג' מילין רומז לג' גבולין, וכעין תחום שבת שלש פרסאות, אלא ששם הוא פרסאות וכאן הוא מילין שלא הי' הרחקתו שלש פרסאות ממש, ומ"ד פסיעותיו הי' מיל, היינו מפני שד' מלכים רומזים לד' מלכיות וכמו שבגלות פרצו הגבול ולא נשאר בינם להקדושה של שבת אלא מיל כן נמי ד' מלכים אלו פרצו הגבול עד שלא נשאר בינם לבינו אלא מיל, ונראה דאו"א דא"ת דהנה המלכים היו כובשים והולכין מגבול א"י, ובמדרש וישובו ויבואו אל עין משפט הוא קדש א"ר אחא לא באו להזדווג אלא לתוך גלגל עיני של עולם עין שעשתה מדת הדין בעולם הם מבקשים לסמותה ע"כ, מקביל לארבע מלכיות לבתר שפרצו לגבול הקדושה וא"כ אז לא נשאר מרחק בינם לבין אברהם אלא שיעור מיל כמו לבתר אחר שהתגברה סט"א שלא נשאר מרחק בינם לבין גבול הקדושה בשבת, וא"כ לא הצריך אאע"ה להשפיל ממדרגתו לצאת ולהלחם אתם אלא שיעור מיל, אך אח"כ שדחה אותם מכל גבול הקדושה וירדפם עד חובה אשר משמאל לדמשק שזה המקום רחוק ממדריגת אאע"ה שלש מילין שיעור מיל עד התחלת המלחמה, ושוב משם עד סופה של המלחמה שתים וחצי מיל, וא"כ לא פליגי אלא מר מדבר מתחילת יציאתו ממדריגתו להלחם אתם ע"כ חשב פסיעותיו מיל, ומר מדבר עד סוף המלחמה ע"כ חשב פסיעותיו ג' מילין: 
@66במד"ר @77פרשה מ"ג א' וישמע אברם כי נשבה אחיו משמועה רעה לא יירא וגו' משמועה רעה לא יירא זה אברהם כי עתה ידעתי כי ירא אלקים אתה ואינו מובן מה ענין מקרא זה לזה, ואפשר לומר דהירא את ה' באמת אינו מתירא עוד משום ברי', אך אין זה מוכח מהכתוב, ונראה לפרש דהנה צריך להבין מה שפירש"י שם מעתה יש לי מה להשיב לשטן ולאומות התמיהין מה הוא חבתי אצלך יש לי פתחון פה עכשיו שרואים כי ירא אלקים אתה, עכ"ל, ויש להבין הלוא כבר נשלך לכבשן האש על קדושת שמו יתברך והשליך את נפשו מנגד למען להקראות שמו יתברך בפי כל ברי' עד שהכתוב קורא אותו אברהם אוהבי, ולמה לא יספיק זה לתשובה להשטן ולאומה"ע שבשביל כל אלה שלא עשה כזה שום אדם בעולם ע"כ חבתי אצלו ומה יתרון להתשיבה כי ירא אלקים מהתשובה שהוא אוהב הש"י, ונראה עפי"מ שאיתא בספה"ק שעיקר רבותא דעקידה באשר הוא היפוך מדתו שמדתו חסד עם כל באי עולם ולבש חימה ואכזריות לשחוט את בנו יחידו האהוב לו מכל, ויש להוסיף בה דברים, אף שגם זה בשביל אהבת ה' וגם זה על סוג אהבה יחשב, מ"מ צריך להתגברות אהבה כ"כ למעלה מן הכלים בלי שיעור גבול עד שהגיע למעלה מהתחלקות קו המדות, וזהו הענין שנשתבח בכאן במדת היראה, היינו שמדת אהבה איננו כ"כ רבותא אצלו באשר זה מדתו, אבל מדת היראה שאיננו ממדתו בהכרח לומר שהי' דבוק כ"כ למעלה למעלה מכל התחלקות הקוים, עד שאחת הי' לו האהבה והיראה, וזהו התשובה נכונה להשטן ולאומה"ע, הבאים לקטרג על ישראל ותובעין דין, שאברהם זכה להתנהג עמהם למעלה מכל התחלקות וקו הדין שהוא רחמים: 
@66ולפי @77האמור יובן דשפיר מייתי מהא דמשמועה רעה לא יירא זה אברהם, דבאמת כל מה שהקב"ה מביא על האדם הוא חסד ורחמים להטיב אחריתו ולא בדרך נקמה ח"ו אך בהשתלשלות נתהוה מזה דין ועונש ממש, וכחות החיצונים שכל מגמתם להרע ולהשחית כמ"ש הזוה"ק בפסוק ולכל תכלית הוא חוקר אוחזים בו, ובשביל זה בני אדם יראים, אך הדבוק בהקב"ה למעלה למעלה מכל התחלקות הקוים ושמה הכל הוא חסד ורחמים, פשוטים בלי תערובות דין שוב אין לו שום יראה ופחד משמועה רעה, וכמו שאמר הלל מובטח אני שאין זה בתוך ביתי, וידוע שב"ה מדתם אהבה ובודאי כן הי' בו כמו באאע"ה, ודו"ק: 
@66ועמק @77השידים בארות בארות חמר וברש"י בשם מדרש אגדה שהי' הטיט מוגבל בהם ונעשה נס למלך סדום שיצא משם ולפי שהיו באומות מקצתן שלא היו מאמינים שניצל אברהם מאור כשדים מכבשן האש וכיון שיצא זה מן החמר האמינו באברהם למפרע, והרמב"ן הקשה שבהיות מלך סדום עוע"ז הנה נסו יחזיק בידי עוע"ז או שיאמינו שכל הנסים נעשו ע"י כשפים או מקרה באפשריות רחוקה, ופירש שנעשה לו נס לכבוד אברהם שיצא לקראתו לכבודו ואפשר כי אברהם בשובו הביט בבור ההוא כי חפץ להציל את המלכים, והנה נעשה הנס ע"י אברהם ואם נעשה למלך סדום נס לכבוד אברהם כ"ש שיש להאמין שיעשה נס לאברהם להציל ממת נפשו עכ"ד, אך יש להבין דהנה במדרש פ' מ"ג ראבכ"א התחיל לקשקש לו בזנבו אמר לו מה אתה ירדת לכבשן האש וניצלת אף אני ירדתי לחמר וניצלתי, משמע שבא להשוות עצמו לאברהם, ולדברי הרמב"ן הרי הנס הי' ע"י אברהם ומה מקום הי' להשוות עצמו לאברהם: 
@66ונראה @77לפרש שגם מלך סדום הודה שהנס ע"י אברהם הי', אך חשב עצמו שיש לו שייכות בצד מה לאברהם וע"כ נעשה לו נס ע"י אברהם כי אם אלו לא הי' לו שייכות לאברהם לא הי' הנס שנעשה לכבוד אברהם נעשה עמו, וזהו הלשון והמליצה התחיל לקשקש לו בזנבו ככלב המתאהב על אדוניו מראה שיש לו דיבוק באדוניו ושייך אליו, אך באמת זה שקר מוחלט שכל הגוים כאין נגדו ואין להם שום מציאות במדריגת אברהם, כמ"ש אחד הי' אברהם, וידוע דהלשון אחד הוא שאין שום צירוף לזולתו, וזהו ההפרש בין אחד ובין ראשון, שתיבת ראשון נסמך אל השני שא"א לומר ראשון אלא כשיש שני אבל אחד הוא מלה בגרמי' וע"כ הש"י נקרא אחד והדברים עתיקים: 
@66ולפי @77האמור יובן ענין הפרשה שאמר לו מלך סדום תן לי הנפש והרכוש קח לך, היינו שהי' חושב לחלוק עמו שזה יקח הנפש זהו הרכוש, וכדין שנים אוחזין בטלית שיש להם חיבור זה לזה באמצעות הטלית, אך אברהם השיב לו הרימותי וגו' אם מחוט ועד שרוך נעל ואם אקח מכל אשר לך וגו' בלעדי רק אשר אכלו הנערים וחלק האנשים אשר הלכו אתי וגו' הם יקחו חלקם, היינו שהם בעצמם יקחו ולא שאקח אני עבורם שלא רצה להיות לו עמו צירוף כלל: 
@66במדרש @77פרשה מ"ג סימן ז' ומלכי צדק מלך שלם הוציא לחם ויין רשבנ"א הלכות כהונה גדולה גלה לו לחם זה לחם הפנים ויין אלו הנסכים, ורבנן אמרי תורה גלה לו שנאמר לכו לחמו בלחמי ושתו ביין מסכתי, ביאור הדברים דהנה אברהם מדתו חסד והשפיל א"ע ממדריגתו לקרב את כל באי עולם למקום, ומדה זו נקרא גדולה שהיא התפשטות למטה כידוע ליודעים, וע"כ ענין הריגת המלכים הי' היפוך מדתו שזה מדת שמאל דוחה, ומדתו הי' ימין מקרבת, ואיך יתכן זה, אך הנה במדרש לעיל סי' ד' בפסוק יתן כעפר חרבו כקש נדף קשתו ר' יהודה אומר אברהם הי' משליך עליהם עפר והוא נעשה חרבות קש ונעשה חיצים, ויש להבין מאין הי' ידע אברהם מעיקרא שיארע לו נס כזה יוצא מהיקש הטבעי ומדוע סמך עצמו על הנס, ונראה באשר כל עיקרו לא בא אלא להציל את לוט, לא הי' נצרך אלא לסמות עיניהם של הרשעים ולבלבלם ולהבהילם כדי שיהי' ביכולתו להוציא את לוט מידם ולהשיבו לביתו, וע"כ עיפר עליהם בעפר וקש כדי לסמות עיניהם, אך הש"י שלו נתכנו עלילות הפך העפר לחרבות וקש לחיצים באופן שמעתה לא נחשב אברהם להמכה, אלא הש"י בכבודו ובעצמו, והוא סימן לעתיד ויצא ה' ונלחם עם הגוים ההם, ומעתה שוב לא קשה איך יתכן שאברהם שמדתו חסד יהי' ידיו מלוכלכות בדם הרוגים, כי כל פעולותיו הי' רק פעולת הצלה שהוא פעולת החסד אלא הש"י המכה, ובזה יש לפרש הכתוב שנאמר על אברהם נאום ה' לאדוני שב לימיני עד אשית אויביך הדום לרגליך, היינו שיחזיק במדתו מדת ימין מקרבת מדת החסד וזה שב לימיני, עד אשית אויביך הדום לרגליך היינו שאני בכבודי ובעצמי אשיתם הדום לרגליך אבל אתה תשב במדת החסד שהוא לימיני, ומ"מ בראותו כ"כ הרוגים לפניו, הי' נידון בנפשו אם ח"ו לא אבד את מדתו מדת החסד, וכעין כהן שהרג את הנפש לא ישא את כפיו, אף בשוגג שלא כיון אליו וה"נ דכוותי', וע"ז בא מלכי צדק מבשר שלום, והוציא לחם ויין לרמז לו שלא יהי' נידון ברוחו, והלכות כהונה גדולה גלה לו, כי הענין כ"ג להמשיך השפעות ממעלה מעלה עד מטה מטה, וע"כ נקרא גדול שהוא התפשטות למטה, וע"כ אמר המדרש לחם זה לחם הפנים אף שלחם הפנים אינו נצרך כ"ג וכשר בהדיוט, אך יובן עפי"מ שכתב הרמב"ן פ' תרומה שבאמצעות הלחם הפנים שובע יוצא לעולם, וכן נסכים נראה שבאמצעותם השפע בא לעולם ובנבואת חגי א' שתו ואין לשכרה פירש"י שניטל טעם היין לפי שבטלו הנסכים, וכן מ"ד תורה גילה לו שתורה הוא ממעלה למטה בחסד לבד ונקראת תורת חסד מפני שאין העולם כדאי והגון לתורה וכבש"ס יבמות וכי הגון הי' משה ללמוד תורה מפי הגבורה, והכוונה בכולם לבשר לו שעדיין במדתו מדת חסד ובשבילו בישראל כהונה גדולה ותורה: 
@00שנת תרע"ו. 
@66במדרש @77ר' יצחק פתח שמעי בת וראי והטי אזנך ושכחי עמך ובית אביך, כבר דברנו בזה ומ"מ אין בהמ"ד בלי חידוש, והנה יש להתבונן שהכתוב כלל בכאן ג' דברים שמיעה ראי' הטית אזנים, שמיעה הוא קבלת דברים אפי' שאינו מבין הטעם, או אפי' שלא לרצונו וכמ"ש וישמע יעקב אל אביו ואל אמו וילך פדנה ארם אף שהי' שלא לפי רצונו שהי' מתפחד שלא יטמע ח"ו בבית לבן וכמו שהתפלל ושמרני בדרך הזה אשר אנכי הולך, ובמדרש ושמרני מע"ז מג"ע משפ"ד ומלה"ר, ומ"מ כפף את אזנו לשמוע ולקבל לדברי אביו ואמו על כרחו שלא בטובתו, וכמו שבאמת הטמין עצמו בבית עבר י"ד שנים כדי להתקשר בקשר אמיץ בתורה שיהי' לו למחסה עוז בפני לבן, ראי' הוא עוד יותר שרואה שדרך זה מוכרח ואין זולתו, הטיית אוזן הוא עוד יותר, היינו שלא להסתפק בשטחית המאמר אלא להבין ולהשכיל מה ה' דורש ממנו, כי אף שבמעשה המצוות הכל שוין מ"מ כל אחד ואחד נדרש ממנו לפי שורש נשמתו ולפי מה שבא לזה העולם לתקן, וכמו שאיתא בדברו האריז"ל דכל מצות שאדם יש לו נטי' אליהם ביותר זה סימן שנברא בשבילם וכן להיפוך בל"ת שכל שהיצה"ר מסית אותו אליהם הוא סימן ששייך לו לתקנם, ולפי"ז כל אחד ואחד צריך להזהר ביותר במצוות מיוחדות וכבש"ס שבת אביך במאי זהיר טפי, וזה הבחנה ובינה יתירה להכיר כל איש מעשהו: 
@66ונראה @77דהשלשה דברים אלו הם שלימות גוף ונפש ושכל, שמיעה קבלת דברים אפי' שלא לפי דעתו ורצונו הוא מתיחס לגוף, וכדאיתא בתנדב"א שאדם צריך לעשות עצמו כשור לעול וכחמור למשא, והיינו אפי' שאין דעתו ורצונו לזה, שבדבר שהוא מבין שכך ראוי לו לעשות אינו שייך לומר שהוא כשור לעול וכחמור למשא, ראי' הוא שלימות הנפש שמצייר הדבר כאלו עומד נגד עיניו ורואה שאין דרך זולתו ע"כ משתוקק אליו, כי כל דבר משתוקק לשלימותו וזהו שרואה שזהו שלימותו בהכרח משתוקק אליו, ונפש הוא התשוקה כברש"י חולין וכבר דברנו מזה כמה פעמים, הטיית אוזן כנ"ל הוא שלימות השכל כנ"ל: 
@66ונראה @77דכל שלשה דברים אלו נרמזים במאמר הש"י לאברהם לך לך, מארצך, וממולדתך, ומבית אביך, מארצך רומז לגוף שהוא בחי' התחתונה שבאדם דוגמת הארץ בערך הגלגלים המקיפין אותה, וממולדתך רומז לנפש שממנה תוצאת כל המדות הנטוע בלב שתלוי בתולדות, וכמו שהגיד כ"ק אבי אדומו"ר זצללה"ה בטעם אאע"ה שלא רצה ליקח אשה ליצחק מבנות הכנעני כי אם ממשפחתו אף שכולם הי' עוע"ז ומכשפים ומעוננים, כי התולדות הם נמשכים אחר מולידם במדותיהם ולא אחר השכל שלהם, וחטא ע"ז וכישוף שהוא חטא השכל לא הזיק להתולדות, אלא כנענים שהיו במדותיהם רעות מאד כידוע ששבע מלכי כנען הם שבע מדות רעות, הם הי' מזיקים להתולדות, וע"כ מה שנאמר לאברהם להתרחק ממולדתו הפירוש ממדותיהם שהוא שלימות הנפש, ומבית אביך רומז להשכל כמ"ש שאל אביך ויגדך והוא שלימות השכל כאשר הוא בקדושה, ובאשר את זלע"ז עשה אלקים, בהתרחקו מג' אלה, בטומאה בא לעומתו בג' אלה בקדושה: 
@66והנה @77איתא במהר"ל שג' אבות, זה הי' שלימות הגוף וזה שלימות הנפש וזה שלימות השכל, ואאע"ה באשר הי' ראשית האבות ואחר הראשית נמשך הכל זכה אברהם בכל ג' שלימיות אלו בכלל, וע"כ במה שהתרחק מארצו וממולדתו ומבית אביו זכה לג' שלימיות אלו, וזהו שבמדרש שלש גדולות כתיב כאן בשרו שהם שלשה אבות, כי בכאן זכה לבחי' שלשת אבות: 
@66ונראה @77שמאמר לך לך קיים לעולם וכמו שאמרו ז"ל קול גדול ולא יסף לא פסק שעד היום הקול קיים מי שראוי לזה עודנו זוכה לשמוע את הקול, כן נמי במאמר לך לך הוא מאמר נצחי קורא בקול לכל איש ואיש להשתלם בגוף ונפש ושכל, וזה עצמו הוא מאמר שמעי בת וראי וגו' כנ"ל, וע"כ פתח לה פתחא להאי פרשתא מהכא, ששניהם מאמר אחד, וכן הוא בזוה"ק (ע"ז.) וכרוזא קרי בחיל ואמר לכון אמרין קדישין עליונים מאן מנכין דעייל רוחא באודנוי למשמע ועינוי פקחין למחמי ולבי' פתוח למנדע וכו' הנה פרט בכאן אותן ג' דברים דעייל רוחא באודנוי למשמע הוא כמ"ש "שמעי בת", ועינוי פקחין למחמי הוא כמ"ש "וראי" ולבי' פתוח למנדע הוא כמ"ש "הטי אזנך" כמו שפירשנו לעיל שהוא השכל והבינה שבלב: 
@66ונראה @77עוד לומר דדוגמת המאמר לאברהם כן הקול קורא בחיל בכל ע"ש היינו אף שהקול קיים ונצחי, מ"מ לשמוע את הקול מדבר אליו מסוגל ביותר בע"ש, להשתלם בג' שלימיות הוא בשבת בג' זמנים מתחלפין בתוספת שבת ושבת דלילא ושבת דיממא, והם נרמזים, בג' פעמים ביום השביעי בויכולו, וכבר דברנו מזה, ששבת הוא שלימיות גוף ונפש ושכל ואין להאריך בזה עוד: 
@66עוד @77שם במדרש א"ר יצחק משל לאחד שהי' עובר ממקום למקום, וראה בירה אחת דולקת אמר תאמר שהבירה הזו בלא מנהיג הציץ עליו בעל הבירה ואמר לו אני הוא בעל הבירה, כך לפי שהי' אברהם אבינו אומר תאמר שהעוה"ז בלא מנהיג עד שהציץ עליו הקב"ה ואמר לו אני הוא בעל העולם: 
@66ויש @77להבין היתכן לומר שא"א הי' מסופק ח"ו בהעדר השגתה והרי בן ג' או בן מ"ח שנה הכיר את בוראו, ועוד הלוא בעצמו ראה השגחת הש"י עליו שנשלך לכבשן האש וניצל, וכבר דברנו מזה, ונראה עוד לומר עפ"י דברי הרמב"ם והרמב"ן דלפי מסת דביקות האדם בהש"י כן הוא מושגח, י"ל שחקירת אאע"ה הי' אולי מחמת רשעת הדור מסלק הש"י השגחתו מהם והניחם למקרים, וזהו המשל בירה אחת דולקת, ואין איש מכבה הדליקה, שיש מקום לחשוב שבעה"ב עזבה ולא איכפת לי' בקיומה, אך באמת ח"ו לומר ששום דבר שבעולם מסולק ממנו ההשגחה, אלא הכל הוא בהשגחה נפלאה שהניח למקרי יום לשלוט בהם, הכל במדה ובמשפט אמת, ואין שום דבר נעלם ממנו ית"ש וכל יצר מחשבות כצדיק כרשע, ומה שהרשעים השגו חיל הוא מפני כי כך הוא רצונו שיהי' התגברות הרע בעולם, למען יזכו הצדיקים בהתרחקם מהם ולא יתפתו אחריהם, כי באם לא הי' הרע מתפשט כ"כ בעולם לא הי' כ"כ זכות לצדיקים, וזהו שאמר המדרש תאמר שעוה"ז בלא מנהיג דא"כ הי' במשמע שהי' מסופק אם כלל העולם הוא בלא מנהיג אפי' הצדיקים בני עוה"ב וזה לא יתכן כנ"ל אלא אמר עוה"ז שהיינו התפשטות הרע בעולם שהוא רק בעוה"ז ולא בכלל העולם והציץ עליו הקב"ה וא"ל אני הוא בעל העולם היינו כלל העולם כעוה"ז כעוה"ב, וכך רצוני והשגחתי, וכאמרם ז"ל בראתי צדיקים בראתי רשעים, הרי שמייחס אף לרשעים בריאה שהוא בכוונה והשגחה, ומאחר שמייחס הבריאה גם עליהם ע"כ כשם שקילוסו של הקב"ה עולה מתוך ג"ע כך קילוסו של הקב"ה עולה מתוך גיהנם, ודו"ק: 
@66שם @77במדרש ר' עזרי' פתח רפאנו את בבל ולא נרפתה עזבוה ונלך איש אל ארצו רפאנו את בבל בדור אנוש ולא נרפתה בדור המבול עזבוה בדור הפלגה ונלך איש לארצו ויאמר ה' אל אברהם לך לך, נראה לפרש היות בבל הוא שורש עירוב טוב ורע שבעולם ונקרא שמה בבל ע"ש העירוב כי שם בלל ה' שפת כל הארץ, וכמו שהגיד כ"ק אבי אדומו"ר זצללה"ה אהא דאמרו ז"ל מיכלא דהאי רשיעא [נבוכדנצר] בשרא בחלבא, באשר מהות בבל הוא עירוב טו"ר ע"כ נאות למאכלו עירוב בשר בחלב כמהותו כן מאכלו, עכת"ד, ומשם התפשטות כח התערובות בעולם וידוע דכוחות החיצונים מתגברים רק באשר יש בהם ניצוץ טוב, ע"כ נמרוד הי' גבור ציד וגו' ותהי ראשית ממלכתו בבל, ויש לומר כי רבותינו ז"ל רמזו לנו זה במה שאמרו שאדה"ר נברא עגבותיו מבבל, והנה לרפאות את בבל הי' הכוונה לבער את חלקי הרע וחלקי הטוב ישארו כמשפט בורר שהוא פסולת מתוך האוכל, וזה הי' בימי אנוש שעלה אקינוס והציף שלישו של עולם לכלות את חלקי הרע שבעולם ששורשם הוא בבל, ואף שלא הציף אקינוס את בבל כבמדרש סוף פרשה כ"ג עיי"ש מ"מ באשר הכוונה הי' לכלות את הרע המתפשט מבבל בכח העירוב זה נקרא רפואת בבל שע"י ביעור כחות הרעות זה יתרפא שורשם שהוא בבל, וכן בדור המבול שהיתה לכלות את כחות הרעות מן העולם, למען יטהר את הארץ אך לא נשלם הכוונה שתיכף אחר המבול צץ המטה פרח הזדון כבמדרש פ' ל"ח סי' ב' ר' אבא פתח אם תכתוש את האויל במכתש וכו' לא תסיר מעליו אולתו כך דור המבול ודור הפלגה שנתים אחר המבול ויהי כל הארץ שפה אחת ע"כ עזבוהו ונלך איש אל ארצו ויאמר ה' אל אברהם לך לך, היינו אחר שלא עלתה יפה הנסיון לברר הפסולת מתוך האוכל היינו לבער את חלקי הרע וישארו חלקי הטוב, היתה עצת ה' אשר יעץ לעשות להיפוך לברר את חלקי הטוב ולהניח את חלקי הרע במקומו כענין בורר אוכל מתוך פסולת וכבזוה"ק שדרש בזה את הכתוב וימנע מרשעים אורם שהוא אברהם שהוא האור כי טוב: 
@66ויש @77לומר שכעין זה הוא שבת וששת ימי המעשה שבששת ימי המעשה העבודה הוא בירור פסולת היינו שכל איש בצוחין ובעקתין ובהתמרמרות הנפש מבררין ודוחין את פסולת הנפש אך שבשבת צווחין אף עקתין בטילין ושביתין, כי בשבת בורר פסולת מתוך האוכל אסור בכל גווני, ואז הזמן להיפוך לרומם את חלקי הטוב כמו שדברנו כבר הרבה מזה, והנה ימי החול הם דוגמא לטרם שיצא אברהם מחוץ לארץ, ושבת דוגמא לאחר יציאתו ובא לו לארץ ישראל: 
@66במדרש @77ר' ברכי' פתח אחות לנו קטנה ושדים אין לה אחות לנו קטנה זה אברהם שאיחה את כל באי העולם, בר קפרא אמר כזה שמאחה את הקרע קטנה שעד שהוא קטן הי' מסגל מצוות ומעש"ט מה נעשה לאחותינו ביום שידובר בה ביום שגזר עליו נמרוד לירד לתוך כבשן האש, אם חימה היא נבנה עלי' אם מעמיד דברים כחומה נבנה עלי' ואם דלת הוא נצור עלי' וגו' אם דל הוא במצוות ובמעש"ט נצור עלי' לוח ארז מה הצורה הזו אינה אלא לשעה אמר לפניו רבון העולמים אני חומה מעמיד אני דברים כתומה ושדי כמגדלות זה חנני' מישאל ועזרי' וכו': 
@66ויש @77להבין שכלפי מעמיד דברים כחומה שהפי' נגד נמרוד ומוסר נפשו על קדושת השם ההיפוך מזה היא שאינו מוסר עצמו על קידוש השם, הי' צריך לומר אם איני מעמיד דברים כחומה אבל הלשון דל במצות ומעש"ט איננו מקביל למעמיד דברים כחומה ועוד אם אינו מוסר נפשו על קדושת השם א"כ לא יפילנו נמרוד לתוך כבשן האש ואיננו נצרך למי שיתקיים עליו, ועוד מהו הלשון איני מתקיים עליו אלא לשעה ועוד מה זה שאמר ואם דל הוא במצות ומעש"ט הלא אמר שעד שהוא קטן הי' מסגל מצות ומעש"ט, ונראה דבשני אופנים מיירי שנותן נפשו על קדושת השם, אך מסירת הנפש על קידוש השם יש בהרבה אופנים, ונקדים בזה מאמר כ"ק זקיני האדומו"ר זצללה"ה מקאצק בפסוק כי טובים דודיך מיין, כי יש הרבה דרכים להתקרב עצמו להש"י אלא כל הדרכים בחזקת סכנה ואך ע"י התורה הוא דרך אחד בטוח, וזהו כי טובים דודיך מיין היינו שהידידות טוב ובטוח אימתי כשבא מיין מיינו של תורה, עכ"ד, ובודאי מה שהגיד שיש הרבה דרכים להתקרב להש"י בודאי הפירוש על מצות ומעש"ט, שזולתם הבל, ומ"מ אין ערוך התקרבות ע"י מצות ומעש"ט להתקרבות ע"י התורה, והוא כדאיתא בירושלמי כל מצותי' של תורה אינם שוין לדבר אחד מן התורה, והטעם פשוט, שזהו מצד השכל ויש לו קיום כאמרם ז"ל תורה בעידנא דעסיק בה בין בעידנא דלא עסיק בה וכו', וע"כ כל רוחות שבעולם וכחות חיצונים אינן יכולין להזיזו ממקומו אבל מצות שהוא רק בעידנא דעסק בה, ובודאי היצה"ר וכחות החיצונים הרודפין אחר האדם הבא לטהר בתחבולות יעשו אתו מלחמה, וזהו שהגיד כל הדרכים בחזקת סכנה חוץ מתורה: 
@66ונראה @77דשבת נמי יש לו סגולה זו כי קדושת שבת יש לה קיום וכולהו ערקין ואיתעברין מינה והוא כענין דכתיב ואני אהי' לה חומת אש סביב שכל הקרב הקרב תאכלנו אש הגדולה והוא בכלל טובים דודיך מיין ששבת הוא כללא דאוריתא: 
@66ויש @77לומר נמי כעין זה בהפרש שבין המוסר נפשו על קידוש השם, יש שמסירת נפשו הוא מצד התבוננות השכל שאין מציאת האדם נחשב מציאות כשהוא נוגע לקידוש השם, וכמו שהגיד כ"ק אבי אדומו"ר זצללה"ה, שהטעם שמותר שחיטת בע"ח לצורך האדם כי במקום צורך האדם אין מציאת בע"ח נחשב מציאות כלל, ק"ו מעתה למציאות האדם במקום קידוש השם שאין מציאות האדם נחשב מציאות כלל, עכת"ד, ויש אשר מסירת נפשו הוא בלי חשבונות ובלי התבוננות אלא באה מכח מצות ומעש"ט שמזככין את הלב וממשיכין אותו באהבה עד שמוסר את נפשו באהבה, והגם שגם זה מהמדריגות הגבוהות מ"מ יתרון הכשר כשבא ע"י התבוננות השכל שיש לו קיום מאחר שנתברר בשכלו, כנ"ל, אבל מסירת נפש הבאה מצד אהבת הלב בלי התבוננות השכל אינו בטוח בקיומו, כי אולי לאחר זמן יתקרר מעט אש האהבה שמא ח"ו לא יעצור כח לשלוט ברוחו, אבל הבא מכח התורה והשכל הוא חומת אש סביב לה, וזהו שאמר הקב"ה "אם חומה הוא שמעמיד דברים כחומה" היינו שמעמיד דברים מצד התבוננות השכל שהוא כחומה נבנה עלי' "ואם דל הוא במצוות ובמעש"ט" כי לשון דל יתכן לומר על מיעוט השכל כאמרם ז"ל אין עני אלא עני בדעת וע"כ מצות ומעש"ט הנעשים בדעת ובהתבוננות נקראים עשירים אבל אם נעשים שלא בהתבוננות נקראים עניים דוגמא מנה עשירה ולחם עוני הידוע למבינים, וא"כ מסירת נפשו נמי כשהוא רק מכח מצות ומעש"ט לבד כנ"ל שעד שהוא קטן הי' מסגל מצות ומעש"ט נקרא שהוא דל במצות ובמעש"ט היפוך עשיר במצות ובמעש"ט כשנעשים בדעת, ויהי' שיעור דברי המדרש כך "ואם דל הוא" במצות ובמעש"ט היינו כאלו אמר שכח מסירת נפשו הוא רק במצוות ובמעש"ט בדרך נמוך ועני נצור עלי' וכו' מה צורה זו אינה אלא לשעה כנ"ל שאיננו מתקיים על להבא ומ"מ מתקיים עליו עכ"פ לשעתו שלא ישרף בכבשן האש אבל לא ישאר קנין בנפשו ובזרעו אחריו למסור נפשו תמיד על קידוש השם "אמר לפניו רבון העולמים אני חומה מעמיד אני דברים כחומה ושדי כמגדלות זה חנני' מישאל ועזרי'", היינו שישאר קנין בנפשו ונפש זרעו אחריו למסור נפשו על קדושת השם, וזה נשאר לדורות כח ישראל למסור נפשו על קידוש השם אפי' פשוטי עם והכל הוא בכוחו של אברהם, כנ"ל וכענין כי טובים דודיך מיין: 
@11אל תירא אברם, @33במדרש ר' לוי אמר אוחרי לפי שהי' אבינו אברהם מתפחד ואומר תאמר אותן המלכים שהרגתי שבניהם מכנסין אופלסין ובאין ועושין עמי מלחמה, א"ל הקב"ה אל תירא אנכי מגן לך מה המגן הזה אפי' כל החרבות באות עלי' היא עומדת כנגדן כך את אפי' כל אומה"ע מתכנסין עליך אני נלחם כנגדן, ויש להבין הלוא ראה שהש"י נלחם לו שהרי במעט אנשים או באליעזר לבדו נצח את המלכים האלה שלא כדרך כל העולם ואחת הוא אם יוסיפו אוכלסין כהנה וכהנה מאפס ותוהו נחשבו לו, ואם שמא יגרום החטא הי' לו להתירא גם בלי כינוס אוכלסין, כי גם הם עצמן אם בניהם לבד מרובין הן נגדו, וגם התשובה שהשיבוהו הש"י אפי' כל אומה"ע מתכנסין עליך, מה רבותא יותר כל אומה"ע ממחנה אחת, שבדרך הטבע אפי' מחנה אחת יתקפו ממנו, ולמעלה מדרך הטבע אין הפרש מועטין למרובין, ומלאך אחד הרג את כל מחנה אשור כרגע ספו תמו מן בלהות: 
@66ונראה @77לפרש בהקדם דברי מהר"ל בדברי רש"י אנשים אחים אנחנו שהי' קלסתר פניו דומה לו, ופירש מהר"ל משום נשמת דוד המע"ה שהי' אז שקוע בלוט, ע"כ קראוהו הכתוב אחים וקלסתר פניו הי' דומה לו עכ"ל, והנה כתיב וישמע אברם כי נשבה אחיו ובודאי גם זה מחמת נשמת דוד המע"ה, דבלא"ה אחר שנחמץ לא יתכן שיקרא אותו אחיו, והנה ברמב"ן שארבעה מלכים אלו הוא רמז לד' מלכיות שעתידין ליפול ביד זרעו, והנה ידוע שד' מלכיות הם שורש כל חלקי הרע שנמצא בעולם, וכבר אמרנו שמג' מלכיות הראשונות תוצאות כוחות הרעות המושכים לע"ז ג"ע שפ"ד ומלכות הרביעית שקולה כשלשתן או יתירה משלשתן והם כוללין כל מיני כוחות הרעות שבעולם, ולעומתו בקדושה הם שלשת האבות שתקנו חטא אדה"ר שהי' נכלל בו חטא ע"ז ג"ע ושפ"ד וכנגדן ג' מועדים טובים לישראל שנותנין בהם כח לעמוד נגד כוחות הרעות המושכים לע"ז ג"ע ושפ"ד, והנה דוד המע"ה נקרא ראש השלישים ואמרו ז"ל שלעתיד יהי' דוד המע"ה ראש לשלשת האבות ונראה שכמו בטומאה מלכות הרביעית שקולה כשלשתן או יתירה משלשתן, כן להבדיל בקדושה דוד המע"ה ראש לשלשת האבות, וע"כ חשב אברהם שהוא שנצח את ארבעה מלכים אלו שהם כולל כל כוחות הרעות הוא מפני זכות נשמת דוד המע"ה שהוא כ"כ גדול בקדושה לעומת כל הארבעה מלכים כולל כל חלקי הרע שבטומאה, וע"כ אחר הדברים האלה שכבר הוציא את נשמת דוד המע"ה הי' מתירא פן בני המלכים מכנסין אוכלסין ובאין ועושין עמו מלחמה היינו עמי דווקא לא כמו בראשונה שהי' נוגע המלחמה לנשמת דוד המע"ה, אבל אלו יעשו עמי מלחמה שהמלחמה לא תהי' נוגעת לנשמת דוד המע"ה, והוא בפ"ע לבדו בקדושה בלי נשמת דוד המע"ה איננו כ"כ כולל כמו הארבע מלכיות בטומאה, ומזה הי' מתירא, וע"ז השיבו הש"י אל תירא אנכי מגן לך שהנצוח שלך לא בזכותך אלא למעני למעני אעשה, וע"כ אפי' יקבצו יבואו כל האו"ה יחדיו אין לך להתירא כלום כי כל הגוים כאין נגדו מאפס ותוהו נחשבו לו, ומה מאד ימתקו הדברים שנאמר בלשון אנכי ולא אני, עפ"י מאמרם ז"ל בנוטריקון אנכי שבעשרת הדברות, אנא נפשי כתבית יהבית, והפי' מקור ושורש הכל, ועיין בקהלת יעקב בביאור מלת אנכי, והיינו שניצוח שלך יהי' ממקור ושורש הכל על כן אין לך להתירא מקבוץ כל כוחות הרעות יחדיו, וזה הוא המגן העומד בפני כל חרבות שבעולם: 
@66והנה @77במהר"ל ששבת הוא ככל המועדים יחדיו, ולפי האמור ששלשה מועדות עומדים נגד כוחות הרעות שמשלש מלכיות הראשנות יובן אשר שבת שהא שקול כשלשתן עומד נגד כח מלכות הרביעית ששקולה כשלשתן והוא שעמדה לנו בגלות המר הזה, והשומר שבת כהלכתו אינו מתירא מקיבוץ כל כוחות הרעות יחדיו, וזה שאנו מזכירין בזמירות הארבע מלכיות שלש מלכיות הראשונות חרוז אחד לכל אחד ומלכות הרביעית שלשה חרוזין מפני ששקולה כשלשתן, וכל אלה נדחין מפני שומר שבת כהלכתו: 
@66במדרש @77והנה תנור עשן ולפיד אש, שמעון בר אבא בשם ר' יוחנן אמר ד' דברים הראה לו גיהנם ומלכיות ומ"ת וביהמ"ק א"ל כ"ז שבניך עסוקים בשתים הם נצולים משתים פירשו משתים הם נידונים בשתים, א"ל במה אתה רוצה שירדו בניך גיהנם או במלכיות ר' חנינא בר פפא אמר אברהם בירר לו את המלכיות, ויש להבין דמשמע דהשאלה במה אתה רוצה שירדו בניך גיהנם או במלכיות אהא דפירשו משתים קאי, וא"כ איך אמר במה אתה רוצה דמשמע דבאחת סגי הלוא שתים צריכי למירוק, כמו שאמר פירשו משתים הם נידונים משתים, ולא באחת משתים, ונראה דהנה יש להבין הא דפירשו משתים נידונין בשתים שבודאי הם מדה במדה, כי תורה כתיב בה תורת ה' תמימה משיבת נפש, היינו שמגבהת את הנפש ומשיבה לשורשה כי התורה שהוא למעלה הוא המעלה את הנפש ג"כ ממטה למעלה, וקרבנות ותפילה שבמקום קרבנות ממשיכין רצון וכל מיני השפעות ממעלה למטה ושניהם נקראים גדולה כבש"ס מגילה (כ"ז.) ואת כל בית גדול שרף באש ר' יוחנן ור' יהושיע בן לוי ח"א מקום שמגדלין בו תורה וח"א מקום שמגדלין בו תפילה וכו', והטעם ששניהם נקראים גדולה כי גדול הוא התפשטות בלי גבול, וכמו שאיתא במפרשים בפסוק כי גדול ה' שלכן נקרא הש"י גדול מחמת התפשטות ממעלה מעלה עד מטה מטה, ובאשר תורה הוא מגבהת את הנפש ומתפשט ממטה למעלה וכן קרבנות ותפלה שממשיך רצון ושפע ממעלה מעלה ומתפשט מטה מטה ע"כ שניהם נקראים בלשון גדולה, ושניהם הי' באברהם שהי' שתי כליותיו נובעות חכמה ולשון נובע הוא ממטה למעלה היינו שהחכמה שהוא התורה הגביה אותו להתקשר בשורש נשמתו, וגם ענין תפילה לא מצינו בכתוב מיום שנברא העולם עד אברהם, והוא הראשון שנכתב בו לשון תפלה ע"כ נקרא ג"כ גדול כמ"ש האדם הגדול בענקים הוא ואמרו ז"ל שזה אברהם, וכן מדתו חסד לאברהם נקרא גדולה, ויש לבאר יותר ולומר כי תורה הוא בשכל שהוא המוח וקרבנות ותפלה הוא בלב, כמו שדברנו הרבה פעמים, וגם ביהמ"ק נקרא לבן של ישראל ושניהם הוא התפשטות כנ"ל, ואולי כפל לשון גדולה שבפרשה ואעשך לגוי גדול ואגדלה שמך רומז לשני מיני התפשטות, ושני מיני התפשטות אלו הנחיל לישראל ע"כ נקראו נמי בכפל לשון גדולה ומי גוי גדול אשר לו אלקים קרובים אליו כה"א בכל קראנו אליו, זה תפלה שהוא בלב, ומי גוי גדול אשר לו חקים ומשפטים צדיקים, זה תורה שהוא במוח: 
@66ולפי @77האמור יתבאר נמי הא דפירשו משתים נדונין בשתים, דהנה לעומת מעלתם מעלת התורה שהוא בשכל ומגביה ומקשר את הנפש בשורשה, אם פירשו ממנה שורה בהם כח חיצוני רע להיפוך המושך ומוריד לגיהנם העדר המציאות היפוך התורה שהוא עיקר המציאות, ולעומת שהתורה מגביהם כת הרע מורידם לגיהנם היפוך התורה, ובש"ס שלהי חגיגה א"ר אבוהו א"ר אלעזר ת"ח אין אור של גיהנם שולטת בהם, ומכלל שזה היפוך מזה, ע"כ גיהנם הוא מקביל לעומת פירשו מן התורה, ומחמת ביטול קרבנות ותפלה להמשיך רצון ושפע אלקית, אם פירשו מזה נמשך עליהם עול שעבוד מלכיות וניזונין מתמצית ע"י שר הארץ היפוך רצון ושפע אלקי, ומעתה מובן שהכל מדה במדה: 
@66והנה @77אף כי פרישה מהתורה ופרישה מהקרבנות שתים הנה, מ"מ הם תלוים זה בזה כי בשביל פרישה מהתורה שבשכל נמשך ג"כ פרישה מהקרבנות ותפלה שבלב וכמ"ש מסיר אזנו משמוע תורה גם תפלתו תועבה, ולהיפוך נמי בשביל פרישה מתפילה שבלב נמשך נמי פרישה מהתורה שבשכל כמ"ש למה זה מחיר ביד כסיל לקנות חכמה ולב אין, וכתיב נזם זהב באף חזיר אשה יפה וסרת טעם, וכמו שפירשו ז"ל ואיתא בספרים רמז שמעתא בעי צלותא היינו שתורה צריכה לתפלה, כי המוח והלב זה צריך לזה, ואם האחד מקולקל מקלקל נמי את השני ע"כ ישראל שפירשו משתים יחד, בהכרח לומר שאחד משך גם את השני עמו, ולעולם המירוק צריך להיות בשורש הקילקול, ע"כ אף אם כל אחד בפני עצמו הי' נתקלקל הי' צריך להיות בשניהם יחד גיהנם ומלכות, אבל כשאחד משך את שני עמו די במירוק לתחילת הקילקול, וזהו שהי' אברהם יושב ותמה במה לברור בגיהנם או במלכיות עד שבירר מעצמו או הקב"ה אמר לו לברור את המלכיות כבמדרש שם, כי הבטחה הובטחו ישראל כי לא תשכח מפי זרעו לגמרי ובמד"ת פרשת נח האריך בזה, ע"כ הפרישה מן התורה בהכרח נמשך מצד אחר וכנ"ל ע"כ די במירוק המלכיות שיחזור לבם עליהם ואז ממילא ידבקו בתורה: 
@11לו ישמעאל יחי' לפניך, @33וברש"י הלואי שיחי' ישמעאל איני כדאי לקבל מתן שכר כזה, והדברים תמוהין איך אפשר שאאע"ה הסתפק עצמו בישמעאל בן הגר המצרית מזרע חם המקולל שממנו יצא אותו זרע המבורך בעלי ברית לאלקים, ועוד היתכן שימחול אברהם אע"ה על מתנתו מה תאמר שרה לזה הלא מאז התרעמה ואמרה חמסי עליך שפירש"י חמס העשוי לי עליך אני מטיל העונש כשהתפללת להקב"ה מה תתן לי לא התפללת אלא עליך והי' לך להתפלל על שנינו והייתי אני נפקדת עמך עכ"ל, ומעתה שנתבשר בשורה ימחול על המתנה ועוד אם הוא מחל שרה מי מחלה: 
@66ונראה @77דהנה בפרשת מילה נאמר לאאע"ה התהלך לפני והי' תמים ומשמע שעד כה לא הי' תמים, אף אחר כל צדקותיו ומסירת הנפש על קידוש השם, ואם הוא לא הי' תמים עד כה מי יקוה להיות תמים, והרי מקרא מלא הוא תמים תהי' עם ה' אלקיך והרי כי כל איש מישראל יכול להיות תמים, ונראה הפי' דהנה אברהם מדתו חסד קו ימין וידוע כי שמאל דוחה וימין מקרבת ואברהם הי' מדתו לקרב כל באי עולם ולא לדחות ולרחק, ומ"מ שלימות האדם שיהי' בו כל מדות יחדיו, במקום שצריך לקרב יקרב ובמקום שצריך לרחק ירחק ואז נקרא אדם שלם והוא מדריגת תמים כבתרגום תמים שלים, וע"כ אאע"ה עד המילה שהי' ענינו תמיד לקרב ולא לרחק עדיין לא נקרא תמים עד מצות מילה שהוא ענין דיחוי פסולת ולא לקרב ולהכניעו לקדושה אלא לדחות לגמרי, וזה שמאל דוחה, וע"כ במצות מילה נשלם ונעשה תמים שמעתה יש לו שני המדות יחדיו: 
@66והנה @77בזוה"ק שאברהם ויצחק כלול מיא באשא ואשא במיא, בסוד אברהם הוליד את יצחק, ובודאי אם לא הוה כלול אשא במיא ומיא באשא הי' גבורות של יצחק קשים מאד והי' מוקיד כל העולם בשלהבוי, ולא הי' יכול העולם לסבול, ויש לומר שמטעם זה נתבשרה שרה ביצחק ממצות הכנסת אורחים שהוא גמילת חסד כדי שיבוא יצחק לעולם ממצות גמילות חסד, ובפסח שהוא זמן החסד נולד יצחק כדי שלא יהי' גבורותיו כ"כ קשים, וע"כ י"ל כשנתבשר אאע"ה בפרשת מילה שהוא ענין שמאל דוחה כנ"ל בלידת יצחק חשב שזה קבלת שכר המילה, וא"כ יהי' גבורותיו קשים כנ"ל, וזרעו יתנהג במדת הדין קשה, ואם ח"ו לא יהיו כ"כ זכאים יהי' מעותדים לברות מדת הדין הקשה, וע"כ אמר לו ישמעאל יחי' לפניך היינו שקבלת שכר המילה יהי' כשישמעאל יחי' לפניך, ועלי' לא איכפת לי' אם יהי' הנהגה עמו במדת הדין מה גם שהוא בעצמו איננו במדת הדין, ולא יהי' מדה"ד קשה כ"כ, אך על יצחק הי' רצונו שיבוא במדת הרחמים וחסד ולא בתורת קבלת שכר מצות מילה, וא"כ במה שאמר לו ישמעאל יחי' לפניך לא מחל על המתנה כלל ורק על שיהי' בתורת קבלת שכר מצוות מילה הי' קשה בעיניו, ורצה שיהי' רק במדת הרחמים, וע"ז השיב לו הש"י אבל שרה אשתך יולדת לך בן, אף שאין לשרה שכר מצוות מילה וא"כ מצד שרה יהי' נוטה לחסד, וקראת את שמו יצחק שרב צחוק יהי' בעולם, והוא מצד התפשטות מדת החסד, ובזה יובן מה שאמרה שרה אח"כ צחוק עשה לי אלקים ולא אמרה לנו לכלול גם את אברהם אתה, כי באמת מצד אברהם הוא במדת הדין ואינו גורם רב צחוק בעולם, והוסיף הש"י לאמור והקימותי את בריתי אתו, וכלפי שהי' אברהם מתירא שיהי' הנהגה בזרעו אחריו במדת הדין וכשיהי' ח"ו בלתי זכאין יפקוד עליהם בדין הקשה, אמר לו והקימותי את בריתי וכמו שאמרנו בשם הרב זצללה"ה בלקוטי תורה כי ברית הנעשה בין שני אוהבים כל עצמו איננו נצרך בעוד האהבה תקוע בלבם אלא על להבא כשיתקרר אש האהבה וכמעט שחשבה להשתקע אז הברית יזכרם ויעורר את האהבה, והנה הקמת ברית ליצחק ולזרעו זה עצמו הוא הבטחה שכשאפי' לא יהי' כ"כ זכאים לא יפקד עליהם במדת הדין הקשה ויעמוד זרעם ושמם כימי השמים על הארץ: 
@66ולפי @77האמור ימתקו דברי האור חיים שאמר שמפני מאמרו לו ישמעאל יחי' לפניך הי' סיבה שניתן לו יצחק מסטרא דנוקבא עיי"ש, ולא ביאר למה, ולפי דברינו ימתקו הדברים שמפני שמיאן שיהי' יצחק ניתן לו מצד קבלת שכר המצוה והי' כולו מצדו סטרא דדכורא, והוצרך ליתן לו את יצחק מצד שרה כנ"ל ע"כ הי' מסטרא דנוקבא: 
@66וממוצא @77הדברים שישמעאל יהי' רק במדת הדין, וע"כ בזוה"ק שכמו שהוא קיים מצות מילה ברקניא כן א"י תהי' ברשותו רק כד הוא ברקניא הכל במדת הדין מצומצם, וכאשר איננו ראוי הם נדחין אבל ישראל הם קיימים לעולם ואפי' ח"ו כשאינם כ"כ זכאים חסד אל כל היום ואתם הדבקים בה' אלקיכם חיים כולכם היום: 
@00שנת תרע"ז. 
@66במדרש @77ר' יצחק פתח שמעי בת וראי והטי אזנך ושכחי עמך ובית אביך א"ר יצחק משל לאחד שהי' עובר ממקום למקום וראה בירה אחת דולקת, אמר תאמר שהבירה הזו בלא מנהיג הציץ עליו בעל הבירה ואמר לו אני הוא בעל הבירה, כך לפי שהי' אבינו אברהם מתפחד ואומר תאמר שהעולם הזה בלא מנהיג הציץ עליו הקב"ה וא"ל אני הוא בעל העולם, ויתאו המלך יפיך ליפותך בעולם והשתחוי לו, הוי ויאמר ה' אל אברם ע"כ: 
@66ויש @77לדקדק דפשטא דלישנא דהמדרש משמע שהי' א"א מסופק ח"ו שמא העולם הזה בלי מנהיג עד המאמר לך לך, וזה לא יתכן, שהרי בן ג' או מ"ח שנים הכיר א"א את בוראו, ולא עוד אלא שמסר עצמו על קדושת שמו יתברך, ואיך אפשר שהי' חושש שהעוה"ז בלי מנהיג, ועוד יש לדקדק דיקדוק קל בלשון לפי שהי' א"א "אומר" שזה לשון הוה, למה לא כתב אמר לשון עבר כמו במשל שכתב אמר לשון עבר: 
@66ונראה @77לפרש עפ"י מה שסיפר כ"ק אבי אדומו"ר זצלה"ה היות שכ"ק זקיני האדומו"ר הגדול זצללה"ה מקאצק נשאל מרבו הקדוש ר' בונם זצללה"ה מפרשיסחא מאין לקח התעוררות שלו לעבודת השי"ת, והשיב לו כמ"ש שאו מרום עיניכם וראו מי ברא אלה, ואמר לו רבו הקדוש שישראל צריכין ליקח התעוררות מיציאת מצרים, עכ"ל, וכבר דקדקנו בזה הלא מפורש בהרמב"ם כיצד הוא הדרך לאהבתו וליראתו וכו' בזמן שהאדם מתבונן בבריאותיו הנפלאים וכו' וכמ"ש דוד המלך ע"ה כי אראה שמיך מעשה אצבעותיך, ירח וכוכבים אשר כוננת וגו': 
@66אשר @77ע"כ נראה לפרש באופן שכל דברי חכמים קיימים, ואו"א דא"ח, דהנה בש"ס פסחים (סח:) דאמר ר' ששת לנפשי' לך קראי לך תנאי איני והא אמר ר' אלעזר אלמלא תורה לא נתקיים שמים וארץ שנאמר אם לא בריתי יומם ולילה חקות שמים וארץ לא שמתי, מעיקרא כי עביד אינש אדעתא דנפשי' קא עביד, ופירש הרב זצ"ל בסידור, דתחלת לימודו של אדם הוא לתקן את עצמו ואח"כ לשמה, היינו להשפיע בתורה, ועדיין אינו מובן דאלמלא תורה לא נתקיים שמים וארץ סתמא קאמר ומשמע דבתחילת לימודו נמי, אך הפירוש פשוט דהנה מובן דאיש שהוא כבר מתוקן, אז לימודו ומעש"ט שלו פועלים יותר בעולמות העליונים, א"כ זה שמתקן א"ע כדי שיכול לפעול במצות ומעש"ט שלו ובלימודו ביותר, שוב נחשב תיקון נפשו נמי לשמה: 
@66והנה @77איש העובד מחמת ראותו גודל מעשיו הנפלאים שמבין שהוא מחויב להכניע א"ע להש"י ומשתוקק להדבק בו, עדיין עבודתו הוא צורך עצמו, וכן מ"ש בספר חובת הלבבות שהעבודה מחויבת מצד תשלום גמול הטוב שקדם לו מהשי"ת, נמי הוא צורך עצמו, לבל יהי' כפוי טובה, כי בכל אלה עדיין איננו נמצא רמז קל שעבודתו ותורתו צורך גבוה לתקן את עולמות העליונים, שנמסר ביד האדם, אך מ"מ מעיקרא דעביד אינש אדעתא דנפשי' קעביד, ותיקון נפשו נחשב לשמה, ואף שאין כאן רמז שיבוא עי"ז לעשות לשמה מ"מ אנחנו בני ישראל כבר ידענו עיקר הזה מיצ"מ כמ"ש בהוציאך את העם ממצרים תעבדון את האלקים על ההר הזה, ופרשנו במקומו שההוצאה הוא צורך עבודה, ובזה מתורץ שאלת משרע"ה מה זכות יש להם, והיינו דח"ו לומר שמרע"ה הי' מקטרג על ישראל, אלא שידע שפיר שכל מקטרגי עולם יעמדו כנגדו ובאשר השי"ת אוהב משפט, לא ידחה אותם בגילא דחטתא, ע"כ רצה לידע הזכות במה להסתים פי המקטרג, ע"ז השיב לו השי"ת שההוצאה הוא צורך עבודה להשי"ת, היינו צורך גבוה, ושוב אין מקום לשום קטרוג, כי בשביל שהם ח"ו אינם ראוים לא יבצר צורך גבוה, וכן הוא מאמר הכתוב בעבור זה עשה ה' לי בצאתי ממצרים, ופירש רש"י וא"ע בשביל שאקיים מצותיו הוציאני, ומפורש שהעבודה הוא צורך גבוה, וע"כ אנחנו עם בנ"י כשאנו עושים המצות לתקן את נפשותינו, ובתיקון הנפש נעשה צורך גבוה ביתר שאת, א"כ סתמן לשמן קאי, שהרי תיקון הנפש נמי הוא צורך גבוה ומיושב דברי הרמב"ם והחובת הלבבות: 
@66ולפי @77האמור מובן שכל דברי חכמים קיימים שכ"ק זקיני זצלה"ה שאמר שהתעוררות לעבודה לקח מן שאו מרום עיניכם הוא תחילת התעוררותו לעבודה ושגם זה נחשב לשמה כנ"ל, ורבו הקדוש שאמר שצריכין ליקח התעוררות מיצ"מ, היינו שיהי' העבודה צורך גבוה, ישוב אף ההתעוררות משאו מרום עיניכם נמי הוא צורך גבוה כנ"ל: 
@66והנה @77אאע"ה רב לא הי' לו, אב לא למדו, אלא שהי' שתי כליותיו נובעות חכמה, בלתי אפשר הי' לו לידע שהעבודה הוא צורך גבוה, שזה איננו מושג בחכמה אלא מפי השמועה או בנבואה, ולפי"ז כל התעוררות שלו שהי' מענין שאו מרום עיניכם, וכבש"ס ב"ב בטענתו עם נמרוד, ובזוה"ק (ע"ח.) אשגח ותקיל וידע דהא כמה דמההוא נקודה אמצעותא דישובא מני' אשתיל כל עלמא לכל סטרוי, ה"נ ידע דהא חילא דשרי עלה מתמן נפקא כל שאר חילין דממנין על כל סטרי עלמא וכלהו הי' אחידן וכו', ולפי האמור נחשב לתיקון את עצמו, ובאשר לא ידע עדיין שהעבודה צורך גבוה נחשב עבודתו שלא לשמה, וכמו למאן דסבר מצות אין צריכות כוונה וכפאו ואכל מצה יצא, ומשום דסתמן לשמן קאי, דאיתא בהראשונים ז"ל שאם לא ידע שהיום פסח לא יצא: 
@66ולפ"ז @77יש לפרש הא דנאמר לו לך לך מארצך וממולדתך ומבית אביך אל הארץ אשר אראך, היינו שילך לו מהדרך שדרך בה עד הנה, וכבר אמרנו ששלשה אלה ארצך, ומולדתך, ומבית אביך, הוא לעומת גוף, ונפש, ושכל, ארצך הוא הגוף בחינה התחתונה שבאדם כערך ארץ בכלל העולם, מולדתך הוא נגד הנפש שתולדות האדם הוא מכחות הנפש שבו, וע"כ עפ"י רוב התולדות יש בהן מעין מדות המולידן, שמדות האדם מתיחסים לנפש כידוע, ובית אביך הוא לעומת השכל שהחכמה נקרא אב, וכמ"ש שאל אביך ויגדך והיינו שעד כה הי' עבודתו לתועלת עצמו לתקן את גוף ונפש ושכל של עצמו, ועתה ילך לו מזה הדרך אל הארץ אשר אראך, וכבר דקדקנו למה כתיב הארץ בה"א הידיעה ובקמץ, ובטפחא, שזה מורה שאיננו נסמך אל אשר אראך, אלא שני דברים הם: 
@66ויש @77לפרש דאשר אראך היינו ששם אראה אותך במראה הנבואה, ואז יתברר לו שהעבודה הוא צורך גבוה כנ"ל, ואז תהי' עבודתו לשמה: 
@66ובזה @77יש לפרש דברי הזוה"ק (ע"ז.) אמר ר' אלעזר לך לך לגרמך לאתקנא גרמך לאתקנא דרגא דילך, היינו דאאע"ה מדתו חסד, ועבודה צורך גבוה לא לתועלת עצמו הוא ממדת החסד, כאמרם ז"ל איזהו חסיד המתחסד עם קונו, וע"כ מעתה מתוקן דרגא דלי': 
@66ועוד @77שם בזוה"ק בגין דאברהם לא הוה דביק בי' בקב"ה כדין כדקא חזו אמר לו לך לך וכו', ולכאורה יפלא אחר שמסר נפשו להשרף על קידוש ה' איך יתכן לומר דלא הוה דביק בי' בקב"ה כדין כדקא חזו, ולפי דרכנו יובנו הדברים שעד עכשיו נחשב כל עבודתו שלא לשמה, ואפי' מסירת נפשו על קידוש ה' נחשב נמי שלא לשמה באשר הי' רק לתיקון נפשו: 
@66ולפי @77האמור יפורש דברי המדרש שאאע"ה הי' אומר תאמר שהעולם הזה בלא מנהיג, היינו שהשכיל שזה א"א, ולאו לישנא דספיקא הוא אלא ודאי שאי אפשר שהעוה"ז יהי' בלי מנהיג, ומזה לקח ההתעוררות שלו, וככה הי' נוהג מיום שהכיר את בוראו, עד שנאמר לו לך לך, וזהו שהציץ עליו בעל הבירה אני היא בעל הבירה, ולך לך ושם תראה ותדע המבוקש, וניחא לישנא שהי' אומר לישנא דהוה שלא בפעם אחת הי', אלא כל זמן ההוא הי' אומר: 
@66ובזה @77יש לפרש מה דפתח לה פתחא להאי פרשתא מהכתוב שמעי בת וראי והטי אזנך ושכחי עמך ובית אביך, דכבר אמרנו שמיעה מתיחס לגוף דשמיעה מתרגם קבלת דברים, והיינו שמקבל אפי' אינו מבין, וראי' מתיחס לשכל כענין שהחכמים נקראים עיני העדה, הטית אוזן הוא להיות רודף אחר כוונת התורה, ולא להסתפק עצמו בשטחית המאמר, וזה מחמת שיש לו תשוקה למלאות רצון הבורא, הוא מהדר להשלים הכוונה ותשוקה הוא בנפש, והנהו שלימות גוף ונפש ושכל, אך זה יתכן בישראל אחר יציאת מצרים נקרא לשמה, אבל לא לזולתם, וזה ושכחי עמך ובית אביך, אז הוא השמיעה, והראי', והטית אוזן, לפי המבוקש שהוא לשמה כנ"ל: 
@11אל הארץ אשר אראך, @33וברש"י למה לא גילה לו וכו', ויש לומר עוד טעם, דהנה יציאתו מאור כשדים עם תרח הי' ללכת לארץ כנען, אלא שנתיישב בסיבת תרח אביו בחרן, וא"כ אם הי' מגלה לו שוב לא הי' נחשב אצלו לנסיון, אדרבה שהי' שמחה אצלו שנתקיים מחשבתו שבתחילה, ע"כ לא גילה לו והי' הולך אל אשר לא ידע כמו תועה, אם הי' הולך למזרח הי' בספק שמא הכוונה למערב ויצטרך עוד לחזור על מקומו, ומ"מ הי' הולך בשמחה כבמדרש וא"ת שלא גהץ אברהם ושמח על דיבור המקום, ולמה לא יצא מפני שעדיין לא הורשה, אבל משהורשה וילך אברם וגו', ועיין מת"כ, ומובן שאם הי' מגלה לו לא הי' נחשב נסיון כלל וגמירי שהי' צריך להתנסה בעשר נסיונות כמספר עשרה כחות הנפש, ועשרה מאמרות, ועשרה דורות שקיבל שכר כולם: 
@66במדרש @77לך לך ב' פעמים אחד מארם נהרים, ואחד שהפריחו מבין הבתרים והביאו לחרן, ויש להבין מה תועלת הי' חזירתו לחרן, ולמה לא נתיישב אז תיכף בארץ ישראל, ונראה דהנה עדיין הי' שקוע שמה נשמות גבוהות, האמהות והשבטים ונשמת דוד המע"ה, וטרם ברית בין הבתרים, לא הי' לו כח להוציאן משם, ונראה דכל הנפש שעשו בחרן נמי ביציאה שני' הוציאם אתו, אך אחר שנעשה בעל ברית להשי"ת וקנה תוספות מעלה, חזר לשם להוציאם,. ואף אותם שלא זכו להתגייר אז ולהעלות אתו תיכף, מ"מ בהיותו שמה התעוררו לצאת ויצאו בזמנם, דוגמא שהי' ברצון משרע"ה לעבור בארץ אדום, שאיתא בספרים הקדושים שאם הי' עובר שמה הי' מוציא כל אותן נשמות השקועים בקליפת אדום, והי' עולים אח"כ בנקל, וכענין ידוע שהצדיקים עוברים דרך גיהנם להעלות משם נשמות, ובדמיון מתכת שנמשך אחר אבן השואבת, כן נמי בהיות אברם שם אחר שהשיג מעלתו בברית בין הבתרים התעוררו הנשמות לצאת ולהפרד מקליפתם: 
@66יש @77להתבונן בענין לוט [שהי' נשקע בו נשמת דהע"ה] והגלגולים שעברו עליו שנתיישב בסדום ונשבה, והחזירו אאע"ה, כי כל אלה א"א שיהי' במקרה ח"ו, כמ"ש מהר"ל שדברים גדולים כאלה א"א שיהי' במקרה, ונראה דהנה אמרו ז"ל מצאתי את דוד עבדי, היכן מצאתיו בסדם, ויש להבין למה מתיחס מציאתו בסדום ולא בכל הארצות שהי' יושב בהן לוט מקודם, ואח"כ, ונראה דהנה אמרו ז"ל על דהמע"ה ראש השלישי, ראש לשלשת האבות, וכבר אמרנו היות ידוע שלשה אבות תקנו חטא אדה"ר שהי' פתוך בי' חטא ע"ז ג"ע שפ"ד, אברהם תיקן חטא ג"ע, יצחק תיקן חטא ע"ז, יעקב תיקן חטא שפ"ד, כבמהר"ל, ובאשר האבות תקנו את אלו, ע"כ זכותם הורישו לבניהם שלא יתמשכו אחר ג' חטאים האלה, וידוע דשלשה חטאים אלה מתיחסים לגוף ונפש ושכל, אך יש באדם כח כולל כל אלה והוא צלם אלקים המחבר וכולל כל אלה, וכמו בגשמיות שכח שבמורכב הוא יותר גדול מכחות הפרט, כן ברוחניות כח של צלם אלקים שבאדם הוא יותר נעלה מגוף ונפש ושכל, ויש לעומתם נמי בכחות הרעות כח רע הכולל ע"ז וג"ע ושפ"ד יחדיו, ודוד הוא ראש לשלשת האבות יש בו כח גבוה יותר והוא עומד בפרץ לפני כח רע זה: 
@66והנה @77מצינו עוד בו ענין הכניעה להש"י ביותר, ונפשו כגמול עלי אמו, וכל ספר תהילים מלא מזה, וידוע דכל הכוחות הי' צריכין מירוק בדבר שבהיפכו, והנה מצינו שהי' בו מדת הגיאות ביותר ובשביל זה הי' המריבה בינו לבין אברהם, והי' מתגאה לומר שכל בנין העולם יהי' ממנו, וכן מצינו בבנותיו שהי' סבורין שנחרב כל העולם בדור המבול, ומשמע שהי' סבורין שגם אברהם נחרב, אלא שלוט גדול יותר במעלה מאברהם, ע"כ נמלט הוא ולא אברהם, וכן כתיב בכתוב שמענו גאון מואב גא מאד, מכל הלין נראה שלוט הוא קליפת גיאות, והוא היפוך מדת דהמע"ה שהוא הי' בתכלית השפלות, ע"כ הי' נשמתו נתמרקת בלוט, וכן דרגין שלו שהי' ראש לשלשת האבות כבר אמרנו שהוא היפוך סדום, דבמדרש ואנשי סדום רעים אלו לאלו, וחטאים בג"ע, לה' בע"ז, מאד בשפ"ד, ומשמע דרעים אלו לאלו הוא כח רע הכולל את שלשת החטאים, כענין אמרם ז"ל, קשה שנאת חנם שהי' בבית שני מחטא ע"ז ג"ע ושפ"ד שהי' בבית ראשון, והוא היפוך מדת דהמע"ה שהי' ראש לשלשת האבות, ע"כ הי' המירוק בסדום, וזהו מצאתי דוד עבדי, בסדום: 
@66והנה @77ידוע שקליפת הגיאות הוא קשה מאד, ובזוה"ק ח"ג (רנ"א:) שיש עננין חשוכין שכל האור שבא אליהן לא יכולין לאנהרא להון, וכענין שבע פרות שבחלום פרעה שכתוב בהן ולא נודע כי באו אל קרבנה ומראיהן רע כאשר בתחילה, וכ"ק אבי אדומו"ר זצללה"ה הגיד שזה קליפת הגיאות, שאם בא בו אור מתגאה עוד יותר, וע"כ להוציא נשמת דוד המע"ה מלוט שהוא קליפת גיאות הי' קשה מאד, ע"כ סיבב השי"ת שנשבה ביד המלכים ושבוי כאלו איתניהו בי' והי' נעשה בהכרח נכנע לשעתו עכ"פ, ואז הי' זמן שיתעורר בו נפש דוד המע"ה לצאת ולהפרד מקליפת לוט המקיפו, וזה שרדף אאע"ה אחר המלכים, שהם הד' מלכיות לעומת ד' כחות הרעות ע"ז ג"ע ושפ"ד וכח הכולל, ובזה דחה מנשמת דהמע"ה את כחות הרעות וקליפת הגיאות ע"י הכנעת לוט, ומאז התעוררה נשמת דוד ונפרדה מכחות הרעות המקיפין לה והיתה מוכנת לצאת: 
@11לו ישמעאל יחי' לפניך, @33וברש"י איני כדאי לקבל מתן שכר כזה, וכבר דקדקנו שלא יתכן הכוונה כפשוטו שמחל על המתנה כזו, ועוד זכות שרה איך ימחול, והלא כבר אמרה חמסי עליך שלא התפללת על שנינו והייתי נפקדת עמך, ועתה כשנתבשר היתכן שימחול, וכבר פרשנו שלא רצה בתורת שכר המילה, אלא בחסד, למען שאפי' זרעו של יצחק לא יהיו ראוים ח"ו לא יסיר חסדו מאתם, ובשביל שכר המילה יחי' ישמעאל, ויש להוסיף עוד דברים, שחשבון אאע"ה הי' אם יולד יצחק בשכר המילה וכל שכר הוא במדת הדין, א"כ יהי' דינו של יצחק תקיפים מאד בלתי אפשר לסובלם, ע"כ רצה שיולד במדת החסד ויהי' ממוזג, וע"ז השיב לו השי"ת אבל שרה אשתך יולדת לך בן, והיינו דידוע דשרה מסטרא דינין מנה מתערין, ומטעם זה י"ל שהי' לידת יצחק מצד שרה ממצות הכנסת אורחים, מדת החסד למען יהי' ממוזג, ובהיפוך אברהם איש החסד מצדו הי' לידת יצחק שכר המילה שהוא מדת הדין, ובשביל המוזג, וזהו שאמר לו השי"ת אבל שרה אשתך יולדת "לך" בן, היינו שהיא תלד מכח מדתך מדת החסד ע"כ אתה צריך להוליד מכח מדת הדין, דאם אתה תוליד ג"כ מכח חסד יהי' בו שלשה ידות מצד החסד, וא"א שיצא מדת יצחק מדת הדין לפועל כלל: 
@00שנת תרע"ח. 
@66במדרש @77ר' יצחק פתח שמעי בת וראי והטי אזנך ושכחי עמך ובית אביך א"ר יצחק משל לאחד שהי' עובר ממקום למקום וראה בירה אחת דולקת אמר תאמר שהבירה הזו בלא מנהיג הציץ עליו בעל הבירה אמר לו אני הוא בעל הבירה, כך לפי שהי' אבינו אברהם אומר תאמר שהעולם הזה בלא מנהיג הציץ עליו הקב"ה ואמר לו אני הוא בעל העולם, ויתאו המלך יפיך כי הוא אדוניך ויתאו המלך יפיך ליפותך בעולם והשתחוי לו הוי ויאמר ה' אל אברם: 
@66ויש @77להבין דפשטא דלישנא מהא דמסיים הוי ויאמר ה' אל אברם משמע דעד אמירה זו הי' אברהם משוטט ברעיונותיו תאמר שהבירה הזו בלא מנהיג, והרי בן שלש שנים או בן מ"ח למר כדאית לי' הכיר אברהם את בוראו, ועוד שכבר מסר נפשו על קידוש השם ונשלך לכבשן האש, וכבר דברנו מזה, ולא נשנה אלא בשביל דבר שנתחדש בה: 
@66ונראה @77דהנה במדרש ר' פ' חקת זש"ה מי יתן טהור מטמא לא אחד, כגון אברהם מתרח וכו' ישראל מאומות, העוה"ב מעוה"ז, ויש להבין דבפשיטות ישראל מאומות היינו הך דאברהם מתרח, דאין יחוס אחר לישראל מאומות אלא זה דאברהם מתרח, ונראה עפי"מ שהגיד כ"ק אבי אדומו"ר זצללה"ה בשם רבו הקדוש הרי"ם זצללה"ה מגור בפירוש עוה"ב מעוה"ז היינו מחמת שמתרחקין מעוה"ז עכ"ד, ויש להוסיף בה דברים ולומר דלרגלי גודל מעלת עוה"ב אי אפשר שהאדם בשלימות מעשיו יזכה לו, אלא עפימ"ש הזוה"ק דמכל מה שהאדם בורח מהחיצונית בא לעומתו בקדושה, כגון ויברח משה מפני פרעה שהיא החיצוניות זכה לעומתו להא דוישב על הבאר, שידוע ענינו בזוה"ק, כן נמי בענין לזכות לעוה"ב, נוחלין רק בשביל מה שמתרחקין ובורחין מטנופא דהאי עלמא זוכין לעוה"ב, וי"ל דכן נמי הפי' אברהם מתרח שלרגלי גדלות המעלות שזכה בהן אברהם, נח הי' אפשר שיהי' בשביל שלימות מעשיו הטובים, אלא בשביל שהי' גדל בבית תרח דארתח לקב"ה בע"ז שלו ובמעשיו הרעים, ובהאריז"ל שבא על אשתו בימי נדתה ומזיווג הזה נולד אברהם, ומובן שהי' לו המשכה לצד הרע מאד, ומ"מ התאמץ על כל אלה וברח מטנופיו, זכה לעומתו בקדושה למעלתו הגדולה, וכן נמי ישראל מאומות נמי הפירוש כמוהו שישראל זוכין למעלתם הגדולה רק בשביל שהם הי' במצרים בין אנשים שבהם כל התועבות שבעולם וישראל ברחו מתועבותיהם זכו לעומתם למה שזכו, וכן בכל הגליות שישראל בורחים מתועבותיהם יזכו למה שיזכו, וכל שלשה דברים אלו מתפרשים בסגנון אחד, דכל מה שזוכין וזכה אברהם הכל הוא בשביל הבריחה מדבר ההיפוך ואלמלא יצוייר בלי עוה"ז לא הי' אפשר לזכות לעוה"ב, וכן אולי יצוייר בלתי תרח לא הי' אפשר שיזכה אברהם למה שזכה, וכן אולי יצוייר שלא הי' אומה"ע במציאות לא הי' אפשר שיזכו ישראל למה שזכו, וכבר פרשנו שזהו הענין דבכל מקום שנזכר שבת בתורה הקדים לו ששת ימי המעשה, שהוא להורות למעלת השבת שהוא מעין עוה"ב, ואי אפשר לזכות לו אלא בשביל הבריחה מששת ימי המעשה שיהי' כאלו כל מלאכתו עשוי' ושלא יהרהר אחר מלאכה: 
@66ולפי @77האמור יש לפרש הא דהי' אאע"ה אומר תאמר שהעולם הזה בלא מנהיג עד שהשי"ת הציץ עליו ואמר לו אני הוא בעל העולם, אין הפירוש שהי' אברהם מסופק חלילה בהשגחה ושכר ועונש, אלא כלפי שראה שהעולם הולך ומתמוטט ונסתלקה השכינה בכל עת יותר ויותר מרקיע לרקיע, הי' חושב אולי מחמת רשעת הדורות הסתיר ה' פניו מהם ועזבם, למקרה בלי השגחה עליהם כלל, וזהו שחשב תאמר שכלל העולם בלי מנהיג, ומ"מ ידע שפיר שהצדיקים כל עניינם בהשגחה אף בעוה"ז ומה גם לעוה"ב, אלא הרשעים בעוה"ז סילק מהם השגחתו, והניח להפרע מהם לעוה"ב אבי חוטרי מילי ואבי דרי חושבנא, וזהו שדקדק ואמר תאמר שהעוה"ז בלי מנהיג, עוה"ז דווקא, וכמשל הבירה דולקת, אף שידוע שלא נעשית מאלי' ובהכרח שיש לה בעלים אלא שעזב אותה ואינו משגיח עלי' לכבות את הדליקה, אבל השי"ת השיב לו אני הוא בעל העולם, היינו שכל הנעשה בעולם הכל הוא בהשגחה מאתי, כי כך הוא רצוני שיהיו הדורות כ"כ מקולקלים למען שיהי' לך ממה לברוח כדי לזכות למה שתזכה, ואין זה עולה בחוק ההנהגה, מאחר שמעצמם התחילו לקלקל ומרעה אל רעה יצאו, נתחייבו במשפט צדק להזדמן לפניהם ענינים שבשבילם יתקלקלו עוד יותר ויותר ומעלם יהי' לתועלת זולתם, וגדולה מזה הי' בפרעה, שבמדרש ר' פ' בא אתה הקשית את ערפך והכבדת את לבך הריני מוסיף לך טומאה על טומאתך, ועיין רמב"ן וארא ז' ג', ומ"מ אין הרצון והידיעה סותר הבחירה כלל כמו שאין רצונו וידיעתו בהצדיקים שולל הבחירה מהם, כן להיפוך אין רצונו שיהיו מקולקלים שולל מהם הבחירה, והדברים עתיקים, [ואפי' בפרעה כתבו המפרשים שעדיין לא ניטל ממנו הבחירה עיין עליהם] והטעם שמאתי נהיתה כזאת כדי ליפותך בעולם והשתחוי לי וזה שמסיים המדרש הוי ויאמר ה' אל אברם לך לך מארצך וממולדתך ומבית אביך, שכל עצמו של קילקול הדורות בכלל ומולדתך ובית אביך בפרט, הכל הוא בכוונה ובשבילך למען תנתק עצמך ותעזוב אותם ותלך מהם, ובשביל זה תזכה למה שתזכה: 
@66ולפי @77האמור יש לפרש דברי הת"כ בפסוק כמעשה ארץ מצרים אשר ישבתם בה לא תעשו מנין שלא הי' אומה באומות שהתעיבו מעשיהם יותר מן המצריים ת"ל כמעשה ארמ"צ לא תעשו וכו' ומנין שישיבתן של ישראל גרמה להם לכל המעשים הללו ת"ל אשר ישבתם בה לא תעשו, וכל המפרשים יצאו לפרש מדוע ישיבת ישראל גרמה להם להתקלקל שבפשיטות הי' צריך להיות להיפוך כי מקום שיפול העץ שם יהו, ולדרכינו הפירוש כי בכוונה ובהשגחה מאת ה' היתה כזאת למען יזכו ישראל בבריחתם מכל תועבותיהם ומנהגיהם כנ"ל בפירוש מי יתן טהור מטמא לא אחד שבמדרש ישראל מאומות: 
@66והנה @77אמר השי"ת לך לך מארצך וממולדתך ומבית אביך, וכבר אמרנו שהם מקבילים לגוף ונפש ושכל, היינו להיות נבדל מהם בבחי' הגוף ובבחי' הנפש ובבחי' השכל, וזהו הפתיחה מקרא שמעי בת וראי והטי אזנך, אמר כאן שלשה דברים, שמיעה, ראי', הטיית אוזן, וכבר הגדנו באריכות איך מקבילים אלה מול אלה, ששמיעה ראי' והטיית אוזן הוא נמי בגוף ונפש ושכל ואין מהצורך לכפול הדברים: 
@66ונראה @77דלעומת שלשה אלה זכה לעומתם בקדושה, והיינו השלשה מזבחות שבנה, ראשונה בשכם, ושני' בין בית אל ובין העי, השלישי בחברון [והרביעי שבהעקידה לא הי' בזכות לך לך, ושם כתיב נמי לך לך שנית, ובמדרש אין אנו יודעין איזה חביבה עיי"ש] לעומת היציאה מארצך שהוא בחי' הגוף שהוא נראה בפועל, זכה למזבח לה' הנראה אליו, והא בשכם ר"ת שם כבוד מלכותו והבן, ולעומת מולדתך שהוא בבחי' הנפש שהוא בהעלם בתוך האדם זכה למזבח השני' בין בית אל ובין העי בית אל מים וגו', והנה המזבח מזרח לבית אל והוא בדרגא היותר גבוה, ובזוה"ק שמזבח הראשון נגד דרגא דאתגליא והשני נגד דרגא דאתכסיא, ולעומת מבית אביך שהוא בבחי' השכל זכה להמזבח השלישי בחברון מלשון חיבור, שחיבור האדם בהשי"ת הוא רק באמצעות השכל שהוא הנשמה כידוע: 
@66וי"ל @77עוד דהנה כתיב אשרי תבחר ותקרב ישכון חצריך נשבעה בטוב ביתך קדוש היכלך, ובזוה"ק (צ"ד:) בקדמיתא חצריך לבתר ביתך לבתר היכלך דא פנימאה מן דא ודא לעילא (נ"א לגו) מן דא וכו' קדוש היכלך לבתר דא הוא שלימו דכלא דהכי תנינן מהו היכל כלומר ה"י כ"ל האי והאי וכלא אשתלים כחדא, וי"ל דשלשה אלו זכה אברהם והם השלשה מזבחות בזכות הליכתו מארצו וממולדתו ומבית אביו, בזכות הליכתו מארצו זכה להמזבח הראשון לה' הנראה אליו דרגא דאתגליא והוא מקביל אל חצריך, דכל חצר הוא עדיין בחוץ ובהתגלות, רמז לדבר נ"ח שמצותה להניח אל פתח ביתו מבחוץ, שדעת רש"י שמניחה על הפתח שמביתו להחצר, ובזכות הליכתו ממולדתו זכה להמזבח השני דרגא דאתכסיא, וזה מקביל לביתך, ובזכות הליכתו מבית אביו זכה להמזבח השלישי שבחברון מלשון חיבור, וזה מקביל להיכלך כבזוה"ק הנ"ל מהו היכל כלומר ה"י כ"ל האי והאי כלא אשתלים כחדא: 
@66והנה @77לעיל אמרנו בדברי המדרש מי יתן טהור מטמא לא אחד, אברהם מתרח ישראל מאומות ועוה"ב מעוה"ז, והגדנו שכן הוא שבת מששת ימי המעשה, והנה הם עולם שנה נפש, וידוע דעולם שנה נפש הם בסגנון אחד, אברהם מתרח, וכן ישראל מאומות הם בנפש, שבת מששת ימי המעשה הוא בשנה, עוה"ב מעוה"ז הוא בעולם: 
@66ובכן @77י"ל שכמו באברהם מתרח שהי' הבריחה והתרחקות בשלשה דברים מארצך וממולדתך ומבית אביך שהם בגוף ונפש ושכל, וזכה לעומתו בשלשה מזבחות, והם חצר ובית והיכל כנ"ל, כן י"ל בשבת תלת יומי קמי שבתא הוא ההכנה בגוף ונפש ושכל לסלק את חומרית ששת ימי המעשה, וי"ל עוד ששלשה זמנים הם המבדילים את השבת מששת ימי המעשה, וכבר אמרנו שיש שלשה זמנים חלוקים, והם חצות יום ערב שבת שאז מתחיל אור השבת להתנוצץ, ובכתבי האריז"ל חושב מחצות יום ערב שבת עד שעה אחת במוצ"ש הם ל"א שעות גימטריא שם אלף למד, זמן מנחה קטנה משם ואילך יש בו התנוצצות אור השבת עוד יותר, שאם רצה לעשית כולו תוספות שבת עושה, ותוספות שבת ממש שהוא בחיוב, ויש להוסיף ולומר שלעומתם הם שלשה זמנים שבין התקיעות שתוקעין בע"ש כבש"ס שלהי במה מדליקין תקיעה ראשונה נמנעו העומדים בשדה וכו' תקיעה שני' נסתלקו התריסין וננעלו החניות, תקיעה שלישית סילק המסלק והטמין המטמין והדליק המדליק, ותוקע ומריע ותוקע ושובת, ויש לכוון את שלשה זמנים אלה להיות מקבילים נגד ארצך ומולדתך ובית אביך, המניעה מעבודה שבשדות הוא נגד מארצך, סילוק התריסין ונעילת החניות שהם עבודה שבבית נגד מולדתך, הדלקת הנר שכבר אמרנו בשבת העבר שהוא נגד השכל שכולו אור הוא נגד בית אביך: 
@66ולעומתם @77זוכין בשבת לשלשה זמנים חלוקים, שבת דליליא והוא שמור כבזוה"ק ששמור הוא מדת ליליא שהסעודה הוא של חקל תפוחין והוא בזכות הבדלה, והבריחה הראשונה שהוא מעבודות שבשדות, מקביל למזבח שעשה אאע"ה בראשונה לה' הנראה אליו, והוא בחי' חצר כנ"ל, שבתא דיממא הוא זכור זוכין לדרגא נעלמת יותר, והסעודה הוא סעודתא דעתיקא מקביל למזבח השני דרגא דאתכסיא כנ"ל, ושני זמנים אלו הם בחי' חצר בליליא דשבתא ובחי' בית ביממא, ועליהם אנו אומרים במזמור שיר ליום השבת שתולים בבית ה' בחצרות אלקינו יפריחו, ולעומת סילוק עבודות שבבית זוכין בשבתא דיממא לבחי' בית, במנחתא דשבתא זוכין לבחי' היכל, וזה שאנו אומרים אז בזמירות בני היכלא דכסיפין ואז הוא זמן הדביקות ובהאי רעותא אסתלק משה, מקביל למזבח השלישי שבחברון מלשון חיבור: 
@66וכן @77י"ל בעולם שיש שלשה זמנים חלוקים שישראל זוכין, ימות המשיח, ותחיית המתים, ועוה"ב, וישראל זוכין להם בשביל שבעוה"ז הוא מלא כוחות רעות המושכין לכל רע, ושלשה אבות נזיקין ע"ז ג"ע ושפ"ד, ורמיזין בכתוב אחד נשאו נהרות ה' נשאו נהרות קולם ישאו נהרות דכים, הנה כתיב שלשה פעמים נהרות בכתוב זה, וידוע דנהרות הם כחות האומה"ע כמ"ש מים רבים לא יכלו לכבות את האהבה ונהרות לא ישטפוה וברש"י שנהרות הם האומות, ובאשר מתאמצין ואינם מניחים א"ע להמשך אחריהם ובשביל אותן הנהרות עצמן מתרבה כבוד ה', דאם לא הי' כ"כ כוחות מושכין לרע, לא הי' כ"כ רבותא ולא הי' במה לזכות כנ"ל, ולא הי' כ"כ מתרבה כבוד ה', וזהו שמסיים הכתוב מקולות מים רבים אדירים משברי ים אדיר במרום ה', ופירוש מחמת קולות מים רבים אדירים שהוא התגברות כח האומות, אדיר במרום ה', ובשביל שלשה אלה שישראל בורחים מהם זוכין לעומתם לשלשה זמנים, ימות המשיח, ותחה"מ, ועוה"ב, ויש לכוון השלשה זמנים לשלשה מזבחות של אברהם חצר בית והיכל, ואין להאריך עוד ישמע חכם ויוסף לקח: 
@11ואגדלה שמך @33יש להבין מה ברכה הוא זה לאברהם וכי ח"ו לשם בעולם הי' צריך, וזהו ענין דור הפלגה שאמרו ונעשה לנו שם, ובשלמא ואברכך בממון הוא כעין שכתב הרמב"ם בכל יעודים הטובים שהצורך בהם כדי שיהיו בלתי טרודים על המחי' ועל הכלכלה שיהי' לבם פנוי לתורה ועבודה, לזכות בהם לעוה"ב, אבל הגדלת השם למה לו, ובפשיטות י"ל שזה הי' לו לסיוע להמשיך את העולם ולהביאם תחת כנפי השכינה, אבל א"כ עיקר ברכה הוא להש"י: 
@66ונראה @77לפרש דהנה ידוע דמלת גדול הוא התפשטות כמו דאיתא בספה"ק בפירוש מ"ש גדול ה' שהוא התפשטות כבוד ה' מטה מטה, וידוע עוד דשם של דבר הוא מהותו ושם של האדם הוא מהות האדם, וזהו הברכה ואגדלה שמך, שמהות אברהם יהי' מתפשט לזרעו אחריו אפי' כשיהיו ח"ו מטה מטה, וכאמרם ז"ל שלש מדות טובות הם בזרעו של אברהם ביישנים רחמנים גומלי חסדים, והגם שפירשנו במק"א דשלשה מדות אלו בישראל הם משלשה אבות, ומ"מ ידוע שאברהם הי' הראשית, ובהראשית נכלל הכל, וזהו הפירוש אצלי בך חותמין ולא בכולם באשר הוא הראשית לכולם ובו הכל: 
@11וה' אמר אל אברם אחרי הפרד לוט מעמו וגו' @33וברש"י כל זמן שהרשע עמו הי' הדיבור פורש ממנו (ולעיל שהי' לוט אצלו וכתיב וירא ה' אל אברם באותה שעה כשר הי'), ויש להבין מה ראה על ככה להתקלקל אחר העלי' ממצרים, אדרבא בראותו הנסים שנעשו לשרה במצרים הי' לו להכשיר מעשיו עוד יותר, ואפי' פרעה נתפעל בדבר כמו שפירש"י בפסוק ולה שפחה מצרית ושמה הגר, בת פרעה היתה, כשראה נסים שנעשו לשרה אמר מוטב שתהא בתי שפחה בבית זה ולא גבירה בבית אחר, ובלוט נהי' להיפוך אתמהה וכבר דברנו בזה: 
@66ונראה @77עוד לומר דהנה כתיב וגם ללוט ההולך את אברם הי' צאן ובקר ואוהלים, ובמדרש ר' טובי בר' יצחק אמר שני אוהלים רות המואבי' ונעמה העמונית, ומשמע דממצרים הי' לו כברש"י ההולך את אברהם מי גרם לו זאת הליכתו עם אברם, ואינו מובן מה ענין נשמות אלו למצרים, שהרי מתולדתו הי' לו את אלו, וזה איננו דבר הניתן במתנה בשביל שרה: 
@66ונראה @77דהנה עליית אברם ממצרים הי' פועל דמיוני על יצי"מ כבמדרש צא וכבוש הדרך לפני בניך וכו' והענין פועל דמיוני כתב הרמב"ן כי גזירת עירין כאשר תצא מכח גזירה על פועל דמיון תהי' הגזירה מתקיימת עכ"פ עכ"ל, ואף שכבר נתבשר בהגלות ובהגאולה עוד בברית בין הבתרים, שהי' ביציאה הראשונה בהיותו בן שבעים שנה כברש"י, מ"מ עדיין הי' יכול להשתנות ולהיות באופן אחר, מה גם שלא הזכיר אז מצרים בפירוש, וע"כ באה הפועל דמיוני שלא ישתנה עוד באשר נחשב כאלו כל ענין יצי"מ הוא בפועל ממש ואינו רק מחוסר זמן, ונראה דהי' כענין אמרם ז"ל בש"ס מגילה אין הקב"ה מכה את ישראל אא"כ בורא להם רפואה תחילה כמ"ש כרפאי לישראל ונגלה עון אפרים, וכבר פרשנו שהקב"ה לא הניח את ישראל אפי' רגע אחד ביד רשות אחרים ע"כ הקדים להם הרפואה, ובזה מאמץ ידי ישראל שיהי' בכחם לסבול כל הבא עליהם, וה"נ עוד טרם בא יצחק לעולם שממנו התחיל הגרות להתקיים, נעשה פועל דמיוני זה להיות נחשבים גאולים בפועל טרם התחיל הגלות: 
@66והנה @77ידוע שנשמות ישראל הי' שקועים וכלואים ובאשר החיצונים עוד מחטא אדה"ר, וזאת ידוע שהנשמה שהיא יותר גבוה הי' נתונה בעומק יותר בידי החיצונים וכמו שהמשיל משל כ"ק זקיני האדומו"ר הגדול זצללה"ה מקאצק שכל אבן טוב לפי מסת גדלו וחשיבותו ובהירותו כן מסת גודל מכסה האבניי שבסביביו, ולפי זה מובן אשר נשמת דהמע"ה ומשיח שהוא הפנימית מכל ישראל, וכמו שאמרו ז"ל מלך לבו לב העם, וכמו לב הוא פנימית האדם, כן מלך הוא פנימית ישראל, וע"כ נשמת דוד ומשיח שהוא פנימית ישראל הי' טמון בתכלית העומק אחר עומק עד שהי' כלא הי' ולא ניכר ממנו שום הרגש וכרחל לפני גוזזי' נאלמה, אך בעליית אברהם ממצרים שאז נחשב ישראל גאולים ואינם אלא כמחוסר זמן, התעורר אתם גם נשמת דוד ומשיח ונחשב כאלו היום ילדתהו: 
@66והנה @77כל ענין לוט ומעלתו נראה שהי' רק מפאת ביטולו לאברהם וכל המחובר לטהור טהור, אך כאשר עלו ממצרים והתעורר נשמת דהמע"ה נעשה הרגש בלבו של לוט שהי' נשמתו של דהמע"ה מקשקשת בקרבו של לוט, ומעתה יובן דהא שהי' ללוט שני אוהלים נשמת רות ונעמה העמונית נחשב שאז בעלייתם ממצרים השיגם, שעד שעלו ממצרים לא הי' נחשבים במציאות ולא הי' ללוט שום רגש מהם מאומה, ואף שמתולדתו הי' טמינים בקרבו, מ"מ אינם נחשבים שהי' ללוט, וז"ש וגם ללוט ההולך את אברם הי' צאן ובקר ואוהלים, שמעתה הי' ללוט הרגש מהם, והי' לו באמת עושר אמיתי, אך לוט לא ידע להזהר, וכמו שהגיד הרה"ק ר"ב זצללה"ה מפרשיסחא שבהשגת נשמה צריכין לידע ולהזהר מאד, עכ"ד, ובפשיטות י"ל שיכול לצמוח מזה גיאות ח"ו, כי נשמה גבוה מגבהת את האדם ויכול לבוא מזה לגבהות הלב וכתיב תועבת ה' כל גבה לב, וכך הי' הענין בלוט שלא ידע להזהר, וכאשר התעורר בקרבו נשמת דהמע"ה הי' רואה א"ע בטכסיסי מלכות והתגאה ויצא לידון שבודאי ממנו יהי' כל בנין עולם וכל יעודים הטובים שנאמר לאברהם אליו תסוב, כברש"י אברם אין לו בן והוא יורשו, נתקיים בלוט עושר שמור לבעליו לרעתו, וכבר הגדנו במק"א שזה שנוטל דבר קדושה לחיצוניות נחשב גזל, וע"כ לוט שהתגאה בעושר הזה שהוא נשמת דהמע"ה, הנה נהפך לו הקדושה לחיצוניות נחשב גזל, וזה הבאתו לידי גזל ממון בפועל ממש, והי' רועה בהמותיו בשדות של אחרים, והנה בזוה"ק כל מאן דאזיל בתר דלאו דילי' אף דילי' אזיל מיני', וע"כ כל מה שהי' לו מצד היותו מחובר לאברהם אזיל מיני' ונשאר ריק משום ליחלוח טוב, וע"כ תחת שעד כה הי' בטל וטפל לאברהם באשר הי' מקבל ממנו, עתה כאשר אזיל מיני' כל מה שהי' לו ע"י החיבור לאברהם נעשה נפרד לעצמו והתגאה ועשה מריבה בעצמו באברהם כבמדרש כשם שהי' מריבה בין הרועים כך הי' מריבה בינו לבינו, ולעומת כשהי' מחובר לאברהם האיר בו מקדושת וצניעת אברהם דאפי' בדידי' לא הוה מסתכל, וכאשר נסתלק ממנו זה הי' שורה בו כחות חיצונים בהיפוך מזה כענין טומאת המת, שידוע טעם הזוה"ק שמפני שנסתלק נשמה הקדושה שורה לעומתו טומאה, כן הי' בלוט שלעומות הקדושה והצניעות, שורה לעומתו כחות מושכים לערוה ונעשה להוט אחר בולמס של עריות ובחר לו את סדום לשכינתו: 
@66ומעתה @77הדברים מובנים, שקודם עלייתו ממצרים כשר הי', והעלי' עצמה הי' לו כענין עושר שמור לבעליו לרעתו: 
@66וי"ל @77דהא דסמיך לי' מלחמת ארבעה מלכים שנשבה לוט ואח"כ התגבר אברהם עליהם ונצחום, ובמדרש שניצוח ד' מלכים אלה הוא רמז לארבע מלכיות שינצחום זרעו של אברהם בסוף, אך למה הי' לוט הסיבה לכל המלחמה, דבמדרש שכוונת המלכים הי' על אברהם, לא באו להזדווג אלא לתוך גלגל עינו של עולם, והי' יכול להיות שיבואו על אברהם למלחמה להדיא וינצח אותם, ובודאי שדבר זה לא הי' במקרה, שהסיבה יהי' לזה לוט וכמ"ש מהר"ל ז"ל שדברים גדולים אינם במקרה: 
@66ונראה @77דהנה ידוע שמלחמה האחרונה תהי' ע"י זרעו של יוסף ומשיח בן יוסף יהי' אוסר את המלחמה, ובזוה"ק שבעת מלחמה האחרונה יהי' יחד הארבע מלכיות, היינו שיבואו בגלגול, וכן מפורש בדניאל ב' מ"ד וביומיהון די מלכיא אנון וגו', וכולם יחדיו יערכו המלחמה ויפלו ביד משיח בן יוסף, והטעם שניצוח המלחמה יהי' ביד זרעו של יוסף, משום זכות שמירת הברית שזה מדת יוסף, והוא המשפיע מדה זאת בכל ישראל כבמדרש יוסף גדר עצמו מן הערוה ונגדרו כל ישראל בזכותו, וע"כ כמו שנינוח המלכים באחרונה היא בזכות שמירת הברית, כן נמי בראשונה, וע"כ י"ל שכל עצמה של המלחמה לא הי' אפשר להתחיל באברהם, שהוא אפי' בדידי' לא הוה מסתכל, ולא הי' שום מקום שיתקוממו על אברהם כלל, אלא מחמת שלוט נפגם בענין זה ונעשה להוט אחר בולמוס של עריות, ע"כ הי' מקום שיתחיל בו המלחמה, והיתה נוגע לנשמת דוד שהי' בקרבו, ובאמת מחמת פגם ברית שבלוט נפל שדוד לפני המלכים ונשבה בידם, ואברהם בכח הקדושה והצניעות שבו התגבר עליהם ונצחם, וא"כ הכל בסדר נפלא ובמאמר שאח"ז נתננו עוד טעם לשבח בזה שלא באו על אברהם בהדיא: 
@66ומכאן @77לימוד בגלות המר הזה, מי נתן למשיסה יעקב וישראל לבוזזים, הלא הכל הוא כפי מסת פגם ברית הנמצא בישראל רח"ל, ובזה יובן הא דאמרו ז"ל אלמלי שמרו ישראל שבת אחת לא שלטו בהם אומה ולשון, ואלמלי שמרו שתי שבתות מיד נגאלין, כי שמירת שבת הוא תיקון על פגם ברית כמו שהגדנו באריכות במק"א, וכמ"ש כ"ק אבי אדומו"ר זצללה"ה בהקדמה לספרו אגלי טל שבתיקון פגם זה אין מקום לשליטת או"ה כלל וכלל: 
@11ומלכי צדק מלך שלם הוציא לחם ויין, @33וברש"י רמז לו על המנחות ועל הנסכים שיקריבו שם בניו, וכ"ק אבי אדומו"ר זצללה"ה דקדק למה לא רמז לו על עיקר הקרבנות מבעלי חיים, וכבר הגדנו שבישר בדבר של חידוש, שקרבן מצמחים לא מצינו עדיין אלא בקין שהקריב מפרי האדמה מנחה ולא נתקבלה, אבל קרבנות מבע"ח שכך הוא מעולם לא שייך לבשרו, אך הוא גופא טעמא בעי למה לא הקריבו מעולם מצמחים, ולמה מעתה נשתנה הדבר, דבודאי מאחר שבשרהו בזמן ההוא מוכח שמלחמת המלכים גרם זה, ולמה, וכ"ק אדומו"ר זצללה"ה הגיד דאברהם זכה לזה במסירת נפשו ששם נפשו בכפו ללחום עם המלכים ואמר אצא ואפול על קדושת שמו של מקום, ע"כ זכה לקרב גם נפש הצומחת להש"י, וע"כ עד כה לא קרבו אלא מבע"ח שיש בהם נפש החיונית לכפר על נפש החיונית שבאדם, ומעתה זכה להקריב גם מצמחים שאין בהם אלא נפש הצומחת לכפר גם על נפש הצומחת שבאדם עכת"ד, ועדיין אינו מובן, הרי כבר מסר נפשו לכבשן האש, ומה רבותא דמסירת נפש על קידוש השם זה מזה, דבפשיטות שם הי' קידוש השם יותר ושלא הי' לו שם גם ספק הצלה, תאמר במלכים שעכ"פ הי' לו ספק לנצחם, דבלא"ה למה הלכו אתו הנערים שלא הי' כמוהו במעלה למסור נפשם על קדושת ה': 
@66ונראה @77להוסיף בה דברים דהנה מחטא אדה"ר כתיב ארורה האדמה בעבורך וגו' ובעשרה מאמרות לרמ"ע ז"ל מפאנו דחטה של עכשיו הוא כמו חנטה של חטה דמעיקרא, ושם חטה הוא חנטה בחסרון נ' ונשלם בדגוש שבאות ט' עכ"ד, והיינו דהקללה דבק בהאדמה ואינה מניחה לגדל הצמחים עד גמירא, וע"כ לעתיד שיתוקן החטא לגמרי ויסתלק הקללה שוב תוציא הארון גלוסקאות שלימים, שלא. יהי' צריכין תיקון כלל, אבל עכשיו הארס של נחש דבק בהם שאין מניח להתבשל וצריכין תיקון ע"י האש, שטבע האש להוציא הארס של נחש כמ"ש היע"ד, והמינים שנאכלים חיים הוא מחמת מיעוט ארס שנשתאב בהם, ומ"מ פטור בלא כלום אי אפשר וצריכין לתיקונים קלים: 
@66ולפי @77זה י"ל דמה"ט לא מצינו קרבנות מצמחים מאז מפני שהארס של נחש שבו חוצץ בפני הקדושה שלא יתקדש הקרבן אלא מבע"ח שהארס נחש שבהם איננו כ"כ מרובה, שהרי הם רק שני לטומאה שהם ניזונים מצמחי האדמה, ואין דבק בהם הקללה וארס של נחש כמו בצמחי האדמה עצמם, אך ממתן תורה ואילך התחיל קרבנות מצמחים, והטעם מפני שאז נעשו חירות ממה"מ שנסתלק אז הזוהמא והקללה, ואלמלי עמדו בנסיון הי' נגמר התיקון כמו לעתיד, ואף שלא עמדו בנסיון מ"מ נחלשה כח הזוהמא כאמרם ז"ל ישראל שעמדו על הר סיני פסקה זוהמתן גוים שלא עמדו על הר סיני לא פסקה זוהמתן, ואף שמחמת החטא העגל חזרה ונתפשט הזוהמא, מכלל שאף שחזר ונתפשט, מ"מ איננה עוד מגושם ומזוהם כבראשונה, ואף שמ"מ בעצם אינם ראויין עדיין לקרבן מ"מ עכ"פ מקבלין אור החזר מן לעתיד שיהי' גמר התיקון ותוציא הארץ גלוסקאות כנ"ל, וע"כ אין הארס שבהם חוצץ עוד בפני הקדושה הנשתאב בהקרבן: 
@66והטעם @77שמאיר אור החוזר מן לעתיד, י"ל דהנה במדרש שארבעה מלכים הם דוגמת הארבעה מלכיות, וברמב"ן שהי' פועל דמיוני על לעתיד שעתידין ליפול ביד ישראל, ואמרנו במאמר הקדום שמאחר שנעשה פועל דמיוני ובלתי אפשר עוד להשתנות, נחשב שאינו אלא מחוסר זמן וכאלו כבר יצא לפועל, וע"כ משל במדרש את המלכים כקוצים שנכלה מן הכרם, והיינו כמו קוצים המכחישים כחו של כרם ואינם מניחים להוציא פירות טובים, כן כח האומות שמוצאם משורש נחש הקדמוני שמעכב בעד בישול הפירות כנ"ל, ובהריגת המלכים שהוא פועל דמיוני על לעתיד שיסתלק כח זה המעכב חשיב כמכלה קוצים מן הכרם, ובשביל זה עצמו אין בכח ארס של נחש לחצוץ בפני אור החוזר של לעתיד, ובשביל זה ישראל מקריבין קרבנות מצמחים, וא"כ שפיר תלוי הקרבן מצמחים בניצוח מלחמה זו, וע"כ בישר לו מלכי צדק מעתה שיקריבו ישראל מנחות ונסכים: 
@66ולפי @77האמור יש לפרש דברי המדרש פרשה י"א בפסוק ויברך אלקים את יום השביעי, ברכו במטעמים, רבינו עשה סעודה לאנטונינוס בשבת וכו' אכל מהם וערב לו, עשה לו סעודה בחול וכו' א"ל אותן ערבו לי יותר מאלו, א"ל תבל אחד הם חסירין א"ל וכי יש קלוסין של מלך חסר כלום, א"ל שבת הם חסירין אית לך שבת והיינו כי הארס של נחש פוגם טעם המאכל, אך בשבת שאין הטבע כ"כ מגושם ואין לכחות החיצונים שליטה כ"כ, אדרבא ערקין לנוקבא דתהומא רבא, שוב מאיר אור החוזר מן לעתיד, ונשתנה הטעם לשבח מעין העתיד, וזהו הענין שברכו במטעמים: 
@66ולפי @77האמור יש לפרש דברי כ"ק אבי אדומו"ר זצללה"ה הנ"ל, דהנה איתא בחכמי האמת שמרע"ה זכה לבחי' חי' ומשיח יזכה לבחי' יחידה ואמרו עוד שבחי' יחידה אי אפשר בלתי מסירת הנפש עכ"ד, והנה אברהם שזכה לנצח את המלכים ולכלות את הקוצים מן הכרם, ולעשות פועל דמיוני על לעתיד, בודאי לא הי' אפשר כי אם ע"י שהאיר בו מנשמת משיח שהיא יחידה, וע"כ בכח זה נצח הארבע מלכים שהם יוצאין מן היחוד ומתנגדים לו כמ"ש המהר"ל, ומספר ארבע הוא לעד, ובאשר להשיג זה א"א מבלתי מסירת הנפש על קידוש ה', הי' סיבה מאת השי"ת שיבואו תחלה וישבו את לוט ולא באו להדיא על אברהם שזה הי' כוונתם כבמדרש, וכבר דברנו מזה במאמר הקדום, ולפי דרכינו זה י"ל עוד כי באם באו על אברהם להדיא לא הי' המלחמה במסירת נפש על קידוש ה' אלא להציל את עצמו, ולא הי' משיג הארה מבחי' יחידה, ושוב לא הי' אפשר לעשות פיעל דמיוני על לעתיד: 
@66ולפי @77האמור הרי הוא כמבואר שמה שזכו ישראל להקריב מנחות ונסכים הוא מפני מסירת הנפש על קידוש ה' שבמלחמה זו, ולא מחמת מסירת נפשו בכבשן האש, שאינו ענין עם עתיד: 
@00שנת תרע"ט. 
@11ויעל אברם ממצרים וגו' הנגבה, @33ואף דכשהוא הולך ממצרים לא"י למזרחית צפונית הוא מהלך פירש"י הנגבה לבוא לדרומה של ארץ ישראל שהוא הר המורי' שהוא בדרום א"י, ויש לדקדק מ"ש אח"כ וילך למסעיו מננב עד בית אל עד המקום אשר הי' שם אהלו בתחילה בין בית אל ובין העי אל מקום המזבח אשר עשה שם בראשונה, והנה מקום זה הוא בגביל בני יוסף שהוא לצפונו של הר המורי' וא"כ ההולך ממצרים שהוא בדרום אל הר המורי' אין לו לעשות דרכו אל מקום המזבח ההוא, ואדרבה מקום הזה הוא להלאה מהר המורי' לצפון או סמוך לו ולמה לא הלך להר המורי', ומוכח מזה שלא הי' כוונתו הליכתו להר המורי': 
@66ונראה @77דהנה לעיל בפרשה ויסע אברם הלוך ונסוע הנגבה פירש"י לבוא לדרומה של א"י וכו' הר המורי' שהוא נחלתו והמזבחות שעשה מקודם בשכם ובין בית אל ובין העי הי' הכנה לבוא לזה התכלית כענין מעלין בקודש, והנה אברהם הי' לו מירוק ונסיון במצרים, וכבר הגדנו בשם כ"ק אבי אדומו"ר זצללה"ה שאאע"ה לגודל מעלתו לא הי' כל הנסיונות ראוי להקרא נסיון, שהרי הי' תופסין מקום כלל לעומת דרגין שלו בקדושה, לולא שניטל ממנו מקודם כל המדריגות עכ"ד, וכענין שנאמר בהעקידה וירא את המקום מרחוק, פירש שראה אז את הש"י הנקרא מקום מחמת שהוא מקומו של עולם מרחוק ממנו, ובזוה"ק אברהם נחית וסליק וכמ"ש ויעל אברם ממצרים, ע"כ ראה א"ע כאלו היום נולד ומתחיל מחדש בהתחזקות וחיות גדול מאד יותר מבראשונה, וע"כ כמו בראשונה התחיל עליותיו מבית אל והעי כנ"ל, כן נמי עשה באחרונה שהתחיל מחדש מבית אל ועלה מדרגא לדרגא כענין מעלין בקודש עד הר המורי', וע"כ כשעבר סמוך להר המורי' לא סר שמה אלא הלך מקודם לבית אל ע"ד לחזור ללכת משם להר המורי': 
@66וי"ל @77שזה מטבעו של א"א זקן וזקינה מכאן בחור ובתולה מכאן, וברש"י ב"ק (צ"ז:) בחור ובתולה הם יצחק ורבקה, ולפי"ז לא יצא המטבע עד אחר לידת יצחק, ולולא פירושו יש לפרש דקאי על אברהם ושרה עצמם, שהתחילו בכל פעם מחדש כאלו הי' בחור ובתולה ולא נתיישן העבודה אצלם, ונראה שזהו שאנו אומרים בזמירות שבת בחמרא גו כסא ובמדאני אסא לארוס וארוסה להתקפא חלשין: 
@00שנת תר"פ. 
@11אמרי נא אחותי את למען ייטב לי בעבורך @33פירש"י יתנו לי מתנות, והכל תמהו היתכן שיהי' אברהם מהדר אחר מתנות היפוך הכתוב ושונא מתנות יחי', ועוד הרי מלך סדום שא"ל הרכוש קח לך נשבע אברהם שלא יקח מכל אשר לו אף שמדין תורה הי' של אברהם כדין המציל מן הנהר ומן הגייס הרי אלו שלו, מ"מ לא רצה משום שלא יאמר אני העשרתי את אברם, א"כ איך אפשר שכאן הי' מהדר אחר מתנות ובאופן זה, ובפשיטות י"ל מאחר שנאמר לו צא וכבוש הדרך לפני בניך הי' צריך לעשות לפועל דמיוני שיוציא את ישראל ממצרים ברכוש גדול וכמ"ש ויוציאם בכסף וזהב ואין בשבטיו כושל: 
@66ויש @77להוסיף עוד ולומר דהנה אמרו ז"ל בפסוק וינצלו את מצרים שעשאוה כמצולה שאין בה דגים, ופירש האריז"ל שהכוונה על ניצוצי קדושה שהי' בגלות מצרים, והיינו שהי' מלובש בכסף וזהב הגשמי, ובודאי כן הוא בהמתנות שנתנו לאברהם שהי' דוגמא להרכוש גדול כבמדרש, והנה ידוע שהסט"א כל כמה שיש בקרבה בשבי' מחלקי הקדושה כן הוא גדול תוקפה, שהסט"א מצד עצמה הם פגרים מתים, וכל כח שלהם הוא רק מפאת ניצוצי קדושה המובלעים בה, וע"כ מובן שאם נבלע בה יותר גם כחה יותר, וע"כ במה שנתנו לאברהם מתנות שהי' מלובש בהן חלקי הקדושה כנ"ל נתמעטו חלקי קדושה ממצרים ובזה עצמו נחלש תוקפה, וזה הי' לתועלת עצום לישראל שיהי' אפשר להם להחזיק מעמד שלא יטמעו בהם: 
@11ומלכי צדק מלך שלם הוציא לחם ויין, @33וברש"י רמז לו על המנחות ועל הנסכים שיקריבו שם בניו, והמפרשים נתקשו למה לא הוציא גם בשר לרמוז על קרבנות מבע"ח שהם עיקר, ונראה שלא הצריך לבשר לו אלא דבר של חידוש שלא הי' מעולם ואחד הי' קין שהקריב מפרי האדמה מנחה לה' ולא נתקבלה, ע"כ בישר לו שבניו יקריבו מנחות ונסכים ויתקבלו ברצון, אבל קרבנות מבשר בע"ח הי' נוהג מאדה"ר ואילך ואין בהם חידוש: 
@66ונראה @77עוד לומר שרמז יש בדבר עפ"י מאמר האריז"ל בהא דאמר ר"פ לא בעניותי אכלית ירקא ולא בעתיריתי אכלית ירקא דבאתרא דליעול ירקא ליעול בשרא וכוורא, כי חלקי הקדושה הם הם חלקי הזן שבמאכל, והם מעט מעט בצמחים, ויותר מהם הוא בבע"ח עכ"ד, והנה קרבן הוא כשמו לקרב אל הקדושה ובאמצעות קירוב הקרבן נתקרבים גם נפשות האדם, ובשביל זה נעשה כפרה על החטאים, וע"כ קרבן מבע"ח שיש בהם חלקי הקדושה יותר מתקרבים האנשים שעדיין נשאר בהם חיות חלקי הקדושה, ובקרבן מצמחים שהם מנחות ונסכים שאין בהם חלקי הקדושה אלא מעט, מתקרבין לעומתם אפי' נפשות שפלות שאין בהם אלא חיות מעט, וזה שאמרו ז"ל מי דרכו להתנדב מנחה עני, היינו עני בדעת, וע"כ כלפי שעד אז לא נתקרב ע"י קרבנות הראשונים אלא אותם שיש בהם רב קדושה שראויין להתקרב, בישר לו מלכי צדק שיקריבו שם בניו מנחות ונסכים, היינו לקרב אפי' הרחוקים מאד שלא נשאר בהם אלא חיות מעט: 
@66והיינו @77דאברהם מדתו חסד לקרב רחוקים, ובמלחמה זאת שהרג את המלכים הי' זה היפוך מדתו, ובאמת שבמדרש שהי' אברהם מיצר שמא הי' בהם י"ש אחד ונדחה בזרועו היפוך מדתו, עד שא"ל השי"ת קוצים אתה מכלה מן הכרם, וע"כ גם בשורת מלכי צדק הי' כלפי שהי' לבו עליו שמא פגם במדתו מאז לקרב רחוקים, בישר לו שאדרבה מעתה יקריבו בניו שם מנחות ונסכים לקרב אותם שהי' רחוקים ביותר, ותחילה מצינו הקרבה מצמחים ביעקאע"ה ויצוק שמן על ראשה ויסך עלי' נסך, ויצוק עלי' שמן ובתרגום יונתן שנסך הי' ניסוך המים וניסוך היין ואח"כ ויצוק עלי' שמן, ובניסוך המים שאין בהם שום ניצוץ מחלקי הזן, הוא מורה על קירוב את היותר רחוקים, וכבר דברנו בזה בחג הסוכות, וכל זה נכלל בבשורת מלכי צדק: 
@00שנת תרפ"א. 
@66במדרש @77מצאתי את דוד עבדי היכן מצאתיו בסדום, ויש להבין למה לא נאמר על כל המקומות שישב בהן לוט מקודם או בעודו עם אברהם ששם מצא את דוד, ובפשיטות י"ל שזה רק על הצלתו של לוט מן המלכים ע"י אברהם או בהצלתו מתוך ההפיכה, שהי' רק בשביל שנמצא דוד שמה, ובשבילו ניצל, ומ"מ הלשון מצאתי לא אתיא שפיר, שזה הלשון משמע ששם הי' מקומו ומשם מציאותו וענין סדום הי' לו שייכות לדוד ואינו מובן למה: 
@66ונראה @77לפרש דהנה אמרו ז"ל ראש השלישים זה דוד שהוא ראש לשלשת אבות, והטעם י"ל דלהאבות הי' לכל אחד מדה פרטית, לאברהם חסד, ליצחק גבורה, ליעקב תפארת, אבל דוד לא הי' לו מדה פרטית וכהדין סיהרא דלית לה מגרמא כלום, אלא שהי' מרכבה למלכות שמים שכל המאורות כלולים בה ומקבלת מכולם, ע"כ היא גדולה מכולם, והוא בסוד אשת חיל עטרת בעלה וזה ידוע בזוה"ק וזהו שאמרו שדוד הוא ראש לשלשת האבות: 
@66והנה @77ידוע שכולם נתמרקו ונצרפו כל אחד לפי מדתו אברהם שמדתו קו ימין חסד נצרף במצרים שמדתם קו ימין דחיצונית יצרא דג"ע, יצחק שמדתו קו שמאל גבורות הקדושות ופחד יצחק נצרף בפלשתים שמדתם ליצנות כבמדרש פ' מ"א ובמושב לצים לא ישב זה אבימלך שנא' הנה ארצי לפניך, כי ליצנות הוא היפוך מדת היראה והפחד, יעקב דהוא כלול בתרין הי' נתמרק ונצרף בכפלים מלבן מימין ומעשו משמאל: 
@66והנה @77דהמע"ה באשר כל המאורות כלולים בו והוא מקבל את כולם הי' נצרך מירוק, וצירוף כנגד כולם, וממילא מובן אשר גם נשמתו בעודו בשבי' בין החיצונים מחטא אדה"ר דוגמתו היא, והיתה נמי בשבי' בכחות רעות שכנגד כולם: 
@66והנה @77ידוע שארבע מלכיות בהם כלול כל חלקי הרע, וזה כוחו מושך לע"ז וזה לג"ע והרביעית כלולה מכולן, והנה במדרש ואנשי סדום רעים וחטאים לה' מאד רעים אלו לאלו, חטאים בג"ע, לה' בע"ז, מאד בשפ"ד, הנה פרט כאן כל שרשי הרע שבכל ד' מלכיות, ורעים אלו לאלו נראה שהוא דוגמת מלכות הרביעית ושקולה כשלשתן כמו שאמרו ז"ל לה"ר מגדל עבירות כנגד ע"ז ג"ע שפ"ד, ויש לפרש דהיינו רעים אלו לאלו, וא"כ הרי סדום שקולה ברע כנגד כולם וכבר הגדנו שאותיות סדום הוא אותיות אדום ובלבד שתחליף האלף בס' בחילוף האותיות של אח"ס בט"ע, וכמו שמלכות הרביעית דהיא אדום שקולה כשלשתן כן סדום כלולה מכולם: 
@66ומעתה @77מבואר שנשמת דהמע"ה שהוצרך להיות נצרף בין כחות רעות שכנגד כולם הי' מקומה בסדום, ושם נצרפה וקנתה מעלתה, וזהו מצאתי את דוד עבדי היכן מצאתיו בסדום: 
@11ומלכי צדק מלך שלם הוציא לחם ויין והוא כהן לאל עליון, @33ברש"י שרמז לו על המנחות והנסכים שיקריבו שם בניו, ובמדרש רשב"נ אמר הלכות כהונה גדולה גילה לו לחם זה לחם הפנים ויין אלו הנסכים, ויש להבין למה לא בישר וגילה לו עיקרי הקרבנות שהם מבעלי חיים: 
@66וי"ל @77דהנה לא מצינו שקרבו מנחות ונסכים שהם מצמחים, וקין הקריב מפרי האדמה ואל מנחתו לא שעה, ואף נח ביציאתו מן התיבה שהקריב מכל החי הטהור מצמחים לא הקריב מאומה, וכל הקרבנות מאז ועד אז לא הקריבו אלא מבע"ח, וע"כ הקרבה מבע"ח לא שייך לבשר לו שזה דבר הנוהג מעולם, וכבר אאע"ה הקריב קרבן והבשורה הי' רק על מנחות ונסכים שהוא דבר של חידוש: 
@66אך @77לכאורה עדיין צריכין למודעי שהרי ברית בין הבתרים מקמי הכי הוה, ולרש"י בעודו בן שבעים שנה ולכל הדיעות עכ"פ הי' מקמי הכי, והרי שם כתיב ויקח לו את כל אלה ובמדרש רשב"י ורבנן רשב"י אומר כל הכפרות הראה לו ועשירית האיפה לא הראה לו ורבנן אמרי אף עשירית האיפה הראה לו נאמר כאן ויקח לו את כל אלה ונאמר להלן והבאת את המנחה אשר יעשה מאלה לה', וא"כ הניחא לרשב"י אלא לרבנן דאף עשירית האיפה הראה לו שוב גם ממנחות ידע אברהם עוד מברית בין הבתרים, ואעפי"כ נאמר שמלכי צדק בישר וגילה לו שיקריבו שם בניו, א"כ שוב יקשה למה לא גילה ובישר לו מקרבנות בע"ח, ויש ליישב ולומר דרבנן לשיטתייהו דרק ר' שמואל ב"ר נחמן אמר הלכות כהונה גדולה גילה לו לחם זה לחה"פ וכו' אבל רבנן אמרי תורה גילה לו שנאמר לכו לחמו בלחמי ושתו ביין מסכתי, וא"כ רבנן לשיטתייהו לא הי' מנחות ונסכים דבר של חידוש אלא מ"ת גילה לו, ורשב"נ מצי סבר כרשב"י דעשירית האיפה לא הראה לו והוי מנחות ונסכים דבר של חידוש, ע"כ אמר לחם הפנים וכו' גילה לו, וזה לפי פשוטו: 
@66ובעיקרו @77של דבר הגיד כ"ק אבי אדומו"ר זצללה"ה שאחר שהוציא אברהם נשמת דהמע"ה [שהיתה טמונה בלוט] מיד הארבעה מלכים רמז לו מלכי צדק על הקרבה מן צמחים היינו שיהי' בכחם להעלות את הצמחים שאין להם אלא נפש הצומחת, ומנחה מתיחס לדוד כידוע במקובלים, ונרמז ג"כ בדברי חכז"ל בכל הקרבנות לא כתיב נפש אלא במנחה מי דרכו להתנדב מנחה עני מעלה אני עליו כאלו הקריב נפשו, ועני רמז לדהמע"ה שקרא עצמו עני כי עני ואביון אנכי תפלה לעני כי יעטוף עכ"ד: 
@66ויש @77להוסיף בה דברים שאחר ניצוח הארבע מלכיות והוצאת לוט מתוכם נעשה פועל דמיוני על לעתיד אבידן של ד' מלכיות וצמיחת קרן מלך המשיח, ואחר שנעשה פועל דמיוני אי אפשר עוד להשתנות כמ"ש הרמב"ן, ואינו אלא מחוסר זמן דממילא קאתי עכ"פ בעתה, ע"כ נחשב כאלו נפש דוד ומשיח הוא בפועל ואף שעדיין טמונים בלוט ובנותיו, ע"כ מאז והלאה יש ביכולת להעלות גם נפש הצומחת: 
@66ולפי @77האמור י"ל דהיינו טעמא שלא מצינו להראשונים שיקריבו מצמחים אלא יעקאע"ה דכתיב ויצוק שמן על ראשה, דטרם שיצא נשמת דוד מהשבי' ומהמירוק של סדום כאמרם ז"ל מצאתי את דוד עבדי היכן מצאתיו בסדום, ונתבאר זה בדיבור הקדום, לא הי' ביכולת להקריב מהצמחים להעלות גם נפש הצומחת, ונראה שמטעם זה הי' נאות שיפתח פתח זה להקריבו מצמחים יעקאע"ה שכליל הוה, והגביה אפי' מקומות הנמוכים, וזהו שתיקן תפילת ערבית שבא"ע שלשון ערבית הוא מלשון עירוב שהוא התערבות חושך ואור נמי יהי' בכחם להתקשר בתפלה, וע"כ פתח נמי הפתח להעלות גם נפש הצומחת: 
@66דרש @77רבא בשכר שאמר אאע"ה אם מחוט ועד שרוך נעל זכו בניו לחוט של ציצית ונעל של חליצה, נראה לפרש דהנה אאע"ה שלא רצה לקבל מרכוש סדום אף שמהדין הי' שלו כדין המציל מן הנהר ומן הגייס שאין ביד הבעלים להציל מ"מ אברהם שאיחה את כל באי העולם הי' עושה בעצמו שמירה יתירה, לבל יתחבר נמי כחות שאינם ראויים, וזה הרמז אם מחוט שחוט הוא מיוחד לתפירה שהוא ענין חיבור שני חתיכות, ע"כ רמז בלשון אם מחוט שאינו רוצה בחיבור שאינו ראוי לו, כי הבהמה והכלים כרגלי הבעלים וכמו הבעלים שהם אנשי סדום הי' תכלית חלקי הרע כן נמי רכושם ומגפן סדום גפנם ומשדמות עמורה, אף שנטהרו בבואם לרשותו, מחמת תוספות שמירה לא רצה ללוקחם, ע"כ זכו בניו לחוט של ציצית, שידוע שציצית הם אור המקיף והם שמירה לאדם שלא יאחוז בו כחות החיצונים, מה גם תכלת שמסמא עיני החיצונים כידוע, וזהו הענין שבש"ס מנחות באו ד' ציציותיו וטפחו לו על פניו: 
@66וכן @77נמי י"ל בענין נעל של חליצה דהנה בס' נזה"ק מכ"ק המגיד זצללה"ה מקאזניץ על הזוה"ק בהא דמזהיר הזוה"ק שלא ליקח אלמנה דרוחא שביק בה בעלה מקטרגא לי', הגיד דהיינו תוך י"ב חודש שהנשמה עולה ויורדת אבל אחר יב"ח שהנשמה עולה ואינה יורדת נראה שאין חשש עכ"ד, ומ"מ אם אין לו בנים והיא שומרת יבם איננו מועיל י"ב חודש ואסורה לשוק לעולם בלי יבום וחליצה, נראה הטעם דאם לא נשאר לו בנים לא ירית דוכתא לעילא כבזוה"ק ע"כ נשאר עדיין קשור בה, משא"כ כשנשאר לו בנים דירית דוכתא והנשמה עולה לדוכתא ואינה יורדת שוב גם האי רוחא דשביק בגווה נמשך עם עיקר הנפש ועולה מתוכה למעלה כמו שטבע החלק להמשך אחר הכלל, היפוך מאם לא ירית דוכתא שעיקר הנפש נמשך אחר רוחא דשביק לה בגווה ושניהם נאחזים בה, וע"ז באה מצוות חליצה לטובת המת שיהי' לו דוכתא לעילא, וממילא הוא מותרת לשוק, ונראה שגם רוחא דשביק בה בעלה נמי עולה מתוכה להדבק עם עיקר הנפש, ובזה הנני מבין מה שהגיד לי ביחוד כ"ק אבי אדומו"ר זצללה"ה בהא דמזהיר הזוה"ק שלא ליקח אלמנה דבחליצה אין לחוש עכ"ד, דמה"ט הוא, ולפי האמור יובן שייכות הא דועד שרוך נעל למצוות חליצה, דכמו שלא רצה אברהם שדברים שאינם ראוים יתחברו ויקנו מקום אצלו, זכה לעומתו שהנפשות טהורות מזרעו אף שלא ירתי דוכתא בזכותו ינתן להם מקום ע"י מצוות חליצה: 
@66במדרש @77שמעון בר אבא משם ר' יוחנן אמר ארבעה דברים הראה לו [לאברהם] גיהנם ומלכיות מ"ת ובהמ"ק, אמר לו כל זמן שבניך עסוקים בשתים הם ניצולים משתים פרשו משתים הם נידונים בשתים אמר לו במה אתה רוצה שירדו בניך בגיהנם או במלכיות וכו' אברהם בירר לו את המלכיות, נראה לפרש דלכאורה פירשו משתים הם נידונים בשתים א"כ מה אמר לו במה אתה רוצה הלוא הם נזקקים לשתים, ונראה דודאי אי אפשר שיפרשו ישראל מן התורה כמ"ש כי לא תשכח מפי זרעו, ובמדרש תנחומא פ' נח מאריך בההבטחה שלא יפסוק מישראל לימוד התורה, והא דא"ל במה אתה רוצה ע"כ אפרישה ממקדש קאי שכבר הי' בעוה"ר בזמן מלכי ישראל רשעים כמפורש בכתוב וכן אפי' אחר החורבן נמי אותן שבהמ"ק חרב בעוונם יש טענה עליהם כמ"ש גבי יובל אחרון שלא הספיקו לגומרו נחשב לביטול יובל: 
@66אך @77עדיין צריכין למודעי, שבש"ס מגילה שהבטיח הקב"ה לאברהם כבר התקנתי סדר הקרבנות בזמן שהן קורין בהם מעלה אני עליהם כאלו הקריבום לפני, אך י"ל הטעם דקריאה מועיל כאלו הקריבו בפועל משום דבמדרשים שמיכאל מקריב בכל יום כבשים של אש וכבר פרשנו דמאש התלהבות שקורין ישראל פרשת הקרבנות וחביל גופייהו מזה עצמו נעשה למעלה כבשים של אש ומיכאל מקריבם, וזה יתכן שע"י קרירת רוח שנתהוה בישראל ח"ו ואינם קורין הפרשיות בהתלהבות כ"כ אינו מספיק שיעשה מהם למעלה בפועל כבשים של אש, ואף שת"ל לא אלמן ישראל מאנשים צדיקים ולא פחות עלמא משלשים צדיקים וכו' מ"מ הם בפני עצמם ואין כלל העולם דבוקים ונגררים אבתרייהו וכיחידים דמיא ואין קרבנות הציבור באין משל יחיד: 
@66ולפי @77האמור יש לפרש הא דאברהם בירר לו את המלכיות אף שבפשיטות נמי מובן כמ"ש הרמב"ן דכל יסורי איוב רח"ל אינם קשים כ"כ כמו גיהנם שעה אחת ביד מלאכי משחית, י"ל בזה שעוד דברים בגו, עפ"י מה שהגיד כ"ק אבי אדומו"ר זצללה"ה, בהא דכתיב וישלחהו מעמק חברון, דפירש"י מעצה עמוקה של אותו צדיק הקבר בחברון, ופירש הוא זצ"ל היות ידוע דדבר שאדם רגיל בו ואינו דבר חידוש אין אדם מתפעל בו כ"כ כמדבר שהוא של חידוש, והנה אאע"ה שהי' מגודל בבית תרח בחושך ואפילה שקוע בטנופי דהאי עלמא והוא זכה להפרד מהם ולהגיע למעלות רמות ונשאות כ"כ הי' החביבות אצלו כל הגה והגה של קדושה עד לאחת כי הי' אצלו זה דבר של חידוש ויתרון האור מתוך החושך וחשש אולי זרעו אחריו שיהי' מגודלים על ברכי הקדושה ולא יהי' זה אצלם לדבר של חידוש אולי יתקרר מעט האהבה והחביבות ע"כ הי' עצה עמוקה שלו שירדו בגלות ואז ירגישו ביותר ההפרש בין האור להחושך ויתעורר ויתגדל האהבה וכשיגאלו יהי' האהבה והחביבות עד מרום קצו עכ"ד, ויש להוסיף ולומר שלאו דווקא אחר שיגאלו אלא אף בעודם בגלות נמי וכמפורש בתהלים מ"ב שבמדרש שיר השירים צדיקים העמידו לי בחרבנם יותר מישובם עיי"ש, ומעתה מובן שלעומת שאמר הקב"ה מה אתה רוצה שישתעבדו בניך, שהוא מחמת קרירת רוח והעדר התלהבות בקריאת פרשיות קרבנות השיב אברהם שבורר לו המלכיות שזה עצמו הוא העצה העמוקה שלו, כנ"ל: 
@00שנת תרפ"ג. 
@66במדרש @77אמר ר' יצחק משל לאחד שהי' עובר ממקום למקום וראה בירה אחת דולקת אמר תאמר שהבירה הזו בלי מנהיג א"ל אני הוא בעל הבירה כך לפי שהי' א"א אומר תאמר שעוה"ז בלא מנהיג הציץ עליו הקב"ה וא"ל אני הוא בעל העולם ויתאו המלך יפיך כי הוא אדוניך ויתאו המלך יפיך ליפותך בעולם והשתחוי לי הוי ויאמר ה' אל אברם: 
@66וכבר @77דקדקנו דמשמע דעד אותו מאמר הי' אאע"ה עדיין מסתפק תאמר שהעוה"ז בלא מנהיג, וזה לא יתכן, שהרי בן ג' או מ"ח שנה הכיר את בוראו, ועוד שהי' מסר א"ע להשרף בכבשן האש על קדושת שמו יתברך, שזה אי אפשר אם הי' בספק, וכבר דברנו בזה בכמה אנפי ולא נשנה אלא בשביל דבר שנתחדש בה: 
@66ונראה @77עפ"מ שהגיד כ"ק אדמו"ר כהן הגדול זצללה"ה מאלכסנדר בדברי המדרש שכל שהוא מודה בב' עולמות אני מתקיים עליו, ומי שאינו מודה בב' עולמות איני מתקיים עליו, אף דכל הגוים המודים בהשארת הנפש מרגלא בפיהם שיש עוה"ב, הפירוש מודה בב' עולמות שהם אחד אבל הם תופסים שיש עולם שני אבל איננו תלוי בעוה"ז עכ"ד, ביאור הדברים עפ"י מאמרם ז"ל התקן עצמך בפרוזדור כדי שתכנוס לטרקלין, וכשם שאי אפשר לבוא לטרקלין אלא בהקדם הכנסת הפרוזדור, כן אי אפשר לכנוס לעוה"ב אלא באמצעות הכנה בעוה"ז, וכבמדרש ריש חקת מי יתן טהור מטמא, לא אחד אברהם מתרח ישראל מאומות עוה"ב מעוה"ז, ואולי יצוייר בלתי עוה"ז לא הי' אפשר לזכות לעוה"ב, כי לרגלי רוממות עוה"ב אי אפשר לזכות בו אלא ע"י שמתרחק מעוה"ז: 
@66ובזה @77יש לפרש מה שהי' אאע"ה מסתפק תאמר שהעוה"ז בלא מנהיג, היינו עוה"ז דווקא, שמאחר שראה אותם אוכלין ושותין ופוחזין כבמדרש לקמן, חשב שמאס בהם והסתיר פניו מהם והניחם למקרים כי אין בהם תועלת וכמשל בירה אחת דולקת, שבודאי לא נבנית מעצמה אלא ע"י בעלים, ומ"מ מחמת שהיא דולקת מוכח שמאס בה הבעלים, ולא איכפת לי' בהעדרה, כך חשב על עוה"ז, אבל על עוה"ב ומעשה הצדיקים לזכות לעוה"ב בזה לא הי' לו שום ספק שזה לתועלת נכבד, עד שהציץ עליו הקב"ה וא"ל אני הוא בעל העולם, שכך הוא רצוני שיהי' עוה"ז במצב כזה, שהרי מזה יצמח תכלית נכבד שהצדיקים יזכו באמצעותו לעוה"ב, וא"כ הוא כמו פרוזדור וטרקלין, ששניהם יחדיו הם פלטין אחד, וכמו בכלל כן הוא בפרט שארצו ומולדתו ובית אביו הי' כ"כ בתכלית הקילקול, שלרגלי מעלות ורוממות אאע"ה לא הי' אפשר שיזכה אלא ע"י הבריחה והתרחקותו מהם, וכענין שבזוה"ק שהבורח מטנופא דהאי עלמא זוכה לעומתו בקדושה כמ"ש ויברח משה מפני פרעה שהוא הסט"א זכה לעומתו לישב על הבאר שהוא דוגמא לקדושה העליונה וכמו בכלל עוה"ב מעוה"ז, וישראל מאומות, כי אלו יצוייר בלתי תרח לא הי' אפשר לאברהם להתרומם כ"כ, וכן ישראל מאומות שאם יצוייר בלתי האומות לא הי' ישראל אפשר לזכות לזה שזכו: 
@66ובזה @77פירשתי לי הענין דברי הת"כ שמעשה מצרים מקולקלין מכל האומות ומקום שישבו בו ישראל מקולקל מהכל, וישיבתן של ישראל גרמה להם, שלכאורה בלתי מובן שהרי כתיב מקום שיפול העץ שם יהו, ולהנ"ל יובן הטעם, כדי שבאמצעות רעתם וישראל ברחו ממעשיהם זכו לזה שזכו, וא"כ כל שלשה שבמדרש ריש חקת הם בסגנון אחד אברהם מתרח ישראל מאומות עוה"ב מעוה"ז: 
@66ובזה @77יש לפרש מ"ש וילך אברם כאשר דבר אליו ה' וילך אתו לוט, שלכאורה תיבות כאשר דבר אליו ה' מיותר שזה כל ענין הפרשה, אך י"ל דהנה במדרש אברהם ירד למצרים וגדר עצמו מן הערוה לפיכך נגדרו כל ישראל בזכותו, ויש להבין דבש"ס נדרים שאברהם המליכו הקב"ה על כל רמ"ח איברים, א"כ שוב לא הי' כ"כ רבותא לאברהם שגדר עצמו מן הערוה, וכדברי הרמב"ן בהא דאמרו ז"ל הגיעו שנים אשר תאמר אין לי בהם חפץ אלו ימות המשיח שאין בהם לא זכות ולא חובה, שזכות וחובה תלויין בחפץ ולעתיד שיתבטל הבחירה ולא יהי' לאדם בהם חפץ לעשות דבר או הפכו שוב לא יהי' זכות וחובה, וא"כ אברהם נמי שהמליכו הקב"ה על כל אבריו ובמדרש שהשליטו ביצרו שוב אין זה רבותא שגדר עצמו מן הערוה, ועוד שלשון גדר עצמו אינו מדוקדק, שזה שייך רק באיש שצריך גדר, אך י"ל מאחר שלוט, שהלך אתו בחברתו, הי' להוט אחר בולמוס של עריות פגם בענין זה גם את אברהם כידוע שמחשבת הרשעים פוגמים את הצדיקים, ולפי זה י"ל שלתועלת זה סיבב השי"ת שיתרצה לוט לילך אתו, כי להוציא ממנו נשמות יקרות הי' יכול להיות אפי' הי' נשאר בבית אביו, כמו מבתואל ולבן, ומחמת ענין זה עצמו לקח אותו אאע"ה אתו, כי מאחר שראה שחפצו לילך הבין שבודאי יצמח תכלית נכבד, כמו שמכלל עוה"ז, נצמח תכלית נכבד כנ"ל, ואברהם השכיל זה ממה שאמר הקב"ה אני הוא בעל העולם וכך רצוני כנ"ל, א"כ שפיר אמר הכתוב וילך אברם כאשר דבר אליו ה' ומחמת דבר זה וילך אתו לוט: 
@66במדרש @77א"ר אייבו בשעה שמל אברהם אותן ילידי ביתו העמידן גבעה ערלות וזרחה עליהם חמה והתליעו ועלה ריחן לפני הקב"ה כקטורת סמים וכעולה שהוא כליל לאישים אמר הקב"ה בשעה שיהיו בניו של זה באין לידי עבירות ולידי מעשים רעים אני נזכר להם הריח הזה ומתמלא עליהם רחמים ומרחם עליהם: 
@66נראה @77לפרש מה דנקט קטורת ועולה ולא סתם קרבנות שכולם לריח ניחוח, ומה דנקיט ילידי ביתו ולא מילת עצמו, דהנה אמרו ז"ל ששאל עצה על המילה, וכבר תמהו כל המפרשים היתכן שישאל אברהם עצה, וגדולה מזה כל הנסיונות והשלכה לכבשן האש ולא מצינו ששאל עצה, ונראה דהנה אמרו ז"ל לעולם יהא שמאל דוחה וימין מקרבת, ואאע"ה הי' מדתו ימין מקרבת שע"י שהי' מקרב רחוקים משך את לבם תחת כנפי השכינה, ולא ע"י שמאל דוחה, והנה מצות מילה לדחות ולסלק את חלק הערלה הוא בחי' שמאל דוחה היפוך מדתו, ע"כ מתיירא שמעתה לא יעלה בידו עוד לאחות את כל באי עולם, שהרי כל העולם בדילין מני', ע"כ הי' עצתו לשאול עצה מאנשים שהם בכלל אוה"ע, וכאשר יסכימו עמו להמול לא יוגרם עוד פירוד בינו לבין העולם, שהרי לפי מהותם נמי נתנו לו עצה להמול, ושוב יהי' בכחו גם להבא להשתמש במדתו ימין מקרבת: 
@66והנה @77השי"ת אמר לו התהלך לפני והי' תמים, והיינו שתמים הוא שלימות מכל צד ובכל המדות, וזה אי אפשר אלא ע"י בחי' ביטול לרצון השי"ת ואל כל אשר יהי' שמה רצון ה' ללכת ילך בלי שום הבחנה ע"י מדותיו, ועי"ז זוכה להיות למעלה בכל מדה ומדה, ונמי למעלה למדת שמאל דוחה וממדת ימין מקרבת, אך קודם שנימול לא הי' אפשר להיות בבחי' ביטול כמו שהגיד כ"ק אבי אדומו"ר זצללה"ה שבעוד הערלה דבוק בו והי' נמי הערלה בבחי' זו הי' כמכניס טומאה במקדש עכ"ד, וע"כ השתמש בעצתו לשאול עצה כנ"ל: 
@66אך @77אחר שנימול ומל את ילידי ביתו הי' בבחי' ביטול ומתרומם כנ"ל, וזהו הענין שעלה ריחם כקטורת, דהנה ברש"י פ' נשא שקטרת גי' תרי"ג כנגד תרי"ג מצות התורה, והיינו שתורה הוא כוללות כל הצדדים רמ"ח מ"ע מימין ושס"ה ל"ת משמאל, ע"כ קטורת נמי הוא כולל כל צד, וע"כ גם חלבנה נמנה עם סמני הקטורת, שמאחר שהוא כח כולל דהיינו שהוא מתרומם ומתעלה מהכל, ע"כ סובלת נמי אפי' חלבנה ומחזירו לטוב, ונראה שגם עולה שהוא כליל לאישים יש בה נמי כח כולל, וזה עולה לגבוה סלקא, וע"כ אמר הקב"ה בשעה שיהיו בניו של זה באין לידי עבירות וכו' אני נזכר להם הריח הזה ומתמלא עליהם רחמים ומרחם עליהם, היינו התעוררות למעלה למעלה, וכעין חלבנה בסמני קטורת כנ"ל: 
@88פרשת וירא 
@00שנת תרע"א. 
@11וירא ד' אל אברהם, @33להבין הלא כבר נגלה אליו הקב"ה ומה זה שכתב המ"ר שאמר אברהם אבינו לולא שעשיתי כן מהיכן הי' הקב"ה נגלה אלי הלא כבר נגלה אליו השי"ת, והאמרי יושר תי' שעד הנה הי' לצורך המאמר משא"כ עתה יע"ש, ולבאר הדברים נראה דהנה הרמב"ן ז"ל ריש פ' שמות כתב וז"ל וכשיצאו ממצרים אעפ"י שיצאו מבית עבדים עדיין יחשבו גולים כי היו בארץ לא להם נבוכים במדבר וכשבאו אל הר סיני ועשו המשכן ושב הקב"ה והשרה שכינתו ביניהם ואז שבו אל מעלת אבותם שהי' סוד אלוה עלי אהליהם והם הם המרכבה ואז נחשבו גאולים עכ"ל, והנה זה בא ללמד ונמצא למד שהי' השראת השכינה על האבות כמו שהי' אח"כ במשכן וזה נעשה רק אחר המילה דקודם המילה מבואר במ"ר דהי' כמו בעל מום שא"ל הקב"ה לאברהם אין בך פסולת אלא הערלה העבר אותו ובטל המום וכמו כל איש אשר בו מום לא יקרב ושכינתא לא שריא באתרא דפגים א"כ לא הי' יכול להיות השראת השכינה עד שהוסר הערלה ממנו ונתבטל המום, ומבואר במ"ר ר"ל פתח ושור ואיל לשלמים לזבוח לפני ה' אמר ומה אם זה שהקריב שור ואיל לשמי הריני נגלה עליו ומברכו, פרש"י דכתיב כי היום ד' נראה אליכם, אברהם שמל א"ע לשמי עאכו"כ שנאמר וירא אליו ד' ע"כ, הרי השוה המ"ר כוונת וירא למאה"כ ד' נראה אליכם שבמשכן, והנה אמרו חז"ל במדרש לשעבר היתה השכינה מצוי' עם כל אחד ואחד ואח"כ רק במשכן, והיינו דכמו שהי' אצל אאע"ה מחמת שהוא הי' מרכבה לשכינה, הי' השראת שכינה אצלו כן הי' אצל כל אחד ואחד הצדיקים שהי' מוכנים לזה ואח"כ היתה באמצעית המשכן היינו שנתקיים בכל איש ישראלי מאה"כ ושכנתי בתוכם דייקא, ע"י אמצעית המשכן והמקדש שע"י כן זכה כאו"א להגיע לזה, והיינו טעמא דבתפלה צריך לכוון כנגד בית קה"ק משום דתפלה הוא לשון חיבור נפתולי אלקים נפתלתי נתחברתי כו' והחיבור יכול להיות רק באמצעות המקדש, ולכך צריך לכוון כנגד בית קה"ק, ולכך לא מצינו אצל אברהם לשון תפלה קודם שנימול דתפלה הוא רק מצד חיבור בהמ"ק, וזה נעשה רק אחר שמל כנ"ל שנעשה בעצמו ביהמ"ק ובזה יובן מה שמאריך התנחומא בפתיחה לפ' וירא מענין תפלה, דע"י המילה נפתח פתח לתפלה: 
@66והנה @77אין בנין ביהמ"ק דוחה שבת ואף שקרבנות דוחין שבת מוכרח שבשבת א"צ ביהמ"ק מחמת שבשבת נמצא הכח שיש בבהמ"ק, דכמו שבהמ"ק הוא השראת שכינה כמו כן בשבת וז"ש בזמירות של שבת יה"ר קמי' דישרי' על עמי', וכמו שמצינו באאע"ה שאמר לי' הקב"ה העבר הפסולת, כמו כן ההכנה לשבת הוא להעביר הפסולת, ושמירת הברית, ומזה יצא לנו לימוד על האדם כמו שבאברהם אבינו נפתח פתח התפלה ע"י השראת השכינה וכמו במקדש ששם עיקר התפלה, כמו כן אצל כל האדם העיקר זמן התפלה הוא בשבת ואף אנשים דבימי החול לא יכולין להכין א"ע כל כך לזה מחויבים בשבת להתאמץ בכל עוז להתפלל בכוונת הלב ובהשתפכות הנפש, כי הזמן עצמו מסוגל ומסייע לתפלה: 
@66ותצחק @77שרה, להבין הלא ראתה שחזרה לנערותה, ועוד הלא א"א שלא אמר לה אברהם הנבואה שנאמר לו שלא תקרא שמה שרי, והוכרח לומר לה כל הנבואה שנאמר ונתתי ממנה לך בן, ונראה דכשנסתכל בכתובים נראה שיש שינוי בין ההבטחה שבסוף פ' לך לך לבשורת המלאך, דשם נאמר וגם נתתי ממנה לך בן, מיוחס לאברהם, עוד שם שרה אשתך תלד לך בן עוד שם אשר תלד לך שרה, ובבשורת המלאך נאמר והנה בן לשרה אשתך מיוחס אחרי', והענין מבואר בזוה"ק שכל שהוא מצד הנוקבא אינו מוליד ובאמת יצחק אבינו הי' מצד הנוקבא ולא הי' ראוי להוליד, אך ע"י העקידה שפרחה נשמתו וחזרה אליו נשמה מצד הדכורא, כ"ז מבואר בזוה"ק, והנה ענין העקידה לא הי' נודע אז ובכן שפטה שרה שמחמת שהבן יהי' מצדה לא יוליד א"כ אינו מקוים הנבואה ששמעה מאברהם שאמר הקב"ה וברכתי' והיתה לגוים מלכי עמים ממנה יהי' ע"כ צחקה על הבטחת המלאך ולא הי' זה בעינה כלום, ובזה יובן לשון הפסוק שאמרה אחרי בלותי היתה לי עדנה שהיל"ל תהי' לי עדנה ולהנ"ל יובן שפיר דאמת שכבר ראתה שחזרה לנערותה אך כוונתה הי' אחר שהיא בלבד חזרה לנערותה ולא הוא א"כ יהי' מסטרא דנוקבא ולא יוליד, וז"ש ואדוני זקן, וא"כ לא יצא מחשבתה הרצוי' לפועל כי כל כוונתם הי' שיולידו בן שיצא ממנו אומה הישראלית, והבן שיוליד מבשורה זו הלא לא יוליד והגם שהיתה מצפה ובוטחת שיקוים מאמר השי"ת ותלד בן שיצא אומה הישראלית אבל הבן שיצא מבשורה זו הלא לא יוליד א"כ היתה לצחוק בעיני' ולא נחשב לכלום בעיני' והנה אמרו בגמ' מי העיר ממזרח צדק שא"ל הקב"ה לאברהם צא מאצטגנינות שלך מאי דעתיך דקאי צדק במערב מהדרנא לי' למזרח, יע"ש, פי' הדברים דמזרח מיוחס לזריחת האור ומערב לביאת האור ובאשר אברהם הי' לעת זקנתו היינו שמזלו שהוא צדק הי' קאי ועומד אצל מערב היינו אצל השקיעה ולכן חשב שלא יוליד וא"ל הקב"ה מהדרנא לי' למזרח שיותחל עתה אורו להאיר ולהזריח, ולכך חשבה שאף שאברהם יוליד בן בבשורת המלאך אף כשהוא זקן, אבל לא תהי' מצדו רק מצדה, דמצדו הוצרך לחזור מקודם לנערותו כמו שהחזיר הצדק למזרח, ובודאי בטחה בהש"י שיחזרהו עוד לנערותו ואז יוליד בן שיקום ממנו אומה הישראלית אבל הנולד בבשורת המלאך הוא לצחוק בעיני', וע"ז באה תשובת הש"י היפלא מד' דבר, ולמה זה צחקה שרה, היינו אף שמצד השכל הי' הצדק אתה אבל אחר שהאמינה שהוא מלאך והוא ממאמר השי"ת לא הי' לחקור כלל רק להאמין בתמימות שאיך שיהי' יהי' טוב וכאשר באמת הי' בסוף, והוחזר לו נשמה מסטרא דדכורא בעת העקידה: 
@66במדר"ת @77נטל עצה על המילה, א"ל אשכול כו' א"ל ענר כו' והדבר יפלא האיך שייך שיטול עצה ע"ז, ועוד קשה הלא מפורש במ"ר קרית הארבע ע"ש שדרו בה ארבע צדיקים אברהם ענר אשכול וממרא ונמולו ד' צדיקים כו' יע"ש, ונראה דאין הפירוש נטל עצה אם לעשות או לא כי ח"ו לשאול שאלה כזו כיון שהי' ציווי השי"ת וגם מה שאמרו ענר אשכול שלא לימול אין הפי' שלא לעשות רק הענין, דהנה מחצב הנשמות ישראל אין זה מחצב נשמות האו"ה, כי רק בגופם יש להם השתוות בצד מה מחמת אדה"ר, שכולם באים ממנו, אך ע"י המילה נעשה הפרש גם מצד הגוף, דהגוף השיג צורה אחרת וזה הי' חשבון של אאע"ה שאמר עד שלא מלתי הי' עוברים ושבים באים אצלי תאמר משמלתי אין עוברים ושבים באים אצלי, והיינו דכוונתו פי' להחזירם למוטב וכשימול א"ע יעשה נבדל מהעולם גם בגוף ולא יוכל להחזירם למוטב, ולכך רצה שיסכימו הם ע"ז היינו כדי שגם השכל האנושי יסכים ע"ז וממילא לא יהי' עשי' שהוא למעלה מהטבע ועוד יהי' לו חיבור עם העולם, ויוכל להחזירם למוטב עדיין וזה ששאל להם האיך מסכים שכל אנושי ע"ז, והשיבו ענר אשכול דמצד שכל אנושי אין למילה שום מקום, דמילה ניתנה בשמיני שהוא למעלה מהטבע, והגם שהם עצמם מלו א"ע אח"כ אבל יעשו ג"כ למעלה מהטבע, וממרא אמר שגם בתוך הטבע יש לו מקום ומצד שכל אנושי צריך להיות כן: 
@11וישקיפו על פני סדום @33ברש"י כל השקפה שבמקרא לרעה חוץ מהשקיפה ממעון קדשך שגדול כח מתנות עניים שהופך מדת הרוגז לרחמים פי' הדברים הגיד כ"ק אבי אדומו"ר זצללה"ה דענין השקפה שהוא לרעה י"ל הטעם דגשמיי אינה סובלת הרוחניי כי אם במדה במשקל וכאשר ניתוסף רוחניי יותר מכפי המדה שבכח הגשמיי לקבל, אז הרוחניי מבטל את הגשמיי כענין שבירת הכלים כידוע, וזה שאמרה אשתו של מנוח מות נמות כי אלהים ראינו כי שפטה בעצמה שאיננה ראוי לראיית המלאך עיי"ש וזה ענין כל השקפה שהוא לרעה דהשקפה הוא חיבור, וכענין שכתוב תוסף רוחם יגועון, חוץ מהשקיפה כו' מתנות עניים כו' דכתיב אני את דכא אשכון ועני באשר יש לו לב נשבר הרי הוא כלי לקבל כח הרוחני והאלקית יותר כי דרכו של הקב"ה להשתמש בכלים שבורים, ובאמצעות מתנות עניים מתחבר לעני וממילא באמצעות העני יוכל גם הוא לקבל הקדושה עוד יותר, ומאחר שהוא כלי שסובל את הרוחניי ממילא מביא הרוחני כל המיני טובות שבעולם וזה שמהפך מדת הרוגז לרחמים עכ"ד, והנה הרמב"ן ז"ל כתב כי משפט סדום הי' למעלת א"י כי היא מכלל נחלת ה' ואינה סובלת אנשי תועבות וכאשר תקיא את הגוי כולו מפני תועבותם הקדימה וקאה את הגוי הזה שהיא רעה מכולם לשמים ולבריות יע"ש, ולפי זה יובן מה שנאמר כאן השקפה כי מאחר שמלאכי עליון השקיפו על פני סדום ונתחברו עלי' נתגדלה שם הקדושה עוד יותר ומזה עצמו בא החורבן, וזה עצמו שכתב הרמב"ן שנחלת ה' אינה מקיימת עוברי עבירה דהטעם דמאחר שיש שם אלקית תמיד ששופע' שם כמאה"כ תמיד עיני ה' אלקיך בה מראשית השנה וגו' ממילא מקיאה את העושי רעה, שהרי הם הפכים להקדושה ע"כ אינם סובלים את הקדושה והקדושה פועל בהם לרעה ולחרבן: 
@66ובזה @77יובן כוונת מאמר השי"ת ארדה נא ואראה, דע"י שנכנסו בה המלאכים א"כ אם לא הי' כ"כ רעים הי' חוזרין בתשובה, ובזה יובן דברי המדרש אמר ראב"כ מלמד שפתח להם המקום פתח של תשובה שנאמר ארדה נא וגו' ולכאורה אינו מובן, אך להנ"ל ניחא, אבל מאחר שהי' רעים וחטאים מאד לא היו יכולין לסבול הקדושה, ומזה עצמו באה להם החורבן, ומזה יצא לימוד לכל אדם כאשר בא שבת ואז שופע על האדם קדושת השבת ובכן צריך לראות שיהי' כלי מוכן לקבל הקדושה, ובזה יובן המ"ר קהלת ז' הבלים שאמר קהלת כנגד שבעת ימי בראשית, בשבת מאי אית לך למימר מחללי' מות יומת ע"כ ולהנ"ל יובן דכשמחלל שבת א"כ אינו כלי לקבל הקדושה של שבת א"כ מזה גופא יבא לו המיתה ושבת עצמו הוא הגורם לזה והבן: 
@66במ"ר @77צחק עשה לי אלקים ר"ל אמר הוסיפה על המאורות, ביאור הדברים, דהנה לפי שאמרה הלבנה א"א שישתמשו שני מלכים בכתר אחד א"ל הקב"ה לכי ומיעטי את עצמך, והקשה הגאון ר"י ז"ל מהאמבורג דלמה לא הגדיל את החמה, ותי' הוא ז"ל דהעולם לא תוכל לסבול כ"כ אור עכת"ד, והטעם י"ל דהחמה הוא מלך עולם הטבעי, וא"כ אם הי' לאור החמה גדול יותר הי' כח הטבע חזק יותר ולא הי' בכחו של אדם להתגבר נגד הטבע, והי' החומריות מסתיר ח"ו את האור אלקי וזה גופא הטעם שלא נברא העולם באור יותר משהוא עתה, והנה בזוה"ק אתי יצחק לעלמא ואודע דאית דין ואית דיין וא"כ עתה הי' יכולין להוסיף על המאורות ולא הי' מזיק כלל: 
@66ענין @77נסיון העקידה י"ל שהעיקר הי' האהבה ורצון שהי' לו לאברהם ע"ז, כי בלאו זה מה הי' לו לעשות כי אם לא ישחוט לו הלא הברירה בידו של הקב"ה ליטול נשמתו בלא זה, והאות על האהבה ורצון הי' הזריזות כמ"ש וישכם וגו' ושבת ע"י שממהרים לבא וגו' מורה ע"ז שמקבלין את השבת בשמחה וע"י שקיבל ציווי הש"י בשמחה עי"ז לא נשחט יצחק, דאל"כ לא הי' ראוי לקבל מאמר ונביאותו של השי"ת שנית אל תעש לו מאומה דאין השכינה שורה אלא מתוך שמחה: 
@00שנת תרע"ב. 
@66במד"ר @77ואחר עורי נקפו זאת ומבשרי אחזה אלוקי אמר אברהם אחר שמלתי עצמי הרבה גרים באו להדבק בזאת הברית, ומבשרי אחזה אלו"ד אלולי שעשיתי כן מהיכן הי' הקב"ה נגלה עלי וירא אליו ה' ע"כ, ויש להבין הלוא לקמן במד"ר אמר עד שלא מלתי הי' העוברים והשבים באים אצלי תאמר משמלתי אינן באין אצלי [כ"ה גירסת המ"כ] הרי שמקודם לכן הי' יותר מחובר עם אנשי דורו ונקל הי' לגרים לדבק בו אז מלאחר המילה שנעשה נבדל מהם גם בצורת גופו, ועוד שבפשיטות יותר נקל לגר להתגייר באם לא הי' צריך מילה, שעלי' נאמר כי עליך הרגנו כל היום שפירש"י שכמה מתים עלי' הרי שהוא ענין מסירת הנפש ויסורים קשים, וגם בהלשון מהיכן הי' הקב"ה נגלה משמע שיש שני צדדים מצד זה או מצד זה, יוצדק הלשון מהיכן, אבל בשלילה לא יוצדק לשון מהיכן, ועוד הרי כבר כתיב וירא ה' אל אברהם לה' הנראה אליו, וכבר עמדו בזה כל המפרשים: 
@66ונראה @77דהנה במ"ר ותתן לי מגן ישעך וימינך תסעדני וענותך תרביני, ותתן לי מגן ישעך זה אברהם, וימינך תסעדני בכבשן האש, ברעבון, ובמלאכים, וענותך תרביני מה ענוה הרבה הקב"ה לאברהם שהי' יושב והשכינה עומדת, ע"כ, ויש להתבונן בענין הישיבה והעמידה ומה נ"מ אם הי' יושב או הי' עומד, ונראה דהנה כתבו המפרשים במה שבין נבואת מרע"ה לבין שאר הנביאים, ששאר הנביאים הי' צריכין הכנה להנבואה ומשה רבינו ע"ה לא הי' צריך לשום הכנה, כמאמר הכתוב עמדו ואשמעה מה יצוה ה' לכם, והטעם כי חומר העכור הוא מסך מבדיל על האדם מלחול עליו שפע הנבואה, ורק ע"י הכנה עד הגיע קרוב להתפשטות הגשמיות אז הוסר המסך ונעשה ראוי לקבל שפע הנבואה, ובאשר משה רבינו ע"ה הי' כל גופו מזוכך קודש קדשים, כבמדרש סוף זאת הברכה ע"כ לא הי' צריך להכנה כי תמיד הי' מוכן, והנה בכל הנביאים מצינו לשון עמידה, באליהו ואלישע אשר עמדתי לפניו, ואברהם עודנו עומד וגו' אל המקום אשר עמד שם, ובמשה רבינו ע"ה כתוב אחד אומר ואנכי עמדתי בהר וכתוב אחד אומר ואשב בהר, ורבותינו ז"ל התעוררו בזה, ולפי דרכינו י"ל דלשון עמידה מצינו אצל התעוררת לעשות דבר מלשון עמדה ונשאת, ועמד ואמר, וישיבה הוא בלתי התעוררת בא הדבר אליו, וכן הוא בטבע כמובן, וע"כ שאר נביאים ששפע הנבואה בא להם ע"י התעוררותם ממטה למעלה יוצדק בהם לשון עמידה, אבל מרע"ה שלא הי' צריך להכנה והתעוררת מצדו רק שהדיבור בא אליו כמו שהוא יוצדק לשון ישיבה, רק באשר העליות למעלה הוא בלתי שיעור וגבול והאי כתר עלאה אוכם הוא לגבי עלת העלות, ע"כ שייך בו ג"כ ענין עמידה, והיינו כשבא להשיג שפע הנבואה והדיבור ממקום היותר עליון, שלעומת מקום ההוא נחשב גופו הקדוש נמי לגשם, צריך גם הוא להכנה, להקדיש את גופו נמי עוד יותר, וע"כ פעם נאמר ישיבה ופעם עמידה, ואולי רבותינו ז"ל לכך נתכוונו באמרם ז"ל רכות מעומד וקשות מיושב, כי כל מקום שגבוה יותר הוא נקרא יותר רך באשר אין שם תערובות דין כלל, וכל ענין הקשות מצד תערובות דינים, והדברים עתיקים: 
@66ולפי @77הדברים האלה יובן דברי המדרש הנ"ל ענוה שהרבה הקב"ה לאברהם שנגלה עליו הקב"ה והוא יושב, היינו שבלתי הכין עצמו לנבואה כלל, אף שבכל עת מצינו בו הנבואה בלשון עמידה כנ"ל, היינו שבאה ע"י התעוררת והכנה אבל כאן הי' בלתי הכנתו והתעוררתו כלל, וזה הי' בזכות המילה, ויובן עפ"י דברי הרח"ו שאף בתינוק הנמול בעת המילה באין בו כל הנפש רוח ונשמה שלו לקבל שלימותם ע"י המילה, ואח"כ הולכין ממנו עד יזכה להשיגם אח"כ בכח תורתו ועבודתו, עכת"ד, ומובן שכל שלימות שאפשר לאדם כפי שורש נשמתו להשיג בכח תורתו ועבודתו הכל בא בו בעת המילה, ואפי' השלימות והזדככות עד רום המעלות, רק אח"כ הולך ממנו ותלוי אם יזכה אח"כ אם לא, וע"כ אברהם אע"ה בעת מילתו הי' בו כל מיני שלימות ואפי' הזדככות שהי' למרע"ה כנ"ל א"כ לא הי' צריך אז להכנה, אך באשר לא הי' לו זה רק לשעתו, לולא ענוה שהרבה הקב"ה לאברהם לא הי' זוכה לזה וזכה לזה מצד ענוה שהרבה הקב"ה לו, וע"כ תמצא שלאחר כן חזר הדבר לכמות שהי' שנאמר ואברהם עומד שהוצרך להתעוררת כנ"ל: 
@66ועוד @77יש לומר בטעמו של דבר שזכה עתה למראה הנבואה בלתי הכנה עפ"י דברי כ"ק אבי אדומו"ר זצללה"ה בטעם שאיחר המראה לבוא אליו עד יום שלישי ולא תיכף בעת המילה, מפני שהימים הי' מתעלים והולכים אצלו עד הגיע למעלה העשירית שהוא תכלית השלימות כעין לעתיד שיזכו לירש כל עשרה עממים, וכינור של עוה"ב של עשרה נימין ובפרקי דר"א שביוהכ"פ נימול אברהם שהוא יום עשירי שהוא תכלית העומק מעשרה העמקים שמר"ה עד יוהכ"פ ודפח"ח, ולנו יש להוסיף דברים דהנה ידוע שעשרה חלקי הגוף יש באדם רומזים לעשר ספירות בלימה הראש כנגד ג' ראשונות ושתי זרועות והגוף באמצע נגד חג"ת ושתי ארכובותיו והאבר והעטרה נגד נהי"מ, ובמילה שהוא התגלות העטרה נשלם כל עשר חלקי גופו, וע"כ המתין עם המראה שיהי' יום העשירי לעומת עשר חלקי גופו הנשלמים, והנה אמרו ז"ל כל בי עשרה קדמה שכינא ואתיא, ובזוה"ק והי' מחניך קדוש אלו שייפין דבר נש, וע"כ אברהם שהשלים אז כל עשרה חלקי גופו נעשה הוא לבדו מחנה שלימה ויוצדק בו הרמז דכל בי' עשרה קדמה שכינה ואתיא, כי הוא לבדו הי' בי' עשרה והקדימהו שכינה טרם הכנתו ופי' זה והפירוש שלמעלה הכל דבר אחד למבינים: 
@66ומעתה @77יובן דברי המד"ר אלולי שעשיתי כן מהיכן הי' הקב"ה נגלה עלי, אף שהי' לו מכבר מראות אלקים, מ"מ כל זה מחמת הכנתו אבל עתה שבלי הכנה מהיכן יתחיל התגלות אלקית, ויבוא על נכון דקדוק מהיכן שלעולם הי' כל ההתחלה ממטה למעלה ועתה שלא הכין עצמו מהיכן יתחיל הדבר, וזהו מבשרי אחזה אלו"ד היינו שאף הבשר שלו נזדכך וראוי למראות אלקים וכענין משה רבינו ע"ה כנ"ל: 
@66ולפי"ז @77גם תחילת דברי המד"ר אחר שמלתי עצמי הרבה גרים באים להדבק בזאת הברית, והיינו כי עיקר קישוי הגרים איך אפשר שגוף טמא הנולד מטפה טמאה יוכלל אח"כ בקדושה שיהי' נעשה גם גופו טהור אך אחר שמל אאע"ה וראה המראה יושב כנ"ל שהוא מפאת הזדככות גופו שנעשה קודש, אף שגם הוא נולד מטפה טמאה מתרח וידוע בכתבי האר"י שתרח הולידו בעת נדתו של אמו וע"כ באמצעית מצות מילה הזדכך כ"כ שוב הרבה גרים באו להדבק בזאת הברית: 
@66ויש @77לומר אשר מעין כל הדברים האלה ומעין כל החזיון הזה אפס קצהו יוכל כל איש ישראל לזכות בשבת קודש, כי שבת קביעא וקיימא, ואינו בא ע"י התעוררת התחתונים, וכולהון מתעטרין בנשמתין חדתין כדין שירותא דצלותא, כי בשירותא דצלותא ואילך ישראל מעוררין את הקדושה בתפילה, ובקידוש היום, ונשמתין חדתין באין בשירותא דצלותא א"כ הוא קודם התעוררת התחתונים, א"כ הוא מעין התגלות והוא יושב כנ"ל, ואפי' ע"ה שאינו יודע להתעורר אימת שבת עליו, והענין כי מילה ושבת הם ענין אחד, וכמו מילה כן שבת נזדכך כל איש מישראל בצד מה ונשלם גמר צורתו, אך שבת דיממא הוא עוד יותר שבכח נשמה היתירה הוא ממשיך עליו הקדושה דיממא, והוא כעין מה שנאמר במרע"ה ישיבה ועמידה כנ"ל וכמו מילה שמשליך מעליו הערלה זוכה אח"כ כנ"ל כן שבת במה שמשליך מעליו כל טרדת הבלי עוה"ז ויהי' בעיניך כאלו כל מלאכתך עשוי' בזה זוכין לנשמה יתירה, ובודאי מי שזוכה לעשות הכנה דרבה קודם השבת הוא זוכה ביותר לנשמה יתירה כי העליות למעלה אין שיעור כנ"ל, אך כל איש מישראל אם אך משליך מעליו בהגיע שבת עול חשבונות הרבים אשר חשבו בני האדם ונתן דעתו להתקדש בקדושת שבת זוכה להארת אלקית בצד מה, ובזה יש לפרש מה שאנו אומרים בליל ש"ק שלום עליכם מלאכי השלום וגו' כי שלום הוא ברית כידוע והוא שבת, ע"כ כמו שבאאע"ה אחר המילה שלשה אנשים נצבים עליו, כן בכל איש ישראל בצד מה באין אליו שלשה מלאכי השלום אחד לרפאות אותו מחולי נפשו, ואחד לבשרו שמעשיו נרצים היינו לשמח את נפשו ואע"ג דאיהו לא חזי מזלי' חזי רב טוב הצפון לו וזהו לידת יצחק כבמדרש הנעלם שרב צחוק יהי' אז בעולם, ואחד להפוך את סדום היינו להפריד ממנו את חלק הרע, וכמו שבמילה שכתבנו בשם הרח"ו שבעת המילה באין כל חלקי נפש רוח ונשמה וכתבנו לעיל שגם כל מיני השלימיות באין אז ורק אח"כ מסתלקין ממנו וצריך למשוך אותם עליו מכח מעשיו הטובים, וכן הי' אז בעת המילה באאע"ה, כן הוא בכל איש ישראל בכל יום השבת בא אליו השלמה מצד מה, ולאחר השבת מסתלק ממנו עם הנשמה יתירה, ואח"כ בכל ימי השבוע צריך להמשיך עליו זה בכח התורה ומצות ומאחר שכבר הי' בו בשבת אף שכבר הלך ומסתלק ממנו, מ"מ נקל לו לחזור ולהמשיכו, ולקיבעא קמא הדר, ובכן הקיום משבת הוא הששת ימי המעשה שאחריו, ודי בזה למבין: 
@66במד"ר @77ר' יצחק פתח מזבח אדמה תעשה לי וגו' אמר רב יצחק מה אם זה שבנה מזבח לשמי הריני נגלה עליו ומברכו אברהם שמל עצמו לשמי עאכו"כ, ר' לוי פתח ושור ואיל לשלמים לזבוח לפני ה' אמר מה אם זה שהקריב שור ואיל לשמי הריני נגלה עליו ומברכו אברהם שמל עצמו עאכו"כ, הנה ר' יצחק סובר שענין מילה הוא הכנה לקנין השלימיות, כענין מזבח שהוא הכנה ומקום לקרבן, ור' לוי הוסיף כי מילה יש בה שלימיות מצד עצמה שהוא עצמו נעשה קרבן לה' ובדוגמא זו י"ל בשבת שבא לכל איש ישראל חיים חדשים, ובאור החיים איתא שכל הבריאה הי' רק לששת ימים, ולולא בא אח"כ יום השבת הי' חזר העולם לתוהו ובוהו כי לא נברא לעמוד יותר רק בבוא יום השבת בא חיים חדשים ונתחדש הבריאה עוד לששת ימים וכן חוזר חלילה, נמצא לפי זה שבת הוא התחדשות והכנה על להבא, והוא כעין דעת ר' יצחק במילה, אך עדיין אין זה כל שבחו של יום השבת ועיקר השבח של שבת שהוא הגמר והתכלית מעין עוה"ב, ושבת אינו מכין, והוא כדעת ר' לוי במילה, ובאמת אלו ואלו דברי אלקים חיים ששני ענינים האלו יש במילה ומר אמר חדא ומר אמר חדא ולא פליגי, וכן בשבת יש שני ענינים אלו התחדשות על להבא, וזה זוכין בשמירת שבת מחללו, שכאשר אינם מקלקלים החידוש הוא מספיק לששת ימי המעשה, והתכלית והגמר להתענג על הש"י מעין עוה"ב, וזה זוכין בזכירת יום השבת לקדשו, ויובן עפ"י מאמר אדומו"ר הקדוש כהן הגדול מאלכסנדר זצ"ל שדקדק בזמירות של שבת, כל מקדש שביעי כראוי לו כל שומר שבת כדת מחללו שכרו הרבה מאד עפ"י פעלו, ששני ענינים הם מקדש שביעי כראוי לו ע"ז לא נאמר שום שכר, ואך על שומר שבת מחללו נאמר שכרו הרבה וגו', והיינו שכל השומר שבת יש עוד מקום לומר שבשבילו ישיג שכר, והנה השמירה הוא הכנה להשכר אבל מקדש שביעי כראוי לו זה עצמו התכלית ואינו נתפס בלשון לומר עליו שכר רק הוא נדבק להשבת ומה שבת שמא דקב"ה, והנה שכרו אתו עמו בין בעוה"ז בין בעוה"ב, וכך זקיני זצ"ל מקאצק דקדק אהא דאמרו ז"ל כל המענג את השבת נותנין לו כל משאלות לבו, והלא אין למעלה מעונג ומה חסר לו עוד שיוצדק לומר שנותנין לו כל משאלות לבו, ע"כ, והיינו הך שכתבנו שבאם בא למדריגה זו הנה השבת אצלו הוא התכלית והדברים מובנים, ובמק"א אמרנו לפרש דהא דנותנים לו כל משאלות לבו היינו שנותנים לו זה שיהי' לו משאלות לב שיבין לשאול, ומה לשאול, אבל מ"מ עיקר מעלת השבת שהוא התכלית והגמר מעין עוה"ב וע"כ מתן שכרה לא עביד לאיגלויי כמו שאין לגלות מהו עוה"ב, ובזה יובן דבנין ביהמ"ק אינו דוחה שבת וקרבנות שבבהמ"ק דוחה שבת שדעת הרבה מרבותינו הראשונים [זולת הרמב"ן ז"ל] שביהמ"ק הוא צורך הקרבנות וא"כ בהמ"ק הוא הכנה ובשבת אין מקום להכנה רק הקרבנות שהוא עצם הדיבוק וקרבן כשמה שנתקרב ע"כ הוא אף בשבת: 
@11באלוני ממרא @33פירש"י הוא שנתן לו עצה על המילה לפיכך נגלה עליו בחלקו, ובתנחומא איתא מפורש שענר ואשכול לא הסכימו, וכבר תמהו כל המפורשים, היתכן שיסתפק אאע"ה אם יקיים מצות בוראו, ועוד הלא במד"ר פ' מ"ו אם אין אתה מקבל עליך למול די לעולמי עד כאן, וגם על ענר אשכול יפלא היתכן שייעצוהו להפר מצות בוראו, ובמד"ר פרשת נח קרית ארבע שנימולו בה ד' צדיקים אברהם ענר אשכול וממרא, וגם בעיקר נסיון המילה יש להבין למה נקרא נסיון אחרי שהתרה בו שאם לא יקבל עליו יחרב העולם כולו, ונראה דהנה במד"ר פ' מ"ו אמר אם חביבה הוא המילה למה לא ניתנה לאדם הראשון אמר לו הקב"ה לאברהם דייך אני ואתה בעולם, ואינו מובן התשובה, כי ה' הטוב לא ימנע טוב מכל אדם, ונראה דהנה ידועין דברי כ"ק הרבי ר' בער זצ"ל בפסוק זאת עולת חודש בחדשו, כי במלת זאת מרומז שני מיני הנהגות שהקב"ה מנהיג את עולמו הנהגת הטבע מרומז באות ז' הרומז לז' ימי בראשית בריאת עולם הטבע, ואותיות 'א'ת רומז לאותיות התורה שהם מא' עד ת' הוא הנהגה התורית שהוא למעלה מהטבע והוא הנהגה הנסית עכת"ד הצריך לענינו, וכאשר נתבונן בדבר למה שני הנהגות מרומזים בתיבה אחת כי לכאורה שונים המה ומופרדים זה מזה, אך הענין כי אף שהנהגה הטבעית לא דבר ריק הוא, והביט בתורה וברא את העולם א"כ כל סדר העולם הוא סדר התורה, ונאמר וירא ד' את כל אשר עשה והנה טוב מאד, ומפי כ"ק אבי אדומו"ר זצללה"ה שמעתי כי לעשות נסים שינוי סדר הטבע הוא כענין עקירת דבר אחד מן התורה באשר הביט בתורה וברא את העולם ואין מותר אלא כדי לקדש שם שמים כמו שאמרו ז"ל מוטב שיעקר דבר אחד מן התורה כדי לקדש שם שמים בפרהסיא גבי מה שעברו בימי דוד על לא תלין נבלתו על העץ בבני שאול המוקעים, מ"מ לולא נמצא בעולם גם הנהגה הנסיית אשר לפעמים נעשה נס שינוי ממנהגי הטבע, הי' הטבע נתגשם ביותר עד לאין מרפא, כמו ששמעתי מכ"ק אדומו"ר זצ"ל הכהן הגדול מאלכסנדר כי הטבע הוא מלשון טובע כמו הטובע בנהר לולא שהחזיק בהחבל שהושיט לו הקברניט אין לו חיים, וע"כ נרמזו שני הנהגות בתיבה אחת להורות שזה צריך לזה וזה לזה, והיינו הך שאחר שכתוב וירא ה' את כל אשר עשה והנה טוב מאד נאמר ויהי וגו' יום הששי שרומז לששי בסיון יום מתן תורה ופרשת ויכולו, לרמוז כי טוב מאד רק באשר מצטרף להתורה ולקדושת שבת למעלה מהטבע, וזה צריך נמי לזה כי זה סדר התורה כי הביט בתורה כנ"ל ולתוספת ביאור יש לומר דהנה איתא בעץ חיים שער אבי"ע שבכל שני דברים שבעולם הרחוקים זה מזה יש דבר ממוצע בין דומם לצומח הוא אלמוג שהוא דומם וקצת צומח, בין צומח לחי הוא אדני השדה הנזכר במסכת כלאים בין חי למדבר הוא הקוף, בין גשמיות לרחניות הוא רביעית דם שבאדם עי"ש ולפי הנאה זו י"ל שבודאי יש ממוצע בין כלל המדבר שבתחתונים ובין העליונים, וזהו איש הישראלי שהוא בעולם התחתון ויש בו גם בחי' מהעליונים שהרי נשמתו הוא חלק אלקי ממעל, ואף שהוא בעולם הטבע מ"מ הוא למעלה מן הטבע ואין מזל לישראל ומצד הטבע לא הי' ראוי אברהם להוליד וכל אומה ישראלית לא הי', ורק הש"י הגביה אותו למעלה מהכוכבים, וע"כ לומר שהוא ממוצע בין העליונים לתחתונים, והנה כמו שאתה אומר שהאלמוג למשל הוא ממוצע בין הצומח לדומם היינו שיש ענינים מזה ומזה, כ"כ תוכל לומר שצומח הוא ממוצע בין האלמוג לבין אדני השדה שהרי הצומח יש בו קצת מעניני האלמוג וקצת מעניני אדני השדה והענין זה מובן בפשיטות, ולפי"ז יובן אשר המדבר הוא ג"כ ממוצע בין ישראל ובין הקוף עד שתאמר שכל השתלשלות הבריאה קשור זה בזה ושייך זה לזה דומם לאלמוג, ואלמוג לצומח, וצומח לאדני השדה, ואדני השדה לחי וחי לקוף, וקוף לאדם מדבר, ואדם מדבר לישראל, וישראל לעליונים, ואולי יעלה על הדעת שיעדר אחד מהמינים האלה יפסק ההשתלשלות, וע"כ איתא בשערי האורה אשר לעתיד לא יעדרו השבעים אומות באשר הם דוגמת השבעים אומות שרים, ולפי דרכנו יובן שבאם הי' האומות נעדרים הי' חסר ממוצע בין ישראל להקוף, והנה הנהגה הטבעית והנהגה הנסית הם בדוגמא זו שהנהגה הנסית הוא ממוצע בין עולם העליון לעולם התחתון, וכן שבת הוא זמן ממוצע בין עוה"ז לעוה"ב כי שבת מעין עוה"ב, וע"כ צריכין כל אחד זה לזה שמבלעדי שבת לא הי' דבר הממוצע, והנה מילה ניתנה בשמיני וידוע דעולם הטבע נברא בשבעת ימי בראשית ע"כ מספר שבעה הוא מתייחס לעולם הטבע, ושמיני מתייחס לעולם שלמעלה מהטבע, ע"כ אומה"ע שהם רק עולם הטבע אין להם שייכות למצות מילה שהוא בשמיני ורק זרע אברהם שהם אינם תחת ממשלת המזלות שהרי הגביה את אאע"ה למעלה מהכוכבים כנ"ל ואם הי' כל העולם נצטוו במילה הי' בהכרח כל העולם למעלה מעולם הטבע שהרי מילה הוא למעלה מעולם הטבע, וזה לא יתכן כי כבר אמרנו שעולם הטבע לא יתכן שיעדר כי עולם הטבע הוא מסודר בסדר התורה ולא דבר ריק הוא כנ"ל או שתאמר בלשון אחר שא"כ הי' נפסק חבל ההשתלשלות והי' חסר ממוצע אחד כנ"ל: 
@66ולפי @77הצעה הארוכה הנ"ל יובן דברי המדרש שאמר אברהם אם חביבה היא המילה מפני מה לא ניתנה לאדה"ר, והשיבו הקב"ה דייך אני ואתה בעולם היינו שלא יתכן שיהי' כל מין מדַבֵר נמולים שא"כ הי' חסר הנהגת הטבע, ומה שצריך אל הטבע הנהגה הנסית כנ"ל בזה די מה שאתה נמול ובאמצעותך הנני משפיע השפע בסדר השתלשלות, ודו"ק: 
@66ומעתה @77יש לפרש הא דנטל עצה על המילה דהנה בזוה"ק (קו.) מאין חמא אבא דרחמנותא כאברהם וכו' עד מאין עביד שלימו כדקא יאות דא משה דכיון דאמר קב"ה סרו מהר מן הדרך עד ואם אין מחני נא מספרך אשר כתבת, ובמד"ר שגם אברהם אמר מעין זה שהרי מה שאמר משה מחני נא פירשו המפרשים שימחה את זכותו מחשבונו ויחשבהו לחשבון ישראל, ובמדרש שאמר אברהם צרף מעשי ויעלו למנין חמשים, הרי שמסר נפשו על הסדומים, ועוד במדרש מצינו הגשה למלחמה לפיוס ולתפלה ר' אליעזר פשט לה אם למלחמה [היינו לדבר קשות] אני בא וכו', ומובן מסירת נפשו רוחו ונשמתו הן בעוה"ז והן בעוה"ב, ובכן יש לפרש השאילות עצה אם יתאמץ שלא יתפרד מאנשי דורו בהמילה שעי"ז הוא נתעלה למעלה מן הטבע והם נשארו בטבע ויהי' הוא נתעלה מהם כמעלת אדם על הקוף כנ"ל, ושלא יקבל עליו להמול רק בצירוף כל אנשי דורו וכמו נח שנצטוה על אבר החי, לא נח לבד נצטוה רק כל העולם, וכ"כ יהי' עם מצות מילה שכל דורו יצטוו במילה ויתעלה כל הדור השומע ישמע והחדל יחדל, כי זאת כבר שמע מהש"י שאם לא יקבל עליו להמול די לעולמו עד כאן ויחרב העולם וכמאמר הכתוב אם לא בריתי יומם ולילה חוקות שמים וארץ לא שמתי שדרשו זה על המילה שהוא עם האדם יומם ולילה ובאשר חפץ ה' בבריאה בודאי יעתר לבקשתו שיצטוה את כל העולם במילה, והרי זה נקל מהגשה לדבר קשות בשביל הסדומים, ושם אומה אחת רעים וחטאים וזה לתועלת כל העולם כולו, וע"כ הי' עצת ענר ואשכול עם שהי' צדיקים ונימולו בתואר גרים ייעצוהו שלא להמול בפני עצמו, ואז בודאי יצוה ה' לכל העולם במילה, וממרא ייעצהו שלא להשגיח על כלום רק לקיים מצות בוראו, כי בודאי זה טיב יותר, וכמו שהארכנו לעיל שלא יתכן שיתעלה כל הדור לבחי' למעלה מן הטבע, ועצת ה' הוא תקום, ובודאי אם גלה לו הש"י מקודם שלא יתכן שיצטוה כל העולם במילה וכטעם הנ"ל לא הי' עוד מקום לשאלה וע"כ בא מאמר הש"י דייך אני ואתה בעולם כ"כ סתום למען לא יבין אז פירוש הדברים, כי אם גלה לו הכל בביאור ובפירוש שוב לא הי' נסיון כלל, כי כל עצמו של הנסיון הי' זה הענין אם יקבל עליו המצוה בתמימות ע"כ אמר לו התהלך לפני והי' תמים, כי מבלעדי דרך זה לא יתכן שיקרא זה נסיון מאחר שנאמר לו שאם לא יקבל עליו יחרב כל העולם ועור בעד עור וכל אשר לאיש יתן בעד נפשו, אבל הנסיון הי' כנ"ל שלא יתחכם ביותר על ציווי הש"י למען יצוה את כל העולם כנ"ל, וזה היפוך מדתו כמאמר הכתוב אהבת צדק וגו' שאתה אוהב להצדיק את בריאותי וכאן השליך זה מנגד ע"כ נחשב לנסיון גדול, וממרא השכיל בזה שיותר טוב להתהלך בתמימות וע"כ שכרו הי' שנגלה עליו בחלקו היינו שנתקדש כל חלקו ואפי' העצים   והאבנים בהתגלות הש"י שמה, באשר הוא כפף את שכלו להבטל לציווי ה' ע"כ נתקדש גם עניני הגוף שלו והבן זה: 
@11ויהי כמצחק בעיני חתניו, @33ויש להבין הרי כבר ראו את מכת הסנורים, ועכ"פ אף שלא האמינו לגמרי מ"מ מדוע הי' עוד לצחוק בעיניהם והכלי יקר פירש לפי שאמר להם כי משחית ה' הזכיר להם שם של רחמים על כן הי' לצחוק בעיניהם כי אמרו וכי שם של רחמים ישחית ויחבל, אבל באמת הרשעים מהפכין מדת הרחמים למדת הדין ויפה פירש, ויש להסביר הא דרשעים מהפכין מדת הרחמים לרוגז עפ"י משל לאב רחמן שרוצה להושיט מזונות לבנו האהוב לו ובא אדם אחר ועמד בפני הבן ולא הניח שיגיע המזונות ליד בנו, שהאב הרחמן נתמלא רוגז על האדם הרשע הזה העושה בעברת זדון ואם האב הוא רחמן ביותר יגדל יותר הרוגז על זה, כן הדבר השם של רחמים רוצה להשפיע כל טוב, והרשעים חוצצין בפני השפע ואינן מניחין את הטובה לבוא לעולם, על כן לפי ערך גודל הרחמים יגדל הרוגז: 
@66וביחוד @77יובן הדברים באנשי סדום שהי' רעים וחטאים מאד ואמרו נשכח את הרגל מבינינו, היפוך מדת אברהם שכל חסד שהי' מתגלגל בעולם הכל הי' בזכותו שבעשותו חסד עורר מדת החסד לבוא לעולם, ומובן שבמעשיהם הרעים עוררו להיפוך לכלא את מדת החסד וע"כ איתא במד"ר שהי' אומרים שאנשי סדום התנו ביניהם כל אכסנאי שבא לכאן וכו' אפי' אותו שכתוב בו ושמרו דרך ה' אנו בועלים אותו ונוטלים את ממונו, כי הי' הפכים לגמרי לאאע"ה עד ששכחו לגמרי מה שאאע"ה עשה עמהם במלחמת המלכים, וע"כ כל מדת החסד שעורר אאע"ה לבוא לעולם נהפך להם לרוגז כנ"ל, וביותר הוא לפי דברי הרמב"ן דהרבה אומות הי' גרועים יותר מסדום ולא נענשו רק סדום שנחרב הי' למעלת א"י שאינה מקיימת עוברי עבירה, והנה בא"י כתיב תמיד עיני ד' אלקיך בה וגו' א"כ עיקר השפעה הבאה לעולם הוא באמצעות א"י ועי' רש"י שם והם עמדו לכלות ולהתם מדת החסד לבוא לעולם, ע"כ הוא נתמלא עליהם רוגז ביותר ולפי הדברים האלה יובן מה שמלאך השלישי שהלך להפוך את סדום ארח לחברה עם שני מלאכים האחרים בביתו של אאע"ה, ומה הי' לו שמה אך להנ"ל יובן שמשם דייקא לקח הרוגז על אנשי סדום כנ"ל שהרי מלאך של רחמים הי': 
@66וי"ל @77בטעם הדבר שנשתלח מלאך של רחמים לסדום שלפי מעשיהם הרעים מגיע להם אשר מלאך אכזרי ישולח בם, אך הנה סדום הוא מנחלת ד' וכמ"ש הרמב"ן, ובמדרש חמשה כרכים הללו שלו הם, וא"כ אם הם חטאו וקאה הארץ אותם, הארץ מה חטאה, והי' לחזור טבעה הטובה אחרי אשר נדונו החוטאים וכמו שהי' בגלות ישראל שנ"ב שנים נתקיים גפרית ומלח שריפה כל ארצה, ואח"כ חזרה לטבעה הטובה, ורק הטעם כמ"ש הרמב"ן שיהי' למשמרת לאות לבני מרי, וע"כ לעתיד לבוא שהרשעה כולה כעשן יכלה ויתבער רוח הטומאה מן הארץ נאמר ביחזקאל ט"ז ושבתי את שבות סדום ובנותי' וגו' ואחותיך סדום ובנותי' תשובן לקדמתן [ומהתימא על הזוה"ק (קח.) כמה דארעא דלהון אתעביד לעלם ולעלמי עלמיא ואולי מזה ראי' לדברי בעל עשרה מאמרות שפי' לדורי דורות הרבה דורות אבל לא לעולם ועד, כן יש לפרש לעלם ולעלמי עלמיא הרבה יובלות כי יובל נקרא עולם כמה שנאמר ועבדו לעולם] וע"כ לא נשלח שמה מלאך אכזרי שלא ישחיתה לגמרי רק מלאך רחמים שבפנימית הי' רחמים למשמרת לאות לבני מרי שישארו זכאין ושלעתיד תתרפאה לגמרי: 
@66ענין @77נסיון העקידה איננה מה שעשה במעשה ציווי הש"י כי זה איננו כ"כ רבותא כי בידו יתברך נפש כל חי ואם לא יקריבנו הוא הרבה שלוחים למקום, אך נראה שעיקר הנסיון הי' הרצון שהי' לו לאאע"ה בזה ולא עשה כפורע את חובו וכפוטר עצמו מחיובו, וכמש"פ כך אבי אדומו"ר דברי המדרש והזוה"ק שיצחק קיים בזה כיבוד אב שלכאורה אינה מובן שהרי קיים מאמר הש"י ומה אריא משום כיבוד אב, אך הנה הציווי לא הי' שיצחק ימסור עצמו לעולה רק שאברהם יעשה ואם יצחק לא הי' רוצה לא הי' שום עונש על שניהם, על יצחק לא, שהוא לא נצטוה שימסור עצמו, על אברהם לא שאינו בידו ואונס רחמנא פטרי', ולא נצטוה שיבא עליו במלחמה, ואולי הוא זקן והוא נער יתקף יצחק ממנו, אך באשר ראה יצחק שרצונו של אברהם באמת להקריבו ולא ליפטר מחובו ע"כ עשה רצונו ודפח"ח, וע"כ אחרי הדברים האלה ויגד וגו' פירש"י בשובו מהר המורי' הי' אברהם מהרהר ואומר אלו הי' בני שחוט כבר הי' הולך בלי בנים הי' לו להשיאו מבנות ענר אשכול וממרא וגו' ולכאורה אינו מובן שזה ההרהור הי' צודק באם הי' שחוט הי' לו להתרעם על עצמו מדוע לא השיאו והי' לו עכ"פ בנים ממנו, אבל לא עכשיו, אך עיקר הפירוש שאברהם הי' מהרהר שבשביל זה עצמו מנעו ה' מלשחוט אותו באשר אין לו בנים והרי צריך להתקיים בו כה יהי' זרעך, והי' מתרעם על עצמו מדוע לא השיאו והי' נבחר להקרבה, ובזה נראה תכלית הרצון, רצון שברצון, רעוא דרעוין, וכענין זה הוא בסעודה שלישית בשבת שנתעורר בכל איש ישראל תכלית הרצון להש"י וכן מעילא לתתא תכלית רצון הש"י בעמו ישראל: 
@00שנת תרע"ג. 
@11וישא עיניו וירא והנה שלשה אנשים נצבים עליו, @33פירש"י אחד לבשר את שרה, ואחד להפוך את סדום, ואחד לרפאות את אברהם וכו' ויש להבין למה נקבצו באו כולם יחדיו, וכעין זה שמצינו בהגר ויאמר לה מלאך ה' ג' פעמים על אמירה ואמירה מלאך ולא מצינו שהי' מתחברים יחד מה גם הכא שזה לרפאות את אברהם וזה לבשר את שרה וזה להפוך את סדום, וביותר קשה על זה שהלך להפוך את סדום למה בא גם הוא כאן וכי לצוותא בעלמא הם צריכין, ואם בשביל להניח דעת אברהם שהי' מצטער על שלא הי' אורחים באים, לא הי' חסר מלאכים אחרים לשלוח לו ואדרבא אין מלאך אחד עושה שתי שליחות: 
@66ונראה @77דהנה יש להבין ענין בשורת שרה למה היתה בא, הלא כבר שמע אברהם מפי הקב"ה הבשורה יותר מבוארת בסוף פ' לך לך, ובודאי סיפר לה, ואם עדיין לא סיפר לה מחמת טרדתו כמ"ש הרמב"ן, מ"מ כאשר נפנה מטרדתו בודאי הי' מספר לה, ועוד הלוא היא עצמה היתה נביאה ולמה היתה צריכה למלאך בדמות אנשיס, שזה איננה ענין כלל למעלת הנבואה כמ"ש הרמב"ן, עד שגם שרה לא האמינה ותצחק בקרבה כי לא ידעה שמלאכי עליון המה, ואם הי' חפץ ה' לבשרה ולשמח את לבבה, הי' לה להודיעה או ע"י אברהם: 
@66ונראה @77דהנה מבואר בכתוב דלידת יצחק נתלה במצות מילה, שהרי עם צוואת המילה נתבשר אברהם בלידת יצחק אף טרם עשה המצוה בפועל, ויש ליתן טעם לזה, היות נודע אברהם מדתו חסד ויצחק גבורה, ואין הפירוש שאברהם נשלם במדת חסד לבד וכ"כ יצחק במדת גבורה לבד, שהרי מפורש בכתוב שאברהם נשתבח כי ירא אלקים אתה, ובמדרש פ"מ הנה עין ה' אל יראיו זה אברהם, וזה מדת הגבורה, הרי שנשתלם גם במדת הגבורה, וכ"כ יצחק שהוא ע"ש שחוק ושמחה ובזוה"ק שרמז לעתיד, ואז יהי' העבודה בדביקות עצום הרי שמדתו אהבה ודביקות ששורשם בחסד, אבל הפירוש הוא עפ"י מאמרם ז"ל לעולם יהא שמאל דוחה וימין מקרבת, וכן הוא בכל איש ואיש בפרטות לעצמו כמו לזולתו, והיינו כי בכל מדה יש בה דבר והיפכו היינו בקדושה ולעומתו בטומאה, למשל חסד ששורשו הוא אהבת הש"י, ולעומתו נשתרבב למטה אהבת חיצוניות, וכן גבורות ששורשם הוא להיות לבו בוער כאש ללכת אחר הש"י כמ"ש רשפי אש שלהבתי' ונשתרבב לעומתו למטה אש זרה כעס ורציחה, וכן מדת התפארת ששורשו בקדושה לשבח ולפאר ולרומם את השי"ת ולקיים ויגבה לבו בדרכי השי"ת ובכללו לזכות בתורה, ונשתרבב לעומתו בקליפה גיאות ולהתפאר על זולתו, ומהם תקיש על השאר, והנה להיות לו את כל מדה ומדה בטהרה, הי' דרך של אאע"ה לאחוז בימין מקרבת בראשונה, וממילא אח"כ יהי' השמאל דוחה, למשל מדת החסד להשתדל מאד להכניס בלבו אהבה ודביקות בהש"י, וממילא ידחה הפסולת שהוא אהבת חיצוניות וכענין שאמרו ז"ל אין יצה"ר של ג"ע מצוי אלא בלב הפנוי מן החכמה, וכ"כ כשאהבה הוא בדברים הרוחנים ממילא דוחה אהבת חיצוניות, וכענין שבמדרש ויקרא פכ"ב אמר המלך זה יהי' תדיר על שלחני ומעצמו הוא נדור, וכן הוא בכל מדה ומדה יש לאחוז הצד הטוב וממילא הצד הרע נתבטל, ומדתו של יצחק הי' שמאל דוחה מקודם ואח"כ לבוא לימין מקרבת היינו לבטל מקודם ממנו את צד הרע ואח"כ לבוא לצד הטוב, וכמאמר הכתוב סור מרע ואח"כ ועשה טוב ובאמת ששניהם צודקים, והיינו כי בתחילת עבודת האדם שעדיין לא טעם טעם הקדושה אם ימתין בעשה טוב עד יסיר ממנו מקודם את הרע לא יבוא לעולם להטוב כי מאין יבוא לסור מדרך הרע וכן במדת החסד למשל, מאין יתחיל למאוס באהבת חיצוניות נגד טבע המשכו לזה, אלא להיפוך לעומת שיתרגל וטעם טעם אהבת הרוחניות ימאס בדבר שכנגדו, כי אהבת הרוחניות יגביהו למעלה מטבעו, וכמו שפרשנו במק"א שאמרה המטרונה אפשר אש בנעורת ואינה מבערת והשיב לה התורה העידה עלינו סוגה בשושנים, והיינו שהיא שאלה מצד הטבע, וזהו התורה העידה עלינו, וע"כ אברהם שהי' תחילת הוית העולם הי' דרכו צודק יותר שבלתי אפשר להיות סור מרע קודם עשה טוב, אבל אחר שכבר השריש אאע"ה בלב כל באי העולם שורש קדושה כבמדרש שאיחה את כל באי העולם, מה גם יצחק שהי' הורתו ולידתו בקדושה ובא ומצא את חטא ג"ע של אדה"ר מתוקן לגמרי ע"י אברהם, הי' דרך של יצחק צודק יותר כמובן שאין לבוא אל שער המלך בלבוש שק ומר אמר חדא ומר אמר חדא ולא פליגי, ובין אברהם ובין יצחק נשתלמו בכל מדה טובה אלא שזה התחיל מן עשה טוב וזה מן סור מרע, זה לפי שורש נשמתו וזה לפי שורש נשמתו: 
@66אך @77כ"ז שייך בדברים שיש בהם שני הדרכים דרך החיים וכו' אבל יש מין קליפה שאין דוגמתה בקדושה, והוא אוטם הלב שכל מה שיעשה יהי' בלי חיות הקדושה, בזה לא שייך לומר לאחוז בימין מקרבת בראשונה שהרי אין כאן ימין מקרבת כלל אלא שמאל דוחה לבד, וזה הוא ענין הערלה שפירש"י קדושים לשון ערלה הנאמר באילן וערלתם ערלתו ואטמתם אטימתו יהא אטום ונסתם מלהנות ממנו, וזהו שפירש"י עקב ערלת לבבכם אוטם לבבכס וכיסויו, וע"כ איתא בספרים שטומאת הערלה חמורה מכל הטומאות כי ערלת הגוף גורם ערלת הלב שיהא אטם ומכוסה מלבוא בו שום חיות דקדושה, וזה ידוע שעצבות ואוטם הלב גורם לידי מחשבות רעות ומקרה לילה רח"ל, ומדה זו גרוע מהכל, כי כל מדה רעה יש עכ"פ דוגמתה בקדושה וביכולת ליקח אותו הכח להשתמש בו בקדושה, אבל ערלה שאין דוגמתה בקדושה גרוע מהכל ואין עצה רק שמאל דוחה וכמ"ש הבעה"מ שבת שמצות מילה הוא כעין מצות ובערת הרע מקרבך: 
@66ולפי"ז @77יובן מדוע יסוד ושורש לידת יצחק הי' מצות מילה, כי אאע"ה שמדתו חסד להוליד את יצחק שמדתו גבורה הי' נצרך שיהי' מתוך מצוה שכולה שמאל דוחה כנ"ל, ובאמצעות מצוה זו נתבשר ביצחק היינו שניתן בו הכח אז להוליד את יצחק כדי שיהי' שלם בחסדים ובגבורות, ובזוה"ק (קג:) ת"ח יצחק בדיחותא חדוא דאחלף מיא באשא ואשא במיא ועל דא איקרי הכי ובגין כך קב"ה קרי לי' הכי עד לא יפוק לעלמא שמא דא ואודע לי' לאברהם וכו' דכתיב וקראת את שמו יצחק אנת ולא אחרא בגין לאחלפא מיא באשא ואשא במיא לאכללא לי' בסטרי' עכ"ל ולפי דרכנו יובן דהתכללות אשא במיא ומיא באשא הי' נמי בשביל שנולד מתוך מצות מילה וכנ"ל: 
@66עוד @77יש ליתן טעם בפשטות מה שמצות מילה הוא היסוד ושורש ללידת יצחק, כי הנה ידוע שחטא אדה"ר הי' פתוך בו ע"ז ג"ע ושפ"ד, ואאע"ה תיקן חטא ג"ע, והנה אמרו ז"ל שאדה"ר נולד מהול אלא שמשוך בערלתו הי', והיינו מחמת חטא ג"ע גרם למשיכת ערלה כנודע, וע"כ אברהם שתיקן חטא ג"ע זכה למצות מילה וממוצא הדברים נשמע שגמר התיקון של חטא אדה"ר מג"ע הי' בעת מצוות המילה, וע"כ למען יצא יצחק קדוש מרחם כמו שאנו אומרים אשר קידש ידיד מבטן, הי' נצרך להתמהמה עד גמר התיקון, ועם זה מובן שמצות מילה הוא נסיון השביעי והוא גמר תיקון שבעת ימי הבנין מצד אברהם ע"כ הגיע זמן בנין העולם בקדושה שהוא לידת יצחק, ע"כ נתאחר לידת יצחק עד כה ומצות מילה הוא היסוד ושורש ללידתו שיהי' קדוש מבטן: 
@66ולפי @77האמור יש ג"כ לומר בלידת יצחק מצד שרה שהשורש אצלה ללידת יצחק הי' הסעודה של הכנסת אורחים כמבואר בכתוב שאז נתבשרה, והטעם כי הנה ידוע שהנוקבא בגבורות וע"כ כדי שיהי' יצחק ממוזג בחסדים כי יהי' מושלם בכל מדה כנ"ל ולא מגבורות לבד, נצרך לידתו מגמילות חסד שהוא הכנסת אורחים, ובאם לא, הי' גוברין בו הגבורות, שהרי מצד אברהם הי' לידתו ממצות מילה שהוא שמאל דוחה כנ"ל, ואם הי' מצד שרה ג"כ גבורות לבד הי' גוברין בו הגבורות ולא הי' בו התכללות המדות להשתלם גם בחסד כנ"ל ולא הי' ממוזג אשא ומיא כדקא יאות, ע"כ הי' עצת ה' שיולד מתוך שהיתה עסוקה בהכנסת אורחים, ואולי נצמח מזה שהרבה עקרות נפקדו עמה הרבה חולים נתרפאו בו ביום הרבה תפילות נענו עמה ורב שחוק הי' בעולם כמו שפירש"י בפסוק כל השומע יצחק לי כי נולד מכח המשכת החסדים וזה מדויק "יצחק לי" דייקא ולא אברהם שמצדו נולד ממצות מילה שהוא שמאל דוחה כנ"ל: 
@66וגם @77לפי ענין טעם השני שאמרנו שמצד אברהם הי' צריך שיולד אחר נקיון מחטא אדה"ר וג"ע, יש ג"כ לומר שלעומתו בשרה שהיא תקנה חטא חוה הי' צריך שיולד אחר תקונה חטא חוה, והנה כבר אמרנו בפ' נח בהא דעל שלש עבירות נשים מתות בשעת לידתן על שאין זהירות בנדה ובחלה ובהדלקת הנר, ובמדרש תנחומא ריש פ' נח הטעם מה ראו נשים להצטוות על שלש מצות האלו, מפני שחוה גרמה מיתה ושפכה את דמו של אדה"ר תשמור נדתה כדי שיתכפר לה על דם אדם ששפכה, מצות חלה משום שאדה"ר הי' תלתו של עולם והיא טמאה חלתו של עולם תשמור מצות חלה, הדלקת הנר משום שהיא כבתה נרו של עולם, לפיכך תשמור הדלקת הנר, ואמרנו ששלשה דברים הללו מקבילים לגוף ונפש ושכל, חלה בגוף, נדה בנפש, הדלקת הנר בשכל עיי"ש מילתא בטעמא, ובסעודה זו נקבצו באו שלשתם, חלה באמרו לושי ועשי עוגות, ובהרח"ו שרמז לה שתעשה בלילתו עבה כדי להפריש חלה כי לשון לישה הוא בלילתו עבה, נדה שהרי לחם לא הביא מפני שנטמאת העיסה כפירש"י, הדלקת הנר יש רמז לזה במדרש והוא אחריו שהביט המלאך והרגיש שבאת אורה מאחוריו, ונראה שהוא אור חוזר מנר של שבת ובמדרש בראשית ברכו במאור פנים, ובפשיטות לפי שהדלקת הנר רומז לשלימות השכל, וכתיב חכמת אדם תאיר פניו, שבאמת השכל מאיר על הפנים אלא שהחומר מחשיך, והיא באשר נזדכך חומרה שוב מאיר השכל על פני', והנה היא שלימות השכל, ובנצוצי אורות שבזוהר דפוס ווילנא (ק"א.) כי שרה עד עתה היתה קשורה בקליפה דלא עבדי פרי כנזכר בזוהר ח"ג (ק"ע:) עכ"ל וע"כ לא נמצא מפורש שלימות ג' דברים אלו עד עתה, ובאשר בסעודה זו יצא לפועל כל שלשתן ונתקנה מחטא חוה ממה שהיתה קשורה בקליפה עד הנה ע"כ היתה סעודה זו יסוד ושורש אצלה ללידת יצחק: 
@66ולפי @77האמור יש לפרש ענין ג' מלאכים שנקבצו באו לסעודה זו שהם מיכאל גבריאל רפאל, ובמדרש אחד נדמה בדמות נווטי ואחד בדמות סדקי ואחד בדמות ערבי, ופירשו נווטי ספן כי מיכאל הוא שר של מים, סדקי הוא המוכר חיטין, ולפי דרכנו י"ל דהם מקבילים נמי לגוף ונפש ושכל מיכאל שר של מים בדמות נווטי ספן הוא נגד השכל שמשכנו במוח שהוא מים, והוא מתיחס לצד ימין מי החסד גבריאל שר של אש בדמות סדקי שהוא המוכר מזונות, ויתבאר עפ"י דברי התוי"ט ברכות פ"ג מ"ג דהא דתקנו בברכת הזימון אלקינו כי המזון הדין נותן לכלכל את ברואיו, ולפיכך תקנו זה השם שהוא מידת הדין עכ"ל וע"כ יובן שגבריאל שר של אש שהוא מדת הדין נדמה בדמות סדקי והוא נגד הנפש שמשכנה בלב שמשם תוצאות רשפי' רשפי אש שלהבתי' ומתיחס לצד שמאל כמו הלב שהוא בצד שמאלו של האדם, רפאל נגד הגוף ומתיחס לצד המערב וע"כ בא לרפאות את גופו של אאע"ה, וזהו שרמזו ואחד בדמות ערבי היינו מלשון ערב מערב, והדברים ידועים למבינים ובהתכללותם יחד הי' סיוע שיצא יצחק משוכלל שלם בכל המדות, ובזוה"ק והנה שלשה אנשים אלין אברהם יצחק ויעקב והפי' הוא מדתם כמובן, וכולם נקבצו באו לסעודה זו שבאמצעות הסעודה יצא לפועל צדקתה לשלש אלה: 
@66ולפי @77האמור יתיישב כל ענין הפרשה שבשורת יצחק לשרה הי' נצרך דווקא באמצעות הסעודה, ושבסעודה זו יהי' שלשה מלאכים אלו מצורפין יחדיו ושיהי' אחר מצות מילה שנתבשר בה אברהם לידת יצחק, ושע"י כן יצא יצחק משוכלל שלם בכל המדות קדוש מרחם: 
@66וכעין @77זה יש לפרש ענין המלאכים שאנו אומרים בליל ש"ק שלום עליכם ולא די במלאך אחד, והרי כתיב חונה מלאך ה' סביב ליראיו, דהנה השלשה מועדות הם נגד שלשה אבות ושבת כלול משלשתן כדאיתא בזוה"ק שבת הוא שין בת, שין הוא שלשה אבות ובת כוללן, וע"כ להכשיר את האדם ולהגביהו שיהי' ראוי בצד מה לקבל את קדושת שבת ונשמה יתירה נצרך להתכללות המלאכים כנ"ל, וכבר אמרנו שהם בדוגמת שלשה מלאכים הכתובים כאן נגד גוף ונפש ושכל שכולם נתעלים ביום שבת, ואף בגוף שאיננו נרגש כתב הא"ע שבשבת יש תוספות כח בתולדות, ואחד לרפאות את הנפש מתחלואי ימי החול דוגמת זה שבא לרפאות את אברהם ואחד להרגישו שנרצה לאביו שבשמים כמו שאנו אומרים אשר קדשנו במצותיו ורצה בנו ואע"ג דאיהי לא חזי מזלי' חזי, ומחמת זה נצמח שמחה והגבהת הנפש לכל איש ישראל לפי דרגין דילי' דוגמת זה שבא לבשר את שרה ואחד לדחות ממנו את חלק הרע שבל יהי' לו יניקה מקדושת שבת, וכמ"ש האר"י ז"ל בפי' גולל אור מפני חישך וחושך מפני אור ולהדחות ממנו את הפסולת שלא יפריע את מנוחת שבת, דוגמת זה שבא להפך את סדום: 
@11ארדה נא ואראה הכצעקתה הבאה עלי עשו כלה ואם לא אדעה, @33יש לדקדק למה נשלחו המלאכים עוד טרם נגמר דינם, ונראה דהנה אמרו ז"ל אליהו בא לעיר כלבים שמחים וכו' והיינו שמרגישים ברוחניות הבא שמה, ויש להבין מדוע לא נמצא הרגשה זו בבני אדם, הלוא האדם הוא כלל הבריאה וכל מה שנמצא בכל בריאה ובריאה ישנו כולם באדם, והיתכן שימצא הרגשה כזו בבעל חיים ולא ימצא באדם והתירוץ לזה הוא פשוט כי הוא הנותנת כי באשר הוא כולל כל הנבראים יש בו נמי כח המסתיר ואינו דומה לבע"ח פרטי שאפשר שיהי' בו כח זה ולא זה אבל אדם באשר הוא מצורף בכל הכחות, ובכלל הבריאה יש כח המסתיר דאל"ה לא הי' יכול העולם לבראות כי הי' נתבטל במציאותו ע"כ יכול להיות שבע"ח פרטים ירגישו ברוחניות מה שאין האדם מרגיש: 
@66והנה @77כבר פרשנו במק"א מאמר הש"ס פסחים (קי"ח.) בשעה שהושלכו חנני' מישאל ועזרי' לתוך כבשן האש עמד יורקמי שר הברד לפני הקב"ה אמר לפניו רבש"ע ארד ואצנן את הכבשן ואציל לצדיקים הללו מתוך כבשן האש, אמר לו גבריאל אין גבורתו של הקב"ה בכך שאתה שר של ברד והכל יודעין שהמים מכבין את האש אלא אני שר של אש ארד ואקרר מפנים ואקדיח מבחוץ ע"כ, ופרשנו דאין רבותא שהקב"ה מנצח הטבע שהרי הגבור לעולם מנצח החלש, ומ"מ החלש יש לו ג"כ מציאות, וא"כ אינו מוכח מזה שהטבע אין לו מציאות כלל, אבל אני שר של אש והיינו כי מאחר שכל הנבראים נמצאים רק מאמיתת המצאו, וא"כ הי' בדין כי לא יהי' ביכולת הטבע לפעול שום פעולה כל שהוא נגד רצון הש"י, אלא שזה כח ההסתר המסתיר בפני הטבע עד שתחשב לבריאה נפרדת, אבל כששר של אש יורד שמה נסתלק ההסתר בצד מה ושוב אינו יכול הטבע לפעול נגד רצון הש"י לא האש לשרוף ולא למים להטביע וזהו כבוד הש"י שאין עוד מלבדו ואין מציאות לשום נברא זולתו: 
@66ועל @77דרך זה יש לפרש דינה של סדום שבזה עצמו שבאו המלאכים לסדום נעשה בירור דינם, שהרי נסתלק לרגליהם ההסתר בצד מה, ואם עוד לא הגיעו לתכלית הקילקול והרוע בפנימיותם עכ"פ הי' צריכים להרגיש בצד מה התעוררת להטיב דרכם, ואם לא יתעוררו, זה האות שלא נשאר בהם אף בפנימיותם שום לחלוחית של טובה, ואפס כל תקוה, ויש לומר שזה כוונת המדרש מלמד שפתח להם המקום פתח של תשובה, כי נפתח להם הפתח של ההסתר: 
@66ובזה @77יש לפרש מאמר הכתוב כמין חומר ארדה נא ואראה, היינו ששליח של אדם כמותו וירידת השלוחים שמה הוא כביכול ירד שמה ובזה אם הכצעקתה הבאה אלי עשו, היינו כמו הרעות שעשו אז הבאה כבר אלי עשו אף לאחר הירידה, כלה היינו שכלה מהם כל לחלוחית טובה, ואם לא יעשו לאחר הירידה כמו קודם אדעה כי עדיין יש תקוה: 
@66ולפי @77האמור יש לומר שלוט אף שכבר נפרד מאברהם ונחשד על הגזל ועל עריות ובשביל זה בחר בשכונת סדום כמו שפירש"י, מ"מ אחר ביאת המלאכים נתעורר בקרבו רגש טוב עד שכמעט מסר נפשו על הכנסת אורחים, שאין זה כי אם מדת השלמים והצדיקים, ורש"י פירש מבית אברהם למד לחזור על האורחים, ועדיין אינו מובן אחר שכל אלה עשה ונפרד מאברהם הרי שלא הועיל לו מה שלמד מאברהם, אך לדרכנו יש לומר שלוט עדיין נשאר בפנימיותו טוב שהרי נשמת דוד המלך הי' בו עדיין, אבל לא הועיל לו שיטב מעשיו כמו שלא הועיל לעשו כל הנשמות קדושות שהי' טמונים בפנימיותו, ומ"מ אחר שבאו המלאכים נתעורר הפנימיות שבו הוא נשמת דוד המלך ע"ה להשפיע גם על חצונותיו עד שמסר נפשו על המלאכים, ונתברר הדין מי הוא ראוי להנצל: 
@66ולפי @77האמור יש להתעורר בשבת קודש דכולהו מתעטרין בנשמתין חדתין שכל איש ישראל שהפנימית בודאי טוב צריך להרגיש בקדושת שבת ומטעם זה אפי' עם הארץ אימת שבת עליו, ובזה יכול כל איש לידע בעצמו בירור דינו מהו שלפי התעוררותו כן הוא מצבו, כי בשבת מסולק ההסתר, וכמו ששמעתי מכ"ק אבי אדומו"ר זצללה"ה הפי' ויכל אלקים ביום השביעי, כי אלקים הוא שם הצמצום ואלקים בגמטריא הטבע, ובשבת נכלה הצמצום, ויכל מתרגם ושיצי, וע"כ כל שהפנימיות טוב בשלימות, ההתעוררת נמי הוא בשלימות, והוא כעין שאיתא בספרים בשם האר"י ז"ל שבר"ה בשעת הדין בא הרגש בלב האדם וממנו מתעורר בבכי' ומי שאיננו מתעורר בבכי' זה לאות וסימן שנשמתו לא מטוהרה, ובודאי ג"כ הוא מטעם הנ"ל שבריות בו יפקדו ומשגיח עליהם ומחמת זה נפתח הסתום, ודו"ק: 
@11האף תספה ולא תשא למקום למען חמשים הצדיקים אשר בקרבה חלילה לך וגו' להמית צדיק עם רשע, @33ויש לדקדק מאין יצא אברהם לדון שהכוונה הי' להמית צדיק עם רשע, אדרבה סתם משמעות עשו כלה משמע שהי' הכל בתכלית הרע מה גם לפירושו של הספורנו עשו כלה עשו כולם בודאי המשמעות שיצילו הצדיקים, ונראה לפרש שזה עצמו הי' טענת אברהם דהנה זה פשוט שלא תמית צדיק עם רשע, וא"כ הצדיק אינו בטל להרשע וא"כ שוב יהי' הרשע בטל להצדיק וינצלו כולם, והוא כסברת הר"ן שהיתר אין דרכו להתבטל ע"כ הוא מבטל את האיסור, ולא אמרינן שישאר הכף מעויין, אלא באשר זה א"א לבטל עכ"פ, שוב זה חזק יותר ומבטל את חבירו שאיננו חזק כ"כ: 
@11הנה נא הואלתי ואנכי עפר ואפר, @33ויש לדקדק מה ענין ואנכי עפר ואפר לכאן, והספורנו כתב ולא ירדתי עדיין לסוף כוונת דברי תשובתך, ונראה עוד לפרש בפשיטות שאמר אברהם כלפי שאמר לו הש"י שיבא אותם בדין, טען הנה גם אני הייתי ראוי להיות עפר ואפר לולא רחמיך אשר עמדה לי לפנים משורת הדין, א"כ כך הוא מדת טובך מעולם לרחם אעפ"י שאינו כדאי, א"כ היתכן שתשחית וכו', ובזה מיושב מה שאמר זה בתפלה השני' ולא בתפלה הראשונה, כי בראשונה ביקש למצוא זכות בדין, השופט כל הארץ לא יעשה משפט, ולא הי' מקום למאמר אנכי עפר ואפר רק בשני' שביקש רחמים גמורים אתה צדיקו של עולם תצטרף עמהן, א"כ בא מאמר זה, ובזה תוכחת מוסר לכל איש לבל יתיאש מלהתפלל אף שמצא את עצמו שאינו כדאי, מ"מ יאמר לנפשו הלוא חטאתי עויתי פשעתי לפניך הש"י מיום היותי על האדמה, ומ"מ רחמיך הרבים עמדה לי א"כ כן מדתיך עמי מעולם לרחם אותי אעפ"י שאיני כדאי, עשה גם היום עמי ושמע תפלתי: 
@66במדרש @77מבול של מים אי אתה מביא מבול של אש מביא א"כ לא יצאת ידי שבועה וכו', ולפי"ז יש להבין למה ביקש אולי יש חמשים צדיקים עד עשרה ובפחות לא ביקש אמר בדור המבול הי' שמונה כפירש"י, הלוא השבועה הי' אף באם יהי' העולם כמו שהי' בעת המבול דאל"ה לא צריך לשבועה כמובן, ואחר שתפס בפשיטות שהשבועה הי' גם על מבול של אש, א"כ בלי צדיקים כלל או עכ"פ פחות משמנה נמי יצילו מכח השבועה, ונראה דהנה במדרש שמות הבה נתחכמה למושיען של ישראל לדונן במים שכבר נשבע שאין מביא מבול לעולם, והם אינם יודעין שעל כל העולם כולו אינו מביא אבל על אומה אחת מביא, ועוד שהם באין לתוך המבול, והנה מפורש שעל אומה אחת אינו בכלל השבועה, וא"כ מה זה ביקש אברהם על סדום מצד השבועה ויש לומר אף דהשבועה הי' על כלל העולם, מ"מ כל היכא שיש עשרה אנשים צדיקים שהוא מספר כללי נמי נכלל בכלל השבועה, והוא כמו חלק מהכלל כולו, אבל בפחות מעשרה שאינם כלל, א"כ אינן נחשבים אפי' כחלק מהכלל כולו, שהרי ביחידין אין נמצא כח הכללי כלל, אך כ"ז הוא באם העשרה הם צדיקים אז יש להם כח כללי והם בכלל השבועה, אבל אם הם רשעים קשר של רשעים אינם מן המנין ואינם נחשבים ככלל ושוב אינן בכלל השבועה: 
@11כי משחיתים אנחנו את המקום הזה, @33וצריך להבין הלא להשחית לא הי' רק אחד והשני בא להציל את לוט, וכן כתיב כי לא אוכל לעשות דבר וגו', ונראה עפי"מ שכתבנו שהמלאכים נקבצו באו יחד בהסעודה כמו שיצא יצחק ממוזג דין ורחמים שלם בכל המדות מזה נצמח נמי להיפוך שהמשחית את סדום בהתכללו עם יתר המלאכים קיבל מהם נמי צד רחמים וכ"כ המציל את לוט קיבל גם צד הדין, וע"כ כתיב ששניהם הוציאוהו ויניחוהו מחוץ לעיר וא"כ הרי גם מלאך המשחית הי' מסייע בהצלה וכ"כ מלאך המציל את לוט נחשב נמי שהי' מסייע בהשחתה והיינו במה שהוציא מתוכם את לוט כי לא הי' ביכולת המשחית לעשות מאומה טרם הצלת לוט, וכן מלאך המשחית שהי' מסייע בהצלה נמי מטעם זה שהצלה נמי נחשב להשחתה, ומ"מ הרי הי' בשניהם צד הדין וצד הרחמים, אלא שזה עיקרו לדין וזה עיקרו לרחמים: 
@66ולפי @77האמור יש ליתן טעם בכל פרשתו של סדום מוזכר שם הוי' ב"ה וב"ש שהוא שם הרחמים, ובהצלת לוט מוזכר שם אלקים שהוא שם הדין, ולכאורה איפכא מיבעי לי' ולהנ"ל ניחא ודו"ק: 
@66במדר"ת @77פ' לך סימן יוד, אחר הדברים האלה וגו' אל תירא אברם, ילמדנו רבינו העולה על מה היתה באה וכו' ורשב"י אומר על הרהור הלב וכו' אתה מוצא אברהם הי' מהרהר אחר מדת הדין ומה הי' אומר רבי לוי אמר כמדומה אני שקבלתי כל שכרי בעוה"ז עזרני הקב"ה באותן המלאכים והצילני מן הכבשן כבר קבלתי כל שכרי ושוב אין לי שכר בעולם, א"ל הקב"ה כיון שהרהרת אחרי מעשי עולה אתה צריך לפיכך ויאמר קח נא את בנך את יחידך וגו' והעלהו שם לעולה וגו', והמדרש משולל הבנה מה חטאו בזה, ומהו העונש בדומה, ומהו העולה כי באמת לא הקריבהו, ונראה דהנה כתיב ולך ה' החסד כי אתה תשלם לאיש כמעשהו, ופרשנו דאם עבד הקנוי לרבו והוא נותן לו שכר על כל פעולה ופעולה, אין זה קרוי שכר שהרי אין מגיע לו שכר שהרי ע"ז הי' קונה אותו, ומה שנותן לו הוא רק מתנה בעלמא בחסדו, כן קב"ה שברא הכל לכבודו וכתיב עם זו יצרתי לי תהלתי יספרו אם נותן לאדם שכר המצות אין זה קרוי שכר אלא חסד גמור וזה שאמר הכתוב ולך ה' החסד כי אתה תשלם לאיש כמעשהו היינו כאשר תשלם לאיש כמעשהו, כי מצינו כי שפירושו אשר: 
@66והנה @77זה שאומרים פלוני קיבל שכרו על כל מעשיו זה יוצדק רק באם הי' מגיע לו שכר, אבל באם אינו מגיע לו כלום רק הש"י נותן לו בחסדו שוב אין שייך לומר שקיבל כל שכרו שהרי אף קודם הקבלה נמי לא הי' מגיע לו כלום, וכל מה שנתן לו הש"י הי' בחסד ושמא יעשה עמו עוד חסד, כי חסד הוא בלי גבול, ע"כ יש לומר שזה הי' חטאו של אאע"ה שאמר שמא קבלתי כל שכרי א"כ הרי הוא אומר שמגיע שכר מצות בדין ולא מצד החסד לבד, וע"ז צריך עולה לכפר על הרהור הלב, ע"כ הי' העונש שנצטוה להעלות את יצחק בנו לעולה, והיינו כי ידוע שנשמת יצחק הי' מצד הנוקבא ולא הי' ראוי להוליד, ובעקידה השיג נשמת הדכורא, א"כ העקידה לא הי' דין אלא חסד כדי שיכול לבנות ממנו אומה הישראלית, וכמו שהוא פגם במדת החסד הוא שכר המצות לחשבו שמגיע בדין ואין זה חסד אלא דין הי' עונשו נמי שהחסד בא אליו בלבוש דין הוא נסיון העקידה ולולא חטאו הי' הש"י מסבב סיבות בתחבולותיו שישיג נשמת הדכורא בלי נסיון העקידה: 
@11אחר הדברים האלה ויגד לאברהם לאמר הנה ילדה מלכה @33וברש"י שהי' אברהם מהרהר אולי הי' בני שחוט כבר הי' הולך בלי בנים הי' לי להשיאו מבנות ענר אשכול וממרא בשרו הקב"ה שנולדה רבקה בת זוגו, וכבר פרשנו שאאע"ה תלה החסרון בעצמו שלא נשחט בעבור שהי' הולך בלי בנים ולולא זה הי' נשחט והי' מצטער ע"ז, וכאשר נתבונן בדבר מכאן נראה מעלת אברהם ואהבתו את הש"י יותר מכל מעשה העקידה, כמובן למשכיל, ויש לומר שהרהור הלז פעל שנולדה רבקה בת זוגו, ומעשה העקידה פעל שהשיג יצחק נשמה מצד הדכורא, ומן הרהור הזה שהי' התגלות עומקא דלבא של אברהם נמשכה נשמת רבקה שהיתה טמונה בעומק בקליפת בתואל ולבן, ויצאה לאור באור החיים, והבן: 
@00שנת תרע"ד. 
@11וירא אליו ה' וגו' והנה שלשה אנשים נצבים עליו, @33ויש להתבונן בענין מראה השכינה וג' מלאכים, הנה כתיב ביחזקאל וארא והנה רוח סערה באה מן הצפון ענן גדול ואש מתלקחת ונוגה לו סביב ובזוה"ק שרוח סערה ענן גדול ואש מתלקחת הם שלש קליפות הטמאות לגמרי והרביעית הוא קליפת נוגה שהוא מתהפכת לכאן ולכאן שהצדיקים מהפכין אותה לקדושה, והרשעים מהפכין אותה לטומאה, ובספר התניא ששלש קליפות הטמאות מושכות את האדם ומסיתין אותו לדבר איסור ונוגה היא המסיתה להתענג בדברי רשות, והצדיקים שמקיימים בכל דרכיך דעהו, עושין מן הרשות מצוה, והרשעים להיפוך, ונראה דהנה באשר שורש כל העבירות הוא ע"ז ג"ע שפ"ד, ע"כ נראה שמוצאם מג' קליפות הנ"ל, רוח סערה מושכת לשפיכת דמים ובזוה"ק פ' ויקהל שרוח סערה הוא המסעיר גופא דבר נש וגורמת המיתה רח"ל, ע"כ נמשך מקליפה זו חטא שפ"ד, ענן גדול הוא המחשיך עיני השכל, וממנו נמשך חטא ע"ז שהוא טעות בשכל, אש מתלקחת ממנו נמשך אש זרה יצרא דג"ע וכלשון הש"ס קידושין נורא בי עמרם, ויש לומר נמי דענן גדול שיסודו מים שהוא חסד ממנו נמשך חטא ג"ע חסד דקליפה וכמו דור המבול שעיקר חטאם הי' בג"ע נמחו במים, ואש מתלקחת הוא יצרא דע"ז כבש"ס יומא על יצרא דע"ז נפק כי גוריא דנורא מבית קה"ק, ושני הפירושים אמת דכמו להבדיל בקדושה מיא כליל באשא ואשא במיא, אברהם ויצחק כבזוה"ק (קי"ח:) כן את זלע"ז עשה האלקים: 
@66אך @77נוגה הוא קליפה דקה כוללת הכל טרם נתחלקו לענינים מופרדים והרשעים שמהפכין אותה לרע באין ממנה לג' עבירות אלו, והצדיקים שמהפכין חשוכא לנהורא ומרירי למיתקא ע"י קדושתם במותר להם נעשית קליפת נוגה כולה קודש: 
@66והנה @77במצות מילה יש בה שלשה ענינים, מילה, פריעה, ואטופי דדמא, ויש לומר שזה מקביל לעומת שלש קליפת הטמאות לגמרי שבמצות מילה מסלקין את השלש קליפות, במילה היינו חיתוך העור מסלקין את יצרא דג"ע כי חטא ג"ע גורם להמשכת ערלה ח"ו ולכולי מסיק אאע"ה ואינו מניחו לירד לגיהנם בר מהבא על ארמית דנמשכה ערלתו ולא מבשקר לי', ומובן שמילת העור מסלק יצרא דג"ע שזה היפכו והוא מקביל לעומת אש מתלקחת לפירוש הראשון או לענן גדול לפירוש השני, בפריעה שהוא לשון גלוי מסלקין את יצרא דע"ז הבא מכח טעות וחושך השכל והוא מקביל לענן גדול ולפי הפירוש הראשון או לאש מתלקחת לפירוש השני, וע"כ איתא בספרים שהמוהל שיש לו מעט גילוי עינים הוא רואה בעת הפריעה כמין נצוצי אש, והוא כעין גוריא דנורא דנפיק מבית קה"ק, באטופי דדמא מסלקין את יצרא דשפ"ד, וזה מבואר, אך סילוק קליפת נוגה הוא ע"י מילת הלב כמ"ש ומלתם את ערלת לבבכם שפירש"י אוטם הלב וכיסויו שע"י שהאדם מעורר את כחות הלב ומוציאם מהעלם לגילוי ומקיים בכל דרכיך דעהו ויום אחר יום לאט לאט אתהפך חשוכא לנהורא ומרירא למיתקא זה נקרא מילת הלב: 
@66ונראה @77דענין שלשה מלאכים שהם מיכאל גבריאל רפאל ובמדרש אחד נדמה לו בדמות נווטו [ספן] ואחד בדמות סדקי [מוכר תבואה] ואחד בדמות ערבי, ובזוה"ק מאן שלשה אנשים אברהם יצחק יעקב, וכולם לדבר אחד נתכוונו מיכאל מימין מדת החסד והוא שר של מים ע"כ נדמה לספן והוא מדת אברהם, גבריאל משמאל מדת הגבורה שר של אש וממונה על בישול הפירות וממגד תבואות שמש ע"כ נדמה לסדקי מוכר תבואה, ובתיו"ט ברכות שלכן אומרים בברכת המזון שם אלקינו שמזונות הם עפ"י מדת הדין ע"כ גבריאל ממונה על בישול הפירות כבש"ס סנהדרין בשעה שאתה יוצא לבשל הפירות הזדווג להם, והוא מדת יצחק, רפאל קו האמצעי והוא כלול ועירוב חסד וגבורה ע"כ נדמה בדמות ערבי מלשון עירוב והוא מדתו של יעקב: 
@66והנה @77ידוע שאברהם יצחק ויעקב תיקנו חטא ע"ז ג"ע שפ"ד, ויש לומר נמי דג' מלאכים אלה הם נמי היפוך ג' עבירות אלו, מיכאל קו ימין שר של מים הוא היפוך ג"ע, גבריאל שר של אש היפוך ע"ז, רפאל הממונה על רפואה הוא היפוך שפ"ד, וע"כ אברהם בזכות המילה שהוא סילוק ג' קליפות הטמאות שמהם ג' כחות רעות אלה, ע"ז ג"ע שפ"ד, זכה לעומתם לשלשה מלאכי עליון המקבילים אלה מול אלה, אף שאברהם לא הוצרך לפריעה מ"מ בכלל המילה היתה מה גם לפי"מ שכתבנו לעיל דכליל מיא באשא, ודוק, אך לעומת קליפת נוגה שהוא מילת הלב כנ"ל אתהפכות חשוכא לנהורא, זה הי' עיקר מדתו של אברהם אבינו, ולעומת שהפך חשוכא לנהורא, זכה וזיכה ג"כ את כל העולם להתהפך מרע לטוב ובמדרש אחות לנו קטנה זה אברהם שאיחה את כל באי העולם, בשביל זה זכה לאור האלקי וזה וירא אליו ה' וברמב"ן שהי' ענין באור פני מלך חיים, והיינו עפ"י מה שאמרנו כבר היות שכל הנביאים בעת התנבאם נתבטלו חושם הגשמי כמ"ש והודי נהפך עלי למשחית חוץ משרע"ה שהי' מתנבא עם כל חושיו והטעם מפני שהי' תמיד מוכן לנבואה בלי הכנה כאמרו עמדו ואשמעה מה יצוה ה' לכם, כי החומר לא הי' מפסיק באשר הזדכך עד התכלית, והגוף הגיע למדריגת הנפש, ע"כ גם הגוף הי' יכול לסבול הנבואה, וכמו כן מצינו לאברהם אע"ה אחר המילה שבעת המראה רץ להכניס האורחים והכין הסעודה וביקש מהשכינה להמתין לו, וכבר אמרנו שזה הוא הענין שאמרו ז"ל שהי' יושב והשכינה עומדת ע"ג, והטעם מפני שזכה להזדככות הגוף ע"י מילת הלב אתהפכא חשוכא לנהורא וכו', אך קודם שנמול אף כי זאת מדתו מעולם, מ"מ לא הי' המראה כ"כ בהתגלות כבזוה"ק אך עתה ע"י המילה שהוא סילוק מסך המבדיל השיג המראה בהתגלות ועם זה הי' משתמש בכל החושים, ומ"מ מראה השכינה וג' מלאכים הוא לעומת מילת הלב ומילת הגוף שהם שלשה קליפות הטמאות כנ"ל: 
@66וי"ל @77שבדוגמא ושמץ מנהו יש בכל אדם ביום השבת שע"י שאדם מתאמץ בכל ששת ימי המעשה להיות נזהר מדבר איסור שמוצאם מג' עבירות הנ"ל ואביזרייהו זוכין בשבת לשלש סעודות שהם בזכות אברהם יצחק ויעקב שהם תקנו חטא אדה"ר שהי' פתיך בי' ג' עבירות אלו והם הורישו לבניהם אחריהם שיהי' להם הכח להתאמץ לבל להמשיך אחר כחות רעות המושכין לג' עבירות אלו ואביזרייהו, וע"כ הנזהר מהם זוכה לרוחניות ג' סעודות אלו, והוא כעין ג' מלאכים כנ"ל, אך בשכר היות מקדש עצמו במותר לו זוכין בשבת לעצם עונג שבת שהוא בצד מה דוגמת מראה השכינה לאאע"ה: 
@66וי"ל @77עוד שלעומת כל אלה יש בכל איש הפרטי בכל יום ציצית ק"ש ותפילין ותפלה, ציצית הוא לעומת קליפה המושכת לג"ע כבש"ס מנחות באו ארבע ציציותיו וטפחו לו על פניו, ק"ש הוא יחוד הש"י לעומת קליפה המושכת לע"ז, תפילין שבראש ושבזרוע שהוא חיבור העליונים והתחתונים כבזוה"ק והוא ידוע למבינים, והוא היפוך שפ"ד וע"כ מצינו ענין תפילין רק ביעקב שבמקלות הי' מכוין סוד התפילין כבזוה"ק כי הוא דוגמתו, ובשבת דאין מניחים תפילין יש דוגמתו שבת דהוא יעקב, וממוצא הדברים שבכל ג' אלה מסלקין ג' קליפות הטמאות ובאין לעומתו בקדושה וכענין ג' מלאכים הנ"ל, אך תפלה שהוא השתפכות הנפש לפני ה', זה הוא שמץ מנהו מראה השכינה בצד מה היינו דלעומת שאדם מקדש עצמו במותר לו זוכה להתקשר בהש"י ולשפוך לפניו נפשו, ודי בזה אזהרה למבין, ולפי האמור יובן מה דפתח המדרש תנחומא פתחא להאי פרשתא ומאריך לספר בשבת התפלה שהוא גדולה מהכל, ולכאורה אינו מובן מה שייכות זה לענין הפרשה ולדברינו הנ"ל יובן שהרי התפלה אחר ציצית ותפילין וק"ש הוא מעין וירא כנ"ל: 
@66במדרש @77ואחר עורי נקפו זאת ומבשרי אחזה אלוה אמר אברהם אחר שמלתי עצמי הרבה גרים באין להדבק בזאת הברית ומבשרי אחזה אלוה אלולי שעשיתי כן מהיכן הי' הקב"ה נגלה עלי וירא אליו ה' רב איסי פתח אם אמאס משפט עבדי וגו' זה אברהם ויקח אברהם את ישמעאל בנו אמר אלולי שעשיתי כן מהיכן הי' הקב"ה נגלה עלי, ונראה דת"ק סבר שזכה להמראה בשביל מילת עצמו, ורב איסי סבר בשביל מילת עבדיו, ויש להבין במאי פליגי ובפשיטות מילת עצמו גדול שהרי חייב עליו כרת ומילת עבדיו אינו אלא עשה גרידא, וידועין דברי הרמב"ם אבות שמהעונש העובר נדע שכר המקיים: 
@66ונראה @77דהנה יש להבין בדברי ת"ק אמר אברהם אחר שמלתי עצמי הרבה גרים באין להדבק בזאת הברית, למה לי' להביא זה המאמר, והי' לו להביא רק הסיפא ומבשרי אחזה וגו' אלולי שעשיתי כן וכו' ומשמע שעיקר הזכות במה שהרבה גרים יבואו להתגייר ולקבל זאת הברית, ולמה יגדל זכות זה ממילת עצמו: 
@66ונראה @77עפי"מ שאמרנו שאברהם אע"ה במראה זו השתמש בחושיו, היינו שעם המראה קיים הכנסת אורחין והכין בעצמו הסעודה וביקש שהשכינה תמתין לו, מה שלא מצינו כן בכל הנביאים לבד מרע"ה, וע"ז פליגי במה הי' זכותו כ"כ גדול, ששניהם סברו דמצות מילה הן שלו הן של עבדיו, איננו עוד מספיק לענין נכבד כזה שלא זכו לו כל הנביאים, ע"כ יצאו אלו התנאים לבקש זכות שבעבורו זכה למעלה זו נוסף על זכות מילת עצמו, וזה שאמר הת"ק שזכות הגדול הי' לו בזה מחמת שעם גודל המצוה ותיקון נפשו שנאמר לו התהלך לפני והי' תמים, ובמדרש אין בך פסולת אלא הערלה לבד העבר אותה ובטל המום, הוא לא זכר תיקון עצמו אלא כל חושיו הי' צורך שפתח פתח לגרים והרבה גרים יבואו, ובשביל שכל עשיותיו הי' צורך גבוה לבד ולא זכר בתיקון של עצמו, לעומת זה הי' השכר שהגוף לא יפסיק בעד המראה ויהי' לו המראה בעוד חושי גופו אתו: 
@66ורב @77איסי בא לומר שזה רק כוונה טובה וצריך שיהי' מעשה בפועל מורה לזה כדי שיהי' גופו שהוא בפועל לא יפסיק כנ"ל, וע"כ אמר שהוא מילת עבדיו והיינו כי הנה מילת עבדיו הי' קודם מילתו וכתב הרמב"ן שחשש פן יהי' חלוש ממילתו ולא יהי' ביכולתו למולם אח"כ, אך באם הי' מחשבתו לתיקון עצמו בודאי יש לו דין קדימה על עבדיו, ואם יהי' חלוש אחר מילתו ימתינו עד שיתרפא, אבל הוא לא זכר את תיקון עצמו רק כדי שיעשה צורך גבוה בלי איחור ע"כ הקדים מילתם, והנה עשה בזה מעשה בפועל המורה כנ"ל על כן הי' זכותו שבפועל נזדכך כל כך גופו כנ"ל: 
@66והנה @77אמרנו במאמר הקדום שעונג שבת הוא שמץ מנהו ומעין מראה הנכבדת הלזו, ויש לומר דבשבת נמצא ג"כ ענין זכות הנ"ל שבשבילה זכה להמראה, והיינו עפ"י מה שהגיד אדומו"ר הרי"ם זצללה"ה מגור שבשבת צריך שיהי' כאלו כל מלאכתו עשוי', היינו אפי' ברוחניות כענין מלאכת שמים נמי, ויש לבאר דבריו עפ"י מה שהגיד כ"ק זקיני אדומו"ר הגדול זצללה"ה מקאצק במה שאמרו יועצי המן יעשו עץ, וגו' ובוא עם המלך אל המשתה שמח, כי כבוד מלכות הוא להראות שמחמת השמחה שהוא מלך אינו חסר לו עוד מאומה, והאיש שעדיין נעצב הוא פוגם בכבוד המלך, וכאשר המן הי' נעצב על אשר מרדכי לא יכרע ולא ישתחוה לו, הי' זה פגם בכבוד המלך ע"כ יעשו עץ וגו' ובוא עם המלך אל המשתה שמח, ודפח"ח, וככל החזיון הזה יש לומר בכבוד שבת שהקורת רוח מן השבת ישכיח ממנו כל עצב ועוד אינו חסר לו מאומה, ומובן שזה לא יתכן לאיש שחושב לתועלת עצמו, שהרי סוף סוף חסר לו מה שחסר ואיך יעשה שקר בנפשו שאיננו חסר לו מאומה, אך כאשר איננו זוכר את עצמו כלל וכל חושיו נמסרים לצורך המלך, יתכן לומר כן, וע"כ לעומת שהוא בבחי' זו להשליך את כל עניני עצמו מנגד ויהי' כאלו כל מלאכתו עשוי', לעומתו זוכה לעונג שבת באמת שהוא בצד מה מענין מרראה הנכבדת שהי' לאאע"ה: 
@11יקח נא מעט מים ורחצו רגליכם, @33והדקדוק עצום מדוע בענין המים נעשה כ"כ קמצן ואמר מעט מים, ולא אמר יקח מים ורחצו וגו' יהי' רב או מעט, ונראה עפ"י מה שכבר הגדנו מה שנשאל כ"ק זקיני אדומו"ר זצללה"ה מקאצק מדוע ים הי' אהבה גדולה כ"כ בין החסידים מה שלא נמצא כ"כ בעתים האחרונים, והשיב כי יש בשמים היכל אהבה והרה"ק רלו"י זצללה"ה מברדיטשוב פתח את היכל זה ומזה נעשה האהבה כ"כ גדולה בין החסידים, אך כאשר הרשעים השתמשו ג"כ באהבה זו לאהבות חיצוניות נמנו צדיקי הדור וסגרו את היכל הזה, עכת"ד, וכבר אמרנו שזהו אור שנברא ביום הראשון שנגנז מפני זה הכוונה: 
@66והנה @77אאע"ה הוא הי' האור שנברא ביום הראשון ובמדרש יהי אור זה אברהם, וכך הי' מדתו מדת החסד והי' מושך את כל העולם באהבה וחסד להכניסם תחת כנפי השכינה שע"י שהכניס ללבם אהבה להשי"ת השליכו את אלילי כספם ואלילי זהבם ובאו לחסות תחת כנפי השכינה, וזהו כינוי לרחיצת רגלים המטונפין באהבת חיצוניות, וזהו שאמר בראשית דבריו יקת נא מעט מים ורחצו רגליכם, ומים הוא מימי החסד כידוע למבינים, אך באשר חשב שעדיין הי' נכרים מעם קשי קדל הי' צריך לדקדק בהשפעות אהבה וחסדים ללבם שיהי' במדה ובמשקל ובצמצום גדול שלא יוסיף כמלא נימא שלא ישתרבב מזה אהבת חיצוניות שהרי טבעם נוטה לחיצוניות ואצטגנינות גדולה הי' בלבו של אברהם שהי' יודע לכוין כמדת השפעת אהבה בצמצום עצום מאד, וזה יקח נא מעט מים ורחצו רגליכם: 
@66ונראה @77דכל זה הי' מפאת שהי' עסוק עם אנשים שטבעם נוטה ונמשך לחיצוניות, אך ישראל עם קדוש ביום שבת קודש אנו אומרים ושבת קדשו באהבה וברצון הנחילנו, פירוש באהבה וברצון בצירוף אהבה ורצון, היינו שהשבת מלובש בלבוש אהבה ורצון ואין בו צמצום וקימוץ במדת האהבה ואין לחוש ח"ו שישתרבב מזה לחיצוניות, וכלהו ערקין לנוקבא דתהומא רבא ונותנים אהבה לאדם יותר מכפי מדריגתו, וזהו שאנו אומרים בזמירות רבו יתיר יסגי לעילא מן דרגי' ויסב בת זוגי' דהות פרישא ודו"ק: 
@66בתדב"א @77האומר שלא אכלו המלאכים אצל אברהם לא אמר כלום אלא בצדקתו של אותו צדיק ובשכר טורח שהטריח פתח להם הקב"ה פיהם ואכלו שנאמר עומד עליהם תחת העץ ויאכלו, ויש לדקדק הלוא גם בלוט נאמר ומצות אפה ויאכלו: 
@66ונראה @77דהנה בכל אכילה נכלל שתי תועליות האוכל שמקבל חיות מהמאכל, ותועלת המאכל שנברר ממנו את חלקי הטוב ונתעלה ממדרגת צומח או חי למדריגת מדבר, והנה תועלת של המקבל חיות מצינו אף בלעדי המאכל כמו משה רבינו ע"ה שהי' בהר ארבעים יום והי' ניזון מזיו השכינה וכן בנדב ואביהוא ויחזו את אלקים ויאכלו וישתו שפירשו בו שהי' נזונים מהמראה כמו מאכילה ושתי', ומעין זה איתא בספרים שיוהכ"פ שאסור באכילה ושתי' שמקבלים חיות ממקום גבוה יותר מאכילה ושתי', ולפי"ז מובן אשר מלאכי עליון הבאים בעוה"ז אף שנתלבשו בלבוש עוה"ז מ"מ אינם צריכין לאכילה ושתי' לקבל חיות מהם שהרי המלאך אף שהוא בלביש עוה"ז מ"מ הוא דבוק בשכינה ואומר בלשון משלחו באשר איננו דבר נפרד והוא שואב חיות ממקור החיים וניזונין מזיו השכינה ק"ו מנדב ואביהוא, אך כאשר יאכלו איננו לתועלתם אלא לתועלת המאכל שנברר חלקי הטוב ונדבק במקורו באמצעות המלאך והוא מעין אכילת מזבח, שאין המזבח מקבל חיות מהקרבן ומכ"ש למעלה כמ"ש אם ארעב לא אומר לך, אלא אכילת מזבח הוא לתועלת הקרבן שנתקרב ונדבק בשורשו: 
@66אך @77זה יוצדק אצל אדם דעלמא אבל לא אצל אאע"ה שהוא ע"ה מעלתו גדולה מהמלאך, וכבמדרש מי גדול השומר או הנשמר הוי אומר שהנשמר גדול מהשומר וכתיב כי מלאכיו יצוה לך לשמרך, וכן אמרו ז"ל גדולים צדיקים יותר ממלאכי השרת מה גם האבות הקדושים, ע"כ לתועלת המאכל הי' יותר תועלת שיֵאָכֵל לאאע"ה מלהאכל להמלאך, וא"כ אצל אאע"ה לא הי' שום ענין לאכילת המלאכים לא לתועלת האוכל ולא לתועלת המאכל: 
@66ומעתה @77מובן שאין קושיא ממה שנאמר בלוט ומצות אפה ויאכלו, ששם הי' לתועלת המאכל, ולא דבוויו חכז"ל מזה שהדבר פשוט שיש תועלת להמאכל, אך באאע"ה שאין בו גם תועלת המאכל בזה התעוררו חכז"ל האכילה למה היתה באה ויש אומרים נראו כאוכלין אבל לא אוכלין ממש, ולדעת התדב"א בצדקתו של אברהם אע"ה פתח הקב"ה להם פיהם ואכלו, כי אפי' אי נימא שהרגיש בהם שהם מלאכי עליון מלובשים בלבוש עוה"ז, מ"מ אברהם אע"ה בענותנותו היתירה לא החזיק עצמו להיות גדול ממלאכי השרת, ולפי דעתו יהי' תועלת בהמאכל עכ"פ, וכן נראה דעת הרמב"ן שכתב ולא ידענו למה הרבה בלחם כ"כ לשלשה אנשים אולי ידע הסתלקות המאכל ראשון ראשון והוא כמרבה עולות למזבח עכ"ל, ופתח להם הקב"ה פיהם ואכלו: 
@66ונראה @77שמעין זה הוא סעודת שבת שיכול הי' האדם להיות ניזון מעונג שבת לבד לבוש המאכל, אך לתועלת המאכל הלביש העונג בהמאכל, ולפי האמור יש לפרש דברי הת"כ פרשת אמור המדבר ממצות עינוי של יוהכ"פ יכול תהא שבת בראשית אסורה בכולם, ת"ל שבתון הוא לכם ועניתם הוא אסור בכולם ואין שבת בראשית אסור בכולם, ולכאורה הדבר יפלא שהענוי מפורש שהוא מחמת שהוא יום כפרה ומה ענין זה לשבת בראשית, אך לפי האמור יש לומר לפי מה שהבאנו לעיל שאיתא בספרים שביוהכ"פ ניזונין ממקום גבוה יותר מהמאכל, ובזה שפיר ק"ו לשבת בראשית הי' הו"א שאסור בכולם, לזה בא הלימוד שאינו כן ששבת בראשית אעפ"י שאין צריך לתועלת האוכל נצרך לתועלת המאכל וכנ"ל: 
@66אלקים @77עמך בכל אשר אתה עושה ברש"י לפי שראו שיצא משכונת סדום לשלום וכו', ואינו מובן מה רבותא, כי כל הדרים בשכונת סדום לא נגעה בהם יד המשחית וחברון עדיין קיימת, ונראה דהנה אברהם שהי' כל השתדלותיו להכניס הכל תחת כנפי השכינה בודאי דיבוריו והשתדלותיו לא שבו ריקם יש שתיכף נכנעו וקבלו עליהם להתגייר ולהיות בכלל עם אלקי אברהם, ואפי' מי שלא קבלו עליהם מ"מ דבריו של אברהם כשכשו במעיהם, וכמו גרעין הנזרע בארץ שלימים רבים יוציא אילן ומגדל פירות, וכן דבריו הועילו שלימים יבואו או באחד הדורות יתעורר העיקר ששתול לצאת מתוך הטומאה להתגייר ולהתקדש, כי באם הי' דבריו לבטלה הי' זה פגם במעלת אברהם וידוע דברית הלשון וברית המעור מכוונין, וביעקב מפורש במדרש מעולם לא יצא מפיו דבר של בטלה, והדברים עתיקים, והנה סדום שהי' בשכונת אברהם בודאי עשה אברהם כל התפעלות להחזירן למוטב בעצות ותחבולות שונות למטה או למעלה כעין בש"ס ברכות בעי רחמי עלייהו דליהדרו בתשובה, אך בגודל רשעם לא הטו אוזן קשבת, ולולא שחרבה מעוה"ז ומעוה"ב הי' אפשר לומר שעוד יבוא יום באחד הדורות ויתעורר כנ"ל, אבל מאחר שחרבה בעוה"ז ובעוה"ב, א"כ הי' נראה שכל השתדלותיו של אברהם אבינו עמהם עלה בתוהו והי' לבטלה, והי' סברא לומר שזה גרם פגם במעלת אברהם, אבל לא כן הדבר שח"ו לא נפגם מזה אברהם כלל, ותיכף אירע לו הנס עם אבימלך ונפקדה שרה, וזהו שיצא משכונת סדום לשלום: 
@00שנת תרע"ה. 
@66במדרש @77ותתן לי מגן ישעך וימינך תסעדני וענותך תרבני, ותתן לי מגן ישעך זה אברהם [ובילקוט מסיים בה שנאמר אנכי מגן לך] וימינך תסעדני בכבשן האש וברעבון ובמלכים וכו', והיפ"ת הקשה שמאמר אנכי מגן לך אחר מלחמת המלכים נאמר א"כ איפכא הו"ל למימר וימינך תסעדני ותתן לי מגן ישעך, ונראה דהנה כתיב יוקח נא מעט מים ורחצו רגליכם, ויש להבין למה קימץ כ"כ במים לאמור מפורש מעט מים, ולא אמר מים סתם והי' במשמע כל הצורך, ונראה דהנה ידוע שמדתו של אאע"ה הי' חסד, והיינו שהי' מקרב כל באי העולם תחת כנפי השכינה ע"י שהשפיע בהם מדת חסד היינו אהבה ודביקות למקום וכאשר טעמו וראו כי טוב ה' ועריבות ומתיקות הקדושה אז ממילא השליכו מהם עול חשבונות הרבים, כי כל אהבות חיצוניות אינם תופסין מקום כלל ואפס ותוהו נחשבים לעומת עריבות ומתיקות הקדושה להזוכין אלי', אבל יצחק אבינו מדה אחרת היתה בו אף שהי' נמי מגייר גיורים כבמדרש ריש וישב, מ"מ לא הי' ע"ז הדרך אלא האיר לנגד עיניהם דאית דין ואית דיין וראוי לירא מפניו, ובאשר אאע"ה קירב את כל באי עולם ע"י מדת חסד שהי' מאכילן ומשקן ומקרבן עד שעורר בהם מדת אהבה ע"כ זכה לחלקו מדת החסד, אך ידוע שאהבה צריכה שמירה לבל יפול בנופלים וימשוך ממנו אהבות חיצוניות ע"כ אי אפשר ליתן אהבה ודביקות לאדם אלא לפי המדה ובצמצום לפי מסת תכונות נפשו, וזה פי' הכתוב ומים תכן במדה, כי מים רומזים למימי חסדים שהוא אהבה ודביקות, כי מים שורש כל תענוג כמ"ש הרת"ו בשער הקדושה, ולא יתכן ליתן לעולם אלא במדה וצמצום: 
@66ובזה @77יתפרש יוקח נא מעט מים ורחצו רגליכם כי הרחיצה כינוי להסרת הפחיתות וכענין אמרם ז"ל ברות ורחצת מטנופת ע"ז, ובמדרש אני פורע לבניך במדבר ובישוב ולעת"ל, במדבר וארחצך במים, בישוב רחצו הזכו, ולעת"ל אם רחץ ה' צואת בנות ציון, ומהשכר יובן הענין שזוכין בשבילו שבודאי הוא בדומה לו, והמים הם כינוי למי החסד והאהבה כנ"ל שע"י שהשפיע בהם אהבה ודביקות ועריבות ומתיקות הקדושה נסתלק מהם ממילא הפחיתות, וע"כ כתיב יוקח נא מעט מים בצמצום ובמדה כנ"ל: 
@66ולפי @77האמור יש לפרש דברי הפייטן בתפילת גשם זכור הנולד בבשורת יוקח נא מעט מים שהכוונה על יצחק, שמשמע שענין ומהות יצחק תלוי בבשורה זו, והבשורה בשביל מאמרו יוקח נא מעט מים, ואינו מובן, ולהנ"ל יתפרש בטוב שענין יצתק ידוע שהוא מדת הדין והצמצוס, ונולד מאהבה שהוא חסד, ואיך יתכן זה, אלא שגם מדת הדין והצמצום נכלל באאע"ה, והיינו מאמר יוקח נא מעט מים: 
@66והנה @77לאברהם ניתן מדת החסד בלי שום צמצום וגבול ובזה נושע מכל המעיקים לו הן בגשמיות והן ברוחניות שהכל הי' כאפס ואין נגדו כנ"ל, ומ"מ הי' נצרך לשמירה יתירה שלא ימשך ממנו ח"ו לאהבות חיצוניות כנ"ל וכמ"ש במק"א הא דאמרינן מלך עוזר ומושיע ומגן, שע"י שאדם נעזר ונושע מתעורר בו אהבה להש"י, ומ"מ נצרך למגן בפני אהבה ההוא, ובזה יש לפרש הכתוב אנכי מגן לך לפי שהי' אאע"ה מתפחד שמהישועה שהי' לו מהמלכים יכול לצמוח לו נזק בעתיד, או בקיבול שכר או שלא ירבו בניהם צבאותם עליו, או שמא הי' בכל אותן ההרוגים יר"ש אחד כבמדרש, ע"ז השיב לו הקב"ה הלוא אנכי מגן לך, והיינו שלא אמר לו אהי' מגן לך שיהי' משמע בעתיד, אלא מגן לך לשון הוה שפירושו שמעולם אני מגן לישועתך דבלא"ה הי' יכול לפול בנופלים ת"ו, וא"כ אין לך להתירא שמהישועה יצמח לך ח"ו נזק בעתיד, ולפי האמור יובן מאמר הכתוב ותתן לי מגן ישעך שמדה זו נוהג עמו מעולם עוד קודם שנעשה לו נסים, ואח"כ וימינך תסעדני בכבשן האש ברעבון ובמלכים והכל כסדר נאמר: 
@66ולפי @77האמור יש לפרש הא דזכור ושמור בדיבור אחד נאמרו היינו דשבת איננו נזקק למגן ששמירתו עמו, וזה שמור שבשמירת שבת זוכין שכלהו ערקין ואתעברו מינה וכעין שילה שנאכל קדשים קלים ומע"ש בכל הרואה ואין צריכין לחומה וכבר דברנו מזה: 
@11והוא יושב פתח האוהל, @33ברש"י ישב כתיב ביקש לעמוד אמר לו הקב"ה שב ואני אעמוד ואתה סימן לבניך שעתיד אני להתיצב בעדת הדיינים והם יושבים שנאמר אלקים נצב בעדת אל, ובמדרש כשישראל נכנסין לבתי כנסיות ולבתי מדרשות וקוראין שמע והן יושבין לכבודי ואני על גבן שנאמר אלקים נצב וגו', ויש להבין מה שייכות זה למצות מילה, ובדברי רש"י יש לומר שענין מילה הוא נמי ענין דין שאין להערלה עוד שייכות להקדושה כבמדרש אם אמאס משפט עבדי וגו' זה אברהם ויקח אברהם את ישמעאל בנו וגו', אבל בדברי המדרש יש להתבונן, ונראה דהנה במדרש נצב אטימוס כמ"ד ונצבת על הצור וכתיב והי' טרם יקראו ואני אענה ופירשו בו שהוא כאלו כביכול מוכן ומזומן להשלים בקשתם וחפצם, והנה בש"ס שבת כשדוד המע"ה הי' עומד ערום בבית המרחץ אמר אוי לי שאני עומד ערום בלי מצוה וכיון שנזכר במילה שבבשרו נתישבה דעתו ושמח, ובמצות מילה פירשו בו שהוא חותם עבדות, וא"כ הוא חותם עבדות תדירי שהאדם עומד אטימוס מוכן ומזומן לשרת לפני מלך הכבוד, מה שאין דוגמתה בשאר מצות שא"א שתהי' כ"כ תדירי, ובזה יש לפרש מאמר הכתוב התהלך לפני והי' תמים שבאשר הוא מצוה תדירית והוא שלימות בזמן גורמת נמי תמימות ושלימות בנפש, וע"כ י"ל נמי דכמו שמצוה זו מורה על מה שהאדם מוכן תמיד אטימוס לשרת למלך הכבוד, סגולתה נמי שלעומתו השי"ת נצב אטימוס כנ"ל: 
@66במדרש @77מאיזה זכות זכו ישראל שניתן להן מן במדבר בזכותו של אברהם שאמר לושי ועשי עוגות, נראה לפרש דהנה מן הוא לחם שמלאכי השרת אוכלין וכמ"ש הרמב"ן שהוא מאכל רוחני אלא שנתגשם עד שהוא ראוי למאכל אדם, ונעשה מרוחני גשמי, והנה כתיב והוא עומד עליהם תחת העץ ויאכלו, ובמדרש ומפורש יותר בתדב"א שהי' אכילה ממש והנה שהמלאכים קבלו תועלת מהמאכל דוגמת אדם המקבל חיות ע"י אכילתו וכמ"ש הרב בלקוטי התורה שיש בהמאכל ענין שהוא עוד גבוה מהאדם ע"כ נותן חיות בהאדם, ומ"מ אין המלאכים שהם רוחניים מקבלים תועלת ממאכל הגשמי שחומר המאכל מפסיק ואין ענינם לברר כידוע, אך במה שקבלו תועלת מסעודה זו מוכרח לומר שגם חומר המאכל נזדכך, ויש לומר שהוא מחמת טובת עין ומצות הכנסת אורחים שנעשה באמצעות המאכל קנה המאכל בעצמו מעלה ונזדכך, ולפי האמור יש לומר דהיינו טעמא שלא הביא הלחם משום שפרסה שרה אמנו נדה, והקשו המפורשים אף שאברהם מסתמא הי' אוכל חולין בטהרה מ"מ למה לא הביאו לפני האורחין, אך לפי האמור יש לומר שעכ"פ טומאת נדה הי' מזיק שלא יזדכך ולא הי' כלל מאכל לפני המלאכים, והיה נשאר בהכרח והי' הדבר תמוה, ואולי הי' זה היפוך כבוד אברהם, ע"כ הוא מסיבות מתהפך שלא הביאו כלל על השלחן, קיצור הדברים שבכחו של אברהם נעשה ונהפך מחומר המאכל שהביא לפני המלאכים לענין רוחני, והוא היפוך מהמן שנעשה מרוחני גשמי, וע"כ הוא בזכות אברהם שעשה מגשמי רוחני: 
@66במדרש @77ואל הבקר רץ אברהם אמר רבי לוי רץ לקדם אותה אומה שכתוב בה אפרים עגלה מלומדה אוהבתי לדוש, ויש להבין מהו הלשון לקדם, שזה שייך כשיש שני דברים והקדים אחד לחבירו, אבל ישראל שנבררו לחלק הש"י ואחת הוא יונתי תמתי, ויצב גבולות עמים למספר בני ישראל, וכל הגוים כאין נגדו, ויותר יעקב לבדו, איך יוצדק הלשון לקדם, ועוד מה טובו בכאן, ונראה דהנה ידוע דכל החשוב מחבירו יצא לפועל במעשה בראשית מאוחר מחבירו, וע"כ נברא האדם באחרונה, ובמהר"ל שכן הי' יציאת אומה ישראלית לפועל מאוחר מכל האומות, ונראה שיציאת אומה ישראלית לפועל הי' מעותד אחר כלות ארבע מאות שנה אלא שהקדים הקב"ה ועבר על הזמן במרוצה ודילג על ההרים וקפץ על הגבעות לחשוב משנולד יצחק: 
@66והנה @77הלשון יש לפרש מלשון רצין וכבמדרש ריש פ' נ' והחיות רצוא ושוב כמראה הבזק רצות אין כתיב כאן אלא רצוא רצין לעשות שליחותן ופירשו בו שהוא מלשון רצין וריצוי שהם ששים ושמחים לעשות רצון קונם, ובנה"ק שהפשט והדרש עולים בקנה אחד כי מתוך שהם רוצים לעשות שליחותן בשמחה ואהבה הם ג"כ רצין מהרה למהר שליחותן עכ"ד, וכן נמי יש לפרש הא דאל הבקר רץ אברהם שמחמת הרצון והריצוי למצוה גרם לו המריצה למהר בלי שהיית זמן, וא"כ שפיר יש לומר שמחמת רצונו במצוה עד שמיהר ודילג על שהיית הזמן זכה נמי שיוקדם זמן צאת ישראל אל הפועל מדלג על ההרים מקפץ על הגבעות, ושפיר מדוקדק הלשון לקדם אותה אומה וכו': 
@11וה' המטיר על סדום ועל עמורה גפרית ואש מאת ה' מן השמים ויהפוך את כל הערים וגו' @33וברש"י כל מקום שנאמר וה' הוא ובית דינו, ויש להבין שהרי מלאך אחד מהג' מלאכים נשתלח להשחית סדום, וכאן אמרינן שהי' ע"י ה' וב"ד, ונראה דהנה ברש"י שארבעת הערים ישבו בסלע אחד ושלח ידו והפכן, ומוכח דשני דינים הי' נעשה בהם, דין אחד בגפרית ואש ובמדרש שנידונו גם במים מג"ש דדור המבול, ודין השני שנהפכה אדמתם ממעלה למטה, ובודאי שניתן בהם כח לסבול היסורים של אש ומים וגפרית ולא יצאה נשמתם עד שנהפכו וירדו חיים שאולה, ודלא כספורנו דהא דויהפוך הוא שנהפכה טבע אויר ארצם לגפרית ואש לא נהפכה ממעלה למטה וממטה למעלה כלל, כי דעת חכז"ל אינו כן אלא בפשיטות שנתהפכה, וא"כ נראה לומר שדין ועונש הראשון הי' ע"י הש"י ובית דינו ועונש ההפיכה הי' ע"י מלאך, ויש ליתן טעם למה לא נעשה הכל ע"י המלאך ובש"ס שבת (ק"ח.) משל למה"ד לשני בני אדם שנתחייבו הריגה למלכות אחד הרגו מלך ואחד הרגו איספקליטור איזה מהן משובח הוי אומר זה שהרגו מלך, ונראה דהנה במדרש שבתחילה הי' מטר ואם הי' חוזרין בהם הי' נעשה גשמי ברכה, אלא מפני שלא חזרו בהם נעשה גפרית ואש, א"כ הי' בעונש זה דבר והפכו, וזה יתכן רק ע"י הש"י והדברים עתיקים, אך בעיקר הדבר שהי' להם שני מיני עונשין יש להבין למה נלקו בכפלים, ונראה דהנה במדרש פ' מ"א סי' יוד ואנשי סדום רעים וחטאים לה' מאד, רעים אלו לאלו, חטאים בג"ע לה' בע"ז מאד בשפ"ד ובודאי רעים אלו לאלו האמור במדרש רומז להא דכתיב ביחזקאל הלוא זה עון סדום אחותך יד עני ואביון לא החזיקה, ולפי"ז יש לומר דלקתה בכפלים מקביל לעומת דחטאו בכפלים חטא המפורש ביחזקאל כנ"ל, וחטא ע"ז ג"ע ושפ"ד, ונאמר עפי"מ שהגיד כ"ק אבי אדומו"ר זצללה"ה דע"כ הי' עונש סדום בהפיכה כי עולם חסד יבנה וחסד אמר יברא שכולו מלא חסדים, והם לא די שלא עשו חסד אלא הרעו עוד לענוש את העושה חסד להיפוך לגמרי מסדר הבריאה ע"כ נמדד להם במדתם ונענשו בהפיכה עכ"ד, הרי שעונש ההפיכה מקביל לחטא הראשון, ויש לומר דעונש מים ואש וגפרית כנ"ל מקביל לחטא ע"ז ג"ע ושפ"ד, ועונש המים בא בשביל חטא ג"ע כמו שאמרו ז"ל בדור המבול הם חטאו בגלגל העין שדומה למים, כן נמי י"ל בסדום שעונש המים הנלמד מדור המבול נמי דכוותה, ועונש האש בשביל חטא ע"ז, וכמ"ש בעונש חטא ע"ז כי ה' אלקיך אש אוכלה הוא אל קנא ובתדב"א סוף פ"ח משל למה"ד למלך שהי' עבדיו וב"ב נוהגים שלא כשורה אמר להם דוב אני עליהם, וכו' ועונש הגפרית בשביל חטא שפ"ד עפי"מ שהגדנו במק"א בשם האר"י ז"ל שרביעית דם שבאדם הוא הממוצע בין גוף לנפש, עכת"ד, וידוע שכל דבר הממוצע יש בו קצת מזה וקצת מזה, וא"כ חטא שפ"ד נכלל בו חטא הגוף שמתחתונים וחטא הנפש שמעליונים, וע"כ הוא כולל חטא ע"ז שהוא פגם בעליונים וחטא ג"ע שהוא פגם בתחתונים וכאמרם ז"ל היא עשתה מעשה בהמה, וע"כ בא להם עונש הגפרית שהוא מורכב מאש ומים וע"כ ניתך כמים ושורף, והדבר כמבואר: 
@11ולך לך אל ארץ המורי' @33וברש"י ירושלים וכו' ורבותנו פירשו ע"ש שמשם הוראה יצאה לישראל ואונקלוס תרגומו ע"ש עבודת הקטורת שיש בו מור וכו', ובמדרש למקום שהקטורת קריבה המד"א אלך לי אל הר המור, ועוד שם במדרש למקום שיראה יצאה לעולם, נראה לפרש ששלשה טעמים מקבילים נגד שלשה אבות, עבודת הקטורת ע"ש אלך לי אל הר המור מקביל לאברהם וכבמדרש שיר השירים מור זה אברהם ובאמת כל ענין קטורת שהוא קשר אהבה שבין ישראל לאביהן שבשמים מתיחס לאברהם, יראה יוצא לעולם מתיחס ליצחק שמדתו יראה, הוראה יוצא לעולם מתיחס ליעקב שתורה מתיחס ליעקב כידוע, והוא דפירש"י ירושלים הכוונה לדוד שקיבל הארות כל שלשת האבות, והענין הוא עפי"מ דאיתח בזוה"ק דדוד לא קיבל מלכותא על כל ישראל עד דאתחבר באבהן וזהו שמלך בחברון ז' שנים, ואח"כ מלך בירושלים, כי ירושלים דוגמת מלכות שמים המאירה משלשת האבות כידוע ליודעים, וזה עצמו הי' הענין בית המקדש דכתיב בי' ראה ביתך דוד, וזהו שנקרא ירושלים ע"ש שלשה דברים דכלהו איתנייהו בה ומר אמר חדא ומר אמר חדא ולא פליגי, וכן מה שאמר רב פנחס שם לאתר מרוותא דעלמא שהיינו מלכות שמים הכל הולך אל מקום אחד, אלא שהוא אזיל בתר הנשפע והם בתר המשפיעים, ויש לומר דקמיפלגי במהות הר המורי' או לקבל כח מהעליונים או להשפיע לתחתונים, אף שבודאי אי אפשר זה בלא זה וזה בלא זה, ודי למבין: 
@00שנת תרע"ו. 
@66במדרש @77וירא אליו ה' באלוני ממרא והוא יושב, כתיב ותתן לי מגן ישעך וימינך תסעדני וענותך תרבני, ותתן לי מגן ישעך זה אברהם [בילקוט מסיים בה אנכי מגן לך], וימינך תסעדני בכבשן האש ברעבון ובמלכים, וענותך תרבני מה ענוה הרבה הקב"ה לאברהם שהי' יושב והשכינה עומדת, והיפ"ת הקשה דלכאורה שלא כסדר נאמר, שמאמר אנכי מגן לך נאמר אחר מלחמת המלכים, ונראה דהנה שלשה דברים פרט בכאן מגן, סעד, ענוה, מגן הוא איננו מתאחד עם האדם אלא מלבישהו מבחוץ ומגין בעדו, סעד הוא מתאחד יותר עם הנפש שהנפש ע"י הסעד מתחזקת ועושה פעולה מה שלא היתה יכולה לעשות מבלי הסעד, ענוה שהרבה הקב"ה לאברהם הוא בענין שפע נביאיי כדבעינן למימר קמן: 
@66והנה @77הענין מגן האומנם שיש לפרשו כפשוטו עוד דברים בגו דהנה אמרו ז"ל בפסוק אשרי תבחר ותקרב יש שבחרו אבל לא קרבו אברהם בחרו שנאמר אשר בחרת באברם אבל לא קרבו אלא הוא קירב את עצמו, ויש להתבונן מהו התועלת מהבחירה קודם הקירוב של עצמו יותר מאחר הקירוב, דלאחר שנתקרב מעצמו לא צריכא למימר והוא בכלל בחירת ישראל דכתיב ובך בחר ה' אלקיך, אלא ודאי הפירוש שעוד קודם הקירוב בחר בו ומה תועלת הי' לו מזה מאחר שלא נתקרב, ונראה דבבריאת האדם הי' כמה מקטריגים כבמדרש, ומובן אשר נגד אברהם הי' מקטריגים עוד יותר, באברהם הי' כמו התחלת הבריאה וכמ"ש מהר"ל במ"ש לך אני פוטר מכיבוד אב, והוא הי' עומד נגד כל כוחות חיצוניות וביער ע"ז והאיר בתוך החושך, והי' גירא בעינא דשיטנא, וכולם הי' יודעים בו מראש, וכדאיתא במדרשות שאמרו איצטגנין לתרח שעתיד להוליד בן שירש עוה"ז ועוה"ב, ובודאי כל טצדקי דהי' אפשר למעבד שלא יצא זה לאור עולם היו עושין, והשנאה שהי' עליו מכחות חיצוניות למעלה גרם נמי למטה שכל האומות קמו נגדו עד שהשליכו נמרוד לכבשן האש, ובאשר אז עדיין הי' מזיקין שכיחין בעולם כמבואר במדרש פ' ויהי ביום כלות משה שעד הקמת משכן הי' שכיחין מזיקין ונקל הי' להם להזיקו שלא יצא לאויר העולם או אפי' אחר שנולד, אך במה שבחרו הש"י לחלקו זה הי' לו למגן ותריס בפני כל מקטריגים וכל מזיקי עולם, כבמדרש פ' בלק פ' כ' סי' ט"ז מלך שבירר מנה לעצמו ועמד אחד ואמר גנאי עלי' כלום יש לו חיים ואלו חבלתו ונחלתו וסגולתו, עוד שם מלך שנטל עטרה ונתנה בראשו ואמר אדם שאינה כלום כלום יש לו חיים עיי"ש שזה נאמר על יעקב, וכעין זה יש לומר על הבחירה שבחר באברהם שיצא ממנו יעקב וכל ישראל, שאחר הבחירה כל מקטריגים סתמו את פיהם והמזיקים השיבו אחור ידיהם, וזהו הפירוש אנכי מגן לך כמו מגן התצץ בפני החץ שלא יכה בו כן הבחירה שבחר באברהם הי' חוצץ בפני המקטריגים והמזיקים וכמו למעלה כן פעל למטה שהי' הבחירה מגין עליו בפני האומות שלא עשו כולם יד אחת לאבדו ולהכחידו מן העולם, כי יצה"ר של האומות למטה הם השרים שלמעלה: 
@66ובענין @77הסעד נראה לומר דהוא כלשון חיזוק היינו חוזק הלב להיות קורא בקול לפרסם האלקות בעולם ולא ישוב מפני כל, וכמו בגשמיות מזון הגוף לחזק את לבו נקרא סעד, סעד לבך פת, ואקחה פת לחם וסעדו לבכם, כן נקרא נמי חוזק הנפש בלשון סעד, ולא די שהי' מתהלך בתומו צדיק בהשלמת נפשו אלא עוד הי' לבו אמיץ בגבורים להתוכח עם כל באי עולם ולא ירא ולא יחת מהמון רשעים רבים וע"כ נקרא איתן מלשון תוקף, וברמב"ם ריש ה' ע"ז כיון שנגמל איתן הזה, וע"ז כתיב וימינך תסעדני, היינו שחזקת לבו איננו כח אנושי אלא שהי' נסעד מהשמים, כי הטבע לא יסבל להיות איש אחד בעולם עומד נגד כל העולם כולו, וזהו שאמר המדרש בכבשן האש, וברעבון ובמלכים, בכבשן האש שלא די שלא נכנע לנמרוד אלא עוד להיפוך שעמד נגדו בגלוי פנים בטענות כבש"ס ב"ב נמרוד אמר תסגוד למיא וכו' וכן ברעבון לא עזב את דרכו להיות קורא בשם ה' כמ"ש אל המזבח אשר עשה שם בראשונה שמסתמא רשעי הדור טענו עליו שבשבילו בא הרעבון וכמאמר נשים הארורות מאז חדלנו לקטר למלכת השמים חסרנו כל, והוא לא נתבייש מדבריהם ולא אבד את חזקת לבו, וכן במלכים שרדף אחר ארבעה מלכים קיזמטירון עם שי"ח אנשים או עם אליעזר לבדו שיש להתפלא על חוזק תגבורת הנפש, לזה הי' צריך סעד מהש"י: 
@66וענותך @77תרבני מה ענוה הרבה הקב"ה לאברהם שהי' יושב והשכינה עומדת, והיינו שלשון עומד הוא מתעורר ויושב הוא בלתי מתעורר והנבואה לעולם צריך הכנה להכין נפשו לקבל שפע הנבואה, וזה נקרא עומד, וכמ"ש אליהו חי ה' אשר עמדתי לפניו, אבל אברהם לא כוון דעתו ולא הכין עצמו לנבואה וישב פתח האהל להתקרר לרוח היום או להכניס אורחים והש"י נגלה אליו, וכבר דברנו בזה: 
@66בקיצור @77שלשה דברים שחשב המדרש הם מגן, הוא שמירתו מנזק מהחוץ שלא יפריעו אותו משלימותו, סעד הוא התחזקות הלב להשלמת זולתו, ענוה הוא שיהי' בו שפע הנבואה בלי הכנה, ונראה דשלשה דברים אלו זכה מפאת השתדלות עצום בגוף ונפש ושכל, כי ידוע שמחשבה דיבור ומעשה הם לבושי הנפש, והוא כעין הגוף המלביש את הנפש, וע"כ לעומת השתדלותו לזכך את מחשבה דיבור ומעשה שלו שיהי' נוכח ה' דרכו זכה לעומתו למגן ישעו ית"ש שהוא מלבישו ומגין בעדו, ובמה שהוא בעצמו חיזק את לבו ושנס את מתניו ואחז דרכו דרך הקודש, שלא שערום צדיקים הקודמים לו, ושם כל מגמתו להשלים את זולתו זכה לסעד שהוא החזקות הלב וגבורת הנפש, וכענין להבדיל פרעה בטומאה שתחילה ויחזק את לבו מעצמו ובשביל זה אח"כ כתיב ויחזק ה' את לב פרעה, וכמו שהגיד כ"ק אבי אדומו"ר זצללה"ה שניתן לו חוזק הלב והוא מתנה טובה מאד אך פרעה ברוע בחירתו השתמש במתנה לו לרעה ולקח את חוזק הלב לסרב נגד השי"ת, ובדוגמא זו בקדושה לעומת שאברהם התאמץ בכל כחו מעצמו ויחזק את לבו שלא ירא ולא יחת מכל העולם, נחנן לו במתנה טובה חיזוק הלב וגבורת הנפש עד להפליא, והוא שלימות הנפש, ענוה שהרבה לו הש"י להיות שופע עליו שפע נבואה בלי הכנה זכה בשביל שלימות שכלו שהשכיל להיות בעיני עצמו כעפר ואפר לעומת גודל חובתו לאלקים וזה שלימות השכל: 
@66ונראה @77עוד לומר שכל שלימיות שלו אף שהי' בו מעולם מ"מ לא נתגלה בו כ"כ עד אחר המילה שכנגדן במילה שלשה מצות חיתוך פריעה הטפת דם ברית, חיתוך הוא שלימות הגוף כבמדרש סוף לך כנומי שהוא תלוי' בגוף העבר אותה ובטל המום, הטפת דם ברית הוא שלימות הנפש כי הדם הוא הנפש, ולעומת שמוציא את דמו שהוא נפשו למצוה זכה לשלימות הנפש, פריעה הוא לשון גלוי הוא בשכל כי השכל הוא המגלה את דברים נעלמים, והדברים עתיקים: 
@66ויש @77לומר שבאשר יצא לפועל ע"י מצות מילה ג' שלימיות אלו הי' המראה של ג' מלאכים אלו מיכאל גבריאל רפאל שאמרנו כבר שהם לעומת גוף ונפש ושכל ואין לכפול הדברים: 
@66ולפי @77האמור מיושב קושית היפ"ת שהכל בסדר נאמר מגן ישעך הוא שלימיות הגוף וימינך תסעדני הוא שלימות הנפש וענותך תרבני הוא שלימות השכל: 
@11ותצחק שרה בקרבה לאמר אחרי בלותי היתה לי עדנה ואדוני זקן, @33ויש לדקדק שבודאי כבר שמעה מאברהם הבטחת הש"י, והרמב"ן נדחק בזה, וא"כ למה צחקה על בשורת המלאך, ועוד הרי ראתה מופת חותך שחזר לה האורח כנשים, ועוד יש לדקדק בלשון אחרי בלותי היתה לי עדנה, דהיתה הוא לשון עבר וצריכה למימר תהי' לי עדנה, ונראה דהנה יש להבין עיקר הבשורה לשרה למה היתה צריכה ולא הי' די בנביאות אברהם וגם שרה עצמה היתה נביאה ונקל הי' שיבוא לה הבשורה בנבואה, אך י"ל עפ"י מאמרם ז"ל מה שהשיב בניהו בן יהוידע לדהמע"ה אמן כן יאמר ה' וגו' אף שכבר נאמר מלוכת שלמה בנבואה מ"מ חשש שכמה מקטריגים יעמדו מכאן ועד גיחון, הרי שנבואת הנביא יכול עוד להשתנות וכמ"ש הרמב"ן ריש לך לך פסוק ואו וז"ל ודע כי כל גזירת עירין כאשר תצא מכח גזירה אל פועל דמיון תהי' הגזירה מתקיימת עכ"פ ולכן יעשו הנביאים מעשה בנביאות וכו', כן י"ל נמי בנבואת אברהם, שלמען תהי' הבשורה מתקיימת עכ"פ הי' נצרך לפעולה ממשית, וזה שבא מלאך מלובש בלבוש אדם ואכל בבית אברהם הי' פועל דמיוני להמשתה גדול שיעשה ביום הגמל את יצחק ובמדרש כן תעשה כאשר דברת יהי' רצון שתזכה לעשות עוד סעודה אחרת לבר דכר דיתיליד לך, וע"כ לא רחוק הוא לומר שיהי' כל זה לפועל דמיוני יותר מפעולת דמיונות שעשו הנביאים שהביא הרמב"ן שם כמו השלכת הספר לפרת להשקעת בבל וכדומה: 
@66והנה @77שרה חשבה את הבשורה כענין אמן דבניהו בן יהוידע כי כמה מקטריגים יעמדו וכו', אך כאשר שמעה לשון הבשורה שוב אשוב אליך כעת חי' והנה בן לשרך אשתך, שהמאמר יסוב רק עלי' ולא על אברהם כלל, הי' בעיני' כשחוק ודבר בטל שהרי הוא מקודם לכן חזר לה האורח כנשים והי' זה לפועל דמיוני שא"א עוד להשתנות ומה לה עוד לברכת המבורך שלא ישתנה, ויותר יוצדק אם הי' המברך משיב את פניו כלפי אברהם שאצלו לא נעשה עדיין שום שינוי בפועל יהי' שייך הברכה שלא ישתנה ברכת ה', והמבשר החליף את השיטה והניח את אברהם והסיב את הברכה כלפי שרה, וזהו שאמרה אחרי בלותי היתה לי עדנה היינו שמקודם לכן חזר לה העדנה ואדוני זקן והי' להם להסיב את הברכה אליו, ובאשר החליף את השיטה חשבה שבודאי הוא דבר בטל ושחוק, אבל בעיקר הבשורה ידעה מאז שסיפר לה אברהם מאמר הש"י ולא הי' לה בה ספק שתלד בן עכ"פ, ולא היתה חוששת למקטריגים אחר שכבר חזר לה האורח כנשים, אבל על אברהם עוד היתה בחשש מקטריגים כנ"ל וזהו שבמדרש שאמרה זמני הוא אלא ואדוני זקן, שבפשיטות בלתי מובן שיותר פלא הוא שזקנה תוליד מהפלא שאיש זקן יוליד כמ"ש הרמב"ן שלהי לך לך, אך לפי האמור יובן שעל עצמה לא היתה חוששת שכבר חזר לה האורח: 
@66ועוד @77י"ל דהנה לאברהם נאמר וגם נתתי ממנה לך בן, והוא מסטרא דדכורא, אבל הבשורה לשרה נאמר והנה בן לשרה אשתך והוא מסטרא דנוקבא, והנה בראותה שחזר לה האורח מקודם חשבה כאלו נתקיים המאמר לאברהם והיתה בוטחת שיהי' לה בן מסטרא דדכורא, וא"כ מה שנתבשר לה שיהי' לה בן מסטרא דנוקבא הי' לצחוק בעיני', הא למה זה דומה לעשיר גדול שבא אליו אחד וברך אותו שיעלה הונו ורכושו למאה זהובים שכמצחק יהי' בעיניו, וזה שאמרה אחרי בלותי היתה לי עדנה ובכן הנני בטוח על בן מסטרא דדכורא ואדוני זקן היינו אעפ"י שאדוני זקן כי ברמב"ן שאין הפלא בזקן שיוליד והרי אברהם הוליד אחר זה ארבעים שנה כל בני קטורה, אלא הפלא שיוליד זקן מאשה שלא הוליד בבחרותו עי"ש, והנה שרה חזרה לימי נערותה כברש"י וברכתי אותה שחזרה לנערותה שנאמר היתה לי עדנה, ומשמע שעם חזרת האורח שנרמז בתיבת עדנה חזרה נמי לימי נערותה, וכן הוא ברש"י פרשה זו עדנה צחצוח בשר, וא"כ אף שאדוני זקן מ"מ אחר שחזרה לימי נערותה אין עוד פלא שתוליד, וא"כ היא בטוחה על בן מסטרא דדכורא, וזה המבשר לבן מסטרא דנוקבא לצחוק הוא בעיני', ומובן נמי שלא חשבה שזה מלאך מדבר או נביא, אלא חשבהו לאיש שלא ידע כלום, ומדבר רק מלבו דברים שאין להם שחר, ע"כ לגלגה ושחקה על דבריו, והנה מובן שאין כאן ח"ו שום חטא על שרה במה שצחקה, אבל הש"י תפס עלי' כי מתנת שמים אפשר לשני הפכים יחד, וכמו שבאמת נולד יצחק מסטרא דנוקבא ומ"מ ע"י עקידה נתקשר בסטרא דדכורא, וזהו היפלא מה' דבר, ששום דבר שבעולם אפי' שני הפכים בנושא אחד אינו מופלא ומופרד ומכוסה ממנו ומכ"ש דבר זה שיהי' מסטרא דנוקבא ומ"מ יעשה בסטרא דדכורא, וזהו למועד אשוב אליך כעת חי' ולשרה בן שיהי' מסטרא דנוקבא ואף שכבר אמר לאברהם לך בן שמשמע מסטרא דדכורא אפשר להתקיים שניהם: 
@11כי ידעתיו למען אשר יצוה את בניו ואת ביתו אחריו וגו' @33וברש"י ורמב"ן דקדקו בלשון למען עי"ש בדבריהם, ונראה לפרש דהנה יש להבין בלשון דעת מהו וההפרש שבינו לבין חכמה ובינה, יש אומרים שדעת הוא ענין חיבור וקישור מלשון והאדם ידע, אך לפי"ז הי' צריך להיות נחשב בין המדות ולא בשכל שהחיבור והקישור הוא מחמת האהבה והתשוקה הנטוע בלב, ויש אומרים שהוא צירוף וחיבור השכל והמדות וגם זה בלתי מובן כ"כ, וכשאני לעצמי הייתי אומר דחכמה ובינה מוגבלים בכלי המוח, וע"כ יכול האדם להשכיל ולהבין דבר ומ"מ ישאר עומד מבחוץ ולא יתרגש ולא יתפעל אלא כמו הרואה דבר מרחוק שאין הדבר נוגע אליו כלל אף שהוא דבר שחייו תלוי בו הן בזה והן בבא, אך בהתרבה שפע החכמה והבינה כ"כ עד שכלי החכמה והבינה שבמוחו לא יכילם וכמשל השופך לכלי מלא יין אחר שנתמלא ונברץ ונגדש עד שיצא לחוץ ונוזל ונגרע למטה, כן בהתגברות שפע החכמה והבינה יותר מכפי אשר יכיל הכלי חכמה ובינה שבמוח ויצא לחוץ להלב והמדות שבלב נתפעלים ונרגשים זה נקרא דעת וזהו המקשר את השכל ומדות שבלב, ובאשר דעת הוא תוספות שפע חכמה ובינה שאינו נגבל בכלי ע"כ עולה הוא למעלה מעלה ויורד למטה מטה עד סוף ותכלית כל המדות בלי גבול ושיעור, ודברים האלו אף שנראין פשוטין יש להבין בהם ונכונים למבין וישרים למוצאי דעת: 
@66והנה @77כ"ק אבי אדומו"ר זצללה"ה הגיד בטעם שאאע"ה בחר במשפחתו ליקח מהם אשה לבנו ליצחק ומאס בכנענים, אף שמשפחתו הי' עוע"ז ומכשפים ומעוננים, כי התולדות נמשכין אחר מדות של המולידים ולא אחר השכל שלהם, וע"כ מאס בכנענים שהם בעלי מדות רעות שלא יהי' מהם כח רעות מדותיהם בהתולדות, ובחר במשפחתו שהי' מדותיהם טובים, ולא איכפת לי' מה שהם חטאים ורעים בחטא ע"ז וכישוף שהוא בשכל שאין זה נמשך להתולדות עכת"ד ושוב מצאתי כן בכלי יקר: 
@66ולפי @77האמור יש לפרש הכתוב כי ידעתיו היינו שהשפיע בו שפע חכמה ובינה כ"כ עד שלא יכיל אותם כלי החכמה והבינה עד שנתרבה השפע חכמה ובינה ויצא לחוץ היינו להמדות שבלב שנתפעלו ונתרגשו, ולפי האמור נמשך מזה כח מדות הטובות בתולדותיו וזרעו אחריו, והם נעשים עמו של הקב"ה לקבל מצותיו ככל אשר הורם אבינו אברהם לשמור דרך ה', ולפי"ז יבוא תיבת למען כפשוטו כי שפע חכמה ובינה בתוספת מרובה שנקרא דעת ניתן באברהם למען אשר יצוה, שבלתי דעת זה לא הי' תולדותיו כ"כ בעלי מדות ולא הי' שייך בהם הציווי לשמור דרך ה' כי טבעם הי' נמשך לצד אחר, וכמו בני עשו וישמעאל כשהרתיק עליהם לקבל את התורה אמרו מה כתיב בה לא תרצח לא תגנוב ולא תנאף אמרו כל עצמו של אותו איש רוצח כו' ופירש מהר"ל שטבעם באמת משונה מדרכי התורה ולא הי' יכולין לקבל, ומובן שמי שאינו יכול לקבל לא שייך בו הציווי: 
@11ביום השלישי וישא אברהם את עיניו וירא את המקום מרחוק, @33ברש"י למה איחר מלהראותו מיד כדי שלא יאמרו הממו וערבבו פתאום ונטרד דעתו וכו', אך מספר שלשת ימים יש להתבונן למה דווקא שלשה ימים ולא שנים ולא ארבע, ונראה דהנה כתיב בחודש השלישי לצאת בני ישראל מארץ מצרים הי' מתן תורה, ובמדרש כמו הגיורת שצריכה להמתין שלשה ירחי הבחנה, ובמהר"ל שיציאת מצרים הוא היציאה מהחומר ועד שלשה חדשים הי' נשאר אצלם ממהותם הקודמת, אלא בהפסק מספר שלשה חדשים נעשו נבדלים לגמרי, כי חודש הראשון מצורף אל לשעבר והשלישי על להבא והאמצעי הוא המבדיל ומפריד ביניהם, וזה עצמו הוא טעם הגיורת בג' ירחי הבחנה כדי שתבדל ממהותה הקודמת לגמרי, עכ"ד: 
@66והנה @77בנסיון העקידה איתא בספרים שעיקר הנסיון הי' באשר אברהם הי' איש החסד עד שהתחסד עם כל באי עולם אפי' נכרים ומעתה נצטוה לעשות מעשה אכזרית שאין כמוה לשחוט בידיו את בן האהוב לו יותר מחייו היפוך לגמרי ממדתו וטבעו מן הקצה אל הקצה, ובזה נבחן מהותו שהוא מבטל הכל מפני רצון הש"י ונעתק ממדתו וטבעו לעשות את ההיפוך מאחר שכך הוא רצון הש"י ללבוש אכזריות ולהתאכזר הוא לובש אכזריות, וע"כ יש לומר דהיינו טעמא דהמתין מלהראותו שלשה ימים כדי שיעתק לגמרי מטבעו ומדתו הקודמת ויהי' הבדלה לגמרי בין מהותו הקודמת ובין מהותו שאח"כ ויום הראשון מצורף אל לשעבר והשלישי להבא והאמצעי הוא המחלק והמפריד לגמרי כמו שם שלשה ירחים: 
@00שנת תרע"ז. 
@66במדרש @77ומבשרי אחזה אלוה אלולי שעשיתי כן מהיכן הי' הקב"ה נגלה עלי, ותמהו המפרשים הלוא כבר נגלה עליו השי"ת מקמי הכי כמ"ש וירא ה' אל אברם, לה' הנראה אליו, וכבר דקדקנו בלשון מהיכן דהו"ל למימר איך, אבל לשון מהיכן משמע כשיש שני דרכים להתחיל בדבר, שייך לומה מצד זה או מצד זה, עוד שם במדרש וענותך תרבני מה ענוה הרבה הקב"ה לאברהם, שהי' יושב והשכינה עומדת, ואינו מובן מה תועלת הי' לאברהם בזה, ועוד שביקש לעמוד, וכבר דברנו מזה ומ"מ אין בהמ"ד בלי חידוש: 
@66ונראה @77דהנה במדרש ריש ויקרא, ויקרא אל משה ולא כאברהם, באברהם כתיב ויקרא מלאך ה' אל אברהם, המלאך קורא והדיבור מדבר ברם הכא א"ר אבין אמר הקב"ה אני הוא הקורא ואני המדבר, וכבר פרשנו עפ"י מה שהגיד כ"ק אבי אדומו"ר זצללה"ה בהפרש שבין ויקרא לויקר, דויקרא משמע שקורא אותו להתקרב הלום לעמוד בדרגין גבוהין שלא הי' לו מקודם הקריאה, ויקר משמע שהדיבור בא אליו כמו שהוא ולא נתעלה ולא נגבהה כלל עכ"ד, והנה שיהי' בו"ד ראוי לקבל הדיבור מהשי"ת, בלתי אפשר אלא שיקדים לו קריאת המלאך, שהמלאך יגבהו מקודם למדריגתו וילבש מלאכות, ואז יהי' ביכולתו לקבל הדיבור, וכל זה הוא בשאר הנביאים כשעודם בגוף הי' המלאך גדול מהם במעלה, אבל משרע"ה שבמדרש וזאת הברכה שגופו מקודש מהמלאכים, שוב לא הי' קריאת המלאך תוספות מעלה אצלו, אלא השי"ת עצמו הי' הקורא והגביה אותו למעלה למעלה, כי לנבואת התורה לא הספיק מה שהי' מקודם כמלאך ואף יותר קדוש ממלאך, שהרי המלאכים לא זכו לתורה, ע"כ הוצרך שהשי"ת יהי' הקורא להגביהו למעלה גבוה מאד מגדר המלאכים: 
@66וממוצא @77הדברים שאברהם שהי' המלאך קורא והדיבור מדבר הי' המלאך מגביה אותו ללבוש מלאכות שיהא ראוי לקבל את הדיבור מהשי"ת: 
@66ובזה @77יש לפרש הא דענוה הרבה הקב"ה לאברהם שהי' יושב והשכינה עומדת, דענין עמידה הוא התעוררת לדבר מה, וכענין שכתב ביחזקאל ב' א' בן אדם עמוד על רגליך ואדבר אותך, היינו שיגביה א"ע לקראת הדיבור וכענין המלאך קורא והדיבור מדבר, וכמ"ש שם ותבוא בי רוח ותעמידני על רגלי ואשמע את מדבר אלי, ורוח הוא כינוי למלאך כמ"ש עושה מלאכיו רוחות, והיינו שהמלאך הגביה אותו והעמידו על רגליו לקראת הדיבור, ואז הי' ביכולתו לשמוע את הדיבור מדבר אליו, אבל יושב הוא ענין שהדיבור בא אליו כמו שהוא, ולא הוצרך להגבהה מקודם שיהי' ראוי, שבלא"ה הי' ראוי אז לקבל את הדיבור, ולא כמ"ש בבלעם שהדיבור בא אליו כתיב ויקר לשון עראי לשון טומאה, וע"כ לא קיבל מזה שם תועלת ונשאר בלעם הרשע כמו שהי' מקודם, אבל אברהם כתיב בו וירא אליו ה', ועיין מ"ש הר"ן בדרשותיו נדפס ברש"י ריש ויקרא, קול לו קול אליו, וזהו ענוה שהרבה הקב"ה לאברהם שהדיבור בא אליו כמו שהוא אף בלתי שנעשה מוגבה מקודם, ובתנחומא בנוהג שבעולם כשהתלמיד חולה והרב הולך לבקרו התלמידים מהלכין תחלה ואומרים שליחות הרב לביתו של חולה לומר שהרב מבקש לבקרו, והקב"ה אינו כן כשמל אברהם והי' מצטער מן המילה אמר למלאכים לילך לבקרו, עד שהמלאכים הולכין, קדמן הקב"ה שנאמר וירא אליו ה' ואח"כ וישא עיניו וירא יש ענו גדול מזה עכ"ל, ולפי דרכנו הנ"ל יתבאר הדברים מותאים להמשל, דהתלמידים המקדימין לבית החולה לבשר שהרב בא לבקרו הוא מפני כי שינוי פתאומית לא יסבלהו הטבע ומכש"כ חולה שעצביו נרגשים ונתפעלו בקל, ע"כ הולכים תחילה לבשרהו, למען שיכין לבבו לקבלת פני הרב, והתלמידים בבשורתם מחזקים ומגביהין את החולה, והוא ממש כמו שהגדנו לעיל בפירוש מלאך קורא והדיבור מדבר, אך בפעם הזאת קדמן הקב"ה שהי' המראה לאברהם באותו המצב שהוא בלתי הגבהתו: 
@66ולפי @77האמור יש לפרש דבמשרע"ה פעם כתיב ואשב בהר לשון ישיבה, ופעם לשון עמידה ואנכי עמדתי בהר, דהנה אמרו ז"ל כל הנביאים נתנבאו בכה, מוסיף עליהם משה שנתנבא בכה ובלשון זה הדבר, ופי' מהר"ל שנבואת התורה שהוא נצחיית נופל לשון זה הדבר, ובשאר נבואתו זולת נבואת התורה נתנבא בלשון כה, והנה לעיל הגדנו דלנבואת התורה הי' צריך קריאה להגביה למעלה למעלה, אלא שהקריאה הי' ע"י הקב"ה בכבודו ובעצמו להגביהו למעלה למעלה ממדריגת מלאכים, שמדריגת מלאך הי' לו בלא"ה, וממוצא הדברים שלשאר נבואותיו שהתנבא בלשון כה כשאר נביאים הספיק מדריגתו מדריגת מלאך ולא הי' צריך לשום קריאה כלל, שהרי תמיד הי' לובש מלאכות, ולפי"ז מובן שלנבואת התורה שהוצרך קריאה כנ"ל נופל בו לשון עמידה, אבל בשאר נבואות הי' הדיבור בא אצלו בלי שום קריאה והגבהה, ואפשר להעמיס זה בדברי הש"ס שתירצו רכות מעומד וקשות מיושב, דנבואת התורה שבשמו הגדול נתנה שהוא שם של רחמים בא בכינוי רכות, ולזה הי' צריך קריאה, ע"כ נאמר לשון עמידה אבל שאר נבואות שלא הי' בשם של רחמים בא בכינוי קשות, באשר יש בה תערובות דין נאמר בה לשון ישיבה היינו שהדיבור בא אצלו בלתי קריאה: 
@66ולפי @77דרכנו זה יתפרש לנו דברי המדרש רבה ותנחומא ביקש לעמוד אמר לו הקב"ה שב, אתה סימן לבניך מה אתה יושב ושכינה עומדת כך בניך יושבין ושכינה עומדת על גבן כשישראל נכנסין לבתי כנסיות ולבתי מדרשות וקורין ק"ש והן יושבין לכבודי ואני עומד על גבן שנאמר אלקים נצב בעדת אל, ויש להבין מה שייכות מצות מילה לק"ש שיהי' זה סימן על זה, בשלמא לרש"י שמפרש שיהי' סימן לעדת הדיינים ניחא, שמילה נמי הוא ענין דין כבמדרש דמייתי לה למילת עבדיו קרא דאם אמאס משפט עבדי ואמתי בריבם עמדי, וכמו שהגיד כ"ק אבי אדומו"ר זצללה"ה שזהו דין עד כמה יש לערלה שליטה וכבמדרש דייך לערלה עד כאן, ועיין מ"כ, א"כ יש שייכות זה לזה, אבל הישיבה בקריאת שמע מה זה ענין למילה, אך לפי דרכנו הנ"ל יש לפרש דהנה מה שזכה אאע"ה למראה נכבדת זו בשביל מצות מילה, יש להבין הלוא יש מצות גדולות ממילה, ואברהם שמר את השבת ושבת הוא בסקילה ומילה הוא רק בכרת וידועין דברי הרמב"ם בפי' המשניות אבות דמעונשין של עבירות אתה למד שכרן של מצות ועוד שגם בעקידה שהי' נסיון העשירי גדול מכל הנסיונות, מ"מ גם שם המלאך קורא והדיבור מדבר, וכאן בקיום מצות מילה לא צריך שום קריאה, אתמהה, אך כבר אמרנו דאיברי האדם מקבילים לספירות העליונות, שלשה בראש, ושתי ידים, ושתי רגלים, גוף וברית, הרי תשעה, ועטרה הרי כאן עשרה, וברח"ו שבעת המילה נקבצו באו בהנימול כל בחי' נפש רוח ונשמה שלו כדי להשלימו במצות המילה, ואח"כ נסתלקין, וחוזרין לאדם אח"כ לפי מעשיו, א"כ בעת המילה שנתגלה העטרה הי' שלימות כל עשרה אברים בגשמיות וברוחניות, ובזוה"ק והי' מחניך קדוש, אלו שייפין דבר נש, א"כ אברהם בעצמו הי' אז מחנה שלימה, והנה אמרו ז"ל כל בי עשרה קדמה שכינה ואתיא, ע"כ זכה אז למראה הנכבדת שקדמה שכינה ואתיא ולא הי' נצרך אז לשום קריאה, משא"כ בזכות מצות שבת אפי' בזכות העקידה לא הי' ענין לזה: 
@66ולפי @77האמור יתפרש לנו הסימן לבניך כשישראל נכנסין לבתי כנסיות ובתי מדרשות, שהוא קיבוץ הציבור וכל בי' עשרה קדמה שכינה ואתיא, ושם נמי יתפרש הישיבה כמו הכא, שהארה אלקית מופיע עליהם בלתי קריאת המלאך, אלא הש"י בכבודו ובעצמו עומד עליהם, וא"כ שפיר מתאים הסימן להנסמן: 
@66ולפי @77האמור יתישב לנו מה שעמדנו בתחילת דברנו שאין ענין למראה נכבדת זו למראות הקודמים, וגם הלשון "מהיכן" יתפרש בטוב, שמאחר שלא הי' כאן קריאת המלאך מהיכן יתחיל המראה: 
@66וכעין @77דברנו אלה יתפרש לנו ענין השלום עליכם שאנו אומרים בליל שבת, דבודאי לזכות לעונג שבת הוא קשה מאד לפני אדם הטרוד בכל ששת ימי המעשה, אך לזה באים המלאכים מקודם ומברכים בשלום, ויובן עפ"י מה שהגיד כ"ק אבי אדומו"ר זצללה"ה בהא דאמרו ז"ל נר שבת מפני שלום ביתו, היינו דבכל ששת ימי המעשה אין שלום בתוך גוף האדם, שהנפש מושכת למעלה והגוף והחומר למטה, אך בשבת שאפי' ע"ה אימת שבת עליו, אין הגוף והחומר מושך כ"כ למטה ונעשה שלום ביניהם, עכ"ד, ויש לומר שזה הענין שהמלאכים מברכים בשלום, היינו שמגביהין גם את הגוף והחומר של האדם ויהי' שלום עם הנפש, והנה זהו כמו המלאך קורא, יהקידוש הוא כמו דיבור מדבר, וכמ"ש ואשים דברי בפיך והדברים עתיקים: 
@11והנה בן לשרה אשתך, @33ובזוה"ק שהי' מסטרא דנוקבא ולא הי' ראוי להוליד, אך בשעת העקידה פרחה נשמתו וחזרה אליו עם בחי' דכורא, וא"כ אז דייקא נתבשר מלידת בן זיווגו, שמקמי הכי שהי' מסטרא דנוקבא לבד לא הי' לו בן זיווג, ויש להתבונן בדבר למה היתה כזאת ולא ניתן לו תיכף בשעת הלידה נשמה מצד הדכורא, עוד יש לדקדק דעיקר לידתו נמי לא הי' אלא דרך אגב מפני שביקש רחמים על אבימלך, והמתפלל בעד חבירו והוא צריך לאותו דבר הוא נענה תחילה, א"כ לידת יצחק שכל בנין העולם הי' ממנו איך יתכן לומר שהי' דרך אגב וטפל, ואם לא הי' נשי אבימלך צריכין לתפילת אברהם לא הי' נולד יצחק ח"ו, אתמהה, ונראה דהנה נודע שמחטא אדה"ר נתערבו כל הנשמות, עירוב טו"ר, וכ"ק זקיני האדומו"ר הגדול זצללה"ה מקאצק הגיד שלפי גודל מעלת הנשמה כן הוא גודל הקליפה שמלפפתו, וכמשל אבן יקרה לפי מסת גדלה כן הוא גודל מכסה האבניי שעלי', עכ"ד, וע"כ נשמת יצחק להוציא מתוך העירוב להורידה לזה העולם שממנה השתלשלות כלל ישראל בודאי התאמצו כל כחות הרעות שבעולם לסתום הפתח בפני', לזה הי' עצת השי"ת שפקידת שרה הי' דרך אגב ומעולפת ברפואת נשי אבימלך שבודאי ניחא להו שהרי הם מסטרא דלהון, ובתוך הרפואה הי' מעולפת פקידת שרה: 
@66ובזה @77יש לפרש הא דבשעת לידה לא ניתן בו נשמה מצד הנוקבא שאינו ראוי להוליד, וע"כ לא התאמצו כחות הרעות כ"כ נגדה באשר חשבו שלא יוליד ולא יבנה ממנו בית ישראל, אך בעת העקידה שנשתתקו כל כחות הרעות שבעולם, ובמדרש רב חפני ב"ר יצחק אמר כל מה שהי' אברהם אבינו עוקד את יצחק בנו מלמטן, הי' הקב"ה כופת שריהן של אומות העולם מלמעלן, וידוע דכל כחות הסט"א הוא מהשתלשלות שרי האומות למעלן, וכאשר היו שרי האומות כפותין, ממילא נתאלמו כל כחות הרעות, וכענין שפי' הזוה"ק קרא דויסר את אופן מרכבותיו עיי"ש, ע"כ אז ניתן בו נשמה מצד הדכורא באין מפריע: 
@11וירא אליו ה' @33הכלי יקר דקדק למה לא כתיב וירא ה' אל אברהם כמו בכל דוכתי, ותירץ לפי דרכו, ובפשיטות י"ל דבזה הורה שהוא מחובר לפרשה של מעלה ובשביל המילה זכה למראה זו כמבואר במדרש ובזוה"ק, משא"כ אם הי' כתיב וירא ה' אל אברהם הי' משמע ענין בפ"ע שלא בשביל המילה נמי: 
@11כי על כן עברתם על עבדכם, @33ברש"י על כן כמו על אשר עיי"ש, ויש לפרש בפשיטות לפי מ"ש מה' מצעדי גבר כוננו, וא"כ הש"י סיבב שיעברו עליו כדי לזכותו במצות הכנסת אורחים, וכמו שהי' באמת כברש"י לפי שראהו מצטער, וז"ש כי על כן בשביל זה שיזכה במצוה עברו עליו, ואף שחשב שהם לא הי' כוונתם לזה הורה אותם דעת שמה' מצעדי גבר כוננו, ודרכו יחפץ, היינו אף שחפץ לעשות דרכו למטרה אחרת: 
@11אולי ימצאון שם עשרה, @33וברש"י על פחות לא ביקש, אמר דור המבול הי' ח' נח ובניו ונשותיהם ולא הצילו על דורם וכו', וכבר הקשינו דהרי הי' שבועה שלא יהי' עוד מבול, ובמדרש מבול של מים אין אתה מביא מבול של אש אתה מביא, א"כ לא יצאת ידי שבועה, א"כ אף שנח ובניו הי' ח' ולא הצילו אין זה ראי' שלא יועילו ח' אחר השבועה, ונראה דהנה מה שנשתקעו מצרים בים, יש שני תירוצים במדרש, אחד על כל העולם אינו מביא ועל אומה אחת מביא והשני, מבול עליהם אינו מביא אבל הם נגררים להמבול, והנה אברהם שהתפלל ואמר א"כ לא יצאת ידי שבועה, בהכרח לומר דלא ס"ל התירוץ הראשון, אלא תירוץ השני מבול עליהם אינו מביא אבל הם נגררים לתוך המבול, ומוכח דאין לדון מכח השבועה אלא באותו סגנון שהי' שם, ואש תחת מים לא חשיב לי' שינוי כ"כ, ודומה לזה בש"ס ריש יומא, נכנסו דם תחת מים עי"ש, והנה בסדום הי' שני מיני פרענות, המטרת גפרית ואש, וההפיכה, והנה אף דס"ל לאאע"ה דאש תחת מים לא חשיב שינוי, מ"מ הפיכה במקום מבול מים בודאי חשיב שנוי, כי זה שנוי גדולה יותר מהגררה לתוך המבול, וא"כ מה יועיל התפלה על ח' שזה מועיל רק על עונש המטרת גפרית ואש, אבל לא על ההפיכה, ועל המטרה כבר ביקש, א"כ לא יצאת ידי השבועה, וכל תפלותיו אח"כ הי' רק על עונש ההפיכה ולא מטעם שבועה כלל: 
@00שנת תרע"ח. 
@66במדרש @77וירא אליו ה' באלוני ממרא והוא יושב פתח האוהל, כתיב ותתן לי מגן ישעך וימינך תסעדני וענותך תרבני, ותתן לי מגן ישעך זה אברהם, [ובילקוט מסיים בה שנאמר אנכי מגן לך] וימינך תסעדני בכבשן האש, ברעבון ובמלכים, וענותך תרבני, מה ענוה הרבה הקב"ה לאברהם שהי' יושב והקב"ה עומד הה"ד וירא אליו ד': 
@66ויש @77להבין הענין שחלקן הכתוב מגן ישעך לבד, וימינך תסעדני לבד, וגם קושיית היפ"ת שמגן ישעך נאמר מאוחר למלחמת המלכים, ולמה הקדימו הכתוב קודם וימינך תסעדני, ובגוף ענין המראה יש להתבונן בו: 
@66ונראה @77לפרש דהנה במרכבת יחזקאל כתיב וארא והנה רוח סערה באה מן הצפון ענן גדול ואש מתלקחת ונוגה לו סביב, ובדברי חכמי האמת, רוח סערה, ענן גדול, אש מתלקחת, הם שלש קליפת הטמאות לגמרי, ונוגה היא קליפה רביעית דקה מתהפך מרע לטוב ומטוב לרע כפי מעשה התחתונים, וכבר הגדנו ששלש קליפות הטמאות לגמרי מושכין לע"ז ג"ע ושפ"ד, והיינו שאש מתלקחת הוא כח רע מושך לע"ז שהיא מקו השמאל, וסימנך שאנשי כנה"ג שביטלו את יצרא דע"ז נפיק כי גוריא דנורא מבית קדשי קדשים, וענין גדול הוא כח רע מושך לג"ע, כי ענן חשכת מים ושורש מים מקו הימין, וסימנך דור המבול שאמרו ז"ל הם חטאו בגלגל עין שדומה למים לפיכך נידונו במים, רוח סערה הוא כח רע מושך לשפ"ד, ולעומת שהרוח בקדושה הוא בקו האמצעי כי רוח הוא חם ולח כמ"ש הרמב"ם ריש פ"ד מהל' יסודי התורה, וא"כ הוא אמצעי בין אש למים, ובזוה"ק (קמ"ח.) ועלמא לא אתקיים אלא על רוח בגין דרוח הוא קיומא שלימו דכל סטרין, ואלמלי דהוא קיימא בשלימו לא יכיל עלמא לאתקיימא א"ל אחוי זעירא אלמלי יעקב לא אתקיימא עלמא, והם דברים אחדים למבינים, וא"כ רוח סערה דקליפה הוא כח רע המושך לפירוד היפוך רוח דקדושה, ובזוה"ק ח"ב (קצ"ט.) וכדין אטיל קב"ה רוח סערה תקיפא דא הוא דינא דקיימא תדיר קמי קב"ה ובעאת דינא דב"נ מקמי' וכו' כיון דאתפס ב"נ ע"י דההיא סערה בבי' מרעי' וכו' עיי"ש כל המאמר שההיא רוח סערה מביאה את המות ר"ל, וזהו שכח רע מושך לשפ"ד היפוך יעק"א שלא ראה טיפת קרי מימיו שהיא אביזרייהו דשפ"ד, בקיצור ששלש קליפות הטמאות לגמרי הם כחות רעות המושכין לשלש עבירות עבודה זרה ג"ע שפ"ד: 
@66והנה @77ידוע דכל עבירות שבעולם הם תוצאות ג' עבירות אלה ע"ז ג"ע שפ"ד, וקליפת נוגה הוא יצה"ר של דבר הרשות, וע"כ הצדיקים שמקיימים בכל דרכיך דעהו ועושים מכל דבר הרשות מצוה בזה מהפכין את קליפת נוגה לקדושה, וכבר הגדנו ששלשה מלכיות בבל פו"מ ויון מקבילים לשלש קליפות הטמאות לגמרי, ומלכות אדום היא כוללת כל שלשה יחדיו, וע"כ הוא שקולה או עוד יתירה משלשתן: 
@66והנה @77במדרש פרשה מ"ב וגם זו רעה חולה כל עומת שבא כן ילך אמר שמואל בר שילת כמה דאתי בחלוטין כן הוא אזיל בחלוטין א"ר אבין כשם שפתח בד' מלכיות כך אינו חותם אלא בארבע מלכיות, את כדרלעומר מלך עילם ותדעל מלך גוים ואמרפל מלך שנער ואריוך מלך אלסר, כך אינו חותם אלא בארבע מלכיות מלכות בבל מלכות מדי מלכות יון מלכות אדום, ונראה לפרש עפ"י מאמר הזוה"ק שבאחרית הימים יבואו כל הרשעים האלה בגלגול יחדיו ויקבלו עונשם על מה שהרעו לישראל, וכן מפירש בדניאל ב' מ"ד וביומיהון די מלכיא אנון יקום אלה שמיא מלכו די לעלמין לא תתחבל הרי מפורש שכל המלכיות יהיו אז, כן י"ל נמי שכדרלעומר וחביריו הם אותם בעצמם שנתגלגלו בארבע מלכיות ועתידים הם בעצמם לבוא עוד באחרית הימים, והם הם בפתיחה והם הם בהחתימה, ובודאי שהם וכל כחתיהם הטמאות יבואו אתם עמם שמושך לשלש עבירות אלו, וכמו בזמנינו אלה, שבודאי הוא אחרית הימים ששולט כל כחות הרעות שמושך לשלש עבירות אלו [ואף שיצרא דע"ז בטלוהו אנשי כנה"ג, מ"מ יצר זה עצמו בא בלבוש אחר היינו בזמנינו להיות להוט אחר בלמוס של חכמת חיצוניות ולשונות העמים שונים וקורין אותו השכלה בשין שמאלית, ואני אומר לב חכם לימין וראוי לקרותו בשין ימנית שהם המשכילים בכרם ה"צ מקלקלין את האמונה ומפילין לבאר שחת כאשר הורה הנסיון, וכמו שבעת שבטל יצרא דע"ז לא יכול שום בר דעת להבין איך הי' כזאת להיות להוטין להשתחוות לבול עץ וכדומה, ובעינינו העושה זאת הוא כחסר דעה ומשוגע ממש, כן לעתיד כשיתבטל גם יצה"ר זה, לא יאומן כי יסופר שיהי' יצה"ר זה שולט בעולם לא לעזר ולא להועיל ומייגעין א"ע ומניחין בזה את מובחר הזמן ומובחר הכחות, ויש שיצה"ר מטעה אותם שיהי' זה למקור מוצא פרנסתם, היפוך אמרם הרעותי את מעשי וקפחתי את פרנסתי, וכנראה בחוש למי שעיניו אינם טרוטות שמרבית המוצלחים והעשירים אינם מלומדים כ"כ, אבל הם טח מראות עיניהם מהשכיל לבותם שאש הוא עד אבדון תאכל, וה' הטוב יסלח להם כי לכל העם בשגגה] כנראה בחוש, והרי זה בא ללמד היינו לעומת שבא כן ילך באחרית הימים, ונמצא למד עת אאע"ה מאחרית הימים היינו שכן בוודאי הי' בזמן אאע"ה שהי' שולט כל כחות הרעות יחדיו, כמו שבגשמיות הי' הארבעה מלכים אלו יחד כן ברוחניות, וכמו שכוונתם הי' לבוא על אברהם כבמדרש, כן כל כחות הרעות האלו שמו את חצי כחותם על אברהם למשכהו ברשתם, אבל הוא ע"ה הי' כעמוד ברזל וכחומה נשגבה ותשב באיתן קשתו, ובמדרש בראשית כמה דורות איבד היצה"ר עד שבא אברהם התחיל מכתתו, ואדרבה הוציא את בלעם מפיהם ואיחה את כל באי עולם והכניסם תחת כנפי השכינה: 
@66ונראה @77שבזכות זה זכה שימינו של הקב"ה סעדנו בשלשה זמנים, בכבשן האש, וברעבון, ובמלכים, שלשה אלה מול שלשה כחות הרעות שלש קליפות הטמאות לגמרי, לעומת שדחה את כח רע של אש מתלקחת המושך לע"ז זכה שעמד לו הש"י בכבשן האש: 
@66ולעומת @77שדחה את כח רע של ענן גדול המושך לג"ע זכה שעמד לו השי"ת ברעבון, כי קליפה זו הוא המביאה לידי רעבון כמ"ש כי בעד אשה זונה עד ככר לחם, וי"ל בטעמו של דבר דהנה בזוה"ק ח"ב (קמ"ח:) דאור שנברא ביום הראשון גנוז לצדיקים ואלמלי אתגניז מכל וכל לא קאים עלמא אפי' רגעא חדא אלא דאתגניז ועביד פירין וכו' דבי' זן קב"ה עלמא, ובדף (קס"ז.) ומהאי איבא דילי' אתזן עלמא, וע"כ כמו ענן הגשמי מסתיר את אור השמש הגשמי, כן ענן גדול הקליפה מסתיר את פרי אור הגנוז דמיני' אתזן עלמא, וע"כ מביא רעבון בפועל, ועוד יובן עפי"מ שהגדנו במק"א, שאור שנברא ביום הראשון שנגנז מפני הרשעים, היינו שנטלו אותו לאהבות חיצוניות וג"ע, וע"כ מובן שזה היפוך מזה ודוחה את זה, וע"כ דוחה נמי את פרי אור הגנוז דמיני' אתזן עלמא, ומביא רעבון לעולם, וזהו טעמו של הכתוב הנ"ל כי בעד אשה זונה עד ככר לחם, ונראה עוד לומר באשר כי רעבון שורשו בקליפה ענן גדול, וענן הוא המחשיך ומסתיר את האור, ע"כ רעבון הוא מחשיך את העינים כמ"ש שמואל א' י"ד כ"ט ראו נא כי אורו עיני כי טעמתי מעט דבש הזה, ובש"ס יומא מי שאחזו בולמוס מאכילין אותו עד שיאירו עיניו, וע"כ אברהם שדחה את קליפה זו עמד לו השי"ת ברעבון: 
@66ולעומת @77שדחה את כח רע של רוח סערה המושך לשפ"ד זכה שעמד לו השי"ת במלחמת הארבעה מלכים, כי במדרש דברים פרשה ה' באות נפשה שאפה רוח אין רוח אלא מלכיות שנאמר וארו ארבע רוחי שמיא מגיחין לימא, ונראה לומר עפימ"ש מהר"ל שארבע מלכיות מתנגדים למלכות שמים שהוא אחדות, ע"כ מספרם ארבע שהוא תכלית הפירוד לארבע רותות השמים. והנה בזוה"ק (קכ"ב:) במדרש הנעלם שענין מיתה הוא פירוד הארבע יסודות המחוברים בגוף, וע"כ שורש הפירוד שמביא את המיתה מתייחס לארבע מלכיות, והוא עצמו הרוח סערה שממנו תוצאות המיתה, ואברהם שדתה את כח הרע הזה זכה שעמד לו השי"ת במלחמת ארבעה מלכים: 
@66ולפי @77האמור יתפרש נמי הא דאמר ותתן לי מגן ישעך זה אברהם, ולא פירש בו דבר מיוחד כמו שפירש בהא דוימינך תסעדני בשלשה דברים הנ"ל, כי כלפי שבא לומר שזכות אברהם הגיע לשלשה דברים מקביל לכחות רעות של שלש קליפות הטמאות שהם מקור לשלש מלכיות הראשונות אמר ותתן לי מגן ישעך שהוא כולל כל הפרטים, וזה מקביל לעומת כח מלכות רביעית שהוא כלולה משלשתן כנ"ל: 
@66ונראה @77לומר שזכה לזה בשביל שהי' מהפך את קליפה רביעית שהוא קליפת נוגה לקדושה עפי"מ שהגדנו לעיל שקליפת נוגה הוא יצה"ר בדבר הרשות, וע"כ אברהם שהתקדש במותר לו ואפי' בדידי' לא הוה מסתכל וקיים בכל דרכיך דעהו, והי' עושה מכל דבר הרשות מצוה, בזה הי' מהפך את קליפת נוגה לקדושה כנ"ל, וכלפי שקידש במותר, ובכל דרכך דעהו הוא כולל בכל הענינים שבעולם, ע"כ שכרו נמי לא הי' בהצלה פרטית כענין כבשן האש רעבון ובמלכים, רק הבטחה כללית בכל דבר, אנכי מגן לך, ומיושב מה שדקדקנו למה חלקן הכתוב מגן ישעך לבד, וימינך תסעדני לבד: 
@66ולפי @77האמור יתיישב נמי קושיית היפ"ת דמאמר אנכי מגן לך הי' אחרון לכבשן האש רעבון ומלכים למה הקדימו הכתוב לומר ותתן לי מגן ישעך ברישא, ולפי דרכנו הנ"ל י"ל דהנה לדחות השלש קליפות הטמאות כנ"ל אין דרך אלא להתחיל בקידוש במותר, דאל"ה מן ההיתר יסיתהו אל האיסור, וכמו שהגיד כ"ק אבי אדומו"ר זצללה"ה דזה הי' הענין שכיבש דהמע"ה סוריא ברישא קודם כיבוש כל א"י, כי ז' מלכי כנען הוא לעומת שבעה מדות הרעות וסוריא הוא לעומת יצה"ר בדבר הרשות, וכאשר ראה דוד הקישוי לכבוש היצה"ר של דבר איסור הקדים לכבוש את סוריא היינו להתקדש במותר, ואז ממילא יצה"ר של דבר איסור יהי' כבוש עכת"ד, וי"ל שבודאי כן הי' מעשיו של אאע"ה שתחילה התקדש במותר לו, שאפי' בדידי' לא הוה מסתכל, הרי שכך הי' מדתו מעולם, ולא הי' לו זה לתוספות אחר שהתקדש מדבר איסור, דא"כ הרי הכיר בשרה מאז, וע"כ אף שהבטחה אנכי מגן לך לאחר מכאן נאמרה, הקדימה הכתוב להורות שזה הוא יסוד הכל: 
@66ונראה @77עוד לומר בענין מצות מילה שזכה לה אברהם עפי"מ דאיתא בספה"ק ששלשה מצות שבמילה, מילה, ופריעה, ואטופי דדמא, בזה מסלקין את כח שלש קליפות הטמאות לגמרי, ויש להוסיף ולומר דהנה עם התגלות העטרה נשלם השם שין דלת יוד באדם, וע"כ נאמר שם זה בפרשת מצוות מילה, והנה חכמז"ל פרשו זה השם שאמר לעולמו די, והגיד כ"ק אבי אדומו"ר זצללה"ה שכל זמן שהי' השמים וארץ נמתחין והולכין הי' מתרחקין מהשורש ומתגשמין עד שגער בהם ואמר די שלא יתפשטו ויתגשמו ביותר עכ"ד, והנה שם זה נאות למצות מילה שהוא חותם עבדות באדם שלא ישתמש באבר זה אלא למצוה ובקידוש במותר לו, שלא יתפשט ויתגשם ביותר, וע"כ כלפי שדחה אאע"ה ממנו את שלש קליפות הטמאות שזכה לעומתם בכבשן האש וברעבון ובמלכים, זכה נמי במצוות מילה לו ולזרעו אחריו לסלק מהם כח השלש קליפות הטמאות, ויהי' קבוע זה בבשרם עדי עד בלי השתנות, ועכ"פ לא יתקפם בכח להמשך לדבר איסור, שכל דבר איסור הוא תוצאות שלש העבירות כידוע, וכן נמי כלפי שהפך את קליפת נוגה לקדושה ע"י קידוש במותר לו ובכל דרכיך דעהו כנ"ל זכה נמי להתגלות העטרה השלמת שם הנ"ל האומר די שיהי' קבוע באדם שיהי' ביכולתו להתקדש במותר לו ויהי' חותם קבוע באדם כבלא דעבדא דמארי עלמא: 
@66וי"ל @77עוד דבשביל כל אלה זכה לשלשת המלאכים מיכאל גבריאל רפאל, שכבר אמרנו שהם בקדושה היפוך שלש קליפות הטמאות, מיכאל שר של מים שהי' נראה בדמות נווטי שפירושו ספן, לעומת ענן גדול שהוא חשכת מים כנ"ל, גבריאל שר של אש מבשל את הפירות בדמות סדקי מוכר תבואה, לעומת אש מתלקחת, רפאל שר של רפואה בדמות ערבי לעומת רוח סערה מפרדת הממיתה וערבי הוא מלשון עירוב היפוך הפירוד, ולעומת שהפך קליפת נוגה לקדושה זכה למראה השכינה אור פני מלך חיים: 
@66ונראה @77לומר דמעין כל אלה הוא לדורות, שלעומת שישראל מתאמצין בששת ימי המעשה לדחות מהם כחות רעות של שלש קליפות הטמאות לגמרי שמושכין להעבירות, לעומתם זוכין למצות שבת, כמו שזכה אברהם בשביל זה למצות מילה, כי ברית מילה וברית שבת הם בסגנון אחד, אלא שברית מילה הוא ברית המעור, ושבת הוא ברית הלשון שהם מכוונין, וזהו שלא יהא דבורך של שבת כדיבורך של חול, וכמ"ש מזמור שיר ליום השבת טוב להודות לד' ולזמר לשמך עליון להגיד בבוקר חסדך וגו' הנה הזכיר בכתוב שלשה דברים, להודות לזמר, להגיד, דמול זה שלא הי' נמשכין לשלש קליפות הטמאות, זוכין לשלשה אלו בשבת, כמו שזכה אאע"ה בשביל זה לשלשה מצות שבברית המעור, כן זוכין ישראל לשלשה אלו שבברית הלשון, כמו שזכה אברהם, בשביל זה לשלשה המלאכים, כן זוכין ישראל בשבת למלאכים המלוין את האדם, שעליהם אנו אומרים שלום עליכם קודם הקידוש, וכמו שכבר אמרנו בזה, וכמו שזכה אאע"ה בזכות הקידוש במותר לו ומחמת קיום בכל דרכיך דעהו למראה השכינה, כן ישראל לעומת הקידוש במותר להם, זוכין בשבת להארה אלקית ועונג שבת, וכמו שאנו אומרים בקבלת שבת התעוררי התעוררי וגו' עורי עורי שיר דברי וכבוד ה' עליך נגלה, ובעונג שבת הכל במדה ובמשקל כמסת הקידוש בדבר הרשות, שזה דבר שאין לו שיעור הגדול לפי גדלו והקטן לפי קטנו: 
@66במדרש @77כחום היום בששה שעות, בפרשה נ' נפטרים מאברהם בשש שעות, וא"כ לא נשתהו אצל אברהם כשעה שלימה, שאפי' תאמר שבאו אליו בתחילת שעה ששית ונפטרו מאצלו בסוף שעה ששית, מ"מ הרי לא נשתהו שעה שלימה, ויש להבין איך נעשה כל הכנת הסעודה, אפיית הלחם ושחיטת בן הבקר ותיקונו ובשולו והאכילה והברכה והלוי' בשעה מועטת כזה, ואף שאיננו רחוק לומר שהכל הי' דרך נס, מ"מ אברהם בתחילה שקסבור שהם ערביים שמשתחוים לאבק שברגליהם איך סמך על הנס, שיהי' נגמר הסעודה בשעה קלה, וגם אח"כ כשראו אברהם ושרה, איך לא הרגישו שהם מלאכים, ואברהם הי' הולך עמם לשלחם, וצחקה שרה על הבשורה מכלל שלא הרגישו שהם מלאכי מעלה: 
@66ונראה @77דהנה איתא ביע"ד דענין הבישול והאפי' הוא באשר מחטא אדה"ר נשתאב ארס של נחש בכל דבר, וטבע האש להוציא ולבטל הארס של נחש, ע"כ הכשר המאכלים הוא ע"י האש, עכ"ד, וע"כ י"ל שאאע"ה אחר המילה שנפרד ממנו חלק הנחש, נסתלק גם הארס של נחש מכל אשר לו, כי הבהמה והכלים כרגלי הבעלים, ועכ"פ נחלש הארס עד שלא הוצרך כל אלה להמשך זמן, ועכ"פ בעת שהי' עדיין עוסק במצוה להתרפאות ממילתו לא הי' רחוק שיהי' ככה, וע"כ לא הרגישו שיהי' זה לרגלי האורחים: 
@66ולפי @77האמור יש ליתן טעם מה שהי' זה מאכל למלאכים, דבתנדב"א שלא הי' נראים כאוכלים אלא שאכלו ממש, דהנה מלאכים אין בהם אכילה אלא שניזונין מזיו השכינה, ומ"מ אמרו ז"ל שהמן הי' מאכל מלאכים כמ"ש לחם אבירים אכל איש, והטעם שענין בירור אין במלאכים, וכל ענין האכילה הוא לברר חלקי הזן מהמאכל והפסולת ידחה לחוץ, ע"כ אין ענין אכילה שייך במלאכים, ואף שיש מוצא פי ה' בהמאכל שראוי ליתן חיות גם למלאכים, מ"מ באשר אין בהם ענין בירור אי אפשר שיקבלו תועלת ממנו, אך המן שלא הי' בו פסולת כלל, ותדע שאוכלי המן לא הוצרכו לנקביהם, ונראה שגם תיקון לא הי' צריך כלל, ובזוה"ק ח"ב (ס"ב:) בפסוק שטו העם ולקטו מאי שטו שטותא הוי נסבי לגרמייהו בגין דלא הוי בני מהמנותא מאי כתיב בהו וטחנו ברחיים או דכו במדוכה וגו' מאן אטרח לון כל האי אלא דאינון לא הוו בני מהמנותא וכו', ע"כ שוב הוא מאכל גם למלאכים, וע"כ י"ל דגם בסעודתא דאברהם אחר המילה שנסתלק חלק הנחש הי' ענינו כמו המן, ע"כ הי' מאכל גם למלאכים: 
@66ודאתן @77לדברי הזוה"ק שהמן לא הי' צריך לשום תיקון, ומשמע שהבישול והאפי' לא הי' משביחו כלל, דאלת"ה שוב לא הוה שטותא במה דטרחו בי', א"ו שלא הי' משביחו כלל, א"כ לא כתיב את אשר תאפו אפו ואת אשר תבשלו בשלו לאסור להם האפי' והבישול בשבת, הלא כל שאין הבישול משביחו כלל ונאכל כמו שהוא חי אין חייבין עליו בשבת, והמחייבין בתפוחים אף שנאכל כמו שהוא חי, הטעם משום שמתמקמין והבישול משביחו, כמו שביאר כ"ק אבי אדומו"ר זצללה"ה בספרו אגלי טל דאין בהם משום בישול אפי' מדרבנן, א"כ המן דאמרת שאין הבישול משביחו כלל למה נאסר התיקון בשבת מדאוריתא: 
@66ונראה @77דרק לבני מהימנותא הי' באופן זה, אבל באותן שלא הי' מבני מהימנותא שוב הי' צריכין לתיקון, כי נראה שכל ענין המן הי' לפי מהות האנשים, שהרי הקטנים טועמין בו טעם זה, והזקנים טעם אחר וכו', ע"כ י"ל דכמו שמשתנה בטעם כך משתנה נמי במהותו, ולהו אזהיר רחמנא שלא יעשו בו מלאכה בשבת: 
@66ויש @77להוסיף ולומר שגם לבני מהימנותא נמי, והיינו דמצד הסברא אולי יתנו מאת אשר לפניהם לאחד דלאו מבני מהימנותא ישתנה ג"כ הטעם, וי"ל דכן נמי יצטרך לתיקון, א"כ שוב הבישול משביחו אפי' ביד בני מהימנותא כדי שיהי' ראוי לאותן דלאו מבני מהימנותא, ודומה לזה מערבין לנזיר ביין ולישראל בתרומה, כיון דראוי לאחריני חשיב ראוי גם להם, כן נאמר נמי להיפוך דמה שאינו ראוי לאחרים וצריכין בישול ואפי' חשוב כאלו לדידהו עצמן צריכין בישול ואפי': 
@66ואברהם @77היו יהי' לגוי גדול ועצום ונברכו בו וגו' ברש"י זכר צדיק לברכה הואיל והזכירו ברכו, ויש להבין מאי שנא הכא דהזכיר הכתוב הברכה בפירוש, יותר מכל המקומות שהזכירו: 
@66ונראה @77דהנה במדרש שמות פ"ב על מראה הסנה, ד"א לפי שהי' הקב"ה מדבר עם משה ולא הי' מבקש לבטל ממלאכתו הראה לו אותו דבר כדי שיהפוך פניו ויראה וידבר עמו, וכיון שבטל ממלאכתו והלך לראות מיד ויקרא אליו אלקים עכ"ל, ויש להבין היתכן שמרע"ה לא רצה לבטל ממלאכתו לשמוע דברי הנבואה, ועוד שכנראה שבשעה שהנבואה שורה על הנביא אין בכח הנביא לכלוא את הרוח שלא לשמוע מה הוא מדבר עמו, ויש לזה כמה ראיות מהכתובים, ובירמי' כ' ט' והי' בלבי כאש בוערת עצור בעצמותי ונלאתי כלכל ולא אוכל, ונראה לפרש היות ידוע דכל הנביאים צריכין הכנה לנבואה, הגם כי מרע"ה לא הי' צריך הכנה, כי הי' תמיד מוכן ועומד כמ"ש עמדו ואשמעה מה יצוה ה' לכם, מ"מ זה הי' לאחר מכאן, אבל אז עדיין טירון הי' משה לנבואה כבמדרש שם והי' צריך הכנה, ובאשר הי' טרוד במלאכתו באמונה לא לקח לו פנאי להכין א"ע לנבואה, וזהו שבמדרש ולא הי' מבקש לבטל ממלאכתו ע"כ הראהו מראה זו, ובמדרש לעיל מיני' שם שהרגיש שהוא משל על ישראל, לפי שהי' מחשב בלבו ואומר שמא יהי' המצרים מכלים את ישראל, לפיכך הראהו הקב"ה אש בוערת ואיננו אוכל כך המצרים אינן יכולין לכלות את ישראל, עכ"ל, וע"כ עוררהו מראה זו שיכין עצמו לנבואה, וזהו שבמדרש שיהפוך פניו ויראה, היינו שיתכוון לנבואה: 
@66וי"ל @77נמי שמעין זה הי' לאאע"ה שהי' עוסק במצות לוי' של האורחים ולא הי' בדעתו כלל להכין עצמו לנבואה, לא הי' אפשר שתחול עליו הנבואה [ואף שבמראה דבריש הפרשה נמי הי' שלא בהכנה, אבל זה הי' לשעתו בלבד בזכות המילה, וזהו ענין ענוה שהרבה הקב"ה לאברהם שהי' יושב והשכינה עומדת, וכבר פרשנו שזהו ענין הישיבה, היינו שלא כוון דעתו לנבואה] אך באשר השי"ת שם לפני מאור פניו את אהבת אברהם וקבע לו ברכה כדין זכר צדיק לברכה דהואיל והזכירו ברכו, מכח זה עצמו נעשה התעוררת אהבה רבה בלב אברהם כי כמים פא"פ וגומר, ונתפעל מאד באהבה ודביקות בו ית"ש, עד ששכח את כל טרדתו בענין הלוי' את האורחים ונעשה מוכן לנבואה, ומכח זה חלה עליו הנבואה, ומ"מ שפיר למדנו מכאן דזכר צדיק לברכה, דאל"ה לא הי' ראוי שיבוא התעוררת בלב אברהם על דרך זה מחמת שיקבע לו ברכה, אלא ודאי שכך הדין מאחר שהזכירו: 
@11ויגש אברהם ויאמר וגו' @33בענין תפילת אברהם על הסדומים, יש להבין הלא הסדומים לא הי' רעים לעצמם לבד אלא מזיקים ממש לכל העולם, וא"כ הצלת סדומיים הוא נזק כל העולם, וא"כ היתכן שיבקש אברהם רחמים על הסדומים במקום היזק כל העולם, והרחמנות על סדומיים הוא אכזריות על כל העולם וכמ"ש הרמב"ן דברים י"ט י"ג כי ביעור הדם הנקי מצוה וטובה גדולה לך להציל ממות נפשך כי הרחמנות על הרוצחים הוא שפ"ד מידי הרוצחים ומידי אחרים המתפרצים עכ"ל, ונראה שאברהם חשב לקרבם בזה למען ישובו מדרכם הרעה, כי בהתעוררו עליהם רחמים מן השמים כמים פא"פ וגו' יתעורר גם בקרבם רגש רחמים על העשוקים ולשוב מדרכם הרעה וזה מדתו של אברהם מעולם לקרב רחוקים בזה הדרך, שבמה שהשפיע עליהם חסדים עי"ז עצמו יהי' נמשכים מאליהם אחר מקור המשפיע להם טובות [ועי' מ"ש בספר זכרון זאת פרשת ויקרא] וזהו שנשתבח אברהם במדת חסד שבכל מדתו הי' כוונתו צורך גבוה לקרב עי"ז רחוקים: 
@66ולפי @77האמור יתבאר הכתוב הנה נא הואלתי לדבר אל ה' ואנכי עפר ואפר, שלכאורה בלתי מובן מה ענין אנכי עפר ואפר לכאן, כי לעומת רוממות הש"י אין ניכר שפלות עפר ואפר יותר ממלאך, הא למה זה דומה שבערך עשיר גדול שרכושו עולה אלף אלפי אלפים זהב, אין הפרש בין איש שכל רכושו עולה דינר אחד לאיש שרכושו עולה מאה דינר, באשר רכוש שניהם מאפס ותוהו נחשבו לו, כן לרגלי רוממות הש"י אין רוממות המלאך תופס מקום נגד שפלות עפר ואפר כי שניהם אין להם מציאות של כלום נגד השי"ת, וכנראה שגם לרש"י הי' קשה זה, ע"כ יצא לפרש פירוש אחר וכבר הייתי ראוי להיות עפר ע"י המלכים ואפר ע"י נמרוד לולא רחמיך אשר עמדה לי עכ"ל, והיינו שבא בטענה שכך מדותיך מעולם לרחם, ומ"מ עדיין אינו מובן דכתיב ורחמתי את אשר ארחם למי שראוי לרחם, ואם הוא הי' ראוי לרחם עליו, יחשוב את הרשעים והמתועבים אלו נמי ראוי לרחם, אתמהה, וכי לא הרגיש שהוא נביא ה' והם רעים וחטאים לד' מאד: 
@66אך @77לפי דרכנו יתפרש דתלה כל מעלתו מחמת שהקדים ה' לעשות עמו חסד וקרבהו בימין צדקו, ולעומת החסדים שעשה עמו התעורר גם הוא בעצמו ובשביל זה זכה למה שזכה, וזהו ואנכי עפר ואפר, שמצד עצמי אין בי שום מעלה אלא מצד חסדי ה' נתקיים בי כמים פנים אל פנים וגו' ואם תעשה ככה גם לסדומיים, גם הם לעומתך יתעוררו להטיב דרכם כמוני: 
@11הנה נא העיר הזאת קרובה לנוס שמה והוא מצער אמלטה נא שמה וגו' @33האוה"ח הקשה ממנ"פ אם נתחייבה גם היא מה יועיל בקשתו כמו שלא הועיל על סדום, וכי בשביל שהוא מצער תנצל, ואם לא נתחייבה גם מבלעדי בקשתו אין להם רשות להחריבה, ותירוצו בלתי מובן כ"כ: 
@66ונראה @77עפי"מ שהגיד כ"ק אבי אדומו"ר זצללה"ה דבמקום שדעתו של אדם שם נחשב כאלו הוא שם, ומייתי לה מהא דעירובין הי' מכיר אילן או גדר ואמר שביתתי בעיקרו קנה שם שביתה כאלו הי' שם ברגליו, הנה י"ל דמאחר שבקש לוט מהמלאך אמלטה נא שמה נחשב כאלו הוא שמה ושוב נחשב גם מעשיו בכלל מעשה אנשי העיר להצטרף לרוב זכיות, ובאשר היא מצער ועונותי' מועטין קרוב שיהי' רוב זכיות, ותנצל כל העיר, אך באשר לא החליט לנוס שמה, כי אולי לא יתן לו המלאך רשות, ע"כ עדיין לא נחשב שהוא שמה ויתחרב, אלא תלה בדעת המלאך, שאם יתן לו רשות להמלט שמה הוא מוכן לנוס שמה, ומעתה הרי הוא כאלו כבר נמצא שמה ומעשיו מצטרפין ואם לא יתן לו רשות לא ינוס שמה ולא יצטרף ותחרב, וע"כ איתא במפרשים שאחר שיצא משם וישב במערה, כי ירא לשבת בצוער נחרבה, ששוב לא הי' לוט מצטרף עמהם, ומעשיהם לבד הי' רוב עבירות: 
@11ואיש אין בארץ לבוא עלינו כדרך כל הארץ, @33פירש"י סבורות הי' שכל העולם נחרב כמו בדור המבול, ובמדרש שהם לא כוונו לשם זנות אלא לשם שמים, וע"כ האנשים נתרחקו והנשים נתקרבו, ובודאי מה"ט הוא, ויש להבין וכי שוטות היו שחשבו את לוט לצדיק אחד בכל העולם שהוא לבדו ניצל, ואברהם ושרה וכל ביתו נאבדו, אתמהה: 
@66ונראה @77שגם זה נצמח מהמריבה הקודמת שהי' רועיו של לוט רועים את בהמותיו בשדות אחרים שאמרו ניתנה הארץ לאברהם ולו אין בנים ולוט יורשו ואין זה גזל, ה"נ חשבו דהא דניצל לוט לאו משום זכות מעשיו הטובים, אלא שיש צורך בו לבנין העולם, שחשבו שממנו יהי' כל בנין העולם, כי אברהם באשר לא הוליד בן ליורשו בוודאי שלא יוליד עוד שהרי הזקין, ואף שיש לו ישמעאל אין זה יורש שלו שבן השפחה כמוה, וכמו שבאמת לא ירש את אברהם ואינו דומה לעשו שירש את יצחק כמו שאמרו גוי יורש את אביו דבר תורה דכתיב כי ירושה לעשו נתתי את הר שעיר, אבל ישמעאל לא ירש כלום, ובודאי שכמו שאיננו נחשב יורש של אברהם כן נמי כל יעודים הטובים הנאמרים לאברהם לא על ישמעאל יחולו אלא על לוט שהוא בן אחיו, שהוא יורש גמור, וע"כ חשבו שגם אברהם ושרה באשר שלא יולידו עוד ולא יבנה העולם מהם ע"כ לא נצולו ולוט שניצל הוא רק כדי שיעמיד תולדות, ואולי באצטגנינות ראו שלשלת גדולה יצאה ממנו והם לא הבינו שזה מלכות ב"ד לבד כאמרם ז"ל מצאתי את דוד עבדי היכן מצאתי בסדום, וכן כתיב שתי בנותיך הנמצאות, ובמדרש שתי מציאות רות המואבי' ונעמה העמונית, והם חשבו לכל כלל ישראל, וע"כ נחשב להם שעשו לשם שמים: 
@11ויעקוד את יצחק בנו וישם אותו על המזבח ממעל לעצים וישלח אברהם את ידו ויקח את המאכלת לשחוט את בנו, @33משמע שהי' רוצה לשוחטו בראשו של מזבח, ויש להבין הלא אין שחיטת הקרבנות בראשו של מזבח וברש"י שמות כ' כ"א וזבחת עליו אצלו כמו ועליו מטה מנשה או אינו אלא עליו ממש ת"ל הבשר והדם על מזבח ה' אלקיך ואין שחיטה בראש המזבח, ומשנה שלימה שנינו זבחים (פ"ד.) עולה שעלתה חיים בראש המזבח תרד: 
@66ונראה @77דהנה קרבן הוא קירוב כשמו, וע"כ בע"ח שעיקרו הוא החומר שלו הבשר והדם ע"כ רק הבשר והדם על המזבח ולא השחיטה שהוא הוצאת הנפש, וע"כ שחיטה כשרה בזר שהוצאת הנפש איננה עבודה כלל, אך למה שחשב אברהם שיצחק נבחר להקריבו לעולה ובאדם העיקר הוא הנפש, ע"כ חשב שנתבקש הנפש לקרבן ועיקר העבודה הוא הוצאת הנפש ע"כ שפט שבודאי צריך שיהי' הוצאת הנפש שהוא עיקר הקרבן בראשו של מזבח: 
@66ועוד @77י"ל בלשון אחר שבודאי ידע אאע"ה סוד הקרבן שאדם איננו ראוי לקרבן, ומ"מ חשב שהכוונה הוא הרצון והמסירת נפשו להשי"ת לעשות ככל אשר יצוה ושמוע מזבח טוב והמסירת נפש הוא בהשחיטה לבד, כי אולי יצויר שכבר נשחט אין בהזאת הדם והקרבת האיברים מסירת הנפש כלל, ע"כ חשב שהשחיטה הוא עיקר העבודה וצריך לעשותו בראש המזבח: 
@00שנת תרע"ט. 
@66בענין @77ביאת המלאך לבשר את שרה יש להבין למה הי' בא כל עיקר, אחר שכבר נתבשר אברהם מפי הקב"ה בכבודו ובעצמו, והיתכן שלא הגיד לה, והרמב"ן ז"ל תירץ מפני שהי' טרוד במצוות המילה, ועדיין אינו מספיק שעכ"פ אחר המילה למה לא הגיד לה לשמח את לבבה אשר כבר הרעימה עליו מדוע לא התפלל עלי' ועתה כשהתבשר היתכן שיעלים ממנה, ועוד שרה עצמה נביאה היתה, ובש"ס סנהדרין נביא מאן קמסהיד עלי' נביא חברי', ולא יעשה ה' דבר כי אם גלה סודו אל עבדיו הנביאים, ועוד שסוף סוף לא הי' לה שמחת לב מבשורת המלאך שהרי לא האמינה וצחקה עד שהוצרך הקב"ה או אברהם לפי הפירושים לאמר לה לא כי צחקת ואז הבינה שיש ממש בהבשורה, ומאחר שסוף סוף הוצרכה למאמר אברהם למה לא סגי שיספר לה הבשורה מפי הקב"ה: 
@66ואמנם @77כבר דברנו בזה ולא נשנה אלא בשביל דבר שנתחדש בה, דהנה הבשורה לאברהם בצירוף מצות מילה היתה, והטעם יש לומר שבאשר מדת יצחק הוא מדת הדין, היפוך מדת אברהם מדת החסד, וידוע שטבע המוליד בהנולד, לא הי' יתכן שאברהם איש החסד יוליד את יצחק איש הדין, ע"כ נתבשר ביצחק רק בשעת שקיבל על עצמו מצוות מילה שהוא ענין דחוי הערלה שהוא פסולת האדם וכמו בפרט כן בכלל העולם הוא דיחוי הפסולת וזהו בחי' מדת הדין שמאל דוחה, וכמ"ש הבעל המאור שהוא כעין מצות ובערת הרע מקרבך, היפוך מדתו של אברהם שהי' איש החסד ימין מקרבת את כל באי העולם, שמחמת הקירוב יתהפך הרע עצמו לטוב ויתהפך חשוכא לנהורא ומרירא למתקא, ומצות מילה הא כריתת ודיחוי חלק הרע לגמרי וכבר הגדנו שזה הי' עיקר נסיון המילה, כי בלא"ה לא הי' שייך להקרא נסיון לאיש שהושלך לכבשן האש על קדושת שמו יתברך, ומה רבותא הוא לחבול בעצמו אבר אחד מה גם שנאמר לו אם אין אתה מקבל להמול די לעולמי עד כאן, אלא שזה הי' עיקר הנסיון שאף שהי' היפוך מדתו לגמרי, מ"מ הי' זהיר וזריז בהמצוה ונמשך אחרי' כאלו כך הי' מדתו מעולם, ולא הי' נצרך לכוף את טבעו כלל, וזהו שנאמר לו התהלך לפני והי' תמים היינו שיהי' שלם ותמים מכל צד ותחת אשר עד כה הי' שלם במדת החסד קו הימין לבד, מעתה יהי' שלם גם במדת הדין קו השמאל, וע"כ אז דוקא נעשה מוכשר להוליד את יצחק מדת הדין: 
@66הנה @77יצחק נקרא ידיד מבטן ושם יצחק נמי על שם הצחוק והשמחה, וכ"ז מתייחס למדת החסד, כי האהבה והשמחה הם מבחינת החסדים, ויראה שהוא ממדת הדין והגבורה הוא היפוך מדת אהבה ושמחה, אך הטעם מפני שיצחק הי' נמי בו מדת החסד מדת המולידו והי' כלול מיא באשא, אף שעיקר זה נעשה בעת העקידה מ"מ הי' נצרך שיהי' בו הכנה לזה מתולדתו כלול מיא באשא, וכ"ז הי' בו מצד אברהם ומצד שקיבל אאע"ה על עצמו מצות המילה: 
@66והנה @77אברהם ושרה הם עצמם היו מדת החסד ומדת הדין, חסד מתייחס לדכורא ודין לנוקבא, וע"כ לא נמצא לאברהם שהי' מדחה לשום ברי' אף להיותר רעים וחטאים, שהרי אף לאלו שכערביים נדמו לו שמשתחוים לאבק שברגליהם הי' עושה את הקירוב והסעודה, וכך התפלל נמי על הסדומיים ואף שהי' מפורסמים ברשע ורעים וחטאים לה' מאד, מ"מ חשב להמשיכם בעבותות האהבה, [כי לא חשב להצילם שישארו מזיקי עולם, וכל המזיקין נהרגין אפי' בשבת, וכמ"ש הרמב"ן שהרחמנות על הרוצחים הוא אכזריות על העולם] אולי עוד יקרבם תחת כנפי השכינה, והמלחמה עם המלכים לא למען דתוי מכוין אלא להצלת לוט, והדיחוי שהדחה ללוט באומרו הפרד נא מעלי, איתח במדרש שכעס הי' לו להקב"ה לכל הוא מדבק ולבן אחיו אינו מדבק מכלל שלא כך הי' מדתו להרחיק אלא לקרב, וי"ל שכוונת אברהם לא הי' נמי לרתק אלא לטובת לוט, ויובן עפי"מ שהגיד כ"ק אבי אדמו"ר זצללה"ה שאם הצדיק דר בשכונת הרשע אם אינו יכול להחזירו למוטב הוא מושך ממנו את כל חלקי הקדושה ונשאר הרשע ניעור וריק מכל, וזהו הענין שמקום שישבו שם ישראל במצרים הי' מקולקל מהכל עכ"ד, וע"כ לוט נמי אחר שהרגיש אברהם שגסות רוחו לא נתנוהו לחזור למוטב שוב טוב לפניו שיפרדו ממנו בעוד חלקי הקדושה הוא נשמת דהמע"ה עודנו עמו, ובאמת כן הי' שבשביל חלקי הקדושה שהי' עוד עמו ניצול משבי המלכים ומהפיכת סדום ואם הי' נשתהה עוד עם אברהם והי' שואב ממנו גם את זה כבר הי' נאבד ע"י מלחמת המלכים או בהפיכת סדום, היוצא לנו מדברינו אלו שאאע"ה לא הי' מדחה לשום ברי', והוא הי' לו מדת החסד למנה: 
@66אך @77שרה מצינו בה מדת הדין לשמאל דוחה, אף שגם היא היתה מגיירת גיורות, מ"מ הרי יצחק נמי הי' מגייר גיורים כבמדרש ריש וישב, וע"כ כשהרגישה בישמעאל שהי' מצחק שהוא ענין ע"ז ג"ע שפ"ד כברש"י אמרה לאברהם גרש את האמה הזאת ואת בנה כי לא יירש וגו' הרי שהכוונה הי' להרחיק מה שראוי להרחיק ולא לטובתו ומטעם הנ"ל שמדת הדין מתייחס לנוקבא, וע"כ כמו שמצד אברהם הי' נצרך שבשורת לידת יצחק יהי' בעוד שאברהם הי' במצב מדת הדין, כ"כ מצד שרה הי' להיפוך שנצרך שבשורת לידת יצחק יהי' מתוך החסד למען יצא יצחק כלול אשא במיא, וע"כ נצרך שהבשורה תהי מתוך מצות הכנסת אורחים שהוא חסד גמור: 
@66ולפי @77האמור יובן שהי' הכל בהתכללות המדות, וע"כ נמסר הלחם לשרה כמ"ש מהרי שלש סאים קמח סלת לושי ועשי עוגות שהיא בעצמה תלוש אף שלא הי' חסר להם עבדים ושפחות, וכן אל הבקר רץ אברהם בעצמו, והיינו שידוע שלחם מתייחס לימין קו החסד, והבקר למדת הדין שמוצאו מפני שור מהשמאל, וכן כל מין בשר מתייחס למדת הדין, ובזוה"ק (כ"ח.) בשר דאיהו סמיק מסטרא דגבורה, והוא מ"ש בין הערבים תאכלו בשר ובבוקר תשבעו לחם, כי בבוקר מדת החסד גובר ע"כ אז הוא זמן שבעת לחם, ובין הערבים שעתא דדינא הוא זמן אכילת הבשר וע"כ למען יהי' כלול וממוזג הדין בחסד וחסד בדין נמסר לישת הלחם לשרה, שהוא חסד למדת הדין, והבקר לבשר לאברהם, דין למדת החסד, וע"כ כאשר נטמא הלחם הביא במקומו חמאה וחלב שמוצאו ממדת החסד והרחמים כנודע, וע"כ מראה שלהם לבן, היפוך בשר שמראהו אדום, והכל הי' למען שיהי' ממוזג: 
@66ולפי @77האמור מבואר צורך המלאך לבשר את שרה, למען יהי' נחשב לשרה אז כמו לידה בפועל, שהרי אחר הבשורה א"א עוד להשתנות כיון שיצא לפועל דבריו, וזה יהי' מתוך מצות הכנסת אורחים: 
@66ועם @77זה יובן נמי מה שהמלאך להפך את סדום ארח לחברה את שני מלאכים אחרים, דהנה בזוה"ק והנה שלשה אנשים נצבים עליו מאן נינהו שלשה אנשים אברהם יצחק ויעקב, והפי' מדתם משום שהי' נצרך להתכללות כנ"ל: 
@66ולפי @77האמור יש לפרש הא דנטל עצה על המילה וממרא נתן לו עצה על המילה לפיכך נגלה עליו בחלקו, דהנה כל הנסיון של אברהם במצוות המילה והקישוי שהי' לו בה, הוא משום היפוך מדתו כנ"ל, וחשב שעם מצוות המילה יחליף את מדתו וישאר לעולם במדת הדין לא לקרב אלא לרחק מה שאינו ראוי כענין המילה שהוא דיחוי פסולת כנ"ל, וזהו שבמדרש שאמר עד שלא מלתי עצמי הי' העוברין והשבין באין אצלי, פירש המת"כ נלומר ומשמלתי אינן באין אצלי, ולכאורה בלתי מובן למה לא יהי' העוברין והשבין באין אצלו ומה איכפת להו אם הוא נימול או בלתי נימול, אך להנ"ל יתפרש שמעתה לא ימצאו להם מהלכים אצלו להתקרב בימין חסדו, שמעתה ישתנה מדתו וכנ"ל, וע"ז הי' נבוך כדת מה לעשות שאפשר יותר נכון שימסור נפשו ואת שלימות עצמו עבור כלל העולם, ומוטב שלא יקרא תמים, אבל יקרב את כל באי העולם תחת כנפי השכינה אבל עצתו של ממרא שלא ישגיח על שום חשבונות ויתהלך בתמימות, והיינו כי מדת התמימות היא למעלה מכל המדות וכמ"ש תמים תהי' עם ה' אלקיך ופירש"י אז תהי' עמו ולחלקו, וע"כ כאשר יתהלך בתמימות אז לא ידחה מדה זו את זו כי יהי' למעלה משתיהן, וע"כ עודנה יאחז צדיק דרכו לקרב את כל באי העולם, ובאמת שממרא כוון את המטרה שכך הי' הכוונה, וזהו שבמדרש שאמר הקב"ה עד שלא מלת הי' בנ"א ערלים באים אצלך, עכשיו אני ובני פמליא שלי נגלים עליך, עד כאן, והיינו שיהי' לך התכללות כל המדות, וכנ"ל בשם הזוה"ק ששלשה אנשים הם מדת אברהם יצחק ויעקב, ומשום שאני על גביהן הכוללם ומייחד אותם ע"כ יהי' לך כל המדות יחד, ומאחר שממרא השכיל בעצמו את הכוונה ע"כ הי' לו שייכות למראה זו ולפיכך נגלה עליו בחלקו: 
@66ונראה @77שדוגמתו הוא שבת שידוע שכל יום מששת ימי המעשה יש לו מדה מיוחדת, יום ראשון חסד וכו' אך ביום השבת נעשה מהכל כלל אחד וזהו הפירוש ויכלו השמים והארץ וכל צבאם, והטעם מפני ששבת נעלה מכל המדות, וכמו שדברנו מזה הרבה פעמים, ומשום ששבת הוא לשון שביתה שהכל בטל לרצון השי"ת ושב למקורו, וזהו השני מלאכי השרת שמלוין לו לאדם היינו זה מימין וזהו משמאל, ושניהם כלולים בו, ולהם אנו אומרים שלום עליכם וכבר דברנו בו: 
@11ויקח חמאה וחלב ובן הבקר אשר עשה ויתן לפניהם וגו' @33וברש"י ולחם לא הביא לפי שפירסה שרה נדה שחזר לה אורח כנשים אותו היום ונטמאת העיסה, ויש להתבונן בזה שבודאי לא במקרה הי' שדווקא באותו רגע מצומצם שהי' בידה העיסה חזר לה האורח, לא מקודם לכן ולא אח"כ, ובודאי לכוונה ולצורך הי' דבר זה: 
@66ונראה @77עפ"מ שהגדנו במאמר הקדום שחמאה וחלב באו תמורת הלחם שהי' בו צורך להביא עיי"ש מילתא בטעמא, והנה במדרש כשעלה משה למרום לקבל את התורה קטרגו מלאכי השרת, ואמרו שלהם ראוי ביותר ליתן להם התורה, והשיבם הקב"ה הלוא אתם אכלתם בשר וחלב בביתו של אברהם מה שעתידה תורה לאסור, [הגם שיש לדקדק בזה הלוא עדיין לא נאסר עד מ"ת, מ"מ י"ל באשר המלאכים אינם בעלי שינוי, א"כ האכילה שמאז נחשב להם לעולם כמו שאכלו באותו יום, ובזה מתורץ נמי מה שיש מקשין הלוא כתיב חמאה וחלב ברישא והדר בן הבקר, ובזה אין איסור, ולהנ"ל ניחא שנחשב כמו שאכלו ביחד, ואינו דומה לאדם שהוא בעל שינוי, וטעם החלב כבר חלף הלך לו, ומש"ה נמי גבינה ישינה המושך טעם באמת אסור עד שיעור זמן שנסתלק הטעם, וקושיית היש מקשין בלא"ה ניחא דויתן לפניהם אחר ובן הבקר כתיב, וא"כ אהכל קאי, וא"כ הרי הביאם ביחד ועל שניהם יחד כתיב ויאכלו] ומעתה מובן הצורך שפירסה נדה בעוד העיסה בידה למען שתטמא העיסה ויצטרך להביא חמאה וחלב במקום הלחם ויאכלו בשר בחלב, ובזה יסתלק קטרוגם במ"ת, וע"כ עם הבשורה בלידת יצחק נעשה הכנה למ"ת, וכמ"ש אם לא בריתי יומם ולילה [דהיינו התורה] חקות שמים וארץ לא שמתי כן נמי לידת יצחק שהוא בנין העולם, הכל בשביל התורה, ע"כ נצרך להקדים סילוק קטרוג המלאכים: 
@11ואל הבקר רץ אברהם @33במדרש אמר רבי לוי רץ לקדם אותה אומה שכתוב בה ואפרים עגלה מלומדה אוהבתי לדוש, ויש להבין דלשון לקדם שייך באם הי' כאן זולתו והוא מקדים את זה לפני זולתו, וכמו שמצינו במדרש תולדות שאמרה רבקה ליעקב לך נא אל הצאן אמר ר' לוי לך וקדם את האומה שמשולה לצאן המד"א ואתן צאני צאן מרעיתי, היינו לעומת שעשו מכין עצמו ליקח את הברכות תקדים אתה את אומה הישראלית, אבל   בכאן לא שייך לומר כן שעדיין עשו לא הי' בעולם ולא ניטל הבחירה ממנו שייטב מעשיו שזכותו של אברהם יועיל גם לו ולזרעו וכמו שחשב יצחק עליו שבשניהם יבנה בנין העולם וכמו שהגדנו במקומו, וא"כ אין שייך שרץ להקדים זה על זה, ובודאי שעל יתר האומות שאינם מזרעו לא הי' צריך להקדים כי כבר כרת ברית אתו לו ולזרעו אחריו דייקא: 
@66ונראה @77לפרש דהנה במדרש ויאכלו וכי אוכלים היו אלא נראין כאוכלין ראשון ראשון מסתלק, ובש"ר פרשה מ"ז למטה שיש אכילה ושתי' ירדו מה"ש ואכלו ושתו וכו' אמר רבי יוחנן נראין כאוכלין וכו' מכלל דת"ק סבירא לי' דאכלו ממש, וכן בתנדב"א רבא פרק י"ב כל האומר לא אכלו מה"ש עם אברהם לא אמר כלום אלא בצדקתו של אותו צדיק ובשכר טורח שטרח בשבילם פתח להם הקב"ה את פיהם ואכלו, ויש לפרש שכל דברי חכמים קיימים ואו"א דא"ח, דהנה בכל מאכל הגשמי יש בו נמי רוחניות שממנו מזון הנפש שהיא רוחניות וכמו שפירש האריז"ל בפסוק כי לא על הלחם לבדו יחי' האדם כי על כל מוצא פי ה' יחי' האדם, דהיינו מוצא פי ה' שיש בהמאכל, אך זהו בהאדם שמהותו דו פרצופין סתום וגליא, כן מאכלו הוא דו פרצופין סתום וגליא, אך מה"ש שהם כולם רוחניים, ע"כ הם ניזונים מרוחניות לבד מזיו השכינה, אבל מאכל הגשמי אף שבנעלם יש בו רוחניות מ"מ הגשמיות מסתיר את הרוחניות שבו, ושוב איננו מאכל למלאכים: 
@66וי"ל @77עוד בלשון אחר שאותו רוחניות שבמאכל זה יש להם בלי לבוש הגשמי וכמו שמצינו בנדב ואביהוא ויחזו את האלקים ויאכלו וישתו שהי' ניזונין מזיו השכינה, קו"ח מעתה למלאכי השרת אפי' כשהם בלבוש זה העולם, אך בסעודה זו שהראה אאע"ה טובת עין שאין כמוה עד להפליא שלשלשה אנשים בלתי מכירם ועוד שנדמו לו לערביים, יערוך לפניהם סעודה גדולה שלשה בהמות להאכילם שלשה לשונות ושלש סאים קמח, ובמדרש שכן עבור כל אחד, שהוא טובת עין שאין דוגמתו שהי' נראה בסעודה זו, והענין טובת עין אין במלאכים שהרי א"צ זה לזה, וא"כ אין בהם מעלה זו, וא"כ מסעודה זו הי' מקבלים רוחניות מעלת טובת עין שלא הי' להם זה מעולם, אבל עדיין גשמיות המאכל הי' מסתיר את הטובת עין שבו, ע"כ אמר רבי יוחנן נראין כאוכלין ראשון ראשון מסתלק, והיינו שהגשמיות נשרף בהבל פיהם ושוב הי' רוחניות המאכל היינו טובת עין שבו למזון להם באשר אין להם מדה זו, וא"כ מר אמר חדא ומר אמר חדא ולא פליגי, רבי יוחנן מדבר מגשמיות המאכל וטובת העין שבו, וזה הי' להם לאכילה ממש: 
@66ובזה @77יש לפרש הא דבמדרש כיון שיצא ידיהם והוא עומד עליהם אימתו מוטלת עליהם מיכאל מירתת גבריאל מירתת פירש"י מפחדו של א"א, והיינו מפני שקבלו ממנו מעלה שאין להם וכמו פחד הרב על התלמיד מפני שהרב משפיע על התלמיד מה שלא הי' לו, כן הי' אאע"ה משפיע עליהם מעלה זו של טובת עין שאיננה נמצאת אצלם: 
@66וי"ל @77שהיינו שבמדרש כשעלה משה למרום בקשו מה"ש לפגוע בו ואמרו מה לילוד אשה בינינו עד שצר הקב"ה קלסתר פניו של מרע"ה כאאע"ה ואמר להם אי אתם בושים מזה שאכלתם אצלו, והיינו שהם הי' מסתכלים בו בעין בוז שהוא ילוד אשה, והראה להם הקב"ה שיש בו מעלה מה שאין להם והם מקבלים ממנו, ובמאמר הקדום הגדנו דבאשר מלאכים אינם בעלי שינוי א"כ נחשב לעולם אצלם כמו אותו שעה שקבלו התועלת, וא"כ נחשב שגם אז מקבלים ממנו ואימתו מוטלת עליהם: 
@66ולפי @77האמור יובן מה שלעתיד יהי' מחיצת ישראל לפנים ממלאכי השרת והם ישאלו לישראל מה פעל אל, שלעתיד אחר הסרת כל הלבושים, יתגלה עצם מעלת ישראל מה שאין במלאכים, והם יקבלו מישראל וכמו שהי' באברהם אימתו מוטלת עליהם, ולעתיד כל ישראל יהיו במדריגת האבות שהי' להם בעוה"ז, וכעין שכתוב והי' הנכשל בהם ביום ההוא כדוד ובית דוד כאלקים: 
@66ומעתה @77יש לפרש הא דרץ לקדם אותה אומה שכתוב בה ואפרים עגלה מלומדה, היינו שישראל יהיו קדומים למלאכי השרת והם יהיו למודי ה' וזהו הלשון עגלה מלומדה, היינו מלומדים מפי הקב"ה והמלאכים יהיו בחוץ: 
@00שנת תר"פ. 
@11והנה שלשה אנשים נצבים עליו, @33ברש"י אחד לבשר את שרה ואחד להפוך את סדום ואחד לרפאות את אברהם שאין מלאך אחד עושה שתי שליחות כו' ורפאל שריפא את אברהם הלך משם להציל את לוט הוא שנאמר ויהי כהוציאם אותם החוצה ויאמר המלט על נפשך למדת שאחד הי' מציל, ועי' ברמב"ן, וכל המפרשים דקדקו על מלאך שהלך להפוך את סדום למה ארח לחברה את אינך שנים לבוא לבית אברהם כל עיקר, וכבר דברנו בו, אך אין בהמ"ד בלי חידוש: 
@66ונראה @77דהנה יש לדקדק עוד באותו מלאך שבא לרפאות את אברהם שהלך משם להציל את לוט, למה אין זה נחשב שתי שליחות, ועוד יש להבין מ"ש שאחד הי' להפוך את סדום הלוא כתיב כי משחיתים אנחנו, וישלחנו ה' לשחתה, ויחזיקו האנשים, ויהי כהוציאם אותם, ומה חזית דסמכת על קרא דויאמר המלט וגו' יותר מאינך קראי דמשמע ששנים הי' דפשטא דקרא דויאמר איננו כ"כ הצלה בפועל אלא דיבור ועצה לעומת אינך קראי דמשמע הצלה בפועל, ונשיאות פנים ודיבור ועצה מצינו גם במלאך שבא להפוך, הנה נשאתי פניך גם לדבר הזה לבלתי הפכי וגו' מהר המלט שמה כי לא אוכל לעשות דבר, דמפורש דמלאך המהפך אמרהו, ועוד יש להתבונן בענין לוט שהכניס עצמו בסכנת נפשות עבור מצות הכנסת אורחים למעלה ממנהג אנשים אפי' כשרים, וברש"י מבית אברהם למד לחזור על האורחים, ועדיין אין זה מספיק להכניס עצמו בסכנת נפשות שאנשי סדום הי' מדיינין ע"ז מיתה, ועוד למה לא למד מבית אברהם להיות נזהר מגזל ועריות שהי' מרעין בהמותיו בשדה אחר ובחר לו סדום לישיבתו מפני שהיו שטופי זימה, ועתה נתהפך כחומר חותם להיות צדיק גמור, ולבסוף מפני שהי' להוט אחר בולמוס של עריות האכילוהו מבשרו, א"כ נראה שלא הי' בעל תשובה שאין מזכירין לו הראשונות: 
@66ונראה @77דהנה לידת יצחק מפורש בקרא שתלוי במצות מילה, שהרי נתבשר בו עם הציווי של מצות מילה, ולא מטעם כדי שיצא יצחק ממהול, שלטעם זה הי' לבשרהו אחר קיום המצוה, וי"ל הטעם היות ידוע שמדת אברהם הוא חסד, ומדת יצחק הי' פחד ויראה, שהם מדות מתחלפים, היפוך טבע העולם שמדת הנולדים נמשכים אחר מדות המולידים, אך י"ל דמדת היראה מצינו גם באברהם ובמ"ר פרשה מ' הנה עיני ה' אל יראיו זה אברהם, דכתיב עתה ידעתי כי ירא אלקים אתה, ובפרשה מ"ב עין שעשתה מדה"ד בעולם, והמת"כ נדחק בזה עיי"ש, ולהיפוך נמי מצינו ביצחק שהי' מלא חסד, ושמו הוא ע"ש הצחוק והשמחה, ולא מצינו שכעס מימיו, ואפי' בנשי עשו שהי' מקטירות בביתו לע"ז עד שכהו עיניו לא גער ולא כיהה בהם, אף שבודאי העלימו ממנו שעושין כן לע"ז, מ"מ הי' צריך למחות בידן מחמת שמזיק לו לעינים, גם בדברו עם אבימלך לא מצינו בו לשון תוכחה שהוכיח את אבימלך על אודות הבארות אשר גזלו ממנו עבדי אבימלך כמ"ש באברהם והוכיח אברהם את אבימלך אלא ויאמר אליהם יצחק מדוע באתם אלי וגו' ואמירה הוא בלשון רכה, מכל זה נראה ששניהם היו כלולין בשתי המדות: 
@66וההפרש @77שביניהם י"ל דהנה ברש"י ריש פ' ויצא שבזמן שהצדיק בעיר הוא הודה הוא זיוה הוא הדרה יצא משם פנה הודה כו' וכן ותצא מן המקום האמור בנעמי ורות, ובודאי אין הפירוש בגשמיות שהצדיק היושב בביתו על התורה ועל העבודה יעניק את העיר בהוד גשמי, מה גם נעמי ורות שהיו עניים ביציאתם משם הולכים יחפים כבמדרש, אלא הפירוש הוא שעם הצדיק הוא השראת השכינה וכאמרם ז"ל לשעבר הי' השכינה מצוי' עם כל אחד וכו' ועוד מאמרים רבים כאלה, וזה גורם התעוררת חלקי הקדושה המפוזר במקום ההוא כי מצא מין את מינו וניעור, וזהו הודה זיוה והדרה, ואפשר נמי כי לרגלי התעוררת חלקי הקדושה גורם גם טובה גשמית, כי כל טובה שבעולם היא מפאת הקדושה, והסט"א תשוקתה לכלות ולהשחית כבזוה"ק ריש מקץ בפסוק קץ שם לחושך וגו', ע"כ לרגלי התעוררת והתגברות כח הקדושה נדחה כח הסט"א ושב המקום להיות מהודר מחמת חלקי הקדושה, שזולת הצדיק הי' מוסתר ונעלם: 
@66ונראה @77שזה הי' ענין אברהם שאיחה את כל באי עולם ע"י מדת החסד שהי' מקרב רחוקים ומאכילם ומשקה אותם עד שנעשו דבקים אליו באהבה, ובאשר הי' סוד ה' עלי אהלו כל המחובר אליו הי' נעשה ממילא מחובר להקדושה שכל המחובר לטהור טהור, וגם גרם שחלקי קדושה שהי' מפוזר ונשתאב באיש ההוא הי' מתעוררים באשר מצא מין את מינו וניעור, ונתגברו חלקי הטוב על חלקי הרע שבאדם עד שנטל עצה בלבו לעזוב את דרך רשע ולבוא ולחסות בצל כנפי השכינה, ונעשה בכלל אנשי בית אברהם, וזהו מדת חסד לאברהם, ומ"מ מדת חסד הלז לא הועיל אלא למי שחלקי הטוב שבו הי' ביכלתם להתעורר ולהתגבר על חלקי הרע שהי' חלקי הטוב נכנע וכפוף אליו עד כה, אבל מי שנדחה כבר ממנו רוב חלקי הטוב לגמרי עד שמיעוט חלקי הטוב אין ביכלתם להתעורר כלל, לזה לא הועיל גם חסד אברהם כלל, ואדרבא חיבור הקדושה הי' מוצץ ממנו גם ניצוצי חלקי טוב עד שנשאר ניעור וריק מכל חלקי הקדושה ואז ממילא נפסק חיותו, כי כל חיות כל נברא הוא רק מפאת חלקי הקדושה ובהעדר לגמרי מכל חלקי הקדושה נשארו פגרים מתים: 
@66ונראה @77שכמו בכלל העולם כן מדה זו נוהגת בכל פרט כי האדם הוא מורכב מכל הנבראים וכן מחלקי הטוב וחלקי הרע, וחלקי הרע עצמם לולא שיש בהם מניצוצי הטוב מעורב בהם היו כלא הי', וע"כ גם בהשלמת אדם הפרטי יש דרך הנ"ל, היינו לשאוב לעצמו הארה קדושה ע"י תורה מצות ומע"ט, ולפי מרבית הארת הקדושה שנמשך בקרבו מתעוררין גם את ניצוצי הטוב המובלעים בחלקי הרע כי מצא מא"מ וניעור ונתגברו ניצוצות אלו על חלקי הרע עד ששבו ונתהפכו גם אלו להקדושה, ואם לא עכ"פ נתוספים על חלקי הטוב שבו, ובשביל זה חלקי הרע שבו הולכים ודלים באשר אין להם עוד מנצוצי הקדושה, עד שנסתלק מהם כל החיות, והנה זהו מדת הדין המסתעף ממדת החסד, שהחסד עצמו הוא נעשה סיבה לעשות דין ברשעים או בחלקי הרע, וזהו שבמדרש עין שעשתה מדה"ד בעולם, היינו שתיקן את מדת הדין שתבוא מכח החסד: 
@66וי"ל @77שזה נמי ענין יראת ה' שנאמר באברהם, דהנה באמת אי אפשר להבין איך איש בר דעת לא ירחפו כל עצמותיו מפני פחד ה' ומהדר גאונו קו"ח ממלאכים הקדושים והטהורים אשר עם גודל מעלתם הם באימה ויראה, ומה יעשו אזובי קיר שוכני בתי חומר למטה, אך חלקי הרע שבאדם יש להם כח להחשיך את השכל עד שעינים להם ולא יראו ולא יבינו כי השי"ת עומד עליהם ורואה את כל מעשיהם והגיוניהם ומחשבות לבבם, אך כאשר ע"י החסדים נהפך גם כל חלקי הרע לטוב, או שחלקי הרע נשארו בלי חיות כלל בהסתלק מהם את נצוצי הקדושה, שוב חלקי הטוב מתעוררים ביראה קו"ח ממלאכי מעלה, ולפי"ז הכל נסתעף באברהם ממדת החסד, וז"ש עיני ה' אל יראיו למיחלים לחסדו הנדרש באברהם, שזה נסתעף מזה: 
@66ונראה @77דזהו ענין מצות מילה שנצטוה אאע"ה, והיינו דידוע דערלה הוא הפסולת שבגוף כבמדרש בפרשת מילה מה תאנה אין בה פסולת אלא העוקץ בלבד כן הערלה העבר אותה ובטל המום, וידוע עוד שזהו חלק זוהמת הנחש וגדול מכל הטומאות שבעולם, ומ"מ ערלה שלא בזמנה, היינו קטן בתוך ח' לא שמי' ערלה, וכן אאע"ה עד שלא נצטוה על המילה לא נפל על פניו בעת נבואתו, אלא בעת שנצטוה כתיב ויפול אברהם על פניו, וברש"י שעד שלא מל לא הי' בו כח לעמוד, ויש להבין למה עד כה הי' בו כח לעמוד, וכ"ק אבי אדמו"ר זצללה"ה הגיד כי הי' כמו ערלה שלא בזמנה דלא הוי ערלות, עכת"ד, ולפי דרכינו הנ"ל דעד אז הי' עדיין ניצוצי קדושה מעורב בחלק רע זה, וממילא לא היתה הערלה בתכלית הרוע כ"כ, אבל כשהגיע אברהם לרוממות מעלתו כבר משכו החסדים שלו, היינו חלקי הקדושה שבו את הניצוצות מן הערלה כמשפט הדינים המסתעפין מן החסדים כנ"ל אחר שזוהמת הנחש זה לא הי' אפשר להתתקן נמשך ממנו הניצוצי קדושה שמצא מין את מינו וניעור, ע"כ אז דווקא נדחה הערלה לבלהות, והנחיל אאע"ה לזרעו אחריו שבהיות התינוק בן שמונה ימים יערה עליו רוח ממרום, ובהרח"ו שכל נפש רוח ונשמה שבאדם שעתיד לזכות בהם הם נקבצו באו לתוך התינוק הזה להשתלם במצות המילה ואח"כ יוצאין ממנו וחוזר אח"כ כמסת המעש"ט, ולפי דרכינו מובן שמכח זה עצמו נמשך מהערלה כל ניצוצי חלקי הטוב ונשאר ריק עומד להכרת, וידוע עוד בדברי המקובלים שאז נשפע בהתינוק כח ממלך השמיני ומש"ה צריכין לחתוך הערלה, ולפי דרכינו הדברים מובנים ביותר, ונראה שזהו ההכנות שאנו עושים ומכינים כסא לאלי' הכל הוא מטעם הנ"ל, ועי' ספורנו בפסוק ויפגשהו ה' ויבקש המיתו, וממוצא הדברים שכל ענין מצות מילה נסתעף מדינים המסתעפים מחסד לאברהם: 
@66אבל @77יצחק אבינו מדה אחרת הי' לו באשר הי' קדוש וידיד מן הבטן הי' תיכף פחד אלקים לנגד עיניו ולמד ולימד דעת את העם כי אית דין ואית דיין, ולפי מדת ומסת הסור מרע הי' ממשיך חסד וצדקה בארץ, וע"כ באשר הוא בעצמו נעדר ממנו חלקי הרע מתולדתו ובמדרש ויגדל הילד ויגמל שנגמל מיצה"ר, ע"כ הי' תמיד מלא חסדים ובשמחה רבה ולא כעס מימיו כנ"ל: 
@66ונראה @77שדרך אברהם ודרך יצחק שניהם כאחד טובים לפני כל איש, אלא ההפרש במהות שנות האדם, שבתחילת ימות האדם וביותר בימי הנעורים, בלתי אפשר להתחיל במדתו של יצחק כי צד הרע גובר ומחשיך את העינים, אלא בהכרח יש לתפוס דרך אברהם ברישא, לשאוב לתוך קרבו תורה מצות ומעש"ט, אף שבעודו מצואתו לא רחץ אין בהם כ"כ שבח מ"מ הם מושכין עכ"פ את ניצוצי הטוב מחלק הרע שבו עד שלא יהי' בו כח כ"כ להחשיך את העינים, ואח"כ יש לתפוס במדתו של יצחק להשתמש במדת הפחד כנ"ל: 
@66ומצאתי @77בזוה"ק שכמו ההפרש שבין אברהם ובנו יצחק, כן הי' בין ר' חייא או רשב"י ובנו ר"א, אב לעומת אב ובן לעומת הבן, בפסוק הנצנים נראו בארץ עת הזמיר הגיע, כיון דאתא אברהם לעלמא מיד הנצנים נראו בארץ אתקנו ואתגלו כל חילין בארעא, עת הזמיר הגיע, בשעתא דאמר לי' קב"ה דיתגזר כיון דמטא ההוא זימנא דברית אשתכח בי' באברהם, ואתגזר כדין אתקיים בי' כל האי קרא וכו' ר"א פתח בהאי קרא בתר דאתגזר אברהם דעד לא אתגזר לא הוי מליל עמי' אלא מגו דרגא תתאה ודרגין עלאין לא הוו קיימא על ההוא דרגא כיון דאתגזר מיד הנצנים נראו בארץ אלין דרגין תתאין דאפיקת ואתקינת האי דרגא תתאה וכו' הרי מפורש דללשון הראשון הנצנים נראו בארץ בקדמיתא ואח"כ עת הזמיר הגיע, והוא מדת אברהם כנ"ל שעת הזמיר שהוא הדינים מסתעפין מן התפשטות החסדים שהוא הנצנים נראו בארץ, ור"א ס"ל להיפוך שעת הזמיר ברישא שהוא לעשות דינים בערלה ברישא והדר הנצנים נראו בארץ, והדבר כמבואר: 
@66וממוצא @77הדברים שענין מצות מילה הנאמר לאברהם הוא להביא בפועל מדת הדין המסתעף ממדת חסד לאברהם, ומעתה יובן למה נתלה בשורת לידת יצחק במצות מילה, שהרי מצד מדת אברהם מדת חסד לא הי' אפשר שיוליד בן שטבעו יהי' נוטה למדה"ד, כי טבע הנולדים נוטים תמיד אחר טבע המולידים, והי' טבעו של יצחק ג"כ נוטה למדת החסד ולא אחר מדה"ד שהוא היפכו, אלא מחמת שהי' עסוקים במצות מילה שיצא לפועל מדה"ד המסתעף ממדת החסד לאברהם שמ"מ הוא מדת הדין, ע"כ אז יצא לפועל בשורת לידת יצחק מדה"ד, וזהו אברהם הוליד את יצחק, שמדת החסד עצמה באשר נסתעף ממנה מדה"ד כנ"ל בשביל זה עצמו הוליד את יצחק מדת הדין ממש: 
@66ולפי @77דרכינו זה יתפרש לנו נמי כל ענין סדום דהנה ברש"י שהמלאכים שנשתלחו לסדום מלאכי רחמים היו, ויש להבין למה נשתלחו מלאכי רחמים להשחיתם ולא מלאכי חבלה, כי לגודל רשעתם הי' ראוי שמלאך אכזרי ישולח בם, גם הכתוב ארדה נא ואראה הכצעקתה הבאה אלי עשו כלה ואם לא אדעה, שבפשיטות הוא מחוסר הבנה, ועוד אחר שאמר הכצעקתה הבאה אלי, היינו זעקת חמס שעולה למעלה, וא"כ שוב למה צריך לירידה לראות, הרי רואה במקום קדשו למעלה את זעקת חמס העומד לפניו וברש"י למד לדיינים שלא יפסקו דיני נפשות אלא בראי' ומ"מ עדיין אינו מיושב שהרי ראי' זו שוה מלמעלה כמו למטה, ועוד מהו עשו, ורש"י פי' עומדים במרדם, ואינו מובן שזה שייך אחר המשכת זמן אבל לא בעוד החמם צועק באותו זמן גופי': 
@66אך @77לפי דרכינו מענין מצות מילה שכל הדין הנעשה לדחות את הערלה נסתעף מחמת הקדם החסדים והארות אלקות, יתבאר כל הענין, שזה נמי הי' ענין סדום, שהמלאכים הביאו אתם לסדום הארות אלקות וחסדים מרובין, וזה עצמו הוא הענין ארדה נא היינו ירידת אור האלקי באמצעות המלאכים, וע"כ ניחא שמלאכי רחמים היו, שבאמצעותם ירד אור האלקי, ולא ע"י מלאכי חבלה, וזה עצמו הוא בירור דינם של סדום אם לא נתקלקלו לגמרי עד שנפרד מעמם חלקי הקדושה, דאם עדיין יש בהם עוד זיק טוב יתעורר ע"י אור אלקי המובא שמה, ולכה"פ לא יעמדו עוד במרדם, ועוד יש בהם תקוה אולי עוד יעשו אחר זה תשובה, אבל אם לא יתעוררו כלל לרגלי אור האלקי שירד שמה, הנה אפס מהם כל תקוה, וע"כ עוד להיפוך יתמשך מהם כל ריח ניצוץ קדוש וישארו פגרים מתים ואז יתקיים בהם העונש לצעוד למלך בלהות, וזהו פירוש הכתוב הכצעקתה הבאה אלי, מכבר טרם ירידת אור האלקי, עשו גם אחר הירידה, כלה, דאפס מהם כל תקוה, ואם לא היינו שלא יעמדו עוד במרדם, מפני שהניצוץ קדוש שבהם התעורר לטוב, אדעה, שעדיין יש בהם תקוה, ואולי יש לפרש אדעה מלשון כי ידעתיו, היינו שישלח להם עוד אורות קדושות להחזירם למוטב לגמרי, וזהו שבמדרש שפתח להם פתח של תשובה, היינו ירידת אורות הקדושות בקרבם, הוא הפתח של תשובה: 
@66ומעתה @77יתבאר גם ענין לוט שהתהפך כחומר חותם אחר שהי' חשוד על גזל ועריות, נשתנה כרגע להיות מוסר נפשו על מצות הכנסת אורחים, דהנה לוט עדיין הי' בו נשמת דהמע"ה, וע"כ בראותו את המלאכים, ואת אורות אלקית שעמם, מצא מין את מינו וניעור ונתרגש ונתפעל מאד, למעלה מגבול וגדר, כמהות דהמע"ה ראש השלישים ראש לשלשת האבות, ע"כ מסר נפשו ממש על מצות הכנסת אורחים, אף שלא מצינו ככה באברהם, שיהי' לו מסירת נפש ממש בהכנסת אורחים, ובאמת זה עצמו הי' בירור דינו של לוט שראוי להצלה וכנ"ל בפסוק ואם לא אדעה, ועוד יותר שלא לבד שלא עמד במרדו אלא הוסיף לעשות מסירת הנפש על מצות הכנסת אורחים, אך מ"מ לא הי' ככה אלא לשעתו בלבד בעוד המלאכים אתו עמו, אבל אח"כ כשנפרדו ממנו אורות הקדושות שהביאו המלאכים חזר לכמות שהי' להיות להוט אחר בולמוס של עריות שמאכילין אותו מבשרו, כי זה דבר הידוע שכל אורות הבא לאדם, אם אינו משתדל לעשות בהם מצות ומעש"ט לעומת שבאו כן ילכו, כך הי' בלוט עם האורות הקדושות ועם התעוררת נשמת דהמע"ה שלא הי' אלא לשעתו לבד: 
@66ומעתה @77יתפרש לנו בעזהי"ת בענין המלאכים, שפעם מזכירם הכתוב בלשון רבים כי משחיתים אנחנו, וישלחנו ה' לשחתה, ויאיצו המלאכים ויחזיקו האנשים, ויוציאוהו ויניחהו, כהוציאם אותם, ופעם בלשון יחיד "ויאמר" המלט על נפשך "ויאמר" אליו הנה "נשאתי" פניך לדבר הזה לבלתי "הפכי" כי לא "אוכל" לעשות דבר "ויהפוך" את הערים האל, ולפי דרכינו הנ"ל י"ל דהנה פעולות שני המלאכים שונים המה, רפאל להציל את לוט, וגבריאל להפוך את סדום, וע"כ ענין שהי' להציל לבד מתייחס לרפאל לבדו, ולהפוך את סדום מתייחס לגבריאל לבדו, אבל הי' שם ענינים שהי' מעורב ופתוך בהם שניהם יחד הצלתו של לוט, והפיכת סדום, זה מתייחס לשני המלאכים יחד, והנה הארה אלקית שהביאו מלאכי רחמים אלו לסדום הי' לצורך שניהם יחד, לצורך הפיכת סדום שעי"ז נשתאב מהם את ניצוץ החיות, וזה הי' חורבן הרוחני שלהם, ולצורך הצלת לוט שעי"ז נתעורר בו נשמת דהמע"ה, ע"כ זה מתייחס לשניהם יחד, והנה אחר שנתעורר בלוט נשמת דהמע"ה עדיין הי' לסדום מקום לשאוב חיים באמצעות לוט שהי' אז, באמצעות נשמת דהמע"ה, דבוק במקור החיים לשעתו, ע"כ הי' זה מעכב בחורבן סדום, וע"כ כמו שראשית חרבנם הרוחני הי' מחמת שנפרד מהם כל נצוצי הקדושה, כן נמי הי' נצרך שיהי' לוט מופרש ומובדל מהם, ומאחר שזה נצרך לשניהם להצלת לוט שלא יספה בעון העיר ולחורבן סדום לפסוק את חיותם, ע"כ נעשה ע"י שני המלאכים יחד, כמו בראשית בוא המלאכים סדומה, וע"כ כתיב בלשון רבים, כנ"ל כל הלשון עד שנעשה לוט מופרש ומובדל מהם חוץ לעיר אבל מאז והלאה, כתיב ויאמר המלט על נפשך, שזה המאמר אין לו שייכות, להיפכו של סדום, שאפי' אם יצוייר שלא ימלט, מ"מ אין זה מעכב על הפיכת סדום, מאחר שכבר הוא נבדל מהם אלא הוא עצה והצלה ללוט שלא יגיע בו התפשטות הרע מן העיר כמ"ש הספורנו, ע"כ זה המאמר מתייחס לרפאל לבדו וכתיב בלשון יחיד: 
@66והנה @77כתיב ויאמר לוט אליהם אל נא אד', ורבותינו ז"ל אמרו שגם זה קודש יעיין ברש"י, ולדברינו הנ"ל י"ל ראי' לדבריהם, דמאחר שכתיב למעלה ויאמר בלשון יחיד שזה מלאך רפאל, הי' לענות אותו לבדו המדבר אליו, ע"כ הוכיחו שגם זה קודש, ושני המלאכים הם מרכבה לו, ע"כ הסיב דיבורו אליהם, אבל ע"ז ענה אותו גבריאל לבדו שאליו מתייחס מעשה הפיכת סדום, וע"כ כתיב ויאמר אליו הנה נשאתי פניך גם לדבר הזה לבלתי הפכי את העיר אשר דברת מהר המלט שמה כי לא אוכל לעשות דבר עד בואך שמה, והמלטה שבכאן אף שהוא להצלת לוט, מ"מ אינו מתייחס לרפאל שהרי כבר מוצל הי' ובידו להמלט ההרה, שבודאי הי' המלאך מסייע אותו כמו בהוציאותו מחוץ לעיר, אלא שלוט לא הרגיש בזה שיהי' המלאך מסייעהו ע"כ אמר ואנכי לא אוכל להמלט ההרה, או שלא הי' רוצה להתיישב עצמו אצל אברהם, וע"כ כל עצמו של המלטתו לצוער לא הי' מתייחס אלא לגבריאל שהוא צורך ההפיכה של כל הככר וע"כ כתיב "מהר" המלט שמה, שלא יעכב את ההפיכה ולא נאמר כן בראשינה במאמר רפאל כי מאמרו של רפאל לא הי' לצורך ההפיכה אלא לצורך הצלתו לבד, ע"כ לא אמר לו הלשון מהר, וממוצא הדברים שלא מצינו לרפאל לבדו אלא מאמר המלט על נפשך, ומאז והלאה עם ההפוך הכל מתייחס לגבריאל לבדו: 
@66ומעתה @77יש לפרש הא דזה שריפא את אברהם, הלך להציל את לוט, ולא נחשב כשתי שליחות, דהנה ענין קישוי הרפואה ספרו הרופאים שהוא מחמת שבמקום המחלה או אבר הנחלה שורה בו מיני בע"ח דקים מאד שאינם נראין אלא ע"י כלי הבטה המגדילים את הנראה אלפי אלפים פעמים ונקרא בלשוניהם [באקצילען] והם אוכלין במקום החתך ומונעים אותו מלהתרפאות, ובודאי הם כחות חיצונים המתלבשים במיני בע"ח אלו, וכענין מ"ש בספר צרור המור פרשת קרח בסיבת מגפה ר"ל שהוא מצד רוח עועים הנכנס באדם מצד רוח הטומאה, והרופאים אומרים שהוא מעיפוש האויר [היינו שאומרים שבעיפוש האויר נתהוה מיני בע"ח דקים הנקראים באקצילען כנ"ל] רואין ואינן יודעין מה רואין, והכל הולך לדרך אחד עכ"ל, והפירוש כנ"ל שרוח עועים שמצד הטומאה מתלבש במיני בע"ח האלו להזיק את בנ"א, ולדעתי ככה הוא מה שספרו הרופאים בקישוי הרפואה, ושמעתי סיוע לדברי הרופאים מדברי הש"ס יבמות (קכ:) רשב"א אומר אף על המגוייד אין מעידין מפני שיכול לכוות ולחיות, ואי אפשר לפרש אלא מפני שידוע שחוס האש מסלק את בע"ח דקים אלה, ואכ"מ להאריך, ולפי זה י"ל שכל ענין הרפואה שבא ע"י מופת או ע"י מלאך הוא נמי על דרך זה, [כי למעט בניסא עדיף] שמסלקין או ממיתין את בע"ח אלו, או מונעים אותם מלאכול את מקום החתך ואז ממילא מעלה ארוכה בטבע כח חיות האדם, ובודאי שגם המלאך המרפא מסייעהו להוסיף כח וחוזק להתרפאות מהרה, אחר סילוק מניעת הרפואה כנ"ל: 
@66והנה @77בענין לוט אחר שהוציאוהו חוץ לעיר עדיין הי' צריך מלאך להצילו שזה הי' מעשה רפאל לבדו, והטעם מפני שהי' כחות הרעות מתפשטות אחריו בכל הככר והי' גם לוט נספה עמהם אלא שהמלאך הפרידו מכחות הרעות אלו וסייעהו להמלט, והוא אותו ענין ממש כמו הרפואה ע"י מלאך שמפריד ממנו את כחות הרעים המלובשים בבע"ח דקים הנ"ל ומסייעים אותו ע"י חיזוק כחו להתרפאות, כן נמי הי' הצלת לוט ע"י המלאך שהפריד ממנו כחות המתפשטים אחריו שמהם נעשית אשתו נציב מלח, והחזיק אותו, והחליף את כחו להמלט, וע"כ אותו מלאך שריפא את אברהם הוא עצמו הציל את לוט, כי ענין אחד לשניהם, ע"כ אין זה נחשב לשתי שליחות, ואין זה ענין לבשורה ורפואה, ואף ששניהם לטובה מ"מ אין עניניהם שוות, אבל רפואה והצלה שוה בעניניהם: 
@66ולפי @77דרכינו הנ"ל יובן למה המלאך גבריאל שהלך להפוך את סדום ארח לחברה את מיכאל ורפאל בביתו של אברהם, על סעודת השלישי למילה, והטעם יובן עפ"מ שהגדני לעיל בענין המילה שהוא דין בערלה המסתעף מחמת רב החסדים, וע"כ לא ניתן לאאע"ה עד היותו בן צ"ט שנה ברוממות המעלה, והוא עצמו הי' ענין הפיכת סדום שהמלאכים הורידו הארות אלקית לסדום, ומחמת זה עצמו נסתעף דין סדום כנ"ל באריכות, שענין דין זה מסתעף מן החסד ועוד לא נעשה בפועל מעולם, אלא התחיל זה ממילת אברהם, ע"כ הי' גם הוא שמה ליטול משם את כח זה: 
@66ונראה @77עוד לומר שקיום מדה זו לדורות נעשה אז ביום השלישי במראה השכינה, וע"כ כדי להשתמש במדה זו בסדום המתין על יום השלישי, ומשם לקח את כחו זה: 
@66ונראה @77שזה הענין לימוד לאדם לידע ולבחון מצב נפשו מחמת התעוררת שבת וזמנים המקודשים, אם נתעורר בו בקרב לבו אהבה ודביקות, זה סימן טוב לנפשו, ואם ח"ו הוא כאבן שאין לה הופכים, זה לאות כי מצבו ברע ח"ו, ונזקק להשתדל ולעשות רפואה לנפשו האומללה, ועוד בו נשמתו יקו לתשובת יציר אדמתו: 
@11ויהי כמצחק בעיני חתניו, @33ויש לתמוה הרי היו רואים בעיניהם פלא גדול שכל העיר מנער ועד זקן הכו בסנורים ונלאו למצוא הפתח שהיו סמוכים אליו ועומדים על גביו, ועכ"פ הי' צריך לכנוס חשש בלבם, אולי יוכל עוד כהנה וכהנה ולמה הי' עוד לצחוק בעיניהם: 
@66ונראה @77שגם זה הי' ממכת סנורים כמו שבגשמיות נלאו למצוא הפתח והי' רואין ולא רואין כן נמי בפנימית הענין הי' רואין את הפלא ולא הי' יכולין לשום אליו לב, וזה לימוד לאדם שיש כמה זמנים וכמה ענינים, אשר באם ישים אליו לב הי' רואה מפלאות תמים דעים השגחתו הפרטית והשכר והעונש, אבל כאשר האדם בזדון לבו הלך חשכים אז נעשה מוכה בסנורים עד שרואה ואינו רואה, ובזמנינו אלה יכול כל אדם לראות פלאות משינוי העתים המו גוים מטו ממלכות, והשגחה פרטית מרחפת על פרט ופרט באופן מופלא, וצריך כל אדם להיות נשמר ממכת סנורים: 
@66בתנחומא @77פרשת לך, אחר הדברים האלה הי' דבר ה' אל אברהם במחזה לאמר ילמדינו רבינו העולה על מה היתה באה וכו' ורשב"י אומר הרהור הלב וכו' אתה מוצא שהי' אברהם מהרהר אחר מדה"ד ומה הי' אומר ר' לוי אמר כמדומה אני שקבלתי כל שכרי בעוה"ז וכו' ושוב אין לי שכר בעוה"ב א"ל הקב"ה כיון שהרהרת אחרי מעשי עולה אתה צריך לפיכך ויאמר קח נא את בנך וגו' והעלהו שם לעולה, וכבר דקדקנו מה חטא הי' לו לאברהם בזה ואם הי' נצרך לעולה הי' די בעולת בהמה, ולמה נבחן ביצחק: 
@66ונראה @77דהנה כתיב ומשלם לשונאיו להאבידו על פניו ישלם לו, ובתרגום שמשלם לו שכר מעש"ט בעוה"ז, וא"כ אברהם שהרהר שמא ח"ו גם הוא כמותם, א"כ כל החסדים שנעשו לו הוא עונשים ולא חסדים, וזהו שהרהר אחר מדת הדין, כלומר שמא מדה"ד גבר עליו להאבידו מעוה"ב, וכל מה שנעשה עמו חסדים הם באמת דינים אלא מלובשים בלבוש חסד, א"כ עשה פגם במדת החסד לחשוב עליו שהוא רק לבוש ולא בפנימית, לזה בא עליו העונש להיפוך היינו דעיקר ענין העקידה הי' חסד גמור, שהרי יצחק הי' מסטרא דנוקבא ולא הי' ראוי להוליד, והי' ח"ו הכל הולך לתוהו, ובעקידה השיג נשמה מסטרא דדכורא כבזוה"ק, אלא שחסד גמור הזה בא בלבוש דין, שחשב שצריך לשוחטו, ולא סגי לי' בהעלאה לבד, א"כ הוא עונש מדה במדה, וזולת חטאו הי' בא חסד גמור זה בלבוש חסד, כי אין מעצור לה' ליתן בו נשמה מסטרא דדכורא בלתי אופן זה: 
@66וזה @77יש לפרש בדברי המ"ר פרשה ס"ו בברכת יצחק ליעקב ויתן לך האלקים, יתן לך ברכות ויתן לך כבושיהון, ופירש"י מקום להתקיים שם הברכות, ולפי דרכנו הפירוש שהברכות יבואו בלבוש ובכלי של ברכה, ובזה יש לפרש הענין זכור ושמור שבשבת דהנה שבת נקרא מתנה, כאמרם ז"ל מתנה טובה יש לי בבית גנזי ושבת שמה, כי לרגלי רוממות השבת אין לזכות בו אלא בחסד גמור, כמו מתנה שאין להמקבל שום תביעה על המתנה אלא בחסד גמור, אך צריכין עכ"פ להיות כלי מקבל אור של שבת להיות לבוש להמתנה, והנה עצם המתנה הוא זכור, וצריכין לטרוח בע"ש כדי שיאכל בשבת, וזהו ענין שמור שבאשר האדם פורק ממנו עול חשבונות הרבים וטורח המלאכה וטרדת הפרנסה, בזה נעשה כלי מלבוש למתנות השבת והוא חסדים בלבוש חסדים זוכין בברכה וזוכין בכבושיהון: 
@00שנת תרפ"א. 
@11וירא אליו ה' וגו' @33יש להתבונן בכל ענין הפרשה שלא מצינו עוד בכל האבות שיהי' מראה נגלית כ"כ שכינה ושלשת המלאכים מרכבה לה כבזוה"ק, וסעודה גדולה בפועל, ואף באאע"ה בעצמו בכל הנסיונות ואפי' בעקידה שהי' נסיון גדול ממילה שיסתעף כ"כ מראה נגלית ובפועל כמו כאן, ועוד דקדקו כל מפרשי התורה למה בא כאן המלאך להפוך את סדום, האם לצוותא הם צריכים, וכבר דברנו בזה בעזהי"ת ומ"מ אין בהמ"ד בלי חידוש: 
@66ונראה @77דהנה יש להבין למה אאע"ה לא נולד מהול כמו אדה"ר [אלא מחמת החטא נמשך לו ערלה] ונח דבמדרש שנולדו מהול, ואברהם שהי' גדול מנח לא נולד מהול ונצרך להצטוות עלי', בודאי יש טעם בדבר, ונראה עפי"מ דאיתא בזוה"ק שמחשבה בלי עובדא איננה מעוררת בעליונים ובמקום דלית עובדא מלולא במקום עובדא, עכ"ד, והרי מחשבה הוא יותר נכבדת ומקורה בראש ובמוח שהוא כלי יותר נכבד למה בענין התעוררות למעלה הוא גרוע מעשי' בכלי ידים, ועוד הלא ר"ש מארי דספר הזוה"ק אזיל בתר כוונה ומזהיר תמיד על רעותא דלבא ומחשבה וכל ספר הזוהר מלא מזה, ובענין התעוררת למעלה מבכר את המעשה על המחשבה אתמהה, וכ"ק אבי אדמו"ר זצללה"ה הגיד הכרעה בדבר שגוף התעוררת למעלה תלוי יותר במחשבה אך המשכה למטה תלוי במעשה עכת"ד, ושפתיים יושק משיב דברים נכוחים: 
@66ולפי @77זה י"ל דה"ט שאברהם לא נולד מהול, דהנה במדרש פרשה למד אברהם דומה לאוהבו של מלך שראה את המלך מהלך במבואות האפלים, הציץ אוהבו והתחיל מאיר עליו דרך החלון הציץ המלך וראה אותו א"ל עד שאתה מאיר לי דרך החלון בוא והאיר לפני, וכן מפורש שכך עשה, שהי' מפרסם אלקית בכל העולם והתחיל להוריד את השכינה למטה כבמדרש, וברמב"ן שהאבות הי' סוד ה' עלי אהלם ודוגמתו הי' המשכן, והרי זה בא ללמד ונמצא למד שאהלם הי' מקום השראת השכינה כמו המשכן, וע"כ הי' נצרך לו מצוה בעשי' בפועל כדי להמשיך האלקית למטה, וי"ל עוד דמצות מילה שהוא עשי' ושינוי בגופו ממש שאין בכל מצות התורה דוגמתה, בכחה למשוך אלקית נמי למטה מטה ביותר להאיר מתוך החושך ממש, ולפי זה מובן הטעם דאברהם לא נולד מהול, דאם הי' נולד מהול לא הי' לו מצוה עוד דוגמתה להמשיך האלקית למטה מטה להאיר לכל העולם, ואינו דומה לנח שהוא לא הי' בכחו להאיר את החשך ואדרבה הי' צריך סעד לתומכו וכבמדרש פרשה למד משל לאוהבו של מלך שהי' משתקע בטיט עבה הציץ המלך וראה אותו אמר לו עד שאתה משתקע בטיט הלוך עמי הה"ד את האלקים התהלך נח, ובימיו עוד עלתה השכינה מרקיע לרקיע ולא הי' בכחו להוריד האלקית למטה מטה, ולהשלמת עצמו לבד הי' די שנולד מהול וכן נמי אדה"ר שנולד מהול שאז הי' עיקר שכינה בתחתונים ולא הי' נצרך מצות מילה שיהי' מצות מעשיות להמשיך האלקית למטה, ע"כ נולד מהול שיהי' בלי פסולת, אך לאחר שחטא שהשכינה עלתה למרום והתפשט מסאבותא בעלמא ולא הי' בהצדיקים שבדורות ההם שיהי' בכחם להמשיך האלקית למטה עד שבא אברהם והאיר לעולם ע"כ ניתן לו מצות מילה: 
@66ובזה @77יש לפרש דברי המדרש פרשה מ"ו שאמר אברהם אם חביבה הוא המילה למה לא ניתנה לאדה"ר אמר הקב"ה לאברהם דייך אני ואתה בעולם, ובפשיטות אינו מובן התשובה כי ה' הטוב לא ימנע מלהטיב לכל באי עולם, אך לפי דרכנו י"ל דהנה כפי שאמרו ז"ל שאדה"ר נולד מהול אין שאלה למה לא ניתן לו מצות מילה שהרי הי' מהול ועומד, אלא השאלה הוא אחר החטא שנמשך ערלתו, אבל אז הסתלקה השכינה לרקיע ולא הי' השראת השכינה בעולם עד אברהם, א"כ זה התשובה דייך אני ואתה יחד בעולם, אבל מקודם לכן כביכול הי' חשוב כאלו אין לו חיבור בעולם, ולא הי' נצרך למצות מילה, אלא עתה שאני ואתה יחד בעולם נצרך מצות מילה: 
@66ולפי @77דרכנו יתפרש לנו דברי הזוה"ק דפתח פיתחא להאי פרשתא רבי חייא פתח הנצנים נראו בארץ עת הזמיר הגיע וקול התור נשמע בארצנו ומפרש על אדה"ר דכל הבריאה איתעכבת עד דאתא ואתחזי אדם מיד הנצנים נראו בארץ, וכל חילין דאתטמרו אתגליאו ואיתיהיבו בה עת הזמיר הגיע דאתתקן תקונא דתושבחן לזמרא קמי קב"ה וכו' בתר דחטי כולא אסתלק מעלמא, וכו' עד דאתי אברהם מיד הנצנים נראו בארץ אתתקנו ואתגלו כל חילין בארעא עת הזמיר הגיע בשעתא דא"ל קב"ה דיתגזיר כיון דמטי האי זימנא דברית אשתכח בי' באברהם ואתגזיר כדין אתקיים בי' כל האי קרא ואתקיים עלמא ומלה דקב"ה הוי באתגליא בי' הה"ד וירא אליו ה' וכו' עת הזמיר הגיע אלין ענפוי דערלה עכ"ל, וממוצא הדברים דבאדה"ר הי' לשון עת הזמיר פירושו דאתתקן תקונא דתושבחן לזמרא קמי קב"ה אלא באאע"ה נשתנה פירוש הזמירה לענפוי דערלה וזמיר הוא לשון כריתה, ולפי דרכנו הדברים מבוארים, דבאה"ר דכל חילין דאתתמרו אתגליאו ואתיהיבו בה והפירוש התגלות אלקית, כי עיקר שכינה בתחתונים וע"כ אדה"ר נולד מהול ולא הי' ערלה כלל בעולם לא ברוחניות ולא בגשמית, ע"כ בהכרח לשון הזמיר פירושו לזמרא קמי' קב"ה, אך אח"כ באברהם שהי' צורך להמשיך אלקית למטה נשתנה לשון הזמיר להתפרש מלשון כריתה שבמעשה כריתת הערלה למטה נעשה דוגמתו לעילא, כבזוה"ק ח"ג (מ"ד.) ברעיא מהימנא דהא בהאי זימנא דמתכנשא עמא קדישא לאעברא האי ערלה מקמי ברית קב"ה כניש כל פמליא דילי' ואתגליא ודאי לאעברא להאי ערלה לעילא מקמי ברית קיימא קדישא דהא כל עובדין דישראל עבדין לתתא מתערא עובדא לעילא עכ"ל ונמשך האלקית למטה אחר סילוק הערלה לעילא המונע התגלות אלקית למטה: 
@66ולפי @77האמור מענין מילה שע"י מצוה זו נמשך האלקית ונתנלה מטה מטה, יש ליתן טעם דמילה דוחה שבת שבפשיטות אינו מובן שהרי שבת הוא בסקילה ומילה הוא בכרת וידוע דברי הרמב"ם דמעונשין של עבירות נלמד שכר קיום המצוה וא"כ בהכרח לומר שהשבת חמיר ממילה אפי' ביטול המצוה לגמרי דבכרת ומכ"ש מילה בשמיני דאינו אלא עשה למה תדחה שבת, אך לפי דרכנו י"ל דהנה שבת הוא יומא דנשמתא וע"כ עליית שבת הוא רק בפנימיות אבל בחיצוניות אין שום שינוי בסדר הטבע משא"כ מצות מילה שהוא ממשיך האלקית למטה, א"כ יש במילה מה שאין בשבת, ע"כ דוחה אותו: 
@66וי"ל @77שזהו הענין שברש"י ביקש לעמוד א"ל הקב"ה שב ואתה סימן לבניך שעתיד אני לעמוד בעדת הדיינים והם יושבים שנאמר אלקים נצב בעדת אל ובמדרש כשישראל נכנסים לבתי כנסיות ולבתי מדרשות וקורין ק"ש והם יושבין לכבודי ואני על גבם, דהנה ענין עמידה הוא תנועה והתעוררות לעשות דבר וישיבה הוא שהדבר נעשה מאליו ואאע"ה לא הי' לו אז הכנה לנבואה אלא שהנבואה באה אליו, נקרא ישיבה, וביקש לעמוד היינו להתעורר ולהכין עצמו לנבואה א"ל הקב"ה שב, הייינו שכך הכוונה שיתגלה האלקית מטה מטה ואפי' להבלתי מוכן, ואתה פועל דמיוני על העתיד שיהי' התגלות אלקית בכל העדת הדיינים, ולפי המדרש בשעה שקורין ק"ש ומיחדים שמו הגדול אף שאין מגיעין אז למעלת הנבואה נמי האלקית מתגלה ומרחף עליהם: 
@66ולפי @77האמור מבואר למה הי' המראה ע"י מצות מילה כ"כ נגלית השכינה ושלשת המלאכים מרכבה לה וסעודה גדולה, שהכל הי' מחמת שכל ענין מילה הוא להמשיך האלקית למטה מטה בהתגלות כנ"ל, משא"כ בכל המצות שאינם עושין שינוי בגוף האדם נגלה ע"כ אינם מושכין כ"כ האלקית בהתגלות, ואף שבפנימיות יש שהם עוד יותר כמו נסיון העקידה שנחשב יותר ממצות מילה אין בהם ענין זה כמו במילה, וכמו שבת שהוא גדולה ממצות מילה אעפי"כ מילה דוחה אותה כנ"ל: 
@66ומעתה @77יש לפרש הא דמלאך שהוא להפוך את סדום ארח לחברה את שני המלאכים האחרים, דהנה ברמב"ן שהי' כמה מקומות שהרעו לעשות יותר מסדום ואעפי"כ לא הגיעם עונש חמור כ"כ כסדום, אלא הטעם מפני קדושת א"י שאינת מקיימת עוברי עבירה עיי"ש והנה מובן שא"י בעוד היתה נכנעת תחת יד הכנענים לא הי' מעלתה כ"כ גבוה כמו כשהיתה ביד ישראל שאינה מקיימת עוברי עבירה, אך מחמת מצות מילה שהמשיך כ"כ התגלות אלקית בעולם אפי' מטה מטה מצא מין את מינו וניעור, קדושת א"י הטמונה לשעתו עכ"פ, וע"כ אז לא קיימה את עוברי עבירה, א"כ כל ענין הפיכת סדום נסתעף ממצות מילה, והמראה הגדולה והסעודה, ומזה נמשך אלקית בהתגלות אם במקומות הנמוכים כסדום ובשביל זה בא עונשם, ויש לומר נמי שבאמצעות המלאכים שהלכו לסדום נתהוה שמה ההתגלות, א"כ מובן צורך מלאך זה להיות שמה: 
@66במדרש @77והחיות רצוא ושוב כמראה הבזק א"ר אייבו רצות אין כתיב כאן אלא רצוא רצין לעשות שליחותן, וברש"י לשון ריצוי ולא לשון מרוצה שהן רוצין לעשות שליחותן עכ"ל, ואינו מובן מה ההפרש בין רצות ובין רצוא, דגם רצות יש לפרש לשון ריצוי כמו רצוא, דאין ביניהם אלא דרצות הוא נקיבות רבות, ורצוא הוא לשון יחיד: 
@66ונראה @77לפרש דהנה במעשה כל אחת נפרדת לעצמה וכענין שכתוב איש אל עבר פניו ילכו, ואפי' עסוקים בדבר אחד נמי הפעולות מתחלקות, אבל הרצונות מתאחדין להחשב כאחד כענין אמרם ז"ל ביעקב כתיב שבעים נפש משום שאין להם אלא לב אחד לאביהן שבשמים, וכן ויחן שם ישראל נגד ההר שהי' כאיש אחד בלב אחד, וע"כ ה"נ ההפרש בין רצות לשון רבים משמע על המעשה, שהיא מלשון מריצה אבל כשכתיב בלשון יחיד משמע לשון ריצוי שהרצונות מתאחדין לעשות שליחותן: 
@66במדר"ת @77לך יוד, ילמדנו רבינו העולה על מה היתה באה וכו' רשב"י אומר על הרהור הלב אתה מוצא אברהם הי' מהרהר אחר מדה"ד ומה הי' אומר ר' לוי אמר כמדומה אני שקבלתי כל שכרי בעוה"ז ושוב אין לי שכר בעוה"ב א"ל הקב"ה כיון שהרהרת אחר מעשי עולה אתה צריך לפיכך ויאמר קח נא את בנך וגו' ויש להבין מה חטא הי' לאברהם בזה, והרי כך הוא מדת הצדיקים וגם יעק"א אמר קטונתי מכל החסדים ומכל האמת, ובמדרש כדאי אני אבל קטונתי מכל והפירוש שקבלתי שכר כל צדקותי, ובאמת במ"ר לא חשב זה לחטא אלא שהתשובה ע"ז הי' שכרך הרבה מאד לעוה"ב: 
@66ונראה @77לפרש דעת התנחומא דהנה במדרש על אברהם עין שעשתה מדה"ד בעולם, ואינו מובן שהרי אברהם איש החסד, והרבה פירושים נאמרו בזה, ובעניותן י"ל שהחסד לאברהם גם מדה"ד הסכים שגם במדת הדין מגיע לעשות לו או לכל העולם בזכותו חסד, וזהו שעשתה מדה"ד בעולם היינו שתיקנה מלשון ועשתה את צפרני' שפירושו תיקון, והיינו שתיקן את מדה"ד שתסכים להחסד, והנה אברהם שהי' מהרהר אחר מדה"ד שזה שמסכמת לעשות חסד לא לטובתו אלא לטרדהו מעוה"ב וכענין משלם לשונאו אל פניו ישלם לו, והנה הוא תכלית הדין בפנימית אלא החיצונית נראה כחסד, דין בלבוש החסד, ע"כ נמדד לו כמדתו אלא להיפוך שהחסדים שהי' ראוים לו באו לו בלבוש דין, והנה דהנה בזוה"ק כי יצחק נולד מסטרא דנוקבא ולא הי' ראוי להוליד, אלא בעת העקידה השיג נשמה מסטרא דדכורא, ואף כי אין מעצור לד' ליתן לו נשמה מסטרא דדכורא ובלי נסיון עד דכדוכה של נפש מ"מ בא לו חסד זה בלבוש דין: 
@66ויש @77להמתיק הדברים עוד יותר, דהנה מה שנולד יצחק מסטרא דנוקבא והוצרך שישיג אח"כ בעת העקידה נשמת דכורא, הגדנו הטעם עפימ"ש האריז"ל כי נשמות הגבוהות אין החיצונים מניחין אותה לעלות מהם, וכשיגיע הזמן להיציאה מהם העצה ע"י זיווג פגום שאז חושבין הם שבודאי יקלקל מעשיו ויחזור להם עוד יותר פגום, וזה הי' אברהם טהור מטמא שתרח בא על אשתו בימי נדתה, ומזה הזיווג נולד אברהם עכ"ד, והנה יצחק שנולד מאברהם ושרה זיווג בתכלית הקדושה ושיצא ממנו אומה ישראלית בודאי הי' כחות החיצונים מתכוונים לעשות כל טצדקי שלא להניח להוציא נשמת יצחק מביניהם, מה גם שהי' להם מקום קטרוג שיצא ממנו עשו הרשע, ע"כ הי' העצה שיוולד מסטרא דנוקבא שלא יהי' ראוי להוליד, ושוב לא יהי' להם מקום לקטרג, ועוד שבלתי יצא ממנו אומה ישראלית, לא הי' מתאמצין כ"כ למנוע את לידתו, ע"כ נולד מסטרא דנוקבא, ואח"כ בעת העקידה לא הי' יכולין למנוע את הנשמה מסטרא דדכורא, שאז הי' כל כחות החיצונים קשורים, וכבמדרש כל מה שהי' אבינו אברהם עוקד את יצחק בנו מלמטן, הי' הקב"ה כופת את שריהם מלמעלן, וכו' וכששריהם הי' קשורין ממילא גם כל כחות החיצונים אז אבדו כל כחותם, וכמאמר הזוה"ק בפסוק ויסר את אופן מרכבותיו עיי"ש, ע"כ אז יצא לאור נשמת יצחק מסטרא דדכורא: 
@66והנה @77בספר שערי אורה דכל כחות חיצונים יש להם שליטה רק מצד התעוררות מדת הדין, וכן הוא בזוה"ק (ר"ג:) הבוקר אור דא בוקר דאברהם והאנשים שלחו אילן מאריהון דדינא דהוו שלטין בלילה, המה וחמוריהם אינון גרדיני נמוסין דאתיין מסטרא דמסאבא דלאו אינון קדישין עכ"ל, ומשמע דהמה אינון מאריהן דדיני קדישין וחמוריהם אינון דאתיין מסטרא דמסאבא, וכשאלו מסתלקין אלו מסתלקין, וי"ל נמי דהא דכחות חיצונים יש להם שליטה למנוע את הנשמות גבוהות לעלות מביניהם עד שצריכין לעצה בזיווג פגום היינו דווקא בעוד שמה"ד שולטת אז יש בהם נמי כח אבל כשמד"ה נתקנה ומסכמת גם הוא להחסד, אז ממילא נסתלק הכח מהם ואינן יכולין למנוע, וע"כ בלידת יצחק נמי שאברהם תיקן את מדה"ד והסכימה לחסד אז לא הי' כח לכחות חיצונים למנוע את יציאת נשמת יצחק מצד הדכורא מביניהם, אלא מחמת הרהור אברהם שאדרבה הדינים בתוקפם לטרדהו מעוה"ב, בזה עצמו עורר את מדת הדין שיהי' בתוקף הדין ושוב נמשך גם לכוחות החיצונים כח למנוע, והוצרך העצה שיהי' לידת יצחק מסטרא דנוקבא והנשמת דכורא ישיג ע"י העקידה בעוד ששריהם קשורים והחסדים בלבוש דין כנ"ל: 
@00שנת תרפ"ג. 
@11יוקח נא מעט מים ורחצו רגליכם, @33וברש"י יוקח נא ע"י שליח, והקב"ה שילם לבניו ע"י שליח שנאמר וירם משה את ידו ויש להבין דהוא גופי' טעמא בעי למה לא לקח בעצמו ומ"ש מכל הדברים שעשה בעצמו: 
@66ונראה @77דהנה כתיב מעט מים, וכבר דקדקנו למה קימץ במים, והגדנו דמים אלו הי' פועל דמיוני לחסדים והשפעות שהטעימם מעריבות ומתיקות הקדושה, ועי"ז משך את לבם באהבה להשליך מהם את כל חשבונות הרבים וטנופי דהאי עלמא, וזה ורחצו רגליכם, כל עניני החומר שהם רגילים בהם, כמו שנאמר מהשכר לבניו במדבר וארחצך במים, בישוב רחצו הזכו, לעת"ל אם רחץ ה' את צואת בנות ציון, שזה רחיצה רוחנית, ובעוד לא הי' מכירם וקסבר ערביים הם נתיירא להמשיך להם במדה מרובה פן יסתעף מזה אהבה חיצונית כענין אור שנברא ביום הראשון, שאין הרשעים כדאי להשתמש באותו אורה וגנזו לצדיקים לעת"ל, וכבר פרשנו שאור שנברא ביום הראשון הוא נסתעף מחסדים מרובים וגרם המשכות באהבת חסד, ורשעים אינם כדאי להשתמש בו שהי' נוטלים אותו לאהבת חיצוניות ומתגשמים ביותר, ע"כ גנזו לצדיקים לעת"ל, וימנע מרשעים אורם, וכן כל מיני השפעות והחסדים, הרשעים משיגים עי"ז עוד גיאות לאמר אני ואפסי עוד וכענין שכתוב עושר שמור לבעליו לרעתו, ע"כ הי' המים בצמצום רק די מסת לעורר בקרבם המשכה אליו ולא יותר: 
@66ולפי @77זה י"ל שבאשר אין מדתו של אאע"ה מדת הצמצום לא הי' יכול לצמצם אם הי' עושה זה בעצמו, ע"כ עשה זה ע"י שליח, ומ"מ באשר הי' בצמצום גרם צמצום בנתינת המים לבניו במדבר, וע"י שליח שתחילה לא יצא אלא טיפין טיפין עד שהוצרך להכותו פעמים וגרם מה שגרם, ואלו הי' ע"י הקב"ה בעצמו לא הי' בא בצמצום כלל, ומיושב מה שלא הביא הקרא דבנתינת מים בחורב שנאמר והכית בצור, ששם כתיב הנני עומד לפניך שם על הצור בחורב, וא"כ הי' ההתחלה מהשי"ת בכבודו ובעצמו [ולפנינו יתבאר עוד טעם נכון] אלא במי מריבה שהי' רק ע"י הכאת משה, וי"ל עוד דכל ענין שטעה משה ושינה מדיבור להכאה נסתעף מזה שהי' נצרך שיהי' ע"י שליח, ומשה ששכינה מדברת מתוך גרונו לא הי' חשוב ע"י שליח, וי"ל עוד דלמעלת משה שהי' כמו מלאך כבמדרש ריש ויקרא וכמ"ש וישלח מלאך ויוצאנו ממצרים, וע"כ מדבר בלשון משלחו כמ"ש הרמב"ן במ"ש ונתתי מטר ארצכם ואין משה הנותן מטר, וע"כ כל מעשיו שנצטוה לעשות נחשבים כמו מעשה הש"י בעצמו, וע"כ אם הי' נצטוה להכות והכה לא הי' נחשב ע"י שליח, ע"כ הי' נצרך שנצטוה לדבר וטעה ושינה להכות רק אז נחשב ע"י שליח, ובזה מיושב נמי שלא הביא קרא דנתינת המים בחורב ששם נצטוה להכות כמ"ש והכית בצור לא נחשב ע"י שליח, ובמה שכתבנו יובן דברי הזוה"ק שמחמת ענין מי מריבה גרם קישוי וטורח בלימוד, שהרי כל אותו ענין הי' נצרך שיבוא בצמצום, ע"כ נסתעף שהלימוד יבוא בטורח ובצמצום: 
@11ביום השלישי וישא אברהם את עיניו, @33ברש"י למה איחר מלהראותו מיד כדי שלא יאמרו הממו וערבו פתאום וטרף דעתו ואלו הי' לו שעות להמליך אל לבו לא הי' עושה עכ"ל ויש להתבונן הני שלשה ימים מה עבידתייהו ולמה לא סגי לי' בשנים או להוסיף על שלשה, וכבר דברנו מזה: 
@66ונראה @77עוד לומר דהנה כתיב וירא את המקום מרחוק ופירשו בו שתיבת המקום כינוי להשי"ת וכ"ק אבי אדמו"ר זצללה"ה הגיד שאברהם בעודו במדריגתו בתכלית הדביקות לא הי' שום נסיון נחשב אצלו לנסיון שהכל מאפס ותוהו נחשב לו לעומת עריבת מתיקת הדביקות אלא שאז בעת הנסיון נלקח ממנו המדריגות ואז ע"י הנסיון נתגלה עצם הכנת לבבו, וזהו שבמדרש שאחר נסיון העקידה ביקש אאע"ה שישבע לו הקב"ה שלא ינסה אותו עוד מעתה ומשלו משל למלך שהי' נשוי למטרונה ילדה ממנו בן ראשון וגרשה שני וגרשה וכו' וכיון שילדה ממנו בן העשירי נתכנסו כולם ואמרו לו השבע לנו שאין אתה מגרש את אמנו מעתה, הרי שמשלו את הנסיון לגירושין והפירוש כנ"ל שאז ניטל ממנו המדריגות והחיבור עכ"ד, ומובן לפי"ז שבעת מראה הנבואה הי' עוד יותר ויותר מופשט מכל עניני עוה"ז קו"ח משאר הנביאים שבעת מראה הנבואה היו כמעט מופשטים מחומר, ע"כ אפי' אחר המראה הי' בהכרח רשומו נשאר אצלו ואפי' כשניטל ממנו המדריגות הי' הרשימו בוער בקרבו כשלהבת אש ושוב לא הי' נחשב אצלו עקידת יצחק לנסיון, ומצינו דכל שלשה יש בו הארה משלפניו כמו מיום השבת נמשך ההארה שלשה ימים אחר השבת ואין מבדילין אלא עד שלשה ימים, ע"כ איחר מלהראותו עד שלשה ימים כדי שלא יאמרו והפירוש כנ"ל שתקף עליו רגש הנפש ואז נתברר עצם מדת אברהם מצד עצמו שבאמת רצונו הי' לשוחטו, וזהו הרהורי דברים שהי' בשובו מהעקידה אלו הי' בני שחוט כבר הי' הולד בלא בנים הי' לי להשיאו אשה מבנות ענר אשכול וממרח, ואף שמעתה ראה שלא הי' הכוונה לשוחטו, וא"כ שוב אין עליו קושיא שלא השיאו כנ"ל, כבר פרשנו שהי' מהרהר שמטעם זה שלא הי' לו בנים נצטוה שלא לשוחטו ואלו הי' לו בנים הי' נצטוה לשוחטו והיצר לו ע"ז, הרי נתברר עצם בחי' אברהם ולאו מטעם התפעלות ורגש הנפש מצד הנבואה, שהרי שוב הי' לו רגש הנפש מצד נבואה השני' להיפוך, אלא מוכח דלא משום רגש הנפש שמצד הנבואה אלא מצד עצם בחי' נפשו: 
@88פרשת חיי שרה 
@00שנת תרע"א. 
@66להבין @77הענין ששרה מתה ע"י שנגלה לה העקידה י"ל כי שפטה שלא הי' נבואה ממש, דידעה שפיר שאין אדם יכול להיות קרבן, וידעה כי לא יעשה ד' דבר כי אם גלה סודו אל עבדיו הנביאים והיא היתה נביאה, ומאחר שלא נגלה לה שפטה כי לא היתה נבואה ממש, ומזה יצאה נשמתה בטהרה ע"י שפחדה ואמרה מאין יבא לאברהם טעות כזה, ומופת על ביאור זה דהלא מבואר בתנחומא שהשטן בא לפני' בדמות יצחק ומאחר שראתה אותו חי ח"כ למה פחדה, ולהנ"ל ניחא והבן: 
@66בזוה"ק @77מ"ש הכא שרה דכתיב מיתתה באורייתא מכל נשי דעלמא דלא כתיב הכי מיתתהון באורייתא כו' אתת שרה ונחת וסלקת ולא אתדבקת בי' כד"א ויעל אברם ממצרים הוא ואשתו וכל אשר לו כו' בג"כ שרה זכתה לחיין עלאין לה ולבעלה ולבנהא בתראה כו' ועל דא ויהיו חיי שרה דזכתה בהו בכלהו ולא כתיב בכלהו נשי ויהי חיי חוה כו', ולהבין למה נקט הזוה"ק דווקא זכות זה שלא אתדבקת במצרים הלא אברהם טפל לשרה בנביאות ועלי' דרשו אשת חיל עטרת בעלה, והענין דהנה הרח"ו כתב דמרע"ה רצה ליכנס לא"י כדי לקיים מצוות התלויות בארץ ואף שלא קם נביא כמשה אעפי"כ הרמ"ח אברי הנפש אי אפשר להשתלם רק ע"י רמ"ח מ"ע, ולכאורה השאלה נשים במאי קזכיין לבוא להדרגין גבוהים הלא מ"ע שהזמן גרמא נשים פטורות, ובזוה"ק פ' חיי שרה אורייתא לא אתייהיבת אלא לדכורי כו' דהא נשי פטורין מפקודי אורייתא, אך ידוע מזוה"ק דכל כמה שאדם הולך ומתרחק א"ע מסט"א בא לעומתו לקדושה וכמ"ש ויברח משה מפני פרעה מלכות הרשעה וישב על הבאר זו מלכות דקדושה, וז"ש הזוה"ק משום דלא אתדבקת במצרים כו' שאם היתה נדבקת ח"ו היתה בכולה נדבקת לקליפה ח"ו דהנבעלת מערל קשה לפרוש הימנו, וממילא כשהרחיקה א"ע מהסט"א באתה לעומת זה בקדושה ונדבקת בכל רמ"ח אברי' בקדושה, וא"כ לא בא הדביקות שלה בהקדושה מצד עשה טוב רק מהסור מרע: 
@66ובזה @77יש להבין דברי הזוה"ק וז"ל אברהם אתקריב לגבי' כו' ולא אתקריב ביומא חדא או בזימנא חדא אלא עובדוי קריבו לי' בכל יומוהי מדרגא לדרגא עד דאסתלק בדרגוהי כו' ואברהם זקן וכדין בא בימים באינין יומין עלאין כו' זכאין אינין מאריהון דתשובה דהא בשעתא חדא ברגע חדא קריבין לגבי קב"ה מה דלא הוה הכי אפי' לצדיקים גמורים דאתקריבו לגבי קב"ה בכמה שנין כו' וכן דוד דכתיב והמלך דוד זקן בא בימים אבל מארי' דתשובה מיד עאל ואתדבק בקב"ה ע"כ, ובהנ"ל מובן שפיר דבעל תשובה באשר הי' מדובק בסטרא דמסאבין והתרחק א"ע בפעם אחת מהם ממילא בא לעומתו בקדושה, וכל כמה שהי' מדובק יותר בסט"א והרחיק א"ע מהם כל כך בא לעומתו בקדושה, ובזה מיושב מה דמקשין בדברי הזוה"ק האלו הלא דוד המלך ע"ה הי' הבעל תשובה הגמור ולמה כתיב אצלו ג"כ בא בימים יע"ש, ולהנ"ל מובן שפיר דכל המעלה מבעל תשובה הוא רק מחמת שהי' דבוק לחלק הרע והרחיק א"ע מהם, משא"כ דהמע"ה שמעולם לא הי' דבוק להסט"א ח"ו דחטא באקראי הי' ולא הי' ראוי דוד לאותו מעשה ועי' ברש"י ע"ז ד' ע"ב: 
@66ואולי @77בזה יש לפרש מה שאחז"ל בשבת כל שישנו בשמירה ישנו בזכירה, דהנה להגיע ולזכות למעלת זכור את יום השבת לקדשו, לזה צריך הכנה רבה ועבודה גדולה והזדככות יתירה ולאו כל אדם זוכה לכך, אך שמור הוא שמירה שלא לעשות מלאכה ובזה אדם שבכל ששת ימי המעשה הוא משוקע בעוה"ז הגשמיי והוא טרוד בה בכל נפשו ובכל חושיו וכשהגיע יום השבת ומשליך מעליו את כל הרעיונות מדברים הללו ושיהי' באמת בעיניו כאלו כל מלאכתו עשוי' מכח זה הוא נדבק לקדושה ובא לעומתו בזכירה: 
@66ומזה @77יצא לנו לדעת דהמניעות שיש לאדם איננם חסרון ח"ו רק אדרבה מעלה גדולה הם כי ע"י המניעות שיש לאדם והוא משליך אותם אחרי גיוו ואינו משגיח עליהם, הוא בא עי"ז לקדושה בדרגין גבוהין: 
@66בתנחומא @77ילמדנו רבינו הי' רוכב על החמור והגיע עונת תפלה כו' אמר רב יהודה המתפלל צריך שיהי' דעתו מיושבת עליו כו' להבין סמיכות דבריהם למאה"כ ואברהם זקן בא בימים, הוא דהנה תפלה הוא להמשיך מעולם העניון לעולם הזה ולזה צריך ישוב הדעת, דישוב הדעת הוא למעלה משבעת ימי הבנין, ובזוה"ק דאברהם סיב על ביומין שעלה עם הימים שלא נחסר לו יום אחד וכולן הי' שלמים והי' קיום להם, דמה שהוא מעוה"ז אין לו קיום, ומה שהוא גבוה משבעת ימי הבנין יש לו קיום וזהו זקן, זה קנה חכמה, וידוע במקובלים שכל שהוא למעלה מז' ימי הבנין נקרא זקן והבן: 
@66בתנחומא @77אברהם הספיד את שרה כל מאמר אשת חיל ובפסוק דרשה צמר ופשתים בין יצחק לישמעאל שנאמר גרש את האמה הזאת ואת בנה, ביאור הדברים דהנה בכתבי האר"י שיצחק בהעקידה תיקן את חטא הבל, וע"כ הי' בן ל"ז כמספר שם של הבל שבגי' ל"ז, והנה ברש"י שהי' ישמעאל מריב עם יצחק על הירושה ואומר אני בכור ואטול פי שנים ויוצאין בשדה ונוטל קשתו ויורה בו חצים כד"א כמתלהלה היורה זקים וגו' מזה נראה שהי' בו בישמעאל ענין קין שהרג את הבל, ולפי"ז ישמעאל ויצחק הם קין והבל, וזה צמר ופשתים שקין הקריב קרבנו זרע פשתים והבל מבכורות צאנו ומחלביהן, ושרה הרגישה זה והפרישה ביניהם וכענין איסור השעטנז צמר ופשתים יחדיו והבן: 
@11ויקח העבד עשרה גמלים, @33וכן כמה פעמים נזכר בפרשה גמלים ובודאי אין זה במקרה ח"ו כי אלו הי' במקרה לא הזכיר זה בתורה כי מה נ"מ אם הי' גמלים או סוסים או חמורים, ונראה דהנה במ"ר את הגמל זו בבל, והנה בבבל נאמר כי שם בלל וגו' וזהו עירוב טוב ורע, והמגדל וצלמו של נבוכדנצר שהי' שם חקוק בפיו ומיכלא דהאי רשיעא בשרא בחלבא והדברים עתיקים, והנה גמלי אברהם יצאו זמומים שלא ירעו בשדות אחרים מפני הגזל, וגזל הוא ג"כ ענין עירוב כי כל ממונו של אדם שייך דווקא אליו והבהמה והכלים כרגלי הבעלים יוכיחו, ואברהם באשר תיקן את החטא עץ הדעת עירוב טוב ורע ועליו נאמר אשר לא הלך בעצת רשעים זה דור הפלגה, לכך יצאו גמליו זמומים מפני הגזל, היפוך עירוב טוב ורע, וע"כ לא הוציא את רבקה מבית בתואל ולבן שהוא בירור הטוב מהרע אלא ע"י מי שהי' בהעירוב טו"ר ונתבררו וכענין שאמרו חז"ל בסנהדרין (לט:) חזון עובדי' כה אמר ד' לאדום, מ"ש עובדי' לאדום, כו' אמר אפרים מקשאה כו' גר אדומי הי' והיינו דאמרי אינשי מיני' ובי' אבא ניזל בי' נרגא, וזה שרמזו במדרש ותרכבנה על הגמלים שכן דרך גמלים להיות גדלים במזרח, דמזרח הוא בבל, כמו שאמרו בבבל על א"י במערבא: 
@11מד' יצא הדבר @33במ"ר מהיכן יצא ר"י ב"ר נחמי' מהר המורי' יצא ורבנן אמרי מהיכן יצא ותהי אשה לבן אדוניך כאשר דבר ד', והוא פלאי: 
@66ונראה @77דהנה ברש"י ויהי אחרי הדברים אחרי הרהורי הדברים שהי' שם אמר אברהם אולי הי' בני שחוט כבר הי' הולך בלא בנים הי' לי להשיאו אשה מבנות ענר וכו' בשרו הקב"ה שנולדה רבקה בת זוגו, ויש להבין מה נ"מ לו מה שהי' אחר שלא נשחט, אך הענין דאברהם חשב שהסיבה שלא נשחט הי' מחמתו, שלא הי' משיאו אשה ולא הי' לו בנים, וא"כ לא הי' יכול להתקיים מאמר השי"ת כה יהי' זרעך, משא"כ אם כבר הי' לו בנים הי' הקב"ה בוחר בו לעולה, וע"ז דאג ואמר שקיצר בעבודת השי"ת בזה שלא הי' משיאו אשה, אך לפי"ז א"כ הי' כוונת אברהם שאם הי' משיאו אשה הי' מוליד בנים והלא יצחק הי' מסטרא דנוקבא כמ"ש בזוה"ק ולא הי' יכול להוליד, אך כבר כתבנו בפרשה הקודמת שהי' שני מיני הבטחות ההבטחה שהבטיח הקב"ה את אברהם הי' בלשון נתתי ממנה לך בן ועוד שם אשר תלד לך שרה, וא"כ הי' לפי מאמר השי"ת יצחק מסטרא דדכורא ובבשורת המלאך נאמר והנה בן לשרה אשתך מסטרא דנוקבא, ובאמת שניהם נתקיימו דעד עקידה הי' בסטרא דנוקבא ואח"כ פרחה נשמתו ובא לו מסטרא דדכורא כבזוה"ק ואברהם לא ידע מזה, דאם הי' ידע לא הי' נסיון כלל, ולכך חשב דמאמר השי"ת עיקר, אחר שאצלו הי' שני המאמרים סותרים זה את זה, היוצא לנו מזה דמה שהשיג יצחק נשמתא דדכורא חשב אברהם שיש בזה שני דרכים לפי פשטות מאמר ודיבור השי"ת השיג זה בשעת לידה ולפי בשורת המלאך השיג זה בשעת העקידה, והנה אז"ל מ' יום קודם יצירת הולד בת קול יוצאה ומכרזת בת פלוני לפלוני, אך זה יתכן אם הי' לו בשעת לידה נשמה מסטרא דדכורא שיהי' שייך לו בן זוג, ומעתה מובנים שפיר דברי המ"ר, דר"י ב"ר נחמי' סובר מהר המורי' יצא, דנצנצה בהם רוה"ק וכיוונו להאמת שמהר המורי' יצא, דמשעת לידה הי' לו נשמה דנוקבא ולא הי' שייך לו אז בן זוג, ולרבנן הי' קשה לומר כן שיתגלה להם סוד מה שלאברהם לא נתגלה אלא שהם אמרו שלפי מאמר השי"ת שהי' אשר תלד לך, א"כ הי' לו נשמה בשעת לידה מסטרא דדכורא ושפיר שייך לו בן זוג, וזה שאמר ותהי אשה לבן אדוניך, ולא לבן אדונתך, וזהו כאשר דבר ד' ולא כאשר אמר המלאך, והבן היטב כ"ז: 
@11האהלה שרה אמו @33ברש"י דוגמת שרה אמו שכ"ז ששרה קיימת הי' נר דלוק מע"ש לע"ש וברכה מצוי' בעיסה וענן קשור על האוהל, ומשמתה פסקו ומשבאתה רבקה חזרו, הנה הרמב"ן ז"ל כתב שהאבות הי' סוד ד' עלי אהלם, והמשכן שהי' אח"כ הי' דוגמת האבות, והנה שלשה דברים הללו מצינו במשכן שהי' הנר מערבי דולק בנס שממנה הי' מדליק ובה הי' מסיים ובלחה"פ לחם חם ביום הלקחו ושנשתלחה ברכה בלחה"פ, ועוד זה כי ענן ד' על המשכן, וכ"ז הי' נסים, והן עצמן הדברים שנאמרו בשרה, וענין נר דולק מע"ש לע"ש, היינו שימי החול לא קלקלו את האור שהשיגו בש"ק וא"כ כשבאה שבת שניה ניתוסף אור על אור, והוא כענין נר המערבי שממנה הי' מדליק ובה הי' מסיים, וכעין הכוונה הנ"ל, דהתוספות אור שבא הי' ניתוסף על האור הקודמת לו, וברכה מצוי' בעיסה הוא כעין שהי' במשכן שנשתלחה ברכה בלחה"פ וממנה באה שובע לעולם, וזהו הרמז שהי' הלחם חם ביום הלקחו שלא נתיישן, שמאחר שהי' ברכה נשתלחה בו, הרי הי' חיות שבו שופע עליו תמיד ואינו כמו דבר טבעי שכמו שנשפע בו חיות מתחילה כן הוא לעולם, וכ"ז כאשר הי' ישראל זכאים והחליפו כח בעבודתם בכל עת, וזה עצמו הי' בשרה שלא נתיישן אצלה העבודה והכל הי' בכלל הכנה אצלה ולכך הי' הברכה מצוי' בעיסה והי' המאכל ג"כ ניסיי כמו שהיתה היא עצמה בעבודה וענן קשור על האוהל זה השראת השכינה כמו על המשכן: 
@00שנת תרע"ב. 
@66במד"ר @77יודע ה' ימי תמימים זו שרה שהיתה תמימה במעשים אמר רב יוחנן כהדא עגלתא תמימתא, נראה דהנה במד"ר פרשה מ"ז כתיב אשת חיל עטרת בעלה אמר רב אחא בעלה נתעטר בה והיא לא נתעטרת בבעלה, רבנן אמרו מרתא לבעלה בכל מקום האיש גוזר ברם הכא כל אשר תאמר אליך שרה שמע בקולה, וברש"י מכאן שהי' אברהם טפל לשרה בנביאות, ולפי פשט הדברים נראה לכאורה ששרה היתה גדולה מאברהם, אך בזוה"ק שאברהם הוא הנשמה ושרה היא הגוף, וכן הוא בלשון הראשונים שאברהם ושרה הם חומר וצורה, וא"כ הרי לא יתכן שהגוף יהי' גדול מהנשמה וחומר מהצורה: 
@66ונראה @77דהנה דברי הזוה"ק דאברהם ושרה הם נשמה וגוף לאו בדרך רמז ומליצה ואסמכתא בעלמא כתב כן אלא כן הוא באמת, והיינו שהשכל אלקי והארה אלקית שנמצא בישראל הכל נמשך מאאע"ה, וכל תשוקת ישראל לאביהן שבשמים והדביקות שיש בישראל הכל נמשך משרה, באופן שאאע"ה הוא הנשמה והשכל שבישראל, ושרה היא הלב שבישראל, כי האבות כל מה שפעלו לא לעצמם לבדם פעלו אלא גם לזרעם אחריהם וכלל ישראל כולו, ואברהם שהי' חכם גדול בכל עניני העולם כולו ובזוה"ק ריש פרשת לך האריך מאד מחכמתו הגדולה, ועוד שם בזוה"ק (פ"ג.) אמר ר"ש ת"ח כלא רזא דחכמתא איהו וקא רמז בחכמתא ודרגין דלתתא דקא נחית אברהם לעומקייא דלהון וידע לון ולא איתדביק בהו, ע"כ, והיינו דביטל את חכמתו הגדולה להשי"ת והלך בתמימות ואף מה שלא הסכים עמו שכלו והי' נראה זר בעיניו לא השגיח על שכלו, וכמו שהי' הענין בהעקידה שאברהם ידע שפיר סוד הקרבן וידע שאין אדם ראוי לקרבן ואעפ"י כן לא השגיח על שכלו וקיבל דבר הש"י בתמימות, וממנו תקיש לשאר הנסיונות שבאם הי' גם שכלו מסכים לכל אלה לא הי' נחשב לנסיון כלל, כי צדיקים לבם ברשותם אל כל אשר יחפוץ יטנו, ואם הי' גם שכלו מסכים נקל מאד הי' בעיניו להטות את לבו להיות נמשך אחר שכלו, וע"כ על כרחנו לומר שכל הנסיון הי' מפאת ששכלו לא הסכים לזה ואעפי"כ כפף את שכלו לדעת המקום, וידוע דמכל מה שאדם בורח לכבוד הש"י הוא בא לעומתו בדרגין עלאין קדישין, ובזכות ויסתר משה פניו זכה לתמונת ה' יביט, ובמד"ר שמה שהסתיר פניו הוא שחלק כבוד להש"י, ע"כ זכה לזה עצמו בדרגין עלאין קדישין, וכמו כן אאע"ה באשר שביטל את שכלו לרצון הש"י זכה להארת שכל אלקית מאד מאד לו וגם לכל זרעו אחריו בצד מה, ושרה באשר בטבע הנשים להמשיך אל החומרית ביותר ותשוקה שלהם ביותר בדברים החומרים, והיא ע"ה לא נדבקה בדברים החומרים וכבר אמרנו לפרש דברי הזוה"ק שחשב מעלת שרה שזכתה לפרשה שלימה בתורה מענין שני חיי' ופטירתה וקבורתה משום שירדה למצרים ולא נדבקה בחלק הרע שמה, ולכאורה אינו מובן וכי לא הי' לשרה מעלות רמות ונשאות יותר מזה והרי היתה נביאה גדולה מאברהם, ומדוע לא חשיב רק זה, וכבר הי' צניעות בישראל לאלפים שמסרו נפשם להריגה כדאיתא ריש כתובות, אבל פרשנו שזוה"ק נחת לשורש מעלת שרה, ויסוד הבנין, כי באשר לא נדבקה בהרע, באה לעומתו בקדושה לתשוקה אלקית ביותר, ונעשה גופה וחומר שלה קודש קדשים ובשביל זה זכתה לכל מעלותי' רמות ונשאות שהלכה דרגא אחר דרגא והנה היא גם היא לא לעצמה לבד זכתה כי אם לכל זרעה אחרי' שיהי' גופם והיינו לבם משתוקק לאביהן שבשמים אפי' בלי התחכמות, כללו של דבר אברהם ושרה הם המוח והלב של כל ישראל, אברהם קדושת השכל, ושרה קדושת הלב כמו שהם עצמם הי' ולעומת שני קדושת האלו קדושת השכל וקדושת הגוף אנו אומרים בברכת ק"ש והאר עינינו בתורתך, ודבק לבנו במצותיך, ואף שזה בלא זה אי אפשר שבלתי תשוקת הלב להש"י אי אפשר שיהי' בו קדושת השכל והארה אלקית, וכן היפוך נמי לא ימצא זה בלי זה ומפורש אמרו ז"ל ולא ע"ה חסיד, מ"מ ההתחלה ויסוד הבנין באאע"ה הי' היסוד השכל וממנו בא לקדושת הלב, ובשרה הי' היסוד הלב, וממנה באה ג"כ לקדושת השכל והארה אלקית: 
@66והנה @77ריש מגילה וראיתי אני דניאל לבדי את המראה והאנשים אשר עמי לא ראו את המראה, אבל חרדה גדולה נפלה עליהם וכו' מאן נינהו אנשים וכו' זה חגי זכרי' ומלאכי אינהו עדיפי מיני' דאינהו נביאי ואיהו לא נביא [פירש"י שלא נשלח לישראל בשום נבואה] איהו עדיף מינייהו דאיהו חזא ואינהו לא חזא עכ"ל הגמרא, והנה זה צריך פירוש דמאחר שהוא עדיף מינייהו מדוע באמת לא נשתלח בשום נבואה לישראל: 
@66אך @77יובן עפ"י פירש"י שמות ז' א' שלשון נבואה הוא המכריז ומשמיע לעם דברי תוכחות והוא מגזרת ניב שפתים עכ"ל, והרמב"ן כתב בפרשה ואו י"ג שזה מעלה למשה שאמר לו הש"י ראה נתתיך אלהים לפרעה ואהרן אחיך יהי' נביאך היינו שיהא משה כמו שהאלקים מצוה לנביא והנביא משמיע דבריו ומוכיח בהם, וכן כתב הא"ע, ויובן עפ"י מה שכתב המהר"ל במה שמשה הי' כבד פה מפני שדיבור בא מצד הרכבת גוף ונפש, ומרע"ה הי' נפשו נבדל מגופו ע"כ לא נשלם בו כח הדיבור, והי' צריך לאהרן שלא הי' כ"כ נפשו נבדלת ע"כ הי' בו כח הדיבור בשלימות, וכמו הנשמה שלענין דיבור הוא צריכה לגוף, ובזה יש לפרש מאמר חכז"ל חכם עדיף מנביא, כי תכלית החכמה שיהי' שכל נבדל וכל מה שהוא יותר נבדל הוא חכם ביותר בלי ענינים המערבבים השכל, והנבואה הוא דביקת השכל במקורו בעודו מצורף לחומר שאיננו כ"כ נבדל, כדי שיהי' כלי הדיבור בשלימות, ע"כ חכם עדיף מנביא, ומטעם זה עצמו תכלית החכמה כמו מרע"ה הי' צריך לאהרן שיהי' נביאו כנ"ל, וזה ג"כ נראה בחוש שבשעה ששופע החכמה בלב החכם קשה עליו אז הדיבור, כי להדיבור צריך יותר צמצום והמשך זמן והשכל משכיל ברגע אחת מה שהדיבור צריך לדבר זמן רב: 
@66ולפי @77הנחה זו יובן מה שדניאל לא הי' נביא היינו שלא נשתלח בשליחות לישראל שזה לא הי' מפאת גרעון אלא מצד מעלתו הגדולה, וביחזקאל הנה חכם אתה מדניאל, הרי שנשתבח במעלת החכמה, ועל כן לגבי ראיית המראה ראה יותר מחביריו, אך מצד זה עצמו לא נשתלח בשליחת הנבואה כי הי' חלוש אצלו כח הדיבור כנ"ל: 
@66ולפי"ז @77יובן שאאע"ה שמעלתו מעלת השכל כנ"ל הי' כח הדיבור חלוש אצלו לעומת שרה שמעלתה כח הגוף שהשיגה קדושת הגוף וקדושת השכל הי' נמשך אחר קדושת הגוף, ע"כ בענין נבואה היתה היא עדיפא מיני' וכעין חגי זכרי' ומלאכי שעדיפי מדניאל, אבל לגבי מעלת וקדושת השכל הי' אברהם גדול ממנה וכמעלת הנשמה על הגוף: 
@66ולפי @77הדברים האלה יבואו על נכון דברי המדרש הנצב פתח דברנו יודע ה' ימי תמימים זו שרה שהיתה תמימה במעשיה, ובפרשה ס"ב דרשו זה הפסוק על אברהם ושם נאמר זה אברהם שנאמר והי' תמים, ולא אמרו שהי' תמים במעשיו, ולהנ"ל יובן ששלימות אברהם עיקר הי' תמימת השכל ורק שלימות שרה אמרו שהיתה תמימה במעשי' שהמעשים מתיחסים לגוף וכנ"ל, וזה שאמר ר' יוחנן כהדא עגלתא תמימתא ששלימותו הוא בגוף: 
@66והנה @77במדר"ת שאברהם הספיד את שרה ואמר עלי' כל הפרשה אשת חיל מי ימצא, והנה נאמר שם ותעש בחפץ כפי', ויש לדקדק בנגינות הטעמים שתיבת ותעש מוטעם במלך, ותיבת בחפץ כפי' סמוכים והוא בלתי מובן לכאורה, כי החפץ הוא בלב, ויותר הי' צריך להיות ותעש בחפץ סמוכים וכפי' מוכרת והי' ענינו שמה שעשתה הי' בחפץ ורצון ולא בעצלתים, אך להנ"ל יובן שמעלתה הי' קדושת הגוף שהי' מעצמו נמשך אחר הש"י כאלו הכפים בעצמותם הי' בעלי חפץ ורצון, וכעין שאיתא במדרש על דוד המע"ה חשבתי דרכי ואשיבה רגלי אל עדותיך בכל יום אני מחשב למקום פלוני אני הולך והי' רגלי מביאות אותי לבתי כנסיות ולבתי מדרשות, שהרגלים אפי' בלי הוראת השכל, ועליו נאמר ג"כ כעין זה הלשון ובתבונות כפיו ינחם שהי' תבונה גם בכפים: 
@66עוד @77שם במדר"ת זממה שדה ותקחהו, זממה ונטלה שדה המכפלה, ולכאורה אינו מובן, שאחר מיתתה התחיל אברהם להשתדל בענין מערת המכפלה ובעודה בחיים לא השתדלה היא בזה כלום, אך להנ"ל יובן דהנה בזוה"ק דארבע מאות שקל כסף הוא ארבע מאות עלמין דכסיפין, ויש לפרש שלזכות לד' מאות עולמות דכסיפין אי אפשר כי אם ע"י שפורש מכסיפין והנאות דהאי עלמא זוכין לעומתו בקדושה ת' עלמין דכסיפין וארבע מאות שקל כסף הוא רמז לכסיפין דהאי עלמא שנתן אברהם בעד מערת המכפלה, ובזה יש ליתן טעם למה לא השתדלו בדבר מערת המכפלה עד עתה, ובזוה"ק נתן טעם שלא ירגיש עפרון במעלתה ולא ירצה למכרה, ולפי דרכינו יש ליתן עוד טעם כי אחר העקידה שהבחין שהוא מוסר כל חמדתו ותשוקת לבבו להש"י שהרי יצחק הי' תכלית חמדתו ותשוקתו והי' נוגע לבחי' יחידה שבנפש כמ"ש את יחידך אז ידע בנפשו שראוי להשיג המערת המכפלה שיש בה ענין ת' עלמין דכסיפין כדבעינן למימר לקמן, ועתה יצליח בידו כי כבר מסר כל תשוקת עוה"ז להש"י ויש לו להשיג דוגמתו בקדושה כנ"ל, ולזה הענין הוא מערת המכפלה ובזוה"ק שרומז לכפל ההין שבשם הוי' ב"ה ושם הוא פתח לגן עדן כמו שאיתא במדרשות וקבור בה ד' זוגות, ובמדרש שיוסף אמר מקובלני שאין נכנס להמערה אלא ד' זוגות הרי שלא במקרה הוא זה, והיינו טעמא שדמי' הי' ארבע מאות שקל כסף כי מספר עשרה הוא תשלום המספר ביחידות, ותשלום השני הוא מספר מאה, וע"כ מספר מאה יש בו שני שלימיות המספר וע"כ הוא רומז לזוג, ולעומת ד' זוגות הקבורים בה הי' מחירה ד' מאות, לעומת הת' עלמין דכסיפין, והנה לפי דרכינו שזה הענין לבוא אל תשוקת הקדושה ע"י שפורש מתשוקת עוה"ז זהו מעלת שרה ויסודה והיא השפיעה זה הענין אף לזרעה אחרי', ואף עתה עד היום הענין זה מתייחס אלי' כי היא המציאתה, וע"כ יש לומר כי גם אברהם נטל בחי' זו משרה, וע"כ כל מה שפעל אברהם בבחי' זו הכל מתייחס אלי', וע"כ יוצדק לומר זממה שדה ותקחהו כנ"ל: 
@66ולפי @77הדברים הנ"ל יש סמך למנהגנו שאנו אומרים אשת חיל בלילי שבת כי כבר אמרנו במק"א שזה בחי' שבת דלילא שאדם פורש מהבלי עוה"ז ומטרדותיו ומכסיפין דילי' ע"כ בא לעומתו לנשמה יתירה דשבת ועונג שבת ע"כ יש שייכות לזה פרשה דאשת חיל והבן: 
@66יש @77להתבונן בפרשת אליעזר שיש בה כמה דקדוקים, ועל כולם מה הרעש הגדול שהוצרך לכמה תפילות ותחנונים וחסדים ומלאכים כאלו הוא דבר יוצא מהיקש הטבעי להתחתן עם אברהם שהי' איש מפורסם בעולם כאמרם נשיא אלקים אתה בתוכינו ועשיר גדול והרמב"ן כתב שהי' האבות כמו מלכים נכבדים מאד ומדוע לא ישתוקקו בכל עוז לשדך את בתם לבנו יחידו היורש מעלתו וכל אשר לו, ואם שהוא דרך רחוקה, האם מלכי ארץ אינם משתדכין זה עם זה, ועל כולם יש לדקדק בתפילת אליעזר שלא התפלל בזכות אברהם רק ועשה חסד עם אדוני אברהם, ובמדרש הכל צריכין לחסד אפי' אברהם שהחסד מתגלגל בעולם בשבילו נצרך לחסד, ואם אברהם בעצמו הי' מתפלל שיעשה ה' עמו חסד הי' מובן כבמדרש ואתחנן אעפ"י שיש לצדיקים לתלות במעשיהם הטובים אינם מבקשים מהקב"ה אלא מתנת חנם, והטעם י"ל פשוט שכל שהוא צדיק ומשיג יותר מגדלות הבורא ית"ש, הוא יודע יותר שלעומת גדלות הש"י עדיין לא התחיל מאומה ומתאונן על קוצר העבודה, אבל אליעזר מדוע לא תלה במעשיו הטובים של אאע"ה, והרי כל תפילתנו הוא בזכות אבות לא בחסד לבד: 
@66ונראה @77דהנה יעקב הוצרך לעבוד בבית לבן י"ד שנים להוציא משם את נשמת לאה ורחל שהי' שקוע בקליפת לבן עמוק מאד, וידוע בכתבי האר"י ז"ל שכל שהנשמה יותר גדולה מחזיקים בה ביותר וקשה מאד להוציאה וכמו שאמר זקיני זצלה"ה מקאצק בדרך משל שלעומת גדלות האבן יקרה הוא גודל מכסה האבניי המקיף אותה, וע"כ יעקב אבינו ע"ה עם כל שלימותו שהי' מבחר שבאבות הי' לו עבודה קשה כ"כ להוציא את שתי מרגליות טובות מבית לבן, וכאשר הסתכל אברהם אע"ה בענין זה והבין שנשמה טהורה ונשאה כזיווגו של יצחק בודאי שקועה בעמקי הקליפה לעומת גודל מעלתה, אשר צריך נגר ובר נגר להוציאה ולהעלותה משם, מה גם שיצחק בעצמו אינו רשאי לצאת לחו"ל ע"כ הוצרך לתפילה שהש"י ישלח מלאכו לפניך ולקחת אשה לבני, והוא עפ"י מה שדקדק כ"ק אבי זצללה"ה בתיבת ולקחת שהוא לשון הגבהה מלשון הש"ס מדאגבי' נפיק בי' והיינו להגביה את נשמת רבקה מעמקי הקליפות, ולא בכח עבודתו שהרי יעקב שהי' מבחר שבאבות הוצרך לעבודה גדולה כנ"ל מה גם הוא, וע"כ בא רק בתפלה ובתחנונים, וזה שהזכיר רק את בני לא תשב שמה רק הוא מיעוט יעקב בן בני סופו לחזור, והיינו שאף שידע שאין התכלית להשתמש בחסדים ואשרי מי שיכול להתקיים במדת הדין כמו שכתבו ז"ל וכאשר פירשו בנדרו של יעקב והי' ה' לי לאלקים והדברים עתיקים, אבל עתה באשר אין עצה אחרת הוצרך להשתמש בחסדים כדי שסוף כל סוף יבא העת שאפי' במדת הדין יהי' יכול לעמוד והוא יעקב וכמו שבכלל לעתיד יתנהג העולם במדת הדין וסוף המעשה במחשבה תחלה שעלה במחשבה לבראות העולם במדת הדין: 
@66ובזה @77יובן טעם למה הי' אברהם המשלח ולא יצחק עצמו, אך להנ"ל יובן שאם הי' יצחק המשלח ושליח של אדם כמותו והי' במדת הדין כמדתו של יצחק וזה לא יתכן, ע"כ הי' אברהם המשלח שהוא איש החסד: 
@66וע"כ @77ניחא נמי מה שלא הזכיר בכל הפרשה אליעזר בשמו, שהוא להורות שלגודל הענין לא עשה אליעזר בזה מאומה רק יד העבד כיד רבו וכאלו אברהם בעצמו שהוא איש החסד עשה הכל: 
@66ויש @77לומר עוד שאליעזר שהוא עבד משכיל כבמדרש הבין שהוא אין לו שייכות לכל הענין הזה וע"כ אמר הקרה נא לפני היום שלכאורה בלתי מובן שכל דבר קדושה הוא רק בהכנה ולא באקראי, אך הוא הדבר שלגודל הענין אין לו שום שייכות ולאחר כל ההכנות אין ליחס חסד הש"י בזה רק לאקראי: 
@66ובמד"ר @77עבד משכיל ימשול בבן מביש עבד משכיל זה אליעזר ימשול בבן מביש זה יצחק שבייש את כל אומה"ע בשעה שנעקד ע"ג המזבח ובתוך אחים יחלק נחלה בתוך ישראל מה אלו מזכירים זכות אבות אף זה מזכיר זכות אבות, ולכאורה אינו מובן הדמיון ישראל מזכירים זכות אבות עבורם, וזה מזכיר זכות אבות עבור האבות ולמה יקרא זה בתוך אחים, אך יש לפרש דהנה אמרו ז"ל הבוחר בדרכיהם והעושה כמעשיהם אנו מתקיים עליהם, הנה בוחרים בדרכיהם יש לומר על כל ישראל שהכל חפצים ליראה את שמך, אבל מי הוא זה אשר יטפש לבו להתברך בלבבו לאמר שהוא עושה כמעשיהם, וזקיני זצללה"ה מקאצק אמר על מה שאמרו ז"ל חייב אדם לומר מתי יגיעו מעשי למעשה אבותי, היינו שעכ"פ יהי' למעשי נגיעה בעלמא למעשה אבותי, אבל לא להטעות את עצמו שהוא עושה כמעשיהם, אך יראה הפי' דהנה האבות עם כל קדושתם ומעלתם לא הרגישו בעצמם שום מעלה, אברהם אמר אנכי עפר ואפר יעקב אמר קטונתי מכל החסדים וגו' ובענין הזה עכ"פ מחויב כל איש שיבין דבר לאשורו עד כמה עדיין הוא עומד מבחוץ וכל מעשיו הם אפס ואין לעומת חובת כל היצורים, ורק כעני בפתח עומד ומבקש רחמים בלב מלא בושה, ובזה הוא נקרא עושה כמעשיהם כמו שהם לא באו מכח מעשיהם אעפ"י שהי' להם לתלות במעשיהם הטובים, כן אנחנו אעפ"י שבאמת אין לנו במה לתלות, ואם אנחנו עומדים לפני המקום באופן זה יוצדק לומר שאנו מזכירים זכות אבות, ובכן יש לומר שזה כוונת המדרש על אליעזר שהזכיר זכות אבות, היינו שידע שאין לו שום שייכות לכל הענין הזה והוא עומד לגמרי מבחוץ כנ"ל: 
@66ולפי @77הנ"ל יובן מה שנאמר ואברהם זקן בא בימים, שנראה שהוא הקדמה לכל הפרשה ואינו מובן שאף אם לא הי' זקן נמי הי' צריך לבקש זיווג ליצחק שהרי הי' בן מ' שנה ועד מתי ימתין, וכל מגמתו של אברהם לראות דור ישרים יבורך עובדי השי"ת, אך יש לומר דהנה לאחר הבטחת השי"ת לאברהם שיצא ממנו אומה הישראלית שוב הי' בדין שיסבב הש"י סיבות שיזדמן ליצחק זיווג הגון כדי שיתקיים בו ההבטחה, וכל החסד הי' מגיע לו בדין, אך אברהם ראה שאין טוב לענין הנכבד הלז רק רק חסד לבד אף בלתי מגיע לו בדין וזה מדת רב חסד מבואר במקובלים שהוא עוד למעלה ממדת חסד שירש אברהם והוא מדה מי"ג מדות של רחמים, כי במדת חסד שירש אברהם יש בו עוד קצת התכללות ממדת הדין כגון אם הוא ראוי לעשות עמו חסדים, והי' עדיין מתירא מקטרוג, וע"כ הי' מבקש ממדת רב חסד שהוא מג' ראשונות, וידוע שג' ראשונות נקרא זקנים, וז"ת נקראים ימים והם שבעת ימי בראשית, וזה שאמר ואברהם זקן בא בימים, וזה הקדמה נכבדת לכל הפרשה: 
@11ויען לבן ובתואל ויאמרו מה' יצא הדבר וגו' @33הנה האיש הזה הנאמר עליו לבן ביקש לעקור את הכל מדוע בפעם הזאת לא מצינו לו דבר רע, אדרבה קפץ להשיב קודם אביו כאלו הי' סיבה שגם בתואל יסכים, ובאמת אח"כ בתואל רצה לעכב ובא מלאך והמיתו, ונראה שלבן מחמת שעדיין הי' בו נשמת רחל ולאה לא הי' כ"כ רע, רק אח"כ בימי יעקב שכבר נולדו רחל ולאה ונפרד ממנו כל חלקי הקדושה אז נהפך לשונא גמור ורצה לעקור את הכל וע"כ בתואל שכבר נולד ממנו כל אלה הוא הי' רוצה לעכב, ובזה יובן מה שאמרו ז"ל מקום שישבו בו ישראל הי' מקולקל מן הכל כי ישראל בררו מהם כל חלקי הקדושה ועשאו כמצולה שאין בו דגן ע"כ הי' רעים ביותר, וזה שאמר אברהם לאליעזר אשר לא תקח אשה לבני מבנות הכנעני אשר אנכי יושב בקרבו, כי לכאורה אשר אנכי יושב בקרבו הוא מיותר ורבותינו ז"ל התעוררו בזה ופירשו שהזהירו על בנות ענר אשכול וממרא, ויהי' פירושו כמו אף אשר אנכי יושב בקרבו, ולפי דרכנו יש לומר עוד שזה נתינת טעם על שלילת בנות הכנעני משום שאנכי יושב בקרבו, ובררתי מהם כל חלקי הקדושה וכנ"ל: 
@66ברש"י @77האהלה שרה אמו, כלומר ונעשית דוגמת שרה אמו שכל זמן ששרה קיימת הי' נר דלוק מע"ש לע"ש וברכה מצוי' בעיסה וענן קשור על האוהל וכו' כבר פרשנו עפ"י דברי הרמב"ן שבהקמת המשכן שבו ישראל למעלת אבותם שהי' סוד ה' עלי אוהלם, והנה הרי זה בא ללמד ונמצא למד שדוגמת ג' אלה הי' במשכן נר מערבי דולק תמיד בנס, ולחם חום ביום הלקחו מחמת שהי' ברכת ד' שופע על השלחן וממנו השובע יוצא לעולם, וענן ד' על המשכן, ויש לומר עוד שבדוגמת ג' אלה הוא ביום השבת עפ"י דברי המדרש פ' י"א ברכו בנר, ברכו במאור פניו של אדם, ברכו ביציאה, עיי"ש והא דברכו בנר וברכו ביציאה הם ממש נר דלוק וברכה מצוי' בעיסה, ומאור פניו הוא דוגמת ענן ה', ויש להסביר עוד כי ענין ענן קשור הוא דבקות, וזה עצמו מביא אור הפנים, ומעין דוגמא כי קרן עור פניו בדברו אתו, וכתיב לב שמח יטיב גהה, והדבר כמבואר, ויש לומר עוד שזוכין לזה בשבת כשפורשין כל ימות השבוע מקנאה תאוה וכבוד, כי ע"י פרישה מקנאה נשתלח ברכה בכל אשר לו וע"י פרישה מתאוה זוכין לדבקות, וע"י פרישה מכבוד זוכין לנר דלוק כמ"ש בהלו נרו עלי ראשו, ואי בעית אימא ע"י פרישה מתאוה שהיא מעשה חומרית זוכין לנר דלוק שהוא בהירת השכל וסימנך נתן צוציתא, כידוע בתשובת הגאונים, וע"י פרישה מכבוד זוכין לענן קשור שהוא כבוד ה' חופף עליו, וזה בכל לבבך ובכל נפשך ובכל מאודך דוק ותשכח: 
@00שנת תרע"ב. 
@22ר"ח כסלו
@66הנה @77לפי סדר לידת השבטים מתיחס חודש כסלו לגד, ולפי סדר הדגלים [שלפי קבלת האר"י מתיחסים החדשים אל השבטים כפי סדר הדגלים] מתיחס לבנימין, והנה גד מתברך מיאע"ה וממרע"ה בגבורה ובניצוח האויבים, גד גדוד יגודנו והוא יגוד עקב, ברוך מרחיב גד כלביא שכן וטרף זרוע אף קדקוד, והרמב"ן במדבר הביא מדרש בענין דגל ראובן, ראובן בתשובה וגד בגבורה ושמעון באמצע לכפר עליו, ובנימין מתברך בענין בהמ"ק בנימין זאב יטרף בבוקר יאכל עד ולערב יחלק שלל, ובתרגום בארעי' תשרי שכינתא ובאחסנתי' יתבני מקדשא וגו' ובברכת משה חופף עליו כל היום ובין כתפיו שכן, והנה בשניהם זכו ישראל בחודש כסלו בימי היונים, ניצוח האויבים, ואח"כ חנוכת בהמ"ק ונרות חנוכה, ולפי קבלת האר"י ז"ל שאין חודש כסלו מתיחס אלא לבנימין, יש לומר דגם ניצוח האויבים בא מכח בנימין, והיינו דהנה ידוע שיוסף הוא צדיק דלעילא ובנימין הוא צדיק דלתתא, וענין צדיק דלעילא הוא להמשיך השפעה ממעלה למטה כמ"ש ויכלכל יוסף וגו', וענין צדיק דלתתא הוא להלהיב לבן של ישראל לאביהן שבשמים ולהעלות את תפילתם ועבודתם לרצון לפניו יתברך שמו ממטה למעלה, וזה עצמו הוא שם החודש כסלו והוא נגזר מלשון כסל כסלים והכליות נקראו כסלים, ותשוקה בא מן הכליות, ובאבן עזרא ויקרא ג' שנקראו כליות בעבור כח התאוה והוא מגזירת נכספה וגם כלתה נפשי, וכתיב איוב ל"א אם שמתי זהב כסלי שפירש"י תקותי ומתשבותי ובתרגום אין שויתי על דהב סכויי, הרי שפירושו תשוקה ותאוה, ומדה זו מצינו בבנימין כמו שאמרו ז"ל והי' בנימין הצדיק מצטער עלי' לבולעה שנאמר חופף עליו כל היום ופירש"י יומא (יב) כאדם המתחכך מפני שאינו משיג תאותו, ובכח מדה זו ישראל נוצחין לאוה"ע דיש להם אחיזה רק מצד החכמה כאמרם ז"ל יש חכמה באומות תאמין ובכן נמצא בהן חכמות חיצוניות שיונקין מחכמה דקדושה, אבל מדת התשוקה להש"י אין נמצא בהם כלל אפי' להטובים שבהם כמ"ש אני לדודי ודודי לי, ונאמר אני לדודי ועלי תשוקתו, ועי' רש"י שיר השירים ואו ב', ויש לומר דמטעם זה אין מקבלים מהם נדבה לבדק הבית כמ"ש ולכם אין חלק וצדקה וזכרון בירושלים כבש"ס עירוכין כי ישראל וירושלים ובהמ"ק הוא מקום אהבה ותשוקה שבין ישראל לאביהן שבשמים כמ"ש תוכו רצוף אהבה מבנות ירושלים, ובאשר שענין זה אינו בנמצא אצל אומות ע"כ אין להם חלק בו, וע"כ כשהופיע מדה זאת נדחין אומה"ע לגמרי ונוצחין ישראל את אויביהם: 
@66ויש @77לומר שזה עצמו הוא מה שאמר הש"י ביד דוד   עבדי אושיע את עמי ישראל וגו' כי ידוע מדת דוד המע"ה שהי' תמיד בהשתוקקת עצום להש"י כמ"ש צמאה לך נפשי כמה לך בשרי, וכל ספר תהלים מלא מזה, ומדה זו עומדת לישראל בנצחון נגד אוה"ע כנ"ל: 
@66ואפשר @77עוד שזה טעם דבהמ"ק עומד בגבול שני שבטים הללו יהודה ובנימין כי כל תשוקת ישראל ותפילתם עולין דרך בהמ"ק לאביהן שבשמים, ובהמ"ק נקרא לבן של ישראל, ומה ידידות משכנותיך וגו' ובמנחות (נג.) יבוא ידיד בן ידיד ויבנה ידיד לידיד בחלקו של ידיד ויתכפרו בו ידידים, ובאשר מדה זו נמצא בשני שבטים הללו ביותר כי דוד המע"ה הוא ראש שבט יהודה ע"כ נבנה בהמ"ק בחלקם וע"כ הי' אלו ב' שבטים תמיד מחוברים ובעת שנחלקו עשרת השבטים נשאר שבט בנימין עם שבט יהודה דבקים במלכות בית דוד ובהמ"ק: 
@66והנה @77ידוע שמלכות ישראל הוא דוגמא למלכות שמים שהיא בהשתוקקת תמיד כידוע ליודעים ובזוה"ק וארא עד תאות גבעות עולם וכו' תיאובתא דשמטה וכו' וע"כ מלכות ישראל מהש"י הי' מן שני שבטים אלו, שמלך הראשון באשר לא הי' אז שעת הופיעת מלכות בית דוד כמ"ש המפרשים נבחר מלך מבנימין, וידוע שר"ח הוא התדבקות הירח בשמש והוא דוגמא דלעילא מתיחס למלכות ישראל, ובגמ' זיל לעין טב וקדשי' ושלח לי סימנא דוד מלך ישראל חי וקיים, וע"כ מצינו סעודת ר"ח רק בשאול ודוד: 
@66ובזה @77יש לפרש מה דאיתא בספר יצירה המליך אות ס' בשינה וגו' וצר בהם קשת בעולם וכסלו בשנה וקיבה בנפש, ויתבאר עפ"י מאמר כ"ק אבי אדומו"ר זצללה"ה די"ב שבטים שהם לעומת י"ב חדשי השנה היינו שהמזלות נותנים בטבע אנשים להמשך אחר מהות שמורה עליו המזל, כמאמר הש"ס שלהי שבת האי מאן דאתיליד וכו' וי"ב שבטים בצדקתם פעלו שישראל יתגברו על המזל ולא ימשכו אחר הוראת המזל ואין מזל לישראל, ודפח"ח, והנה היפוך מדת התשוקה הוא העושה מעשיו בעצלות ועצלה תפיל תרדמה, וע"כ לפי הוראת מזל חודש כסלו הוא שינה והוא מתיחס לקיבה כאמרם ז"ל קיבה ישינה, אך שבט בנימין בצדקתו הפכו למדתו מדת התשוקה ונקרא שמו כסלו שהוא לשון תשוקה כנ"ל: 
@66בספר @77יצירה המליך אות ס' בשינה וקשר לו כתר וצרפן זה בזה וצר בהם קשת בעולם וכסלו בשנה וקיבה בנפש זו"נ, ויש לפרש דהנה התפלה נקראת קשת כמו שפירש"י ויחי בחרבי ובקשתי הוא חכמתו ותפלתו ופירש כ"ק אבי זצללה"ה כי כמו הקשת כל כמה שהוא מתוח ביותר לאחור הוא מורה את החץ לפנים בכח גדול מאד עד שהחץ בוקע את האויר והולך למרחוק ביותר, כן הוא התפלה כל כמה שהלב נרגש ומתעטף עליו נפשו ביותר עד שהלב קטן מהכיל ומתפרץ התפלה מתוך לבו כחץ מקשת אז תפילתו בוקעת ועולה למעלה למעלה ביותר, ודפח"ח, ולפי הדברים האלו יש לפרש הנהו פסוקי דחנה אשר מהם נלמד כמה דיני תפלה, שמואל א' א' ט' ותקם חנה אחרי אכלה בשלה ואחרי שתה וגו' עד וחנה היא מדברת על לבה רק שפתי' נעות וקולה לא ישמע ויחשבה עלי לשכורה ויאמר אלי' עלי עד מתי תשתכרין הסירי את יינך מעליך ותען חנה ותאמר לא אדני אשה קשת רוח אנכי יין ושכר לא שתיתי ואשפוך את נפשי לפני ה' וגו', והנה בש"ס ברכות (ל"א.) אמר רב המנונא כמה הלכתא גברייתא איכא למשמע מהני קראי דחנה וכו' וקולה לא ישמע מכאן שאסור להגביה קולו בתפלתו וכו' ויש להבין מדוע חשדה עלי לשכורה, ורש"י פי' שלא הי' רגילין להתפלל בלחש, ואינו מובן מאחר שבודאי ראו איש אחר איש עד משה ויהושע האיך הי' מתפללין ובודאי כמו שראו ממשה ויהושע כן עשו, א"כ מאחר שהדין שאסור להגביה קולו בתפלתו בודאי משה ויהושע התפללו בלחש, ולמה לא הי' רגילין להתפלל בלחש, ועוד הלוא עלי הי' משלשלת הקבלה והיתכן שעלי לא ידע הדין וחנה ידעה, ומדוע לא למד הש"ס להיפוך, מדברי עלי שחשדה לשכורה ש"מ שצריך להגביה קולו בתפלתו, ומאי אולמא חנה מעלי: 
@66ונראה @77דהנה כל תחינות ובקשות ותפילות שאדם עורך לפני הש"י אין צריך להיות בלחש ומותר לאמרם בקול רם, והעד כל ספר תהלים שהי' דוד אומרם בכלי זמר אף שהוא מלא תפלות ובקשות, רק תפלת שמונה עשרה צריך להיות בלחש, וע"כ צריך לומר הטעם מפני גודל מעלתה שהאבות תקנוה ואנשי כנה"ג סדרוה והיא בוקעת ועולת עד גנזי מרומים, מדברת בתחתונים ומרמזת בעליונים כידוע במקובלים, ולולא האבות ואנשי כנה"ג שהם הם פתחו את השער לפני כל איש ישראלי לא הי' שום איש ראוי לפתוח את פיו בתפלה זו, וראשית דבר מתפללין ה' שפתי תפתח וגו' מפני שהיא בוקעת ועולה כ"כ למעלה למעלה משורש קול ודיבור עד עולם המחשבה ע"כ צריכה להיות בלחש, ובפשיטות יש לומר שבאשר בוקעת ועולה כ"כ למעלה צריכה שמירה יתירא מהמקטריגים שלא יקטרגו שהוא אינו ראוי להתפלל תפלה רמה ונשאה כזו, אבל בציבור דכתיב הן אל כביר ולא ימאס שאין הקב"ה מואס בתפילתן של ציבור, יהי' איך שיהי', לית לן בה, וכ"ז בתפלת י"ח אבל שאר התפלות שאין מעלתן כ"כ גדולה כתפלת י"ח מותר להגביה קולו ומצוה נמי אית בי' לעורר הכוונה וכלשון הכתוב קומי רוני בלילה לראש אשמורות וגו': 
@66ובזה @77נבוא לביאור הכתובים הנ"ל דהנה מעשה זה הי' אחרי אכלה בשלה ואחרי שתה שאיננה זמן תפילת י"ח, וחשב עלי כמו שהי' באמת שהיא תפלה פרטית ולזה לא הי' צריכה להיות בלחש, אבל תפלת י"ח שהוא תפלה הקבוע שפיר הי' מקובל בידם שצריך להיות בלחש וכמו שראו ממשה ויהושע, וזה שפירש"י שלא הי' רגילין להתפלל בלחש הי' תפלה פרטית ולא תפלה כללית הקבוע, ואפשר עוד לומר מלשון שלא הי' רגילין דזה במנהגא תליא מילתא, והם במכוון לא הי' רגילין להתפלל תפלה פרטית בלחש כדי שיהי' הפרש בין תפלה כללית לפרטית, וזה שחשבה לשכורה, כי שיכור אסור להורות משום שנאמר להורות ולהבדיל, אלמא דשיכור לאו בר הבדלה הוא, וחשדה שהיא מתפללת תפלה פרטית בלחש משום שאינה יודעת להבדיל ולעשות הפרש בין תפלה כללית לפרטית, וע"ז השיבה לא אדוני אשה קשת רוח אנכי והתפלה שמתפרץ מקרב לבי הוא כדמיון חץ פורח מקשת מתוח ביותר [קְשַת היא אותיות קֶשֶת] אשר בוקע ועולה למעלה למעלה וכמה שנאמר ותתפלל על ה' והבן, ע"כ גם תפלה זו אף שהיא פרטית צריכה להיות בלחש, ושפיר מדייק הש"ס מזה דאסור להשמיע קולו בתפילתו בתפילת י"ח, דהרי כל השקלא וטריא בינה לבין עלי הוא אם זה דומה לתפלה הכללית וגם בזה הודה לה עלי, וש"מ דבתפלת י"ח בודאי צריך להיות בלחש: 
@66והנה @77ישראל בימי יונים הי' בתכלית הצרות מאד מאד כמ"ש הרמב"ם שפשטו ידם בממונם ובבנותיהם ובטלו דתם ולא הניחו אותם לעסוק בתורה ובמצות ולחצום לחץ גדול מאד עד דכדוכה של נפש, עד שנקודת היהדות התפרץ מקרב עומק לבם בכח גדול מאד ולבשו עוז ותעצומות ובטחו בהש"י ונתנו נפשם בכפם לעמוד מועטין נגד מרובים לא בכח ידם כי אם בעינים נשואות השמימה ובתפלה ובתחנונים, והנה הי' כדמיון הקשת ועלה תפלתם ומסירת נפשם למעלה למעלה ומשם באה ישועתם ונם חנוכה יוכיח שהדליקו ממנו שמונה ימים וידוע שמספר שמונה הוא למעלה משבעת ימי בראשית, ובא ע"ז אית בשמים מראשית הבריאה שמזל חודש זה הוא קשת: 
@66ויש @77לומר עוד דהנה צירוף הוי' השולטת בחודש הוא יוצא מר"ת וירא יושב הארץ הכנעני וגו', הנה הואו הוא על היוד, ונראה ששני הההין נמי הא אחרונה למעלה מהא ראשונה וע"כ נרמז בתיבת הארץ כידוע שארץ הוא הא אחרונה, והיינו שידוע בכתבי האר"י ז"ל בפסוק סומך ה' לכל הנופלים שהם ואו הא שבשם, וע"כ שכאשר תפלת ומסירת נפש ישראל עלו בכח גדול מאד למעלה למעלה כדמיון חץ פורח מקשת כנ"ל פעלו בכח תפילתם שהנופלים הוגבהו ונתעלו עוד יותר ממקומם הראשון הראוי להם, והבן הדברים מאד: 
@66והנה @77נאמר בשוב ה' את שיבת ציון היינו כחולמים כי הגלות והצרות הם כדמיון שינה שלא נשאר בהם רק קיסטא דחיותא, ובש"ס ובמד"ר שאמר המן אלהיהם של אלו ישן הוא, וכתיב עורה למה תישן ה', ונרמז בפסוק ותרדמה נפלה על אברם שפירש"י רמז להגלות, והוא היפוך ענין קשת שהתפרץ בכח גדול, ושינה הוא היפוך מזה, וזה שאמר הספר יצירה המליך אות ס' בשינה היינו שאות סמך הוא סמיכה כבש"ס ברכות אעפי"כ חזר דוד וסמכן ברוח הקודש שנאמר סומך ה' לכל הנופלים, היינו שהש"י מראשית הבריאה כשצפה את צרת ישראל בימי יונים ושיהי' כדמיון ישן בתרדמת הצרות המליך אות ס' בשינה, שאות סמך יהי' עמם בעודם ישינים שלא יפלו עד שלא יוכלו קום ח"ו, וצרפן זה בזה היינו שאפי' בעודם ישינים יהי' נסמכים, וזהו וקשר לו כתר כי כתר מורה שהוא מובדל כמו כתר מלכות שהמלך הוא נבדל מכלל העם, כן הוא הכתר באות ס' שהסמיכה שאתם בגלות ובצרות יהי' נבדל מהם למען לא יהי' שליטה להאומות גם בסמיכה ההוא, כי אם ח"ו יהי' להאומות שליטה גם בכח הסמיכה יהי' ח"ו שינתם כמו שינת אלו שנאמר עליהן וישנו שנת עולם לא יקוצו עוד, וזהו וקשר לו כתר וצרפן זה בזה שע"י הכתר כנ"ל יכול להיות צירוף להאות ס' שהיא הסמיכה עם השינה עד שיבוא לבחי' קשת, וזה וצר בהם קשת בעולם וכסלו בשנה שבחי' הקשת נעשה בחודש כסלו וקיבה בנפש כבש"ס ברכות (סא:) קיבה ישינה אף נעור פירש"י חוטם מקיצו משנתו והיינו שאחר השינה נעור ביותר שאת וכבמד"ר פ' בראשית כי טוב מאד זה השינה וכי השינה טוב מאד אלא מתוך שאדם ישן קימעא הוא עומד ועוסק בתורה הרבה, ולפי דרכנו כשאדם שם על לבו מצבו כי היא ישן מכל וכל התפרץ ממנו כח גדול ביותר שאת והוא בחי' חוטם שמריח ריח ערב שהתעורר לנגדו להשיב נפש, והיינו שהקיבה ישינה מביאה לאף שהוא החוטם נעור שפי' מקיצו משנתו, והכל נכלל בבחי' הקשת כנ"ל: 
@00שנת תרע"ג. 
@66במדרש @77יודע ה' ימי תמימים זו שרה שהיתה תמימה במעשי' א"ר יוחנן כהדא עגלתא תמימתא ונחלתם לעולם תהי' שנאמר ויהיו חיי שרה מה צורך לומר שני חיי שרה באחרונה לומר לך שחביב חייהם של צדיקים לפני המקום בעוה"ז ולעולם הבא, ויש להבין דהנה פסוק זה דרשו ג"כ על אברהם בפרשה ס"ב יודע ה' ימי תמימים זה אברהם, שנאמר והי' תמים, והכא לא מייתי מקרא דנקראת תמימה, ונראה לפרש עפ"י מה שהגיד כ"ק אבי אדומו"ר זצללה"ה לפרש דברי הש"ס ע"ז (ואו.) ודילמא נח גופי' טרפה הוה נח תמים כתיב בי' דהנה ברש"י חולין דטריפה אינה חי' י"ב חודש דיש טריפות שמזיק להם הקיץ ויש החורף והצד השוה שבהן שאינם יכולין לסבול כל מיני שינוי קיץ וחורף ובנח כתיב תמים הפי' שהי' יכול לסבול כל השינויים עכת"ד, והנה שם הקשה הש"ס ודילמא תמים בדרכיו הי' ומ"מ הרי למדנו ממאי דס"ד דהפי' תמים שלימות מכל צד היינו שיכול לסבול כל השינוים, ונמצא למדין דאף לאחר שמסיק הש"ס תמים בדרכיו הי', נמי הפירוש שהי'   יכול לסבול כל מיני שינוים ולא סר מתמימותו ומצדקתו: 
@66ויש @77לומר הטעם דכל שהוא בעל שינוי אינו נקרא תמים עפ"י דברי רש"י פ' שופטים תמים תהי' עם ה' אלקיך התהלך עמו בתמימות ותצפה לו ולא תחקור אחר העתידות וכו' אז תהי' עמו ולחלקו עכ"ל והיינו כי העושה עפ"י הוראת השכל בהכרח ישתנה לפי מצב השכל, והשכל בלתי אפשר שיהי' מאיר לעולם בהשואה אחת מפאת גוף האדם המורכב, אבל כשהוא עושה בתמימות כענין שאמר הכתוב נפשי כגמול עלי אמו, וכן הכתוב אומר עליך השלכתי מרחם, וכשאדם קובע לעצמו בחי' זו יכול להיות כל עת בהשואה אחת כי בחי' זו איננה משתנה בשינוי גוף המורכב, והוא שלם גם מצד הגוף שהרי איננו נצרך להוראת השכל וכבמדרש ריש פרשת בחוקותי שאמר דוד המע"ה חשבתי דרכי ואשיבה רגלי אל עדותיך, בכל יום אני מחשב למקום פלוני ולבית דירה פלונית אני הולך והי' רגלי מביאות אותי לבתי כנסיות ולבתי מדרשות, ואמר רגלי היינו אפי' בלי הוראת השכל כי הי' גם הגוף בעצמו נמשך אחר הש"י, ע"כ אז תהי' עמו ולחלקו, וזהו צורת תם חקוקה בכסא כי כתיב תתן אמת ליעקב ואמת הוא דבר שאינו משתנה כמו שאמר אדומו"ר הרי"ם זצלל"ה הראי' מנהר הפוסק אחת לשבעים שנה נקרא מים מכזבין, ומובן שאמת שהוא היפוך מכזב הוא שאינו פוסק, ולפי דרכינו עבור זה נקרא תם והוא עמו ולחלקו כדכתיב כי חלק ה' עמו יעקב חבל נחלתי, וידוע דלשון עם הוא בעת שאין השכל מאיר מלשון גחלים עוממות, ואז ג"כ נמשך אחר הש"י והוא תמימות כנ"ל, וע"כ הוא עמו ולחלקו, וע"כ בנח דכתיב בי' תמים הפי' הוא שהי' נמשך אחר הש"י בתמימות, וע"כ לא פעל אצלו שינוי הדורות דהנה במדרש אשרי האיש אשר לא הלך וגו' וזה נח בדור אנוש ובדור המבול ובדור הפלגה שלשה דורות, והיינו כי המחקרים חלקו את ימי שני חיי האדם לשלשה זמנים ימי העלי', והעמידה, והירידה, ובדור אנוש שהי' עוד קטן הי' לו ימי עלי', ודור המבול ימי עמידה ודור הפלגה בסוף ימיו הוא ימי הירידה, ונח נמצא שלם בכולם, ויש עוד לומר עפ"י מאמר הכתוב ריש ועושר אל תתן לי וגו' כי שניהם נסיון לאדם, ומ"מ יש בכל אחד צד שמשכהו לדבק בהש"י, עשירות הוא מתנה מהש"י והוא מחבר הנותן להמקבל א"כ באמצעות עשירות יכול האיש הנלבב למצוא מקום לדבק בו ית"ש, [וזהו פירוש דברי המדרש מטות שלש מתנות טובות יש בעולם זכה באחד מהם נטל כל חמדת העולם ואין הפי' חמדת העולם בגשמיות דאטו בשופטני עסקינן, אלא כדאמרן, וכבר דברנו מזה] [וכן ח"ו להיפוך גורם שיהי' לבו נשבר וכתיב אני את דכא וגו' אך בדרך אמצעי היינו לא ריש ולא עושר הגם כי הנסיון איננו כ"כ, מ"מ הנסיון נשאר מחמת שחסר לו במה להתדבק] וזהו שאיתא במדרש אין לך ברי' שאין הקב"ה מנסה אותו כי הנסיון נשאר תמיד בכל שלשת הענינים, וזהו שרמז השלשה דורות כי בדור אנוש הי' בנסיון האמצעי לא ריש ולא עושר, ובדור המבול הי' בבחי' ריש שהי' הכל חרב ובדור הפלגה בבתי' עושר שראה כל העולם בישובו עומד ממנו: 
@66והנה @77ברש"י נאמר שנה בכל כלל וכלל לומר בת ק' כבת עשרים לחטא וכו' והרמב"ן הקשה דשנה שנה לחלק משמע אלא דדייק לה משני חיי שרה דלבסוף, ונראה דכל דברי חכמים קיימים וטעמו של רש"י דהנה הא"ע כתב דשנה הוא מלשון שינוי, וא"כ בשרה שנכתב לשון שנה בכל כלל וכלל בא להורות על כל מיני שינוים וכתיב שני חיי שרה באחרונה לומר שכולם שוים לטובה מורה שכל מיני שינוים לא פעל עלי' לשנות מצדקתה והשני הכתובים צריכין זה לזה ומדברי שניהם נלמוד את הנדרש וא"כ זה עצמו הוא כאלו הי' כתיב בה תמים, וזהו יודע ה' ימי תמימים זו שרה שהיתה תמימה במעשי' היינו שהיתה עומדת בצדקתה בכל מיני שינוים, ולפי"ז יש לפרש מאמר רבי יוחנן כהדא עגלתא תמימתא עפ"י מה שאמרנו שאם לפי שכלו יהלל איש בהכרח שהוא בעל שנוי מפני גוף אדם המורכב, אבל מדת התמימות מאיר תמיד בהשואה אחת ונמצא שזה הוא שלימות גם מצד הגוף שנמשך אחר הש"י אף בלי הוראת השכל וכענין ואשיבה רגלי אל עדותיך כנ"ל וזהו כהדא עגלתא תמימתא שהוא שלימות הגופני אלא שהמגלה שלימות הגופני שלה שאין בה מום ואדם שלימות הגופני שלו שהיא נמשך מעצמו אחר הש"י וזהו שמסיים ונחלתם לעולם תהי' שנחלה באמת הוא רק מצות ומעש"ט, כי זולתם המה מהבל יחד ונחלה זו לעולם תהי' בלי הפסק אף בעוה"ז כי אם האדם משתנה לפי שינוי העתים בעוה"ז עדיין לא נקרא שהנחלה ההוא לעולם עד הגיע לעוה"ב שאז הכל הוא בלי שינוי אבל בעוה"ז עולם התמורה עולם השינוי לא נקרא לעולם, אלא שרה שהיתה עומדת תמיד בלי שינוי אף בעוה"ז זה הוא נחלה של עולם, והכל מצד בחי' התמימות שהי' בה וזהו שמסיים המדרש שחביב חייהם בעוה"ז ובעוה"ב, והפי' גם בעוה"ז כי בעוה"ב לא צריכא למימרא: 
@66והנה @77בשבת אנו אומרים מקדש מלך עיר מלוכה קומי צאי מתוך ההפכה שאור שבת הוא מאיר גם על גוף האדם וכמו שאמרו ז"ל ע"ה אימת שבת עליו ופרשנו במק"א דקאי על חלק ע"ה שבכל איש ואיש, וע"כ קומי צאי מתוך ההפכה, שהרי ההפכה נצמח מפאת הגוף כנ"ל ובשבת שגם הגוף נכלל בקדושה ע"כ יוצאים מתוך ההפכה וזהו שאנו אומרים בזמירות ה' אלקי ישראל אהבת תמים ה' אלקי ישראל תשועת עולמים והוא מקביל למאמר הכתוב יודע ה' ימי תמימים ונחלתם לעולם תהי' שבוודאי איש הזוכה לעונג שבת הוא תמים הכולל הכל ותשועתו תשועת עולמים, ואפי' מי שאינו זוכה כ"כ, מ"מ צריך עכ"פ להרגיש בשעת מעשה היינו בעצם יום השבת, כי בשבת הוא מנוחת מרגוע ולא מנוחת ארעי, וכבר הגיד כ"ק אבי אדומו"ר זצללה"ה אף דסוכה הראוי' לשבעה מקרי ארעי ולמה מנוחת שבת שהוא ליום אחד לא נקרא ארעי ואמר הטעם כי בשבת צריך להיות כאלו כל מלאכתך עשוי' כי בשבת באמת נאסר המלאכה לעולם אלא שאחר השבת והבדלה בא המתיר, ומ"מ בשבת עצמו הוא לעולם וע"כ יכול להיות כאלו כל מלאכתו עשוי' וצריך להיות בשבת כמו שהוא בעולם אחר, וע"כ כשעומד באותו עולם הוא עולם השבת לא יהי' בעל שינוי: 
@66והנה @77במדר"ת שאאע"ה הספיד לשרה כל המאמר אשת חיל, ושם כתיב טעמה כי טוב סחרה לא יכבה בלילה נרה, והיינו אפי' באישון לילה וחשך שמש השכל בצאתו נמי לא יכבה נר שלה, ומשום שהגוף בעצמו אף בלי הוראת השכל הי' נמשך אחר הש"י וע"כ אנו אומרים אשת חיל בהכנסת שבת: 
@66במדרש @77כתיב עבד משכיל ימשול בבן מביש ובתוך אחים יחלק נחלה, עבד משכיל זה אליעזר, ומהו השכלתו אמר כבר קללתו של אותו האיש בידו שמא יבוא כושי אחד או ברברי אחד וישתעבד בי מוטב לי להשתעבד בבית הזה ולא בבית אחר, ימשול בבן מביש זה יצחק שבייש את כל אה"ע בשעה שנעקד ע"ג המזבח, והנה אמרו ז"ל נבואה שהוצרכה לדורות נכתבה ושלא הוצרכה לדורות לא נכתבה, ובודאי יש בזה לימוד לדורות מאחר שנכתב בנבואת שלמה המע"ה: 
@66ונראה @77דהנה בסנהדרין (צ"ט:) אמר ר' אלעזר כל אדם לעמל נברא שנאמר כי אדם לעמל יולד, איני יודע אם לעמל פה נברא אם לעמל מלאכה נברא, כשהוא אומר כי אכף עליו פיהו הוי אומר לעמל פה נברא, ועדיין איני יודע אם לעמל תורה או לעמל שיחה כשהוא אומר לא ימוש ספר התורה הזה מפיך הוי אומר לעמל תורה נברא והיינו דאמר רבא כולהו גופי דרופתקי נינהו טובי' לדזכי דהוה דרופתקי דאוריתא ופירש"י דרופתקי טרחנים כלומר כל הגופים לעמל נבראו, ויש להתבונן במה שאמר איני יודע אם לעמל מלאכה או לעמל שיחה עד שהוצרך להביא מקרא ממגילת איכה וספר יהושע קרי בי רב בספרא תוריתא דמשה, ובפרשיות קריאת שמע השגורים בפי כל, אך נראה דהנה ידוע שעבודת האדם הוא לברר הטוב מהרע שנפל בשבירת הכלים ובחטאו של אדה"ר, והנה במה שהאדם מתגבר על יצרו וטבעו המושכהו לאחור להפילו לבאר שחת ומשבר את חומת הברזל של מניעות העומדים תמיד עלי דרכו, וכל העולם כולו ככותל לפניו להפריעהו מקנין שלימותו, והוא מתגבר על כל אלה בכח גדול, בזה הוא מוציא ומברר הטוב מהרע, וזה נקרא עמל מלאכה, עוד זאת במה שאדם מתאמץ בתפילה ובתחנונים הוא עושה תיקונים גדולים למעלה ולמטה כידוע, אבל כל אלה נקרא רק חיי שעה, ועיקר הבירורים והתיקונים הוא ע"י יגיעה ועסק התורה במה שמטריד את שכלו ומשקע את רעיונותיו בתורה כי תלמוד תורה כנגד כולם, ובאשר מצות תלמוד תורה הוא גם בדיבור ולא בהגיון הלב לבד אלא שיהא שונה בפיו כדכתיב ודברת בם ע"כ תפלה ות"ת שניהם נכללין בלשון עמל פה, אך לשון שיחה הוא מיוחד לתפלה כמו שאמרו ז"ל אין שיחה אלא תפילה, ומעתה מובן דברי הש"ס סנהדרין הנ"ל כל אדם לעמל נברא היינו לברר הטוב מהרע שאי אפשר אלא ע"י העמל, איני יודע אם לעמל פה נברא היינו תורה ותפלה, או לעמל מלאכה היינו לעמול ולעמוד נגד טבעו ולהתגבר על יצרו הן בסור מרע והן בעשה טוב ובעמל הזה שבא לו בטורח רב לעמוד נגד המניעות המפריעות אותו בזה הוא מברר הטוב מהרע, כשהוא אומר כי אכף עליו פיהו, ושם מדבר בענין מירוק היסורין והגלות אשר לפי הסברא הי' צריך להיות דווקא ע"י טורח סור מרע להדחות ממנו את כוחות הרעות המתפשטות בעולם, ומ"מ כתיב כי אכף עליו פיהו הרי שנדרש עמל הפה, ועדיין איני יודע אם לעמל תורה או לעמל שיחה דהיינו תפלה, כשהוא אומר לא ימוש ספר התורה הזה מפיך הוי אומר לעמל תורה נברא, כי עיקר הבירור נעשה ע"י היגיעה בתורה וכמו שכתבו ז"ל בשם האר"י ז"ל שהי' מעיין כ"כ בהלכה עד שפך זיעה עליו, ובזה מתיש ביותר כח החיצונים, והוינו דאמר רבא כולהו גופי דרופתקי נינהו פירש"י טרחנים הם, היינו שתכלית המבוקש מהגוף הוא לטרוח, וכל שבא לו בלי טרחא לאו הוא עיקר, טובי' לדזכי דהוה דרופתקי דאורייתא היינו אשוריו לאדם שטרחתו הוא בתורה שכל שטרחתו בתורה אינו צריך עוד לשום זיכוך ומירוק אחר, והמקבל עליו עול תורה מעבירין ממנו עול וכו': 
@66ולפי @77האמור יש לפרש הא דעבד משכיל, דכל איש צריך להיות בבחי' עבד לקבל עליו עול מלכות שמים ולטרוח בכל לבבו ונפשו ומאדו, אך העבד משכיל אומר כבר קללתו של אותו האיש בידו, הוא חלקי הרע הרובץ בכל חלקי האדם שמא יבוא כושי אחד וברברי אחד וישתעבד בי, היינו הוא טורח מניעות הטבע ויצרו הרע המושכהו לאחור כנ"ל, וזה יהי' המירוק שנו, מוטב לי להשתעבד בבית הזה, הוא ביתו של תורה לקבל עליו יגיעות ועול תורה כי מי שהוא משכיל ופקח אין צער הזה נחשב צער כלל ורמזו ז"ל בש"ס כתובות פקחות שבהן אומרות מפותות אין להן צער, וזהו עבד משכיל: 
@66והנה @77ידוע שכל ימי החול ההשפעה ניתנית מלמעלה ע"י שליח ובשבת ע"י הקב"ה בעצמו וזהו הפירוש מה שאיתא בתקוני הזוהר שבכל ימי החול מתיחדין ע"י מט"ט ובשבת ע"י צדיק חי עלמין, וזהו שרמזו ז"ל האיש מקדש בו ובשלוחו, האיש רומז להקב"ה כמו שאמרו ז"ל אין איש אלא הקב"ה ומקדש את ישראל, בו הוא בשבת, ובשלוחו הוא בימי החול וכמו שהוא מלמעלה למטה כן   הוא מלמטה למעלה, שבימי החול ישראל הם בבחי' עבד והיינו שהדיבוק בו ית"ש הוא ע"י אמצעי היינו הטורח והעול והמירוק והזיכוך, וכמו שאמר רבא כולהו גופי דרופתקי נינהו, אך בשבת הדביקות בו ית"ש בלי אמצעי כי התורה ותפילה אינן באין לברר כי בשבת בורר אסור אלא הכל הוא אהבה ורצון ועונג ומתעורר הרצון בכל איש ישראל הגדול לפי גדלו והקטן לפי קטנו ומתקיים ויגבה לבו בדרכי השם ומרגיש בצד מה שמחה וחיות הנפש, ואז אינו שייך לקראותו עול, וזהו שאיתא בזוה"ק שבשבת פטור מעול מלכות שמים דאיהו תפילין ופירש כ"ק אדומו"ר זצללה"ה משום דבשבת אין זה עול רק רצון, וכעין שכתוב טוב לגבר כי ישא עול בנעוריו ולא כתוב מנעוריו, היינו שעול אינו שייך לקראותו אלא בנעוריו טרם שמרגיש מתיקת התורה והמצוה, ודפח"ח, וזהו האשה מתקדשת בה ובשלוחה, כי הדביקות ע"י הטורח והעול הוא נחשב דיבוק ע"י אמצעי והוא הוא בשלוחה, אבל בשבת שהדיבוק הוא בלי אמצעות הטרחא הוא הנקרא בה, וכמו שהאיש מקדש בו בשבת ובשלוחו בימי החול כך האשה אלו ישראל מתקדשת בה בשבת ובשלוחה בימי החול, וע"כ בחול הוא בחי' עבד ובשבת בחי' בן ונקרא בן מביש כמו יצחק שבייש את כל אה"ע בשעה שנעקד ע"ג המזבח כי האומות אף לטובים שבהם אין בהם בחי' דביקות אהבה ורצון, כי בנים אתם לה' אלקיכם ולא שאר אומות, וע"כ יצחק שנעקד ע"ג המזבח והראה דביקות עצומה שאין כמוהו להתרצות להיות קרבן להש"י בייש את אה"ע, וכן הוא בשבת דכתיב אות הוא ביני וביניכם ומטעם זה עצמו שבחי' זו לא נמצא באה"ע כלל, והנה לעומת שישראל בימי החול נקראין עבד משכיל, ובשבת נקראין בן מביש, לבייש את כל אוה"ע שאין להם שייכות לשבת וכתיב עבד משכיל ימשול בבן מביש היינו דכל כמה שהוא עבד משכיל בימי החול באין בשבת להיות בן מביש, וזהו ובתוך אחים יחלק נחלה דהנה לשון אחים הוא לשון חיבור כענין שדרשו ז"ל אחות לנו קטנה זה אברהם שאיחה את כל באי עולם, והיינו דאם הוא עבד משכיל כנ"ל ע"י היגיעה שמשעבד את כל רעיוניו לתורה וזכה להיות דרופתקי דאוריתא זוכה עי"ז להמשך לו הדביקות של יום השבת גם לימי החול, וזה ת"ח דאיקרון שבת, וזה מה אלו מזכירין זכות אבות אף זה מזכיר זכות אבות כי זכירה הוא דביקות פנימי, וזה זכות אבות: 
@11ויקח האיש נזם זהב בקע משקלו ושני צמידים על ידי' עשרה זהב משקלם, @33פירש"י בקע רמז לשקלי ישראל בקע לגלגולת, ושני צמידים רמז לשני לוחות מצמדות עשרה זהב משקלם רמז לעשרת הדברות שבהם, נראה לפרש ענין שלשה כלים הללי, דהנה אמרו ז"ל שלש מדות טובות יש בישראל ביישנים רחמנים גומלי חסדים, יש לומר דהם נגד גוף ונפש ושכל ביישנים הוא מפאת השכל כי קטן שאין לו דעת אינו מתבייש, וגם בגדול לפי שכלו הוא מתבייש לפני הש"י העומד עליו ורואה את מחשבתו ודיבורו ומעשיו, רחמנים הוא מכחות הנפש שמתמלא רחמים, גומלי חסדים הוא במעשה המתייחס לגוף ולעומתם נזם שהוא תכשיט על הראש שבו משכן השכל, וכמו שהשכל הוא נבדל מכוחות הנפש והגוף, כן הנזם הוא כלי נבדל, ואין לו ענין עם תכשיט הצמידים, השני צמידים הם נגד רחמנים וגומלי חסדים שהם כוחות הנפש והגוף, והם שני מדות צמידים וענין אחד להם, ויש לומר עוד היות מדת רחמנות הוא שאדם מתפעל ומתמלא רחמים, הנה הוא מקבל הרחמנות וגמילת חסדים הוא המשפיע לזולתו, ושני מדות האלו מתיחסים לשני ידים יד ימין הוא המשפיע ויד שמאל הוא המצמצם ומחזיר אליו וכמ"ש שמאלו תחת ראשי וע"כ השני צמידים הם על שני ידי' יד שמאל מורה על רחמנים ויד ימין על גמילות חסדים, וזהו שמרמז לה שהיא כדאי לכנוס בביתו של אברהם ולצאת ממנה אומה שיש בה שלשה סימנים הללו: 
@66והנה @77הנזם בקע משקלו רמז לשקלי ישראל שהם בקע לגלגולת, דהנה ידוע מהספרים וכבר אמרנו במק"א בטעם מחצית השקל ולא שקל שלם שהוא להורות שהפרט הוא בלתי שלם ואינו ראוי לעמוד לשרת לפני הש"י אלא ע"י שהוא מתקרב ומצטרף אל כלל ישראל, וע"כ כל מילתא דליתא בציבור ליתא ביחיד, והדרך להתקרב אל כלל ישראל, הוא רק באם יודע האדם ומרגיש שאיננו דבר שלם רק ע"י זולתו, ע"י כן נעשים כולם כאיש אחד ומזה נעשה קרבן ציבור שהוא כמו קרבן מאיש אחד ולא כמו קרבן השותפין, ומזה עצמו נצמח באדם הבושה כדאיתא בירושלמי האי מאן דאכיל דלאו דילי' בהית לאסתכולי בי', וכ"כ ישראל שיודעין שאין לכל אחד השלמה מצד עצמו אלא ע"י זולתו כנ"ל א"כ כל אחד אכל דלאו דילי' ומתהוה מזה מדת הבושה, וע"כ נזם שהוא נגד מדת הבושה כנ"ל הי' משקלו בקע ורומז לשקלי ישראל: 
@66ויש @77לומר עוד דהנה ידוע מענין ד' פרשיות, שקלים זכור פרה חודש, שהם לעומת ד' אותיות הוי' ב"ה שקלים לעומת היוד ובזוה"ק ריש תשא אבנא למשקל בי' דא יוד, וידוע דאות היוד הוא בחכמה כח מה שלעומת שהאדם מתחכם ביותר יודע ביותר עד כמה עדיין הוא רחוק ועוד לא התחיל, ואות יוד הוא יראה אותיות ראי' וראי' הוא בחכמה כבזוה"ק, ומשרע"ה שהשיג בחכמה מה שלא השיג זולתו אמרו ז"ל יראה לגבי משה מילתא זוטרתא הוא, ואמר אתה החילות להראות את עבדך וגו' שכל האותות והמופתים ומתן תורה הכל הי' בעיניו התחלה לבד, וע"כ הנזם תכשיט הראש הוא שמורה על שלימת השכל ורומז על שקלי ישראל בקע משקלו: 
@66וכן @77השני צמידים עשרה זהב משקלם רמז לשני הלוחות ועשרת הדברות, דהנה כ"ק אבי אדומו"ר זצללה"ה הגיד בטעם שנקראו עשרת הדברות ולא עשרה כמו שאנו אומרים בעשרה מאמרות נברא העולם כי לשון עשרת הוא קישור כל העשרה יחד כמו שפירש"י במלת שבעת ימים ואינו כן העשרה מאמרות שבהם נברא העולם שהרי הי' נמתחין והולכין ומתרחקין מהשורש המאחדם אבל עשרת הדברות הם בהיפוך זה לייחד ולקשר הכל ודפח"ח, ומ"מ הרי הי' חקוקים על שני הלוחות להורות על התאחדות ישראל שכל אחד בפני עצמו איננו דבר שלם אלא בהצטרף זולתו, ובמדרש ששני הלוחות הם כנגד שמים וארץ כנגד חתן וכלה, שהפירוש משפיע ומקבל, שכל אחד בפני עצמו אינו דבר שלם כמו שהמקבל צריך להמשפיע כן צריך המשפיע להמקבל, ולדרכינו הנ"ל הנה הם שני המדות רחמנים וגומלי חסדים, והיינו שכמו שהמקבל חסדים צריך להגומל חסדים ומקבל ממנו כן הרחמן שמתמלא רחמים הוא נחשב נפעל ומקבל הרחמנות ממי שמרחם עליו, והוא כמו שכתבנו שהרחמנות מתיחס ליד שמאל המקבל ומחזיר אליו כנ"ל: 
@66ולפי @77האמור יובן מה שבא הרמז לרבקה, במקום הזה מענינים אלו, שאחר שראה ידה הגדולה בגמילות חסדים וראוי' לכנוס בביתו של אברהם אע"ה רמז לה שתשתלם זרעה אחרי' מהזיווג הזה בכל שלשה מדות טובות ביישנים רחמנים גומלי חסדים, ובשבילם יזכו לקרבנות ציבור ושני הלוחות מצומדים עם עשרת הדברות: 
@66ונראה @77שלעומת שלשה כלים הללו הוא שבת לישראל, שבת הוא אותיות בשת שיש לבייש מקדושת שבת ובאיזה פנים באים לקבל את השבת, ובעית לאסתכלא בי', והוא לעומת הנזם, וידוע עוד דקידוש הוא בחכמה, וגורם בושה עוד יותר, וכן תלת יומי קמי שבתא ותלת יומי לאחר שבתא הם שתי בחינות שיש בשבת, שבת לאחר ימי המעשה, ומי שטרח בע"ש יאכל בשבת ונמצא השבת מקבל ממה שטרח קמי שבתא ושבת לפני ימי המעשה דמני' שיתא יומין מתברכין ומי שלא הבדיל במוצ"ש מבדיל עד ג' בשבת שעד אז נמשך הארה מקדושת שבת, ובזה השבת משפיע ושתי זמנים הללו מקבילים לעומת שתי צמידים שעל שתי הידים משפיע ומקבל רחמנים וגומלי חסדים כנ"ל: 
@11ויאמר אחי' ואמה תשב הנערה אתנו ימים או עשור אחר תלך, @33ויש להבין מדוע שינו טעמם אחר שמתחילה הסכימו ואמרו הנה רבקה לפניך קח ולך וגו' ועתה חזרו בהם לחפש עיכובים, ובודאי גם זה הי' לת עלת אחר שנכתב זה בתירה, ונראה שהוצרך להיות כך כדי שלא יהי' להם שום חלק בזיווג הקדוש הזה, והוא עפ"י דברי הש"ס ריש ע"ז שלעתיד יאמרו האומות הרבה גשרים עשינו וכולם בשביל ישראל עד שיאמר הקב"ה כל מה שעשיתם בשביל עצמכם עשיתם עיי"ש וע"כ תחלה שנתנו עיניהם בממון כמו שפירש"י שאמר לבן עשיר הוא ונתן עיניו בממון, א"כ לא הי' להם עדיין שום זכות וחלק בזיווג הזה באמת, אבל למען יבוא הדבר בפועל להראות שכל שהסכימו מקודם הי' רק משום קיווי שכר, ע"כ עשה במכוון שכלי כסף וכלי זהב נתן לרבקה ומגדנות לבד לאחי' ולאמה, היינו דבר שאינו של קימא ובזה הפסיק את החיבור שהי' להם עמו שלא יהי' של קיימא אלא שהי' לשעה בלבד, וכך הי' המעשה שאחר מעשה זו תיכף חזרו בהם לחפש עלילות עד שאמרה רבקה אלך אפי' בעל כרחכם, ואיגלאי מילתא למפרע שכל הסכמתם הי' רק בשביל עצמם להשיג ממון ובזה נפקע מהם שום ריח זכות ואין להם עוד שום חלק בזיווג הקדוש הזה כי היא אמרה אלך אפי' בעל כרחכם: 
@00שנת תרע"ד. 
@66במדרש @77תנחומא זממה שדה ותקחהו זממה ונטלה שדה המכפלה ושם נקברה שנאמר ואחרי כן קבר אברהם את שרה ויש לדקדק שקניית מערת המכפלה מפורש שהי' לאחר מיתתה, ונראה דהנה יש להתבונן בענין מערת המכפלה מהו, ובמדרש שכל מי שקבור בתוכה בטוח ששכרו כפול ומכופל, ויש להבין הלשון שכרו כפול ומכופל מהו, ונראה דהנה בזוה"ק (קכט.) תו רזא דמלה שדה המכפלה ודאי מאן מכפלה ה' דבשמא קדישא דאיהי מכפלה וכלא קיימי כחד ובגיני' קאמר בארח סתום ה' מכפלא דלא הוי בשמא קדישא את אחרא מכפלא בר איהי עכ"ל, הנה מבואר שהיא דוגמא להתחברות שני ההין שבשם הוי' ב"ה יחד וידוע דהא ראשונה נקראת עלמא עלאה והתחתונה נקראת עלמא תתאה, וטעם הענין דמערת המכפלה יש לומר משום דבזוה"ק (קכ"ז.) שפתח יש לה למערה לג"ע, וג"ע הוא באמצע העולם כבזוה"ק פ' תצוה, והנה ידוע שכל פתח הוא ממוצע בין בית לבין החוץ ובש"ס שבת אחרים אומרים אסקופה משמשת שתי רשויות בזמן שהפתח פתוח כלפנים פתח נעול כלחוץ, וא"כ מערת המכפלה יש בה ענין ממוצע בין עולם שאנו בו לג"ע והג"ע עצמו הוא ממוצע, ע"כ יש בה ענין החיבור והיא מחברת עלמא עלאה ועלמא תתאה, ובזה יובן כל הקבור בה שכרו כפול ומכופל, שבודאי כל מי שקבור בה איננו הקבורה לבד אלא שיהי' המערת המכפלה קולטתו [דבלא"ה הרי ראש עשו נמי מונח בעטפי' דיצחק] וזה לאות שיש לו שייכות למקום זה, והיינו דהנה בש"ס ב"ק (ג:) מבעה זה אדם דכתיב אם תבעיון בעיו, ופירש כ"ק אבי אדומו"ר זצללה"ה דצורת האדם שיהי' מחבר העולמות, אך אדם בליעל מחבר חיבור טוב ורע וזה אדם המזיק, וע"כ נקרא אדם מבעה ע"ש תפלה שהיא מחברת העולמות שזה צורתו ותכלית בריאתו שיהי' מתפלל, ודפח"ח, ויש לפרש הדברים כי צורת האדם לחבר את עולם התחתון להעליון ולזככו וכמו שהגיד אדמו"ר זצללה"ה הרי"ם מגור השמים   שמים לה' והארץ נתן לבני אדם שיעשה מהם שמים, אך אדם בליעל מחבר להיפוך עולם העליון להתחתון היינו לגשם את הרוחניות ולהשתמש בו בטנופא דהאי עלמא, וכבר הארכנו בזה במקום אחר, שחיבור תחתונים לעליונים נעשה ע"י שהוא בעצמו מחובר השכל והגוף וכאשר הם לאחדים היינו שהגוף אין לו בחי' ותשוקה עצמית אלא להיות נגרר ומחובר להשכל, ומזה נצמח נמי ששלשלת חייו הארוכים כולם מחוברין יחד בלי הפסק וכמ"ש רשב"י כולי יומי בחד קשורא אתקשרנא, כי שנוי העתים גורמים שפעם יתגבר השכל ופעם החומר, אך זה שחומרו בטל להשכל עד ששב הוא והוא דבר אחד א"כ לא שייך שיהי' פועל בו שינוי העתים וכולי יומי בחד קטורא אתקטר, איש כזה הוא שלימות צורת האדם, ובאשר הוא עולם קטן דוגמת עולם הגדול, כמו שהוא מחובר מכל צד חלק הפחות בטל להנכבד כן נמי מחבר את עולם הגדול מכל צד תחתונים לעליונים עלמא תתאה לעלמא עלאה ואיש כזה יש לו שייכות למערת המכפלה והיא קולטתו, וזהו הפירוש שכרו כפול ומכופל היינו בעלמא תתאה ובעלמא עלאה: 
@66והנה @77במדרש יודע ה' ימי תמימים ונחלתם לעולם תהי' כשם שהם תמימים כך שנותם תמימים בת עשרים כבת ז' לנוי וכו' ובודאי אין הפירוש נוי הגשמי לבד אלא שנוי הגשמי הוא רמז ודוגמא לנוי הרוחני שהגשם הוא צל לרוחני וכדמסיק זו שרה שהיתה תמימה במעשי', והיינו כמו שהיתה בעצמה תמימה השכל והגוף לאחדים ויחדיו היו תמים אל ראשם להיות דבקים בשורשם, כן נמי הי' החומר צל להרוחני עד שהי' לה גם נוי הגוף בכל שנותי' שכשם שהם תמימים כך שנותם תמימים וכל יומי בחד קטורא אתקטרא, וע"כ הי' לה שייכות למערת המכפלה כנ"ל להיותה דוגמא להתחברות עלמא עלאה ותתאה: 
@66ובזה @77יש לפרש מה שאבות נקראו ישני חברון, היינו שלשון חברון מלשון חיבור ויש לומר שנקראת כן בשביל מערת המכפלה שבה הוא תכלית החיבור כנ"ל, וע"כ הקבור בה נמי איננו נפרד מנשמתו רק כמו אדם הישן שנשמתו עדיין מקושרת בו באמצעות קיסטא דחיותא דאשתאר בגוי': 
@66ולפי @77האמור יובן מה שגילוי מערת המכפלה לאברהם הי' בשעה שהי' עסוק במצות הכנסת אורחים או במצות התפלה כבזוה"ק (קכז:) בגין דהוה רהיט אבתרי' דההוא עגלה דכתיב ואל הבקר רץ אברהם וגו' והאי בן הבקר ערק עד ההוא מערתא ועאל אבתרי' וחמא מה דחמי תו בגין דאיהו צלי כל יומא ויומא והוה נפיק עד ההוא חקל דהוה סליק ריחין עלאין וחמא נהורא דנפיק מגו מערתא וצלי תמן וכו' כי ענין הכנסת אורחים הוא ענין התאחדות והתקרבות הנפרדים ומעורר דוגמא דידי' למעלה שהתחתונים מתקבלים מן העליונים שהתחתונים הם דוגמת אורחים לגבי העליונים, וע"כ הוא גדולה מקבלת פני השכינה שזה מלמעלה למטה לבד לתועלת עצמיי, והכנסת אורחים גורם קישור כל המציאות, ואאע"ה לא השגיח על תועלת עצמיי אור פני המלך חיים והפסיק להכניס את האורחים כמ"ש אד' אל נא תעבור וכפירש"י, והשגיח עיקר לתועלת כל המציאות כנ"ל ע"כ זכה שנתגלה אליו מערת המכפלה מקום החיבור והתחברות כנ"ל וכן מה שאיתא בזוה"ק בגין דאיהו צלי כל יומא כי תפלה הוא קישור העולמות כנ"ל כפי ערך שהוא עצמו מתדבק ע"י התפלה שהיא לשון חיבור מלשון נפתולי אלקים נפתלתי וגו' ובהיפוך אתוון שהוא צמיד פתיל, וע"כ זכה למקום החיבור: 
@66וזהו @77מה שאמרו ז"ל ג' הטעימן הקב"ה מעין עוה"ב אברהם יצחק יעקב אברהם שנאמר וה' ברך את אברהם בכל, ולמה לא נזכר זה בכתוב עד הנה, אך יובן עפ"י מה שהגיד כ"ק אבי אדומו"ר זצללה"ה כי מה שעוה"ב נקרא כל מפני שאז מתדבקין בהשורש והשורש כולל הכל עכת"ד, וע"כ אחר שזכה למערת המכפלה שהוא התחברות עלמא עלאה ועלמא תתאה זכה להשורש שהוא כולל הכל: 
@66והנה @77בזוה"ק שאברהם ושרה הם נשמה וגוף והיינו אף ששניהם היו שלמים בגוף ונשמה, מ"מ עיקר עבודת אברהם הי' להמשיך חסדים מלמעלה למטה ועי"ז איחה את כל באי העולם ומגייר את אנשים, ושרה הי' עיקר עבודתה מלמטה למעלה להמשיך את תשוקת התחתונים לעליונים, וזהו שהיתה מגיירת את הנשים, הצד השוה שבהם שהיו מחברים את העליונים ותחתונים יחד, ושניהם זכו למערת המכפלה שהוא מקום החיבור, אך באשר הוא פתח ג"ע שהחיבור מלמטה למעלה, וזהו ההפרש בין מערת המכפלה למקום המקדש ששם מלאכי אלקים עולים ויורדים בו שהוא חיבור מלמטה למעלה ומלמעלה למטה כמו שכתבנו במק"א ובמערת המכפלה מצינו רק חיבור מלמטה למעלה וכל הנשמות העולים לעולם העליון עולים דרך מערת המכפלה, ע"כ מתיחס מקום זה ביותר לשרה שזה היא מדתה ביותר, ואברהם שנתגלה אליו מקום הזה הי' נמי ע"י מצות הכנסת אורחים או תפלה כנ"ל שהוא התדבקות ממטה למעלה, וזה עיקר המדה מתיחסת לשרה, וזה מאמר המדר"ת זממה שדה ותקחהו ששרה בכל ימי' הי' עבודתה בחד קטורא לחבר תחתונים לעליונים זה שדה אשר ברכו ה' להתחבר לעלמא עלאה, וזה הי' כל מחשבתה וזה הוא זממה מלשון מחשבה, ע"כ זכתה להקבר בה כנ"ל וזה ותקחהו, וזהו שמאריך בלשון כפול זממה ונטלה שדה המכפלה כי נטלה הוא לשון הגבהה כמ"ש וינטלם וינשאם, והיינו שהיא היתה מגבהת שדה אשר ברכו ה' עלמא תתאה לעלמא עלאה וזהו פירוש ותקחהו כי הוא לשון הגבהה כמ"ש ולקחתם לכם, ובדברי חכמים מדאגבי' נפק בי' ושם נקברה שנאמר ואחרי כן היינו אחר כל המעשים והמחשבות שהי' לשרה מיום היותה, ושהעלתה את עלמא תתאה לעלאה: 
@66והנה @77יש לומר שדוגמא זה הוא שבת דהוא רזא דאחד הוא נחלת יעקב דכלול בתרין יושב אהלים שהוא שני ההין והוא המאחד רחל ולאה כבזוה"ק, וזה זכור ושמור שבדיבר אחד נאמרו, וע"כ קרבן שבת שני כבשים ולחם הפנים שני עשרונים יהי' החלה האחת, ושני סדרים, ושני בזיכין, ובמדרש כל עניני שבת הוא כפול קרבנו כפול עומרו כפול, וממוצא הדברים שבשבת בכח האדם להגיע למדריגה עליונה מאד מעולם עד העולם, וזה שאמר כ"ק אבי אדמו"ר זצללה"ה בשם זקיני האדמו"ר הגדול זצללה"ה מקאצק שמי שמשומר מילדותו יש לו בסעודת שבת סגולת מלכים עכ"ד, והיינו מלכים תרין מלכא עלאה מלכא תתאה יהבן: 
@66וכבר @77אמרנו שאם האדם מתחיל לגמרי מחדש בכח והתלהבות כשעה ראשונה, מחשבין לו נמי כאלו נולד היום, וא"כ הרי הוא משומר מילדותו, וכמ"ש אני היום ילדתיך, וכך הי' מדתו של דוד המלך ע"ה, אף שהאומר דוד חטא אינו אלא טועה, מ"מ הוא האשים את עצמו והי' כל ימיו בתשובה והתחיל מחדש בחיות והתלהבות גדול מאוד כמי שלא טעם טעם עבודת ה' מימיו, וע"כ גם השי"ת קרא עליו אני היום ילדתיך, וכך הוא מדתו גם בעולם העליון, ובפרקי היכלות שאומר שירות ותשבחות שלא שמעתן אוזן מעולם כי כמו שהאדם נמשך בהאי עלמא באותה בחי' הוא בההוא עלמא כבזוה"ק וירא, ובאשר הי' בהאי עלמא בכל עת בחיות חדש כן הוא בההוא עלמא, ואף כי לא דבר נקל הוא להיות כך בלי הטעה מ"מ בשבת שהוא התאחדות העולמות כנ"ל יש לכל איש דרך להגיע לזה בצד מה אם רק רוצה בכל לב ובכל נפש: 
@66במדרש @77רודף צדקה זה אברהם ושמרו דרך ה' לעשות צדקה וחסד שגמל חסד לשרה ימצא חיים צדקה וכבוד וכו' אמר רב שמואל בר יצחק אמר לו הקב"ה אני אומנותי גומל חסדים תפשת אומנותי בא לבוש לבושי ואברהם זקן בא בימים, ויש להבין למה קרא קבורת שרה גמילות חסד, הרי הי' חייב בדין לקבור את אשתו, ואם השתדלותו לקבור אותה במערת המכפלה, הרי זה הי' נמי צורך עצמו, ונראה דאברהם כל מה שעשה לא זכר כלל שעושה כדי לפטור את עצמו מחיוב או נמי לצורך עצמו רק פשוט לגמילות חסד, ובאמת זה רבותא יותר, ומורה שכך הי' מהותו וצורתו איש החסד ומצינו בדהמע"ה שאמר ואני תפלה ולא ואני מתפלל, היינו שכך היתה צורתו והדבר ידוע למבינים, וכך נאמר באברהם שהוא עצמו נעשה איש חסד ולא שנתפעל ועשה חסד, וע"כ אפי' מה שמחויב מצד הדין או יש בו תועלת עצמו לא זכר מזה כלל אלא הכל הי' מצד חסד, וזה שמסיים המדרש תפשת אומנותי, פירוש שאצל הקב"ה כל מדותיו אינן חוצה לו אלא הכל בתכלית היחוד, ובזה שהי' אברהם איש החסד עד שלא נחשב אצלו להתפעלות ועשי' שמבחוץ הוא התדמות בצד מה, ודו"ק כי עמוק הוא: 
@66ענין @77שליחת אליעזר להביא את רבקה, ומה הי' הרבותא עד שהתורה האריכה כ"כ בסיפור המעשה, ולמה לא שלח יצחק בעצמו הלוא כבר הי' בן ל"ז שנה ועליו המצוה יותר מעל אברהם, וכבר דברנו מזה, ונראה עוד לומר דהנה ידוע דמראה לבן הוא למעלה מכל המראות וכתיב ולבושי' כתלג חיור, וכ"ג אינו נכנס לפני ולפנים אלא בבגדי לבן ובתיקוני הזוהר שד' בגדי לבן רומזים לד' אותיות הוי' וד' בגדי זהב לד' אותיות אד' הרי שמראה הלבן חשוב יותר, וא"כ יש להבין למה בנגעים מראה לבן הוא סימן טומאה, ונראה הטעם דהנה הכוונה הי' שיהי' השראת השכינה בתוך כל אחד וכמ"ש ועשו לי מקדש ושכנתי בתיכם ופירשו ז"ל בתוכם דייקא, וכמו שהי' השראת השכינה בבהמ"ק, וכענין הוי' בהיכל אד', אך מחמת החטא שהנגעים באין עליהם נסתלק שם הוי' השוכן בו, וכמו שכתב הזוה"ק בטעם טומאת מת שלעומת נשמה הקדושה שנסתלקה ממנו שורה בו לעומתה רוח הטומאה כן זה שנסתלק ממנו שם הוי' ב"ה שורה לעומתו כח טומאה מתדמה לכח שנסתלק ממנו, והיינו דהנה כל כוחות הטומאה הוא בגלוי ובית הסתרים אינו מקבל טומאה, וידוע דכל שהוא בגלוי אין כוחו כ"כ גדול כמו דבר הנסתר, אך יש טומאה מסתתרת בלבוש טהור אז כוחו גדול יותר וכמו עשו שפושט טלפיו ומראה שהוא טהור, והוא קליפת הצביעות והחניפה והשקר שזה גרוע מהכל והוא מתראה במראה לבן כאלו הי' שורשו בקדושה שזה למעלה מכל המראות כנ"ל, וע"כ איש שנסתלק ממני שם הוי' ב"ה ושורה עליו כח טומאה לעומתו כמו ששם הוי' ב"ה נרמז בבגדי לבן כנ"ל כן כח הטומאה השורה לעומתו מתראה במראה לבן, וע"כ מראה לבן זה הוא סימן טומאה שמורה שכח הטומאה זו היא מסתתרת מאד ומתראה במראה לבן, וע"כ מראות נגעים ע"ב גמטריא חסד ושם הוי' במלואו כנודע כי הוא זה לעומת זה, וע"כ טהרת נגעים הוא דווקא ע"י כהן שכהן איש החסד ששורשו בהוי' הוא מושך שיחזור עליו שנית את שם הוי' שנסתלק ממנו, ואז כוחות הטומאה שהם לעומתו בורחים ממנו: 
@66ולפי @77האמור יובן קליפת בתואל הארמי ולבן הארמי דהנה במדרש נשא ואסתר ורות הרשעים הן קודמין לשמן וכו' אבל הצדיקים שמן קודמים ושמו קיש וכו' דומין לבוראן דכתיב ושמו ה' איתיבון לי' והכתיב ושמו לבן ר' יצחק אמר פרדוכוס פירש המ"כ בשם הערוך   לבן ביותר, ורש"י פי' מושל הי' והי' תבע דיקיון של בריות ומלבן מעשיהם ועושה דין בין אדם לחבירו ומלבין את הדין ר' ברכי' אמר לגנאי מלובן ברשע, ונראה דר' יצחק ור' ברכי' לא פליגי ומר אמר חדא ומר אמר חדא דר' יצחק מיירי מחיצוניותו שבחיצוניות הי' נראה במראה לבן תובע דיקיון של בריות, אבל תוכו מלא מרמה וע"כ כמו בשם הוי' שמו ב"ה קודם, כן הוא הסתיר עצמו בלבוש מראה לבן לעומת שם הוי' כנ"ל וזהו לשבח שהלבוש הי' לבוש של שבח ור' ברכי' מדבר מתוכיותו שהי' רשע אלא מתלבש כנ"ל וזהו לגנאי שזה גנאי עוד יותר שהי' מלובן בעודו ברשעו, שזה גרוע יותר מאלו הי' רשעתו בהתגלות כנ"ל, קיצור הדברים שלבן זה הוא ממש מראות נגעים, ונראה שכל מה שהי' אנשי המקום רמאים כבמדרש בריש פ' תולדות, אביו רמאי ואחי' רמאי ואף אנשי מקומה כן והצדקת הזו שהיא יוצאה מביניהם למה הוא דומה לשושנה בין החוחים, נמשך נמי מקליפה זו כי ענין רמאות הוא נמי שהוא מסתיר את מחשבה הרעה שבלבו: 
@66והנה @77מה ששושנה זו נתגדלה בין החוחים האלו יש לומר דהנה יצחק כשנתקדש בהר המורי' ונעשה גם גופו קודש הוא היפוך מקליפה זו לגמרי, שהרי הגוף הוא מלבוש להפנימיות וזה שהחיצוניות שלו כמו הפנימיות הוא היפוך ענין לבן הארמי לגמרי, וע"כ זיווגו שהיא רבקה היתה צריכה להיות דומה לו איהו צדיק ואיהי צדקת, ויש לומר עוד דהנה יעקב איש האמת כמ"ש תתן אמת ליעקב והיפוך ממנו הי' עשו ובמדרש ויקראו שמו עשו הא שוא שבראתי בעולמי, והנה ברבקה כתיב ורבקה אוהבת את יעקב וזה מראה את מהותה שהיתה נמשכת אחר האמת, ואמת הוא היפוך רמאות וידוע דכל המירוק הוא בדבר ההיפוך לו לגמרי כמי ישראל שהם קדושים בטבע הי' צריכים להתמרק במצרים ערות הארץ אשר בשר חמורים בשרם וע"כ רבקה נתמרקה בבית בתואל הארמי ולבן הארמי: 
@66והנה @77ללקט את שושנה זו מבין החוחים אלו ולדחות ממנה כוחות הרעות שנתמרקה ביניהם הוא כעין טהרת המנוגע וכמו שטהרת המצורע צריך להיות ע"י כהן דווקא להמשיך לו מלובן העליון חסד גמטריא ע"ב כנ"ל כן נמי למשוך את רבקה משם נצרך כוחו של אברהם איש החסד דכתיב בי' נשבע ה' ולא ינחם אתה כה לעולם, ויד העבד כיד רבו ע"כ הי' בכח אליעזר למשוך את רבקה משם ע"י חסד אברהם, וע"כ נזכר בכל מעשה שהי' שייך להמשכת רבקה מביניהם מלת הנבד להורות שלאו כח עצמו הי' בזה אף שהוא עצמו הי נמי אדם גדול יושב בישיבה כבש"ס יומא והי' זיו אמנין שלו דומה לאברהם מ"מ כח עצמו לא הספיק לזה כלל אלא הכל כח אברהם, וזה עבד משכיל שהי' השכלתו שיין לו מצדו כח לכל אלה, וע"כ מובן שהמשלח הי' צריך להיות דווקא אברהם ולא יצחק כמו טהרת מצורע ע"י כהן שביצחק לא מצינו שהי' כהן ואדרבא מדתו הי' גבורות היפוך מדת החסד, ובזה יש לפרש נמי רק את בני רק מיעוט הוא אבל יעקב בן בני סופו לחזור כי יעקב אע"ה הי' נמי כהן כבמדרש שאמר הקב"ה למיכאל עשית כ"ג שלי בעל מום: 
@66ונראה @77דקליפה זו של צביעות ושקר וחנופה אין לה כח כ"כ בשבת ואיש הבא לטהר ולהשריש ולעקור מלבו קליפה זו הוא מרגיש בעצמו בשבת מנוחה מכל אלה, כי שבת הוא מעין עוה"ב שהוא בלי לבוש וכמו שפירש הבעש"ט מאמר הש"ס לעתיד מוציא הקב"ה חמה מנרתיקה צדיקים מתרפאים בה ורשעים נדונים בה, כי באשר החמה הוא מלך הנבראים שתחת השמש כאשר הוא נתערטל מנרתיקה ישארו כל הנבראים כמו שהם בעצם בלי לבוש, וצדיקים שפנימיותם הוא כולו טוב ומעט הפסולת הוא במקרה והוא כעין לבוש לעתיד ישארו לגמרי בלי פסולת וזה מתרפאים בה והרשעים להיפוך, ועי"כ שבת שהוא מעין עוה"ב אין לקליפה ההוא שהוא התלבשות והצביעות מקום כלל: 
@66ברש"י @77בקע רמז לשקלי ישראל בקע לגלגולת, ושתי צמידים רמז לשני לוחות מצומדות עשרה זהב משקלם רמז לעשרת הדברות שבהן עכ"ל ובגו"א שאחר שראה אותה גומלת חסדים רמז לה עוד תורה ועבודה שיצא ממנה זרע מבורך שיושלם בכל ג' דברים שהעולם עומד עליהם תורה ועבודה וגמילות חסדים, תורה שלימות השכל עבודה בנפש גמילות חסדים בגוף, שירושה בישראל משלשה אבות מאברהם גמילות חסד מיצחק עבודה שהקריב עצמו לקרבן מיעקב תורה יושב אוהלים, ושפתים יושק: 
@66ונראה @77עוד לומר עפ"י מה שאמרנו במק"א בטעם בקע לגלגולת, כי קרבן ציבור איננו קרבן שותפין רק שכולם כאיש אחד, והדרך להיות כאיש אחד שכל אחד ירגיש בעצמו חסרונו ואין לו השלמה אלא מזולתו, עי"ז נדבק אחד בחבירו כמו אבר האדם עצמו באבר אחד מאבריו, ולזה בא הרמז מחצית השקל שיהי' רואה את עצמו כאלו הוא רק חצי הגוף, והנה זה עצמו הוא מצות גמילת חסדים בין לעני בין לעשיר בין בגופו בין בממונו, מפני שרואה את חבירו כגופו ממש, וזהו מדתו של אאע"ה וע"כ הי' שלימות הבריאה שהי' מחבר א"ע לכל ומשלים לכל אחד ומסר נפשו אפי' על סדומים וזה שנתן לה נזם בקע משקלו לרמוז לה שבשביל מדת גמילות חסדים שבה תזכה לעבודה כנ"ל: 
@66ואותו @77ענין עצמו מצינו במ"ת שהי' כאיש אחד בלב אחד ובמדרש שאמר הקב"ה עתה הגיע העת ליתן תורה לבני, כי התורה לא ניתנית ליחידים אלא לכל הכלל כולו יחד, ובמדרש אלו הי' חסר אחד לא היתה התורה ניתנת, ולזה בא הרמז שניתן בשני הלוחות שבכל לוח הי' רק מחצית הדברות שכל אחד יראה עצמו רק מחצית וצריך השלמת זולתו ולזה נתן לה השני צמודים על ידי' לרמז ענין זה שזוכין ללוחות רק בשביל שרואה את חברו כאלו הוא ידו האחרת ובשניהם כאחד הוא מספר עשרה זהב משקלם שמספר עשרה חזר לאחד כידוע בחשבון וא"כ הכל נצמח מפאת מדתה גמילות חסדים וזה יסוד ושורש לעבודה ותורה: 
@66במדרש @77ויפתח הגמלים התיר זממיהם ר' הונא ורב ירמי' שאלו לר"ח בר רבה לא היו גמליו של אברהם אבינו דומים לחמורו של רפב"י וכו' דלא אכלה דבר איסור, והרמב"ן כתב שזה תמי' קיימת, ומדחה דברי הת"ק, אך רש"י הביא בפסוק מגמלי אדוניו שהי' ניכרין שהי' יוצאין זמומין שלא ירעו בשדות אחרים והוא מדברי המדרש ויקשה לדידי' קושיית ר"ה ור"י, ונראה דרש"י ס"ל דת"ק לא קיבל דבריו של ר"ה ור"י, ונראה לפרש עפ"י מה שהגיד כ"ק אבי אדומו"ר זצללה"ה אהא דאמרו ז"ל בשעה שתיקן שלמה עירובין ונטילת ידים יצאה ב"ק ואמרה אם חכם בני ישמח לבי גם אני כי שלמה המע"ה שאל חכמה לעשות משפט כי להכיר בין איסור להיתר אינו כ"כ רבותא, כי יש שינוי במהותם אבל להכיר בין ממון של זה לשל זה ששניהם היתר, אלא שנמשך אחר בעליו כאמרם ז"ל הבהמה והכלים כרגלי הבעלים לזה צריך חכמה יתירה וזה עצמו הוא הענין שתיקן העירובין היינו אף ששניהם רשה"י מ"מ נבדל רשות ששייך לזה מלזה הבדלה רבה ודומה להבדל רה"י מרה"ר, וכן נטילת ידים כי באשר הידים מתפשטין ביותר מכל הגוף אפשר לדבוק בהם מה שאינו ראוי לו, ובאכילתו יכולין לדבוק בו ניצוצין שאינן שייכין לו, ושלמה הבין בחכמתו שזה הוא כאלו נדבק דבר איסור, וזהו הב"ק אם ח'כ'ם בני דייקא ודפח"ח. והנה הא דאמרו ז"ל בהמתם של צדיקים אין הקב"ה מביא תקלה על ידן אף שאין לבהמה רוה"ק לידע שזה דבר איסור, הענין הוא משום דצדיקים אף שנזדככים היטב עד שגם טבעם מעצמן אינן נמשכים אלא אחר הטוב והראוי אפי' בלי הוראת השכל כענין אמרם ז"ל במדרש ריש פ' בחוקותי בפסוק חשבתי דרכי ואשובה רגלי אל עדותיך שאמר דהמע"ה בכל יום אני מחשב למקום פלוני ולבית דירה פלונית אני הולך והי' רגלי מביאות אותי לבתי כנסיות ולבתי מדרשות, והיינו' שהרגלים מעצמם וטבעם אינן נמשכים אלא אחר הטוב והראוי, וכבר פרשנו בזה הכתוב ותעש בחפץ כפי', היינו כאלו הי' להידים בעצמן חפץ ורצון, ובאשר הבהמה והכלים כרגלי הבעלים נמשך גם עליהם בחי' זו, והבהמה באשר יש לה רצון לעשות דבר או לחדול, אם בעלי' נמשך בטבעו מעצמו אחר הטוב והראוי, גם בהמתו נמשך רצונה וחפצה בטבעה אל הטוב והראוי אף שאינה יודעת ואינה מבינה מאומה, אבל אי אפשר לומר אם בעלי' חכם תהי' גם היא חכמה שהרי אין בה כח החכמה והשכל כלל, ומעתה אין תימה מחמורו של רפב"י שהרגישה דבר איסור שהי' טבעה נוטה לטוב, ומ"מ דבר היתר אלא ששייך לזולתו זה הוא בגדר החכמה, ואין שייך זה לבהמה שאין לה ענין שכל כלל: 
@66במדר"ת @77ויוסף אברהם ויקח אשה וגו' זשה"כ ואני תמיד איחל והוספתי על כל תהלתיך וכו' רבנן אמרי מדבר באברהם אמר לפני הקב"ה כך אמרת לי כי ביצחק יקרא לך זרע הרי הוספת לי מברכתך ואני מוליד כמה בנים לכך נאמר ויוסף אברהם ויקח אשה עכ"ל, ואינו מובן שהביא זה שהקב"ה הוסיף לו מברכותיו על הכתוב שהוא הוסיף להקב"ה תהלה: 
@66ונראה @77דהנה ידוע דישמעאל וכל בני קטורה הוא הפסולת שיצא מאברהם, ויש להבין למה לא יצאו גם בני קטורה קודם לידת יצחק כמו ישמעאל כדי שיוליד את יצחק כשהוא נקי בלי פסולת, ונראה דבמדר"ת לעיל פיסקא ה' ילמדנו רבינו כמה תפילות אדם מתפלל ביום כו' ומה ראו לתקן ג' תפילות כדי שיהא אדם מוסיף בתפילתו וכו' אף בבנים אם נשא אשה ומתה ישא אחרת ויעמיד ממנה בנים תדע לך שהרי אברהם וכו' ויש להבין מה ההיקש זה לזה שבתפלה מוסיף והולך לדבק בה' עוד ועוד, אבל בני קטורה הי' הפסולת והוא עוד השפלה לאברהם שהוליד את אלו לבהלה, ונראה מזה שזה נמי מעלה לאברהם, והיינו דהנה מובן דלא מה שנקרא לזה פסולת יקרא פסולת גם לזה, כי לפי גודל מעלת האיש נחשב לו פסולת מה שלזולתו איננו פסולת כלל, וע"כ הדרגין שהי' לאברהם קודם לידת יצחק עדיין לא הי' אלו חשובין פסולת כלל, ויובן יותר לפי פסק הרמב"ם דבני קטורה חייבין במילה וישמעאלים אינם חייבין במילה, הרי דישמעאלים חשובים פסולת לגבי בני קטורה, אבל באשר אברהם הי' הולך מדרגא לדרגא ואברהם זקן בא בימים ובזוה"ק בהני יומין עלאין ע"כ הי' צריך לפרד ממנו ענין זה שלא הי' נחשב פסולת עד הנה ע"כ לא הי' אפשר להולידם עד הנה: 
@66ומעתה @77יובן שהולדת אברהם הוא מענין שאדם צריך להוסיף בתפלה ובתורה, כי גם באברהם באו אלו מכח הוספת גדולתו בדרגין עלאין, ומזה נשמע לכל אדם שצריך להוסיף גם בבנים כי לפי מדרגתו של עכשיו יבואו גם הבנים בתוספת מעלה, ואף שאין זה דמיון שוה לאברהם שאצלו הי' הבנים הפרדת פסולת ממנו מ"מ למדנו שהכל לפי המדרגה, הוא שהי' ענין הבנים הפרדת פסולת הוסיף לפי מדריגתו הפרדת פסולת, ואצל אחר שהבנים הם תוספת מעלה, צריך להוסיף כפי מדרגתו בתוספת מעלה: 
@66ומעתה @77יובן דברי המדר"ת ואני תמיד איחל והוספתי על כל תהלתיך היינו שאברהם הי' הולך   מדרגא לדרגא ולעומת זה הוסיף לו השי"ת מברכותיו להוליד עוד שיפרד ממנו גם זה מה שלא הי' יכול מקודם: 
@00שנת תרע"ה. 
@66במד"ר @77יודע ה' ימי תמימים ונחלתם לעולם תהי' כשם שהם תמימים כך שנותם תמימים בת כ' כבת ז' לנוי וכו', יש לפרש עפ"י דברי הרמב"ם והרמב"ן דהשגחה העליונה באדם לפי מסת דביקתו ואם הוא יותר דבק הוא יותר מושגח, עכת"ד, והנה כתיב תמים תהי' עם ה' אלקיך פירש"י אז תהי' עמו ולחלקו, והלשון עמו פירושו דביקות וכענין שדרשו בע"ע עמך במאכל עמך במשתה הרי שפירשו ז"ל עמך שוה לך, ובהש"י ע"כ פירושו דביקות, וע"כ איש ההולך תמים שהוא דביקות הוא מושגח ביותר וזהו יודע ה' ימי תמימים שלשון יודע הוא לשון השגחה וכמ"ש וידע אלקים וכמ"ש הרמב"ן שם וברש"י בפסוק כי ידעתיו למען אשר יצוה את בניו וגו' וע"כ מסיים הכתוב ונחלתם לעולם תהי' כמאמר הכתוב כל אשר יעשה האלקים הוא יהי' לעולם כי כל הבא על האדם ע"י המערכת מוכרח להשתנות בהשתנות המערכת כי גלגל הוא שחוזר בעולם אבל הבא על האדם מפאת ההשגחה אין לו שינוי: 
@66והנה @77ענין תמימות הוא האמונה אף בלתי הוראת השכל, שבאם השכל מחייב שכן הוא שוב לא נקרא אמונה ותמימות, והנה במדרש לעיל פ' מ"א ופ' נ"ב שאמרה שרה אברהם יצא בהבטחה ואני יצאתי באמונה הרי שהי' בה מידת התמימות אף שהי' הדבר מוזר מאד בעיני' ולא מצינו שאמר לה בשם ה' שאמר לו צא וכבוש את הדרך לפני בניך, מ"מ באשר הי' אברהם מוחזק אצלה לנביא לא הרהרה אחריו מצד מדת התמימות שבה, וע"כ איתא במדרש יודע ה' ימי תמימים זו שרה שהיתה תמימה במעשי', וע"כ כשם שהם תמימים כך שנותם תמימים שהם בלי השתנות: 
@66ויש @77לומר שזהו ענין ההא שבשרה לעומת הא אחרונה שבשם הוי' ב"ה שהוא מדת מלכות שמים, וענין קבלת מלכות שמים הוא לעשות מחמת ציווי הש"י אף בלי הבנת שום טעם והוא כענין תמימות כנ"ל ומ"מ מצינו שהי' אברהם טפל לשרה בנביאות שהוא מעלת השכלי שבשביל שבטלה דעתה ורצונה כנ"ל זכתה למעלת הדעת והשכל, וכענין בזכות ויסתר משה פניו זכה וכו' וזה צירוף שני ההין שבשם הוי' ב"ה שמגו נגלאה אתי לפנימאה, שהא ראשונה בינה רומז לעולם ההסתר, הא אחרונה רומז לעולם הנגלה כידוע, וזה שחביב חייהם של צדיקים בעוה"ז ובעוה"ב, ובזה יש לפרש דברי המדר"ת זממה שדה ותקחהו זה מערת המכפלה, דהנה בזוה"ק דמערת המכפלה הוא צירוף שני ההין, ואברהם הבין דכל מה שזכה למערת המכפלה הכל הי' בזכות שרה, וע"כ נקרא על שמה שהיא היתה הלוקחת אף שבעת הלקיחה כבר מתה, מ"מ זכותה ומדתה פעל זאת: 
@66ויש @77לומר שזהו ענין זכור ושמור בשבת שכל העשי' הוא בשמור ביטול מלאכה וכמו שהגיד כ"ק אבי אדומו"ר זצללה"ה משום דמשמר כעושה מעשה, עכ"ד, וממילא זוכין לזכור, וזהו שאנו אומרים בזמירות ועל חדא תרתי נהורא לה ימטי: 
@11ויבא אברהם לספוד לשרה ולבכותה, @33במד"ר מהיכן בא ר' לוי אמר מקבורתו של תרח בא, אמר לי' רבי יוסי וכו' אלא מהיכן בא מהר המורי' בא, והרמב"ן טען שכך הוא הלשון מורגל בדברי חכמים של כל מתעורר ומתחיל במלאכה, כמו בא לו לגרה במשנת תמיד, ואני לא באתי לידי מדה זו וכן בלשון הכתוב בא בשכרו עיי"ש, וכ"ק אבי אדומו"ר זצללה"ה הגיד שגם דעת רבותינו ז"ל הי' כן אלא שהוקשה להם מהיכן בא היינו דהנה קבורת שרה הי' גמילת חסד כבמדרש רודף צדקה וחסד זה אברהם שגמל חסד לשרה, דהתינח אם הי' בא ממדה אחרת לגמילות חסד אבל אברהם שכל עצמו הי' מדת חסד לא יוצדק לומר בו שבא לגמול חסד, וזה שאמרו מקבורתו של תרח שהוא ענין כיבוד אב שהוא מדת הדין וע"כ הי' עשו מחזיק בה כמ"ש מהר"ל, וכן מהר המורי' שרצה לעשות דין ביצחק היפוך מדת החסד, בזה שפיר יוצדק שהתעורר והתחיל לעשות במדה אחרת שהוא גמילות חסד לשרה, ודפח"ח, ולפי דרכו ז"ל יש לי לומר באופן אחר דהנה בודאי מיתת שרה הכאיב את לב אברהם מאד, ובמד"ת שלכן סמוך לו ואברהם זקן שהזקין בעבור עגמת נפשו על שרה, ומובן שנתעורר לבו לבכי והספד שהרי נאכל חצי בשרו, אך במה שהכתוב מפרש לספוד לשרה ולבכותה אף שהי' די באמרו לספוד ולבכות, שמע מינה שכל עצמו הי' בשביל שרה ולא בשביל עצמו שמצא את עצמו חסר, ובזה יובן דברי המדרש שקרא לקבורת שרה חסד, אף שכך הוא מנהגו של עולם ומה רבותא דאברהם, אך הוא הדבר שרבותא דאברהם הי' מה שהפשיט א"ע מעניני עצמו ולא הי' לו מחשבה אחרת רק לגמול חסד לשרה והספידא יקרא דשוכבי, ובאמת זה דבר גדול מאד שאף בחסרון גדול כזה שאין האשה מתה אלא לבעלה, ואשה כשרה שעלי' נאמר אשת חיל עטרת בעלה ושבאמת הזקין בשביל מיתתה, ומ"מ לא יהי' נזכר מכל אלה מאומה וכוונתו רק לקיים מצות גמילת חסד זה רבותא יתירה, וזה ששאלו מהיכן בא היינו מהיכן זכה ובא לכלל מדה זו, ואמר ר' לוי מקבורתו של תרח היינו עפ"י מאמרם ז"ל לך אני פוטר מכיבוד אב וכמו שביאר מהר"ל שאברהם הי' התחלת העולם ואינו נחשב כלל שתרח הי' אביו, וע"כ מן הדין לא הי' צריך להטפל בקבורתו, אלא שהי' מצד החסד גמור ועקר סוכי' ומשכני' ורהט מרחק רב כזה, ושכר מצוה מצוה שזכה כשבא למצות גמילות חסד יהי' לבו ברשותו להפשיט א"ע מכל עניניו עד שיהי' כולו למצוה, ורבי יוסי אמר מהר המורי' בא ששם הפשיט עצמו מכל עניני עצמו ואף גם ממדת חסד שלו עד שבא לשחוט את בנו יחידו, בשביל זה זכה שבכל עת בואו למצוה יהי' בכוחו לעשות באופן כזה שיהי' כולו למצוה כנ"ל: 
@11אם ישכם עושים חסד ואמת את אדוני וגו' @33יש להבין מדוע נקרא זה חסד מה שמתרצים להשתדך עם אברהם, שהי' נכבד מאד בכל העולם, וכמו שאמרו לו בני חת אלוה אתה עלינו נשיא אתה עלינו מלך אתה עלינו ואמרו ז"ל אל עמק שוה שהושוו כל האומות והמליכו את אברהם עליהם לראש וקצין, ועם זה עשיר גדול ונתן את כל אשר לו ליצחק, ולעומת זה הם לא הי' מפרינין אלא בפה, ומדוע לא יחפצו לשלוח את בתם ולמי כל חמדת העולם הלוא לה, עוד יש להתבונן שליצחק ויעקב הי' הזיווג כ"כ קשה ובחסדים ותחבילות, ובאברהם לא מצינו זה ובנקל נזדמן לו שרה בת זיווגו: 
@66ונראה @77בהקדם מה שדקדקנו כבר מה שהזכיר כמה פעמים גמלים בפרשה שמה נ"מ אם הי' גמלים או חמורים או סוסים, ונראה עפ"י דברי המדרש שנחש הקדמוני כמין גמל הי' וס"ם רכוב עליו, ביאור הדברים שידוע שלהתקרבות ההפכים אי אפשר בלתי ע"י דבר ממוצע שיש בו קצת מזה וקצת מזה ע"כ על ידו יכלו ההפכים להתחבר, והנה ס"ם שורש הרע בלתי אפשר הי' לו להתחבר אל האדם לפתותו כי הי' היפוך לו לגמרי זה שורש הרע וזה יציר כפיו של הקב"ה גדול ממלאכי השרת עד שבקשו לומר לפניו קדוש כבמדרש, וקדוש הוא נבדל מכל סיג ופגם, ע"כ יצא וביקש לו אמצעי והוא הנחש הקדמוני שהי' לו קצת מעניני האדם מהלך בקומה זקופה והי' מסיח כבני אדם כבמדרש, ובאמצעותו התחבר ס"ם להאדם, והנה בדוגמא הוא גמל בין הבהמות שיש לו סימן א' של טהרה משא"כ סוסים וחמורים שאין בהם שום צד טהרה, וע"כ אמרו ז"ל על הנחש כמין גמל הי' היינו במהותו דאי אפשר לפרש בצורתו שהרי הנחש הי' מהלך בקומה זקופה, אלא הפירוש שהי' מהותו כמין גמל בין הבהמות: 
@66והנה @77לפי האמור יובן אשר נשמה קדושה שהוא מושקעת ביד החיצונים באשר הנשמה טהורה הוא אי אפשר שיהי' להחיצונים בה חיבור כ"כ באשר הם הפכים לה לגמרי, אך קליפת נוגה שהיא מעירוב טוב ורע יש לה כח יותר להתחבר עמה, ובאמצעות כח מעורב זה יש להחיצונים אחיזה בה ביותר והנה קליפת בבל הגיד כ"ק אבי אדומו"ר זצללה"ה שהיא קליפה מעורבת טוב ורע ושורש שם בבל מפני כי שם בלל ה' שפת כל הארץ, ויש לה כח העירוב, וידוע מענין צלמו של נבוכדנצר שהי' בו עירוב טו"ר, וע"ז מיכלא דהאי רשיעא בשרא בחלבא, וע"כ נשמות של האמהות שהיו שקועים בקליפה ההוא [שגם ארם נהרים בכלל ולשונם לשון ארמית שהוא מנוגה כידוע] כמבואר במקובלים הי' להחיצונים אחוזה בהם ביותר באמצעות הקליפה ההוא של עירוב טו"ר, וע"כ הי' כ"כ קשה להוציאם משם והוצרך לתחינות ובקשות וחסדים, וכן יעקב לעבודה י"ד שנים, ולפי"ז יובן מה שהזכיר עשרה גמלים מגמלי אדוניו שגמלים שורשם עירוב טו"ר אבל גמלי אדוניו היינו שהפך אותם לקדושה שידוע שקליפת נוגה יכול להפכה לקדושה וזה עשרה גמלים לעומת עשרה כתרין תתאין דנוגה, וזהו שיוצאין זמומין מפני גזל שהוא ענין בירור ושלא יכנס אחד בגבול חבירו היפוך עירוב טו"ר, וזהו שסייעהו להוציא נשמת רבקה מקליפת עירוב טו"ר ולעשותה זיווג ליצחק שהוא עולה תמימה בלי תערובות רע כלל, ולפי האמור יש לומר דכל זה שייך ביצחק ויעקב שהיו בלי שום פסולת זה עולה תמימה וזה איש תם יושב אוהלים, והי' נצרך שזיווג שלהם יהי' נמי מופשט ומובדל מעירוב טוב ורע ע"כ הי' כ"כ קשה ונצרכו לכל אלה, אבל אברהם שלא הי' עדיין בעת קיחת שרה כ"כ מבורר, שהרי בפרשת מילה נאמר לו והי' תמים מכלל שעדיין לא הי' תמים, מפני הערלה שבו, ע"כ לא הי' נצרך שיהי' זיווגו מופשט ומובדל מעירוב טו"ר, והי' יכול לקחתה כמו שהיא ואח"כ נזדככו שניהם יחדיו: 
@00שנת תרע"ו. 
@66במדרש @77ויהי חיי שרה מאה שנה יודע ה' ימי תמימים ונחלתם לעולם תהי' כשם שהם תמימים כך שנותיהם תמימים בת ק' כבת עשרים לנוי בת עשרים כבת ז' לחטא [כך גרסת רש"י] ד"א יודע ה' ימי תמימים זו שרה שהיתה תמימה במעשי' וכו' לומר לך שחביב חייהם של צדיקים לפני המקום בעוה"ז ולעוה"ב, נראה לפרש עפימ"ש אשרי תמימי דרך ההולכים בתורת ה' ובמדרש שקאי על האבות שקיימו את התורה עד שלא נתנה, וכ"ק אבי אדומו"ר זצללה"ה הגיד מחמת שהאבות היו שורשי התורה, עכת"ד, ביאור הדברים דהנה התורה נקראת דרך כבש"ס ריש קידושין משום דכתיב והודעת להם את הדרך ילכו בה, והוא דרך המוביל להצלחת עולמים, והאבות השכילו והמציאו דרך מפולש לחיי העולם הבא מעצתם והנה הם תמימים להתורה, ופי' תמימים כמו תאומים כמו שדרשו במדרש פ' שמות בפסוק אחת הוא יונתי תמתי כמו תאומתי עי"ש ובאמת שמצינו גם בפסוק והנה תומים בבטנה כמו תאומים, והאבות והתורה ענין אחד לשניהם כמו תאומים שטבע אחד לשניהם, ובמדרש שם שאם חש אחד מהם בראשו חבירו מרגיש, וע"כ נקרא תמימי דרך כמו תאומים לדרך שהוא התורה, וע"כ כמו שהתורה איננה נתלית בזמן ולא נשתנית בשינוי העתים, כן האבות לא נשתנו מהותם וצדקתם בשינוי   העתים, כי השינוי בא מצד התעוררת חלק הרע שבאדם שכל אדם מורכב מטוב ורע כידוע, ואפי' אדם שלם יכול להיות שלפעמים יקץ כישן חלק הרע שבו, אך האבות שהפכו חשוכא לנהורא ומרירא למיתקא, ונעתק חלק הרע לטוב ע"כ אין בהם ענין השינוי, וכמו התורה שכולה טוב, וכמ"ש כי לקח טוב נתתי לכם, ע"כ אין בה שינוי ולא יחליף האל ולא ימיר דתו, כי כל השינוי הוא שייך רק בדבר שיש בו תערובת רע וכן נמי הגוף באשר נמשך תמיד אחר הנשמה מחמת התבטלות הגוף להנשמה השיג הגוף נמי מעלה זו להיות בלי שינוי, וזהו הפירוש כשם שהם תמימים כך שנותיהם תמימים, היינו כמו שהנפש נעתק ממנה תכונות הרעות והרע שבה נהפך לטוב זה נקרא "הם תמימים" "הם" היינו הנפש שזהו צורת האדם והגוף נקרא רק בשר האדם והוא כמו לבוש "כך שנותיהם תמימים" שהגוף שהוא לעולם תחת הזמן נמי קנה מעלה זו שלא ישתנה וע"כ בת ק' כבת כ' לנוי ובת עשרים כבת ז' לחטא, וזה ונחלתם לעולם תהי', ואין הפירוש נחלה הגשמית נחלת שדה וכרם שזה הבל ואינו נקרא נחלה בהחלט, אלא נחלה בהחלט נקרא נחלה הרוחנית שהוא הארה אלקית ולעולם תהי' בלי השתנות כנ"ל, וזה שחביב שנותיהן של צדיקים בעוה"ז ובעוה"ב היינו שחביבים בעוה"ז כמו בעוה"ב שבעוה"ב אין נמצא מציאות הרע כלל כן אצלם בעוה"ז כנ"ל: 
@66והנה @77דוגמא זה יש לומר בשבת דהוא מעין עוה"ב כי כתוב בו טוב מזמור שיר ליום השבת טוב להודות לה', וכבר אמרנו הפי' שהוא טוב בלי תערובות רע כלל, וע"כ איתא בהאריז"ל שמאכל שבת אינו מגשם, שהענין מה שהמאכל מגשם הוא משום תערובות רע שבו, וע"כ כמו שחביבים הצדיקים בעוה"ז כמו לעוה"ב מפני העדר תערובות רע כנ"ל, כן בשבת מחמת סילוק תערובות הרע ישראל נרצים לפני השי"ת וכמו שאנו אומרים בקידוש ורצה בנו, ובודאי מי שהשבת קולטתו לגמרי הוא נושע תשועת עולמים וכמ"ש ברכת ה' הוא תעשיר ולא יוסיף עצב עמה שדרשו ז"ל על שבת דכתיב ויברך אלקים את יום השביעי, ואפי' מי שאיננו בגדר זה מ"מ אם הוא משתוקק לשבת ע"כ הוא טועם בצד מה מקדושת שבת וקרינן בי' טועמי' חיים זכו וגם האוהבים דברי' גדולה בחרו: 
@66ובזה @77יש לפרש מה שאנו אומרים למלאכים בצאתכם לשלום, דהנה כ"ק אבי אדומו"ר זצללה"ה הגיד שכמו ביעאע"ה הי' לו שתי מחנות מלאכים מלאכי ארץ ישראל ומלאכי חו"ל, כן נמי יש מלאכי חול ומלאכי שבת, ושלום עליכם אומרים למלאכי שבת וצאתכם לשלום למלאכי חול עכ"ד, ועדיין אינו מובן למה לא יתמהמהו שניהם יחד כמו ביעקב אע"ה ויקרא שם המקום ההוא מחנים ובמדרש שנטל מאלו ומאלו ושלח לעשו, וא"כ בהכרח לומר שלא נסתלקו מלאכי חו"ל עדיין, ולמה בשבת אומרים צאתכם לשלום אחר בוא מלאכי שבת, ובמק"א אמרנו לפרש ענין שני מחנות מלאכים שבשבת באופן אחר, שהנשמה יתירה שבשבת מלוים אותה מלאכים, והענין כי מרחק עולם העליון מעולם התחתון גדול מאד וא"א לנשמה יתירה שהוא מעולם העליון לירד להאדם בעוה"ז אלא ע"י אמצעים, וכמו כל נשמה בבואה להנולד צריכה להתמהמה בבטן האם שהוא אמצעי בין העולם להעולם, שיש בו עניני עולם העליון נר דלוק על ראשו ומביט מסוף העולם ועד סופו שהוא עניני עולם העליון, ויש בו עניני עוה"ז, אוכל ממה שאמה אוכלת וכו' וכן בחזירתה לעולם העליון תתמהמה בג"ע התחתון שהוא אמצעי כן איתא בספר מלכיאל, כן נמי הנשמה יתירה המלאכים שמלווין אותה הוא אמצעי ראשון, וכן באים נמי לקראתה המלאכים שהם עם האדם והם שני מלאכי השרת כבש"ס שבת והם אמצעי שני עד בואה לאדם, והמלאכים מוסרין את האדם אלו לאלו, ובדוגמת שלוחי האב שמוסרין את הכלה לשלוחי הבעל שבש"ס כתובות, והנה שם הלכו שלוחי האב עם שלוחי הבעל לא יצאת עדיין מרשות אבי', וע"כ בנ"ד נמי בעוד לא נסתלקו מלאכי עליון המלוים את הנשמה נחשב כי עדיין לא יצאת מרשות עליון, ואין מלאכים האחרונים יכולין להיות לאמצעי, ע"כ אנו אומרים למלאכי עליון בצאתכם לשלום: 
@66ולפי @77דרכנו הנ"ל יש לומר בפשיטות עפימ"ש כעת יאמר ליעקב ולישראל מה פעל אל שלעת"ל עתידין ישראל להיות מחיצתם לפנים ממלה"ש ויושבין לפני הקב"ה ולומדין תורה מפיו ומלה"ש שואלים אותם מה פעל אל, וע"כ בשבת שהוא סילוק חלק הרע וישראל נרצים בצד מה מעין עוה"ב, ויש לומר שיש בהם נמי מעין הישיבה לפנים ממחיצת מלאכי השרת, ע"כ להעיר לב איש לידע מה הוא לו ובאיזה מצב הוא בקידוש וסעודתא דמלכא דיתיב עם מלכא בלחודוי ולפנים ממלה"ש ע"כ אומרים צאתכם לשלום: 
@66ויש @77לומר לפי דרכנו הא דבת ק' כבת כ' לנוי אף דשקר החן והבל היופי, מ"מ דבר גדול השמיענו בזה, וכעין דאיתא במדרש דבשבת ברכו במאור פנים שאינו דומה מאור פניו של אדם בשבת כבחול, והטעם י"ל דהנה אדה"ר הי' עקבו מכהה גלגל חמה כי הנשמה היתה מאירה ומתראה האור שלה על פניו כמו שהאור בוקע דרך זכוכית צחה, אך מחמת החטא שנשתאב בו חלקי הרע מחשיכין את מאור פניו, וכענין שכתוב כי הנה החושך יכסה ארץ, וע"כ תורה דכתיב בה הלוא דברי כאש נאום ה' ושורף את חלקי הרע שבאדם לעומת סילוק חלק הרע שבו והזדככותו פניו מאירים וכמ"ש חכמת אדם תאיר פניו, ובמדרש ויקרא פרשה י"ט לית אתון חמין אלפני מה נהיר באפי ולמה על דהוה דיממא ודלילא, ומעין לעתיד שפניהם של צדיקים דומין לחמה ולבנה וכו' כבמדרש, ויקרא ה' ל' והכל משום העדר חלקי הרע המחשיך פני האדם, אבל בשבת שחלקי הרע מסולקים שוב מתראה האור על פניו, וכן יש לומר שהי' הענין בשרה שמאחר שחלקי הרע נתהפכו לטוב כנ"ל שוב לא הי' מפסיקין והי' אור רוחני מאיר על עבר פני', ובזה יש לפרש את הכתוב שקר החן והבל היופי אשה יראת ה' היא תתהלל, ולכאורה בלתי מובן שזה אינו בסוג אחד, אך להנ"ל יש לומר דע"י יראת ה' מסתלקין חלקי הרע ושוב תתהלל גם החן ויופי שלה באשר הוא רוחני, ובמדר"ת שכל הפרשה של אשת חיל נאמר על שרה, וע"כ משבח המדרש את שרה בת ק' כבת כ' לנוי: 
@66ובמה @77שפירשנו דברי המדרש יודע ה' ימי תמימים דנקראו תמימים משום דאתהפכא להו חשוכא לנהורא ומרירא למיתקא, ומחמת העדר חלקי הרע נעשים בלתי שינוי, והם כמו תאומים להתורה שהוא בלתי משתנית, וע"כ נקראו תמימי דרך, יתיישב לנו מה שדקדקנו כבר דהנה המדרש דורש יודע ה' ימי תמימים וגו' על שרה, ובפרשה ס"ב דורש מקרא זה על אברהם ושם מסיים בה שנאמר והי' תמים, ובשרה אמר המדרש שהיתה תמימה במעשי' ולא הביאו לזה שום ראי' מהמקרא כי המפורסמות א"צ ראי', ולמה הוצרך באברהם ראי' מן הקרא הלוא צדקת אברהם מפורסם יותר, וכבר דברנו בזה, אך לפי דרכינו נראה עוד לומר דהנה הקשו הראשונים הלוא אברהם קיים כל התורה כולה אף שלא נצטוה ולמה לא מל עצמו קודם שנצטוה, ויש ליישב עפימ"ש כ"ק אבי אדומו"ר זצללה"ה בהא דבפרשת המילה כתיב ויפול אברם על פניו ופירש"י ממורא השכינה שעד שלא מל לא הי' בו כח לעמוד ודקדק למה לא נאמר כן עד כה בכל מקום שנאמר וירא ה' אל אברם ויאמר וגו', וניחא לי' עפ"י דברי הש"ס ריש פ' הערל קטן תוך ח' מותר לסוכו בשמן של תרומה דערלות תוך זמנה לאו שמה ערלות וע"כ קודם שנצטוה על המילה הי' דינו כערלות תוך זמנה ולאו שמה ערלות ולא הזיק לו הערלה למראית השכינה ולא הי' צריך ליפול על פניו ודפח"ח, ויש להוסיף בה דברים אף דמצינו גבי בלעם שנפל על פניו אף שלא נצטוה, הטעם פשוט שאז כבר הי' מצות מילה בעולם וכל הגוים מה"ט נקראו ערלים, אבל אאע"ה קודם שנצטוה שעדיין לא הי' מצות מילה בעולם שפיר הוה כערלות תוך זמנה דלאו שמה ערלות, ולפי"ז מיושב מה דלא מל קודם שנצטוה דאם מל אז הי' דינו כמל תוך ח', אף דא"צ להטיף ממנו דם ברית הטעם דהו"ל כמו נחתך הגיד כמ"ש השאגת ארי', ולא די שלא קיים המצוה אדרבה הי' חשוב כמבטל מצות מילה, וא"כ מה שלא מל מקודם הוא צורך וקיום מצות מילה וכשנימול אח"כ נחשב למפרע העדר המילה מכלל מצות מילה, כי זה הכנה למצוה שנחשב כמצוה, וכמו שהביא ראי' היהודי הקדוש מפרשיסחא מהא דפועל יציאתו משל בעה"ב כבריש פרק השוכר את הפועלים: 
@66ולפי @77האמור יתישב לנו דקדוק מה שדרשו באברהם יודע ה' ימי תמימים זה אברהם וברש"י בפי' התורה בן ק' כבן ע' ובן ע' כבן ה' בלא חטא, והרי ע"כ שנותיו לא הי' תמימים, ונשתנה אחר המילה מקודם המילה, אך להנ"ל ניחא דאחר שנימול, חשוב למפרע שקיים המצוה כנ"ל והי' כל שנותיו תמימים, וזה יש לפרש בלשון והי' תמים ולא כתיב ותהי' תמים, דאם הי' כתוב ותהי' תמים הי' במשמע להבא ע"כ כתיב והי' דמשמע הוה וכל הוה במשמע נמי לשעבר: 
@66ולפי @77האמור יתיישב נמי הראי' דימי תמימים זה אברהם מקרא והי' תמים דלא תאמר דלא הי' תמים בכל שנותיו שהרי עד צ"ט שנה לא הי' נימול ואין ראי' ממפורסמות שהי' צדיק דמ"מ יש לומר דמעיקרא לא הי' נקרא תמים, ומייתי מקרא זה דמשמע מעיקרא וכנ"ל, וכ"ז הוא באברהם שיש סברא לומר שאין ראי' מהמפורסמות, אבל בשרה דלא נשתנתה מחמת מצות מילה שוב אין המפורסמות צריכין ראי': 
@11ויקם וילך אל ארם נהרים @33במדרש ר' יצחק אמר בן יומו הוא דעתי' דרב יצחק ואבוא היום אל העין היום יצאתי היום באתי וברש"י מסיים בה מכאן שקפצה לו הארץ, ויש להבין מה צורך הי' לנס זה דלא עביד רחמנא ניסא למגנא, ונראה דהנה ידוע דכל הנשמות מחמת חטא אדה"ר נטבעו בעמקי החיצונים וידוע עוד דלפי גודל מעלת הנשמה כן נטבעה בעמקי החיצונים, וזקני האדומו"ר הגדול זצללה"ה מקאצק המשיל משל כמו שעפ"י הטבע כל אבן יקרה שנולדה מכח ניצוץ השמש באבני המקום, לפי מסת גודל וחשיבות האבן יקרה, כן גודל מדת האבן המקיף ומכסה אותה, וע"כ באשר נשמת רבקה היתה כ"כ גבוה היתה נטבעה בקליפה קשה מאד שהוא בהיפוך לגמרי והיא בתואל ולבן: 
@66והנה @77להעלות את הנשמה מבירא עמיקתא הוא בית בתואל ולבן לאיגרא רמא הוא בית אברהם, ולהיותה זיווג ליצחק שהוא עולה תמימה, לא יתכן אלא ע"י אמצעים, וכמו שהגדנו במאמר הקדום בנשמה יתירה הניתן לישראל בשבת שבאשר המרחק גדול מאד מעולם העליון מקום הנשמה עד בשר אדם בעולם התחתון צריכה לאמצעים, והם המלאכים המלוים את הנשמה יתירה, ואותם מלאכים מוסרים אותה להמלאכים שהם עם האדם, ומהם להאדם, והרי הם שני מיני אמצעים מלמעלה למטה מלאכי מעלה ומלאכי מטה עיי"ש, כן יש לומר נמי להיפוך שלהעלות את רבקה מבירא עמיקתא לאגרא רמא צריכה לשני מיני אמצעים ממטה למעלה: 
@66והנה @77אליעזר עבד אברהם אמרו ז"ל עליו שהי' דולה ומשקה מתורת רבו לאחרים, והפירוש שלאו כל אדם הי' יכול ללמוד ולקבל לקח מאברהם בעצמו, והי' אליעזר לאמצעי בינו לבין אברהם, וזהו כמו דלי שבאמצעותו   מעלין מים מן הבור, ומובן שכמו שהי' אמצעי מלמעלה למטה היינו מאברהם לקבל לקח ולמסור לאנשים הנמוכים, כן נמי הי' אמצעי ממטה למעלה להעלות את רבקה לבית אברהם כנ"ל, וע"כ הי' הוא השליח להביא את רבקה, אך אמרנו לעיל שלגודל המרחק אין די באמצעי אחד, ועוד המרחק רב מאד בין אליעזר לבין בית בתואל ולבן ונצרך עוד לאמצעי בינו לבינם: 
@66והנה @77בענין קפיצת הארץ, נראה שיש מחלוקת בין רש"י ורמב"ן בפרשת ויצא, שדעת רש"י שנעקר הר המורי' ובא לקראת יעקב עד בית אל, והרמב"ן טען עליו וז"ל שאין קפיצת הארץ שהזכירו ביעקב אלא כאותה שאמרו באליעזר עבד אברהם שבא ליום אחד לחרן כמו שאמרו בסנהדרין שלשה קפצה להם הארץ אליעזר עבד אברהם ויעקב אבינו ואבישי בן צרוי' עיי"ש שהאריך, ודעתו ז"ל שהוא הלך לשם בקפיצה ולא שהמקום קפץ לקראתו, ומ"מ למדנו שדעת רש"י ז"ל שהר המורי' קפץ לקראתו כן נמי באליעזר עבד אברהם נמי קפץ חרן לקראתו שהרי בש"ס סנהדרין בחדא מחתא מחתינהו, ויש לומר שבמה שקפץ חרן לקראת אליעזר הי' עלי' לחרן שיגבה ע"י נס לקראת אליעזר, וע"כ נעשה נמי בית בתואל ולבן קרובים במעלה בצד מה לאליעזר והוא הי' במקום אמצעי ראשון כנ"ל, ומהמקום ההוא שוב הי' לאליעזר יכולת להגביה אותה עד בית אברהם, ומעתה מובן צורך נס של קפיצת הדרך שלא הי' למגן: 
@66ובדוגמא @77זו יש לומר בשבת דבאשר המרחק רב בינו לבין ימי המעשה צריך לאמצעים, והיינו אמצעי הראשון הוא בחצות יום ע"ש שאז מתחיל להתנוצץ אור קדושת שבת ואז צריך האדם להתחיל להכין עצמו ולפרוש מטרדת ימי החול איש איש לפי יכלתו ואח"כ בתוספת שבת שהוא פרישא בפועל ממש, והם שני אמצעים, וזה שאנו אומרים בזמירות רבו יתיר יסגא לעילא מן דרגי' ויסב בת זוגי' דהות פרישא, שמצד הפרישות שמקודם זוכין להגיע לעילא מן דרגי' רבו יתיר יסגא: 
@66ברש"י @77יפה שיחתן של עבדי אבות מתורתן של בנים, שהרי פרשה של אליעזר כפולה בתורה והרבה גופי תורה לא נתנו אלא ברמיזה, וכבר נאמרו בזה תלי תלים של פירושים, ואענה גם אני חלקי בעזה"י, דהנה קודם שבא אברהם הי' החושך גובר בעולם והענין אלקי הי' בהסתר מאד מאד, וכשבא אברהם התחיל להאיר לעולם והי' קורא בקול גדול ופרסם את האלקות בעולם והסיר את החושך וההסתר וגלה את פני הלוט הלוט עד שהקריא את שמו של הקב"ה בפי כל ברי' ובא יצחק והוסיף להאיר ובא יעקב והוסיף להאיר, ובמדרש ריש וישב אברהם גייר גיורים יצחק גייר גיורים יעקב גייר גיורים עד משרע"ה והם הורידו את השכינה מרקיע לרקיע עד שהורידוה לארץ, היינו התגלות מלכותו ית"ש בעולם, והמשכות שמשכו את האלקית בעולם לא הי' בסתר אלא בפרסום גדול, אך משנתנה תורה שוב איננו נדרש מישראל שיהי' קוראים בקול גדול לכל באי העולם לבוא ולהתגייר ולחסות תחת כנפי השכינה, אדרבא גר שבא להתגייר תחילה אומרים לו מה ראית שבאת להתגייר וכו' כבש"ס יבמות ואף שבודאי הכוונה האלקות לקרב את כל באי העולם, כמו שיהי' לעתיד שיהפך לבב העמים לקרא כולם בשם ה' וכמ"ש והי' ביום ההוא יהי' ה' אחד ושמו אחד וזה תכלית המקוה, מ"מ אין הכוונה שיעשה זה ע"י פרסום האלקות בקול גדול אלא מאחר שנתנה תורה נטמן הענין האלקי בתורה, ותעודת ישראל להוציא לאור את האלקות שנטמן בתורה ע"י מה שמתיגעים בתורה ומסירים את ההסתר שמסתיר את חכמת התורה כבזוה"ק שהקושיית הם כמו קליפין להלכה, וכמסת שמברר את ההלכה ומוציא לאור תעלומה הן בחידושין דאורייתא והן בבירור ויושר הלכה, באותה מידה נתגלה פני הלוט הלוט והמסכה הנסוכה על פני כל הארץ, כי הביט בתורה וברא את העולם, וכאשר נתגלה אור וחיות התורה כן נתגלה אור וחיות העולם שהוא האלקות, ומעתה אינן צריכין לפרסם את האלקות בקול קורא אלא אף יושב בחדרי חדרים ומתיגע בבירור הלכות התורה, זה גורם התגלות האלקות בעולם, אך קודם שנתנה תורה לא הי' נוהג מדה זו, והנה הכל כאשר לכל הוא בתורה הן הנהגה של דורות שקודם מתן תורה הן שלאחר מתן תורה ומאחר שקודם מ"ת הי' המשכת אלקות ע"י פרסום וקורא בקול גדול באותו סגנון באה פרשיותיהן בתורה בהתגלות ואפי' שיחתן של עבדי אבות כמהותם כן פרשיותיהן, אבל משנתנה תורה אדרבא כל התגלות האלקות באה רק ע"י מה שהכל ברמז ובהסתר וישראל מתיגעין להוציא לאור תעלומה ע"כ הרבה גופי תורה לא נתנו אלא ברמיזה: 
@66איתא @77במדרשות שבתואל הי' בועל את כל הבתולות, ובודאי אין הדברים כפשוטן שבמדרש ויצא שאנשי מזרח גדורים בעריות, וממקומו הוא מוכרע שאברהם לא רצה ליקח אשה מבנות הכנעני אלא ממשפחתו והגיד כ"ק אבי אדומו"ר זצללה"ה וכן מצאתי בכלי יקר הטעם אף שמשפחתו היו עוע"ז ומכשפים מ"מ התולדות אינן נמשכין אחר מולידם אלא במדות ולא בשכל, וע"כ מאם בכנענים שהיו בעלי מדות רעות, אבל משפחתו לא היו בעלי מדות רעות וכל רעותיהם הי' בשכל שע"ז וכישוף הוא חטא השכל וזה אינו נמשך להתולדות, וממוצא הדברים שלא היו בעלי תאות מגונות, ואיך אפשר שיהי' זה כפשוטו לעשות נבלה ותועבה כזאת: 
@66ונראה @77לפרש עפ"י מה דאיתא בספה"ק שיש נקודה פנימית בלב האדם שאי אפשר להתקלקל לעולם והוא נקראת בתולה ואיש לא ידעה, והנה ידוע שיש שני מיני יצה"ר, יש שהוא מסית לעבור עבירה במזיד ויש מין יצה"ר המחליק את העבירה לומר שאין זה עבירה, ולפעמים מסתתר יותר לומר שזה מצוה, וכמו שהגיד כ"ק אבי אדומו"ר זצללה"ה בפירוש דברי הש"ס חולין בפסוק ויאבק איש עמו הנאמר ביעק"א ע"ה ח"א כגוי נדמה לו וח"א כת"ח נדמה לו ופי' הוא זצל"ה דכגוי נדמה לו היינו יצה"ר ממק ראשון שמסית לעבירה במזיד, וח"א כת"ח נדמה לו היינו שמראה לו פנים שדבר זה מותר או עוד מצוה עכ"ד, והנה יש לומר הא דנקודה הפנימית שבאדם שנקראת בתולה ואיש לא ידעה איננה יכולה להתקלקל, היינו רק ביצה"ר המסית לעבור במזיד שלעולם נקודה הפנימית אינה מסכמת לעבירה ואם יותר כוחות הנפש מסכימין לעבירה היא עומדת מרחוק ונשארת בטהרתה, אבל ביצה"ר שכת"ח נדמה לו ומראה לו פנים שהוא עוד מצוה יש במציאות שגם נקודה הפנימית זו ג"כ תסכים, ואז אי אפשר שלא תתפגם בצד מה או עכ"פ תכהה אורה: 
@66ובזה @77יש לפרש הא דבועל את הבתולות היינו שהי' קליפה קשה מאד וכת"ח נדמה לו לצודד נפשות בחלקת לשונו ומראה פנים שזה מצוה, וזהו שהמליצו לומר שהי' בועל את הבתולות, ויש לומר עוד בפשיטות עפ"י דברי רש"י יומא (ע"ו:) בפסוק ותירוש ינובב בתולות זה יין טוב שמשכר את האדם לגלות סתרי לבו האטומים כבתולה עכ"ל, וקליפת בתואל הי' מכניס רוח טומאה בסתרי לבב האנשים, ושני הפירושים הם דברים אחדים: 
@66ויש @77לומר דמהאי טעמא הי' נשמת רבקה שקועה שמה כי כל נשמה שצריכה מירוק מתמרקת בכח חיצוני לעומת מהותה, והנה כתיב ורבקה אוהבת את יעקב, ובוודאי כמו שהשתדל עשו לציד את אביו בפיו ולרמותו כן עשה נמי לרבקה אבל לא עלתה בידו מחמת שמהותה הי' תמיד להמשך אחר פנימיות, ולא אחר חיצונית ושטחית הדבר ובמדרש ורבקה אוהבת את יעקב שכל מה שהיתה שומעת קולו היתה מוספת לו אהבה על אהבתו, וידוע שקול הוא פנימיות, ע"כ באשר היתה נמשכת רק אחר הפנימיות ע"כ היתה אוהבת את יעקב ולא הי' יכול עשו לרמותה ולצוד אותה בפיו, ובאשר המירוק הוא בדבר ההפך לגמרי, ע"כ היתה משוקעת בבית בתואל שהי' לו כח טמא להכניס כחות חיצוניות לפנימיות הלב כנ"ל: 
@11ויאמר אחי' ואמה תשב הנערה אתנו ימים או עשור אחר תלך, @33יש להתבונן מדוע תחלה נתרצו ואמרו מה' יצא הדבר, ואח"כ נהפכו כקשת רמי', וגם בתואל שרצה לעכב ובא מלאך והמיתו, תחילה מה קסבר ולבסוף מה קסבר, ונראה עפי"מ דאיתא בת"כ בפסוק כמעשה ארץ מצרים אשר ישבתם בה לא תעשי, מגיד שהמצרים מעשיהם מקולקלין מן כולם ומקום שישבו בו ישראל מקולקל מהכל ומניין שישיבתן של ישראל גרמה להם שנאמר אשר ישבתם בה, ופירש כ"ק אבי אדומו"ר זצללה"ה מפני שישראל בישיבתן שמה בררו את כל חלקי הטוב ועשו אותם כמצולה שאין בה דגים, ונשאר בהם רק חלקי הרע ע"כ נעשו מקולקלין ביותר עכ"ד, ויש לומר נמי בנ"ד שבעוד רבקה שקועה בתוכם הי' צדקת רבקה מכשכש ביניהם והיו נכנעין להקדושה ע"כ אמרו מה' יצא הדבר לא נוכל דבר אליך רע או טוב, אך אחר דכתיב ויוצא העבד כלי כסף וכלי זהב ויתן לרבקה ואיתא בספרים שזה הי' כסף קידושין וענין קידושין הוא להפרידה מזולתו וכדאיתא בש"ס קידושין דאסר לה אכ"ע כהקדש, וא"כ אחר שנפרדה רבקה מהם נעשי מקולקלים ואף שעדיין הי' שמה נשמת רחל ולאה מ"מ אינו דומה זכות וצדקת צדיק אחד מצדקת שני צדיקים: 
@00שנת תרע"ז. 
@66בזוה"ק @77מאי שנא הכא שרה דכתיב מיתתה באורייתא מכל נשי דעלמא דלא כתיב מיתתהון באורייתא וכו' דהא בכולהו לא אתמנין יומין ושנין כמו לשרה, בכלהו לא כתיב פרשתא חדא בלחודהא כמו לשרה וכו' ת"ח אתת חוה לעלמא אתדבקת בהאי חויא ואטיל בה זוהמא וגרמה מיתה לעלמא ולבעלה, אתת שרה ונחתת וסלקת ולא אתדבקת בי' כד"א ויעל אברם ממצרים הוא ואשתו וכל אשר לו, אתא נח לעלמא מה כתיב וישת מן היין וישכר ויתגל וגו', ובגין דאברהם ושרה לא אתדבקו בי' בג"כ שרה זכתה לחיין עלאין וכו', וכבר דקדקנו האם לא נמצא בשרה מעלות גבוהות מזה, שהרי הי' בישראל כשרות וצנועות לאלפים, וכבש"ס ריש כתובות משום צניעות דמסרו נפשייהו לקטלא ולא זכו למה שזכתה, ולמה לא קחשיב הא דאברהם טפל לשרה בנביאות, ובמדרש אשת חיל עטרת בעלה מרתה דבעלה בכל מקום האיש גוזר והאשה מקיימת ברם הכא כל אשר תאמר אליך שרה שמע בקולה, וכבר דברנו בזה, ומ"מ אין בהמ"ד בלי חידוש: 
@66ונראה @77דהנה מה שנחש הקדמוני בא תחילה לחוה ולא לאדה"ר הרבה טעמים נאמרו בזה, ויש עוד לומר שלרגלי רוחק מהות אדה"ר ממהות הנחש לא הי' באפשר להנחש להתקרב אליו, כי אדה"ר קודם החטא הי' כולו שכלי וגבוה מעלתו ממלאכי השרת, ע"כ הלך תחילה לחוה שנשים הם חומריים ביותר כמ"ש מהר"ל, וכמו שנראה מהכתוב שגמר בריאת האדם הי' הא דנפח בו נשמת חיים, ומאן דנפח מתוכו נפח, ע"כ הי' כולו שכלי, אבל בריאת חוה הי' במעשה כמ"ש ויבן ה"א את הצלע וגו', ע"כ לא היתה כ"כ שכלי ונטתה לחומרית שהוא בעשי', ולקח אותה לאמצעי בינו לבין האדם, ובראשונה הטיל בה זוהמא ואתדבקת בי', ובאמצעותה לכד את האדם, והנה ידוע שהאבות תקנו חטא אדה"ר, אברהם תיקן את חלק ג"ע שהי' פתוך בי' וכו' כמ"ש מהר"ל, וע"כ הי' צריך אברהם מירוק במצרים אשר בשר חמורים בשרם, ובמה שלא נמשך אחריהם תיקן את חטא   ההוא, אך באשר גם בחטא אדה"ר הי' באמצעות חוה, ובלעדה לא הי' לנחש שום מקום להתקרב אליו, ע"כ גם במצרים שפרעה הוא נחש שבא לנסיון ולמירוק לאברהם הי' צריך להיות בכה"ג שהרי לגודל מעלת אברהם לא הי' לנחש שום קירוב לאברהם, אלא שתחילה לקח את שרה וחשב שתחילה יטיל בה זוהמא ובאמצעיתה ילכוד גם את אברהם, ויש לומר שמה"ט הכניס אברהם את שרה לנסיון זה ולא הלך לארץ אחרת שלא יסתכן עבור שרה, שבמכוון עשה ככה לתקן חטא אדה"ר, ולעומת שחוה אתפתת ואתדבקת בחויא, בטח בשרה שלא תתפתה ולא יטיל בה זוהמא כלל, וממילא לא יהי' להנחש שום מקום להתקרב אליו, ויהי' לגמרי היפוך ענין אדה"ר וחוה ובזה יתתקן החטא, [ולמבינים ימתקו הדברים עוד יותר שמדתה הוא כמו פתח האוהל שהוא ממוצע בין פנימית האוהל לבין התוץ, ואין לבוא לפנים אלא דרך הפתח] והנה במדר"ת ותמת שרה וגו' התחיל אברהם לבכות עלי' ולומר אשת חיל מי ימצא בטח בה לב בעלה אימתי בשעה שאמר לה אמרי נא אחותי את גמלתהו טוב ולא רע כל ימי חיי', ובאגדת בראשית מסיים בה שנאמר ולאברם הטיב בעבורה, ויש להבין שזה לא היא גמלתהו אלא פרעה ובסיבתה, אך לפי דרכנו יש לומר דהנה ידוע דבמה שאין האדם נמשך אחר חיצוניות לא די שאין החיצונים יכולין לדבק בו, אלא אדרבה הוא מוציא מתוכם כל חלקי קדושה שהיו שבוים בידי החיצונים א"כ במה שלא נתפתתה לעצת הנחש והיתה כמו פתח האוהל המשומר מכל מגע נכרי, עוד זאת הוציאה מבית פרעה כל חלקי קדושה שהי' שקוע שמה והי' דוגמא על העתיד שישראל יעשאוה כמצולה שאין בה דגן כבמדרש שכל מה שכתוב באברהם כתיב בישראל, וע"כ כמו שעצת נחש הי' לדבוק באברהם באמצעות שרה נעשה להיפוך אשר כל חלקי הקדושה שהי' במצרים נמשך ונדבק באברהם באמצעות שרה, וזש"ה בטח בה לב בעלה ושלל לא יחסר, היינו שהי' בטוח בה שלא תתפתה לפרעה, ע"כ ושלל לא יחסר היינו חלקי הקדושה שהוציאו משם, וזהו שאה"כ גמלתהו טוב ולא רע, שלעומת עצת הנחש שחשב שבאמצעותה ידבק באברהם כוחות רעות, נהפך הדבר שגמלתהו טוב היינו חלקי קדושה שנמשך אליו באמצעותה, וזהו שהביא הכתוב ולאברם הטיב בעבורה שהוא השלל כנ"ל, ובעבורה פירושו באמצעותה, עוד שם בתנחומא דרשה צמר ופשתים בין יצחק לישמעאל, היינו כמו מדתה שמירת הטוב שלא ידבק בו חלקי הרע, ע"כ הבחינה ההפרש, שישמעאל אף שבודאי בחיצוניות הי' נראה כצדיק והתפאר עצמו שנימול לי"ג ולא עיכב, מ"מ היא באשר מדתה להפריש בין טוב לרע היפוך חוה שערבה טוב ורע, הפרישה בין יצחק לישמעאל באמרה גרש את האמה הזאת ואת בנה, עוד שם היתה כאניות סוחר ממרחק תביא לחמה, ותקח האשה בית פרעה, וישלח אבימלך וגו' היינו שלא לבד שלא הניחה את חלקי הרע לדבוק בטוב, אלא הוציאה כל חלקי הטוב שהי' מעורב ונתון בעמקי הרע, וזהו ממרחק תביא לחמה שהי' רחוקים מאד מהקדושה ושקוע בבית פרעה ואבימלך, עוד שם ותקם בעוד לילה אימתי וישכם אברהם בבוקר, ובמדרש שגם שרה עמדה בבוקר והלכה עמם לשלחם אף שהיא לא ידעה מהעקידה ומה תועלת הי' לאברהם בזה, אך לפי דרכנו יש לומר שאף שחשבה שהוליכו לבית שם ועבר ללמוד תורה כבמדרש, מ"מ לותה אותם משום דכל המתלוה אינו ניזוק ופירש מהר"ל ענין לוי' שיש חיבור בין המלוה להמתלוה, והיינו שמזלה חזי שהשטן יעמוד לפניהם בדרך להפריע הליכתם, ע"כ עשתה להם לוי' כדי שמדתה להפריש כנ"ל תקום להם בדרך להנצל מכל דיבוק רע, ובודאי שהי' להועיל שהשטן לא יכול להם, עוד שם זממה שדה ותקחהו, זממה ונטלה שדה המכפלה ושם נקברה, ואף שקנה אותה אחר מיתתה, משמע שזכותה גרם, והיינו דהנה בזוה"ק דשם יש פתח לג"ע ונשמות שעולין לג"ע עוברים דרך מערת המכפלה, יבאשר שרה מידתה הי' פתח האוהל כנ"ל ע"כ הי' מערת המכפלה בדומה לה וזכתה בה, וע"כ מיתתה נמי לא הי' כגוונא דשאר בר נשא, דענין מיתה הוא שניתן רשות לכוחות הרעות לדבוק בגוף זה עד שהנשמה אינה יכולה לסבול ומסתלקת כבזוה"ק וליקוטי התורה מהאר"י ז"ל, אבל היא באשר הי' מדתה שלא להניח לכוחות הרעות לדבוק בקדושה, ע"כ זכתה שכוחות הרעות לא יכלו לדבוק בה, ובזוה"ק (קכ"ה.) ת"ח ותמת שרה בקרית ארבע רזא איהו בגין דלא הוה מיתתה על ידא דההוא נחש עקימאה ולא שלט בה כשאר בני עלמא דאיהו שלט בהו וכו' אבל בשרה כתיב בקרית ארבע רזא דקרית ארבע ברזא עלאה ולא ע"י ידא אחרא בקרית ארבע ולא בנחש עכ"ל: 
@66והטעם @77יש לומר כנ"ל, ולא הועיל לענין זה צדקת וגודל מעלת הנביאה אלא מה שהי' מדתה היפוך חוה כנ"ל, וע"כ כל אריכת הפרשה במיתתה בקרית ארבע ובקבורתה במערת המכפלה הכל הוא מחמת דלא אתדבקת בהאי חויא: 
@66ויש @77לומר דכעין זה הוא שמירת שבת דבזוה"ק מחללי' מות יומת דאעייל רה"ר בחלל דילה, והיינו דבאמצעות חילול שבת יש אחיזה לכוחות חיצונים בקדושת ומנוחת שבת של אותו האיש, אך השומר את השבת מחללו, הוא כחומה בצורה בפני כוחות החיצונים, ונראה דכמו דמברכת שבת מיני' שיתא יומין מתברכין, כן נמי משמירת שבת שהוא שמירה מהחיצונים, מיני' נמי שיתא יומין נשמרין: 
@66ענין @77רבקה שנולדה בבית בתואל ולבן, דהנה כבר אמרנו מענין לבן ובתואל שבחיצוניות הי' נראין כצדיקים אבל תוכם נחר והיו רשעים בסתר, וזהו ענין רמאי שמרמה הבריות בחלקת לשונו כסבורין שפיו ולבו שוים, והנה יצחק הי' עולה תמימה, וההפרש בין עולה לשאר הקרבנות שבכל הקרבנות נברר לחלק גבוה החלב והדם, החלב שהוא לבן רומז לאהבה, ודם שהוא אדום רומז ליראה, והם אבות לכוחות הפנימים שבנפש, ואחריהם נמשך יותרת הכבד והכליות שהם אברי התאוה, אבל עולה אף האברים החיצונים עולים לריח ניחוח, וזה הי' מדתו של יצחק שגם חיצוניות אבריו היו כולם קודש ופיו ולבו שוין בקדושה, היפוך לבן ובתואל, וע"כ זיוויגו של יצחק הי' צריך שיהי' בדומה לו כבזוה"ק איהו צדיק ואיהו צדקת, וידוע שהמירוק הי' בדבר ההיפוך, ע"כ נולדה רבקה ונתמרקה בבית לבן ובתואל: 
@00שנת תרע"ח. 
@66יש @77להתבונן בענין מערת המכפלה דמאחר שהיתה ראוי' ומזומנת לאברהם מימות עולם, ובזוה"ק לית מלה מתגליא אלא למרה, למה לא באה לידו בנקל כמו כל קנינו ורכושו, ומפורש במדרש פ' מטות בפסוק כי אלקים שופט זה ישפיל וזה ירים מה הקב"ה עושה נוטל נכסים מזה ונותן לזה וכן חנה אומרת ה' מוריש ומעשיר וכו' ובכאן הי' הדבר כ"כ קשה והוצרך לאמצעית בני חת ובקשות והשתחוויות, ולמה לא באה לידו בפשיטות כמנהגו של עולם, היד ה' תקצר לעשות לעפרון עני עד שיצטרך למכור נחלותיו, ואברהם יקנה אותם כמ"ש זה ישפיל וזה ירים כנ"ל: 
@66ונראה @77דהנה לכאורה יש להקשות עוד יותר, איך הי' מותר לאברהם להתאוות לה אחר שלא באה לידו מאת ה' ממילא, ולא עוד אלא שהרבה רעים והפציר למוכרה לו, דזה אסור מדינא, והם לאוי דלא תחמוד ולא תתאוה כמ"ש הרמב"ם בפ"א מה' גזילה הלכה יוד כל המתאוה ביתו וכו' של חבירו וכן כל כיוצא בהן משאר דברים שאפשר לו לקנותן ממנו כיון שחשב בלבו האיך יקנה דבר זה ונפתה בלבו בדבר עבר בל"ת שנאמר לא תתאוה ואין תאוה אלא בלב בלבד, ובהלכה ד' שם כל החומד עבדו או אמתו או ביתו וכליו של חבירו או כל דבר שאפשר לו שיקנהו ממנו והכביד עליו ברעים והפציר בו עד שלקחו ממנו אעפ"י שנתן לו דמים ה"ז עובר בל"ת שנאמר לא תחמוד, ובחינוך שגם ב"נ מוזהר עלי' מפני שהוא ענף גזל, וא"כ מי התיר לאברהם לעשות ככה, ולא עוד אלא שהכתוב משבח את שרה דבמדר"ת זממה שדה ותקחהו זממה ונטלה שדה המכפלה ושם נקברה, והרי היתה עוברת ח"ו על לא תתאוה: 
@66ונראה @77דהנה בזוה"ק שעפרון לא ידע מה דבגוה ולא הוי חמי אלא חשוכא ועל דא זבין לה, ובודאי שלא ידע מקבורת אדה"ר שמה מה גם שיש שם פתח לג"ע והנשמות הנכנסים לג"ע עוברים דרך שם כבזוה"ק, ואיתא בזוה"ק אי עפרון הוי חמי במערתא מה דהוה חמי אברהם בה לא יזבין לה לעלמין, וכבר הגדנו שענין פתח ג"ע, היינו שהיא ממוצעת בין כלל א"י לג"ע, שזה כל ענין פתח ממוצע בין פנים לבין החוץ, וכענין אמרם ז"ל אסקופה משמשת שתי רשויות וכו', וי"ל שעל שמה נקרא כל העיר חברון מלשון חיבור המחבר את א"י לג"ע, ולפי זה מובן שבודאי כל כוחות החיצונים הי' מתאמצים לקבוע שם מושבם להפריע את חיבור הזה, וכענין להט החרב המתהפכת ששוכן מקדם לג"ע, וכענין שכתוב לפתח חטאת רובץ, והיינו טעמא שעפרון ראה שם רק חושך ואפלה שהוא תולדות כוחות החיצונים, וכענין שכתוב כי הנה החושך יכסה ארץ, אך כשנכנס אברהם שמה שהוא הי' אורו של עולם, ובמדרש שלהי פרשה למד הציץ אוהבו והתחיל מאיר עליו דרך החלון וכו' בא והאיר לפני וכו' ברחו משם לשעתו, וכענין שכתוב תזרח השמש יאספון וגו' וכאשר נסתלק החושך ראה אברהם מה שראה, וע"כ היתה לעפרון חושך ואפלה ולאברהם מאירה, ולפי"ז באם הי' עפרון בא למוכרה לאברהם במנהגו של עולם הי' כל כוחות החיצונים, שאיוו למושב להם שמה, מכניסין בלב עפרון שלא ימכרנה לעולם, באשר יודעים כאשר תבוא ליד אברהם בהכרח יסתלקו משם סילוק עולמית, מכ"ש ממה שהסתלקו כאשר בא שמה אברהם בדרך מקרה, ועוד לא היתה ברשותו, וע"כ הי' כל כחות החיצונים מתאמצים בכל כוחם לפעול על לב עפרון שלא ימכרנה לאברהם, וידוע שיש בכח החיצונים לתקוף בכח את האיש שיש להם שליטה עליו לעשות כרצונם וכמו שהגדנו כבר בהא דאמר אדה"ר אכלתי ואוכל עוד אף שהי' חסיד גדול, אלא מחמת שהרגיש שאין בכוחו להתגבר על כוחות חיצונים שהשיגו שליטה עליו ונשתאבו בו מחמת חטאו ותוקפים אותו בכח, ומה גם לאיש כעפרון שהי' כולו מהם, וע"כ לא באה ליד אברהם בנקל כמנהגו של עולם בכלל כל רכושו: 
@66אך @77הש"י אשר לו נתכנו עלילות והוא מסיבות מתהפך הגיע לידו באופן זה, והיינו דהנה משנה שלימה שנינו בפרק אלו מציאות מצא בגל או בכותל ישן הרי הוא שלו, תנא מפני שיכול לומר של אמוריים הם, וברמב"ם פט"ז מהל' גזילה ואבידה הלכה ח' והואיל וחצירו של אדם קונה לו שלא מדעתו למה לא יקנה בעל החצר זה את המטמון שבתוך הכותל הישן וכו' מפני שאינה ידוע לו ולא לאחרים וכו' והוא אבוד ממנו ומכל אדם לפיכך היא של מוצאו, ומרדכי שם דכיון דאין דבר ההוה כשאר המציאות שפעמים הווים לבוא ולא זכו [בעלים הראשונים] בו, כי כשקנאו לא העלה על לב לקנות המטמון, ומסיק הדין באחד שקנה בדיל מהנכרי ומכרו לישראל ונמצא בתוכו כסף הרי הוא של ישראל השני שלא קנה אותו ישראל הראשון הואיל ולא ידע בו עיי"ש, והנה מערת המכפלה שהי' בו מטמון זה הרוחני קבורת אדה"ר ופתח ג"ע שלא הי' נודע לשום אדם ואינו רגיל להמצא לא זכה בו עפרון כלל, וגשמית המערה הי' טפל למטמון היקר הזה,   ומצד הסברא י"ל דמאחר דלא זכה בהעיקר לא זכה בהטפל, וכמו שמצינו לגבי הוצאת שבת דהיכי דפטור על העיקר פטור על הכלי שטפלה לו, ואפי' אי תימא שזכה בגשמית המערה, מ"מ מאחר שזכה אברהם בהמטמון הרוחני שבה כבזוה"ק דלית מלה מתגליא אלא למרה, הרי שאברהם הי' בעלי', ושוב לא עדיף מחצר שאין בו דין חלוקה דיכולין לומר גוד או איגוד ואפי' עשיר לעני דאיגד איכא גוד ליכא, ואין זה בכלל לא תתאוה ולא תחמוד, מה גם בכאן ששל אברהם הי' העיקר ולזה הי' כוונתו, ושל עפרון הי' הטפל ואין שייך בו חלוקה, א"כ באמת מותר הי' לאברהם, ואין בזה משום לא תתאוה ולא תחמוד: 
@66והנה @77ידוע שכחות החיצונים ואפי' כל השכליים הנבדלים אינם יודעים מחשבת האדם ואינו נגלה אלא להש"י לבדו היודע תעלומות, וא"כ לא הי' יודעים החיצונים מחשבת אברהם וחשבו בו שאינו יודע בהמטמון שבו ושרצונו בגשמית המערה, ולפי השערתם עבר אאע"ה ח"ו על לא תתאוה ועל לא תחמוד ובעבירה באה ליד אברהם, ומאחר שיש בה ענף גזל, שוב יהי' המקום עוד יותר קן ומקום מושב בטוח להחיצונים, יותר מבראשונה שהיתה ביד עפרון, ושמה תרגיע לילית, וכענין שבזוה"ק ח"ב (רנ"א.) בההיא שעתא דעבידתא דמשכנא אתעביד הוה סט"א אזיל ושאט לאסטאה ולא אשכחת עילה על מהמנותא דאומנין וכו' והגיד כ"ק אבי אדומו"ר זצללה"ה שהי' מהדרין ומחפשין אולי ימצאו בו פרוטה של גזל בשביל זה יהי' להם אחיזה ומושב ח"ו בהמשכן עכ"ד, וכעין זה חשבו במערת המכפלה שמאחר שבענף עבירת הגזל באה ליד אברהם, ע"כ תהי' להם שמה משכן בטוח יותר מבראשונה, וע"כ לא מבעיא שלא הפריעו את המקח, אלא אדרבה סייעו והכניסו בלב עפרון רצון למוכרה לו ואף בחנם: 
@66ודומה @77לזה בליקוטי התורה מהאר"י ז"ל בפירושיו לאיוב כי החיצונים כשיש נשמה יקרת הערך ביניהם אינם מניחין אותה לצאת משם כלל, האומנם כוונתם לטמאה בכל הבא בידם כדי שתשאר תמיד בידם כי הם יראים אולי יהי' שם זכות באיזה אדם להוציאה משם בעת זיווגו לכן כשרואין איזה מקום פגום עד מאד הם נותנים שם אותה הנשמה ומניחין אותה לצאת כדי שתתקלקל מזה שהיתה ותחזור להם יותר פגומה מבראשונה כדי שתעמוד בידיהם ימים רבים וכו' וכן הי' בלידת אאע"ה שתרח בא על אשתו נדה ובראותם מקום הטינוף זה ששניהם הי' עוע"ז ובעלת נדה אז אמרה הקליפה ודאי שלא אמצא מקום מטונף יותר מזה ואז הניחה לצאת את נשמת אברהם מהם ונכנסה שם עכת"ד ועיין שם עוד באריכות, וכענין זה י"ל במערת המכפלה כי לולא שחשבו שעבירת ענף גזל יש כאן היו מתאמצים בכח להכניס בעפרון רצון שלא למוכרה בשום אופן, אלא מחמת שחשבו שבעבירה באה ליד אברהם התאמצו עוד להיפוך וכנ"ל: 
@66ולפי @77האמור יובן מה שתחילה לא הזכיר אברהם אלא את המערה לבדה ולא הזכיר כלל את השדה, אלא שעפרון מעצמו הציע לפניו גם את השדה, כי בהשדה שלא הי' בה ענין הרוחני אלא גשמית השדה שזכה בה עפרון שוב הי' בה לאווי דלא תתאוה ולא תחמוד, ע"כ לא דיבר אברהם ועשה השתדלות אלא על המערה שבה שאין בה משום לאוי הנ"ל כנ"ל: 
@66ויובן @77עוד מה שתחילה רצה עפרון ליתן לו הכל במתנה ואח"כ שינה את טעמו להיות רע עין כטבעו, מתחילה מה קסבר ולבסוף מה קסבר, וכבר הגדנו שלא הי' זה שקר וחנופה בעלמא כי לא הי' נכתב בתורה תורת האמת, וכבר הגדנו בשמ"ע טעם לזה, ולפי דרכנו הנ"ל י"ל עוד דבאמת הי' רע עין מתחילה ועד סוף, אך מה שתחילה רצה ליתן במתנה לא ממנו היתה זאת, אלא מחמת כוחות החיצונים שהכניסו זה בלבו, והיינו שזה הכלל שכוחות החיצונים הם רע בתכלית ואינם מניחים לאיש שיש להם שליטה עליו לעשות טובה או גמ"ח לזולתו, אלא כאשר עי"ז יצמיח יותר רעה גדולה מאד אז מוחלין על עשיית חסד וגמ"ח של זה וכעין זה איתא בספר פנים יפות שיצה"ר הוא רע בתכלית וצר לו להניח לאדם אפי' כסופא דהאי עלמא, והי' משתוקק לסבב שלא יהי' להאדם לא עוה"ז ולא עוה"ב, אבל באשר אין לו דרך להדיחו משניהן מתרצה בהכרח ומוחל על הנאת עוה"ז כדי להדיחו מעוה"ב ובוחר את הרע לו ליצה"ר במיעוטו עכ"ד, וכן הי' נמי בעפרון שתחילה שעוד לא ידעו שיודע אברהם מהמטמון שבו, וחששו אולי כשיראה עפרון את רעת עינו ויבקש עבורה דמים יקרים יבחר אברהם בזולתה מאשר יתנו לו בני חת ולא תהי' העבירה נעשית, ע"כ הכניסו בלב עפרון שיתרצה לתתה לו בחנם, אך אח"כ כששמעו שאברהם אינו רוצה במתנה אלא במכירה דווקא ואמר נתתי כסף השדה קח ממני ושוב לא הי' להם חשש שיבחר במתנת בני חת, סילקו מעפרון מה שהכניסו בלבו ונשאר על טבעו רע עין כבתחילה, ומעתה כל דברי הפרשה מבוארת בעזה"י: 
@66בדבר @77זיווגו של יצחק שלא הי' כמנהגו של עולם והוצרך לכמה תפלות ובקשות ונסים, יש להבין דמה רבותא הוא שבתואל ולבן יתרצו בזיווג הזה, מאחר שהי' אברהם גדול שמו בכל העולם וכל מלכי מזרח ומערב משכימים לפתחו ועשיר גדול ויש לו בן יחיד נפלא שבייש את כל אומה"ע כבמדרש, ונתן לו את כל אשר לו, למה לא יתרצו בשידוך הזה, ואף שהי' דרך רחוקה, האם מלכי ארץ ועשירי עולם אינם נותנים את בתם לאשה לארץ אחרת, וכבר דברנו בזה, ועוד כמה דקדוקים, שנלאתי לכותבם יתבארו בעזהשי"ת מתוך דברינו: 
@66ונראה @77לומר דהנה במדרש ויאמר אליו העבד, הה"ד כנען בידו מאזני מרמה לעשוק אהב, כנען זה אליעזר, בידו מאזני מרמה שהי' יושב ומשקל את בתו ראוי' היא או אינה ראוי', לעשוק אהב לעשוק אהובו של עולם זה יצחק, אמר אולי לא תאבה ואתן לו את בתי א"ל אתה ארור ובני ברוך ואין ארור מתדבק בברוך, ורש"י הביאו לקמן בסיפורו של אליעזר לפני בתואל ולבן אולי אלי כתיב בת היתה לו לאליעזר וכו' והמפרשים דקדקו שהי"ל להכתוב לכתוב אלי בדיבורו של אליעזר לאברהם: 
@66ונראה @77דהנה זה שהי' לאליעזר בת וכו' כנ"ל בודאי לא הי' זה במקרה, וי"ל עפי"מ שהגיד כ"ק אבי אדמו"ר זצללה"ה בהא דיהודה קיבל ערבות על בנימין אפיי' על אונם כמבואר שם וכמו שאמר כי עבדך ערב את הנער וגו' ואף שאין לך אונס גדול מזה, ומה בצע ליעקב שיקבל עליו יהודה אחריות אונסין, שמאחר שאין בידו להציל למה יהי' גם הוא אבוד משני עולמות, והגיד שיש באדם כוחות נעלמים שבעצמו אינו מכיר בהם, ואלמלא שקיבל עליו אחריות אונסין, לא הי' משתדל עליו להצילו אלא כפי מה שנראה בעיניו שיש בכחו לעשות, ולפעמים יש בכחו לעשות יותר ממה שמדמה בעצמו עכ"ד, ועפ"י הדברים האלה י"ל נמי באליעזר, שהי' אפשר שיתברך בלבבו שעשה השתדלות כפי מה שבכוחו ויצא ידי חובת שבועה, ובאמת עדיין יש בכחו הנעלם להוסיף השתדלות, ע"כ סיבב הש"י שיהי' לו בת, ומחמת שיש לו נגיעה בדבר, לעולם הי' חושד א"ע פן עוד בכחו לעשות יותר, אלא שהנגיעה מעוור את עיניו לחשוב שכבר יצא ידי חיבתו, ע"כ התאמץ עוד יותר ויותר בכל כחות הנעלמים שבי, וי"ל שזה הביאו לערוך תפלה, אף שמי ביקש זאת מידו, ובכלל כבר התפלל אברהם, אך הי' צר לו מאד כמדת השלימים חסידים ואנשי מעשה, פן ואולי השוחד מעוור את עיניו ויחשוב שיותר אין בכחו, במקום שבאמת עדיין יש בכחו הנעלם, ע"כ התפלל שיבוא לו תיכף עם הוכחה ברורה מן השמים שלא יהי' מקום לטעות ועורת עינים: 
@66וי"ל @77עוד דהנה להוציא את רבקה מבין הרמאים האלו אשר לא הי' על עפר משלם, לא דבר נקל הוא, ותדע מיעקב מובחר שבאבות וכבר הגיע לע"ז שנים, שהרי בן ס"ג שנים הי' כשנתברך וי"ד שנים שנטמן בבית עבר, והרי עבר רוב שנותיו ומדתו מדת אמת שהוא היפוך לגמרי ממדת הרמאות, ועם זה אמר אם לרמאות הוא בא אחיו אני ברמאות, והיינו מפני שבא לשורש של האמת ששם מדת הרמאות כלה והולך וכל הרמאות נהיתה כאפס ואין, כענין כישוף הנמחה במים, וכבר דברנו בזה, ומ"מ כמה יגיעות יגע אותו צדיק עם הרמאי הלז, י"ד שנים עד שהוציא את שתי מרגליות שלו, עאכו"כ עבד אברהם מזרע חם המקולל, שאפי' אברהם בעצמו לא הגיע למדת יעקב ואברהם לא ניצל מכבשן האש אלא בזכותו של יעקב, מכ"ש העבד שלו, שאי אפשר הי' בשום אופן שיגיע הזכות לעמוד נגד הרמאי הזה, וגם בתואל הי' עדיין קיים שבודאי לאו מקטלי קני באגמא הוה, ועליו נאמר וברעתו ידחה רשע כבמדרש, ובודאי לאו בחנם קרא אותו הכתוב רשע, וכמו שבאמת הי' רוצה לעכב ובא מלאך והמיתו, מכל הלין נבין שמעש"ט של אליעזר, קטן הי' להתגבר על כל אלה: 
@66אך @77הנה כבר הגדנו שיש מעלות גדולות גבוהות ורמות אשר קצר יד האדם להגיע אליהם במעשיו הטובים, ואין עצה לזה אלא הבריחה מדבר ההיפוך לו, שמכל דבר החיצוני שהאדם בורח בא לעומתו בקדושה כבזוה"ק שמחמת ויברח משה מפני פרעה שהוא החיצונית זכה לעומתו וישב על הבאר זה באר מים חיים בקדושה, ע"כ מהשמים נהייתה שיהי' לאליעזר בת ועליו נאמר כנען בידו מאזני מרמה, שהי' יושב ומשקל את בתו ראוי' היא או אינה ראוי' ומכלל שהי' לו מקום לרמות א"ע, כי אין אומרים בקרו חמור בקרו גמל אלא בקרו טלה, ואף כי אברהם א"ל אתה ארור כו', מ"מ אחר שנאמר לו בוא ברוך ה' שיצא מכלל ארור לכלל ברוך, בודאי הי' לו מקום לרמות א"ע שמעתה בתו ראוי' ליצחק ולהתברך בלבבו שיותר טוב בתו מבת הרמאים האלו, ומ"מ ברח מן מאזני מרמה שבידו ומנגיעת עצמו, ע"כ זכה לעומתו לבוא בקדושה לדבר ההיפוך, והיינו לעומת שברח מנגיעת עצמו זכה לבחי' חסד, כי בחי' חסד הוא שלא יעשה לגרמי' כלום, אלא כל הטובות שגומל לזולתו יהי' רק חסד לבד, ולעומת שברח ממאזני מרמה שבידו זכה לעומתו לבחי' אמת, ובכח זה התגבר על כל כחות הרעות שביד בתואל ולבן, שכנראה בתואל אמרו עליו שהי' בועל כל הבתולות, והוא חסד דקליפה לעומת חסד דקדושה, ועם זה הי' רמאי, וכן לבן הארמי לעומת מדת האמת דקדושה, ואליעזר בבריחתו מן שתי אלה בקליפה זכה לעומתו לשתי אלה בקדושה, ולא עוד אלא שהכניס גם ברשעים האלו מדות חסד ואמת לשעתו עכ"פ, וע"כ אמר אם ישכם עושים חסד ואמת את אדוני, ואף שהם לגמרי להיפוך מזה והיהפוך כושי עורו, מ"מ אליעזר בא וזכה לתכלית שתי מדות אלו עד שהאציל גם עליהם שיהי' נמתקין לשעתו עכ"פ בהיותו מדבר עמהם להוציא את מרגלית טובה זו: 
@66וי"ל @77עוד עפ"י דברי המ"ר פרשה ס"ז ששה דברים משמשין את האדם שלשה ברשותו ושלשה אינן ברשותו האוזן והעין והחוטם שלא ברשותו, הפה והיד והרגל ברשותו וכו' ובשעה שהוא זוכה הקב"ה עושה אותן שברשותו שלא ברשותו וכו' היד ותיבש ידו אשר שלח עליו, והפה [מה שאמר יצחק] גם ברוך יהי' וכו' כן נמי י"ל באליעזר שזכה למעלה הגדולה עד שהפה של הרשעים האלו נעשה עבורו שלא ברשותם: 
@66וכל @77זה זכה אליעזר מחמת הבריחה מדבר ההיפוך שהי' לו מקום לעשות שקר בנפשו ולרמות א"ע   ולעוור את עיניו, והוא ברח מזה, ואדרבא ערך תפלה להנצל מכל אלה כנ"ל, אבל לולא כן לא הי' יכול להגיע בזכותו לזה, ואף אלף כיוצא בו לא הי' יכולין להוציא את רבקה מבין הרמאים האלו, ובודאי כל כוחות החיצונים הי' מתנגדין להזיווג הנכבד הזה שיצא ממנו אותו הגוי ואותו זרע המבורך והי' תוקפין אותם בכח לעשות כל מיני רמאות שלהם: 
@66במדרש @77אמר רבי יוסי בר דוסא כנען הוא אליעזר וע"י ששרת אותו צדיק באמונה יצא מכלל ארור לכלל ברוך, נראה לפרש עפי"מ שהגיד כ"ק זקיני האדמו"ר הגדול זצללה"ה מקאצק דאמונה הוא [בל"א טרייא] היינו שאינו חושש לטובת עצמו אלא לצורך המשלח, וראייתו מהא דכתי' וכל מעשהו באמונה, שאין לו פירוש אחר אלא שהקב"ה מעשהו לטובת ישראל וכענין אמרם ז"ל החמיר הקב"ה בכבודו של צדיק מכבודו, וכבר אמרנו דהיינו דכתיב במרע"ה בכל ביתי נאמן הוא, היינו שכל מעשיו אינם לטובת עצמו אלא לצורך גבוה וצורך ישראל, וברש"י מלמד שלא הי' משה פונה לעסקיו אלא מן ההר אל העם, וידוע שלא הי' לו עסקים ונחלת שדה וכרם במדבר, ומוכרח לומר שאפי' על מדריגות וקרבת אלקים לא הי' חושש לטובת עצמו אלא הכל צורך גבוה וצורך ישראל, והנה אליעזר אמר אולי לא תאבה האשה, וברש"י אלי כתיב בת הי' לו לאליעזר כו' ולא דבר קטן הוא זה, היינו כל היעודים טובים הנאמרים לאברהם וכל בנין העולם העוה"ז והעוה"ב שיצא מזרעו, ואליעזר שהי' יושב בישיבה ודולה ומשקה מתורת רבו לאחרים הי' יודע ומכיר היטב עד היכן הדברים מגיעין, ומ"מ השליך הכל מנגד ולא הי' זוכר מכל זה מאומה, ולא הי' חושש עליו, אלא הי' חושש רק לטובת ורצון משלחו, וזהו ששרת את רבו באמונה היינו [בל"א טרייא] כנ"ל: 
@66ולפי"ז @77יובן הענין שיצא מכלל ארור לכלל ברוך, דהנה חטא חם שנתקלל כנען בשבילו איתא במדרש אמר להם אדה"ר ב' בנים הי' לו ועמד אחד מהם והרג את חבירו [בשביל ירושת העולם מת"כ] וזה יש לו ג' ומבקש לעשות ד' אמר להון ואגיד להון, הנה מפורש שנתיירא שמא יוליד עוד אחד ויגרע חלק ירושתו, הרי שכל חטאו נמשך ממה שהי' להוט לטובת עצמו שיהי' לו חלק ירושה ביותר וזה הביאו לעשות מה שעשה, ומזה נמשך הקללה, וע"כ אליעזר ששרת אותו צדיק באמונה שלא הי' חושש לטובת עצמו כלל הי' היפוך ממעשה חם, ע"כ נסתלק ממנו הקללה ויצא מכלל ארור לכלל ברוך: 
@66והנה @77כתיב ארור אשר לא יקים, והגיד אדמו"ר הקדוש הרי"ם זצללה"ה מגור כי שבת הוא ברוך ואין ארור [היינו זה אשר לא יקים] מתדבק בברוך, וי"ל דהא דארור אשר לא יקים שפירשו ז"ל שאיננו קובע לעצמו לקיים כל תרי"ג מצוות נמשך מפאת העדר הביטול להשי"ת וחושש עבור עצמו ולא לצורך גבוה, ואז יש מקום לאיש להטעות א"ע שבמצוה זו ימצא תועלתו לעצמו ומזו איננו כן, דאלמלי הי' מכוון לצורך גבוה שוב לא שייך לומר שאינו רוצה לקיים כל תרי"ג מצוות, דמה אולמא זו מזו שצורך גבוה הכל שוין, ונראה שמ"מ שבת עצמו מועיל לזה, היינו ששבת הוא רזא דאחד ומסייע לכל אחד להיות חושש לטובת הכלל כלו, וכן לעשות הכל צורך גבוה וכמ"ש וביום השביעי שבת לה' אלקיך, וכן יש לפרש הא דכתיב שבת הוא לה' בכל מושבותיכם, היינו שבכל מושב ומושב אפי' בתכלית השפלות נמי בכח ישראל לעשות את השבת לה', היינו צורך גבוה, ובכן השבת עצמו מסייע את ישראל לשרת את רבם זה הקב"ה באמונה ויוצאין מכלל ארור לכלל ברוך לקבל ברכת שבת: 
@66יש @77לדקדק בתפלת אליעזר שלא כתיב בו שום לשון מעשרה לשונות של תפלה אלא ויאמר, ונראה דהנה תפלה הוא לשון חיבור, וזהו עשרת לשונות של תפלה לעומת עשרה כוחות שבאדם, וכבר דברנו מזה, אך אליעזר שהי' עבד משכיל ואמר כבר קללתו של אותו האיש בידו מצא א"ע מרוחק מאד, ולא הרהיב עוז בנפשו לדבק א"ע בתפלה, ואמר רק בלשון אמירה שאמירה היא מרחוק בלתי חיבור, וכמו שהגיד כ"ק אבי אדומו"ר זצללה"ה בהא דאמרו ז"ל לאמר זו ג"ע שנאמר לאמר הן ישלח איש את אשתו וגו' והיינו שתיבת לאמר מורה על העדר החיבור, והיינו הך דכל ל"ח שנה שהי' ישראל נזופין בענין המרגלים לא נתייחד הדיבור עם משה לכתוב וידבר ה' אל משה אלא ויאמר שמורה בלתי חיבור, וזה הי' ענין תפלת אליעזר בלשון ויאמר, וההיפוך מזה הוא שבת שהוא חיבור ודביקות, ע"כ איתא בספה"ק להשגיח על התפלה בשבת ביותר שתהי' בדביקות: 
@66בש"ס @77קידושין (ם"א:) בפלוגתא דר"מ סבר דבעינן תנאי כפול ורחב"ג סבר דא"צ, בשלמא לר"מ היינו דכתיב אז תנקה מאלתי, אלא לרחב"ג למה לי, פירש"י בשלמא לר"מ דאמר מכללא לא שמעינן היינו דכתיב אז תנקה מאלתי לפי שהשביעו אם לא אל בית אבי תלך תחול עליך השבועה ומכללא לא שמעינן דאם לא תלך לא תחול אלא לרחב"ג למה לי לפרושי אם תלך תנקה, אלא דאי לא כפלי' לא הוה מבטל תנאה לשבועה דאפי' ילך תחול עליו אם יקח לו אשה מבנות כנען, ובתוס' תימה מה ענין זה אצל מחלוקת, והלוא לא הי' שם תנאי אלא בפירוש אמר שישבע לו שיקח אשה לבנו ממשפחתו ואם לא פירש הקרא תנקה מאלתי אם לא יתנו לך הייתי אומר שהי' עובר שבועה בין יתנו בין לא יתנו אם לא הי' מביא אשה, ומה שפי' בקונטרס קשה להבין, שהרי משמע מתוך פירושו שאם הלך אליעזר למשפחת אברהם והם לא ירצו ליתן לו שיהא מותר בבנות כנען וזה אינו עכ"ל: 
@66ונראה @77ליישב פירש"י דהנה יש לדקדק טובא למה שביק הש"ס השבועה שהשביע אברהם לאליעזר ונקט הסיפור אליעזר ללבן מה שהשביעו אברהם, שהלשון אז תנקה מאלתי לא נכתב אלא בהסיפור, אשר ע"כ נראה כשנדקדק בהכתוב נראה שינוי בלשון מזה לזה, שלשון השבועה הי' אשר לא תקח אשה לבני מבנות הכנעני אשר אנכי יושב בקרבו כי אל ארצי ואל מולדתי תלך וגו' ואם לא תאבה האשה ללכת אחריך ונקית משבועתי זאת, בהסיפור לא תקח אשה לבני מבנות הכנעני אשר אנכי יושב בארצו אם לא אל בית אבי תלך וגו' הרי ששינה לומר במקום בקרבו בארצו, ועוד הוסיף לאמר אם לא אל בית אבי, במקום כי אל ארצי, והנה ידוע שתיבות "אם לא" הוא תנאי: 
@66ונראה @77כי במכוון שינה אליעזר, מחמת שהי' יודע עם מי הוא עוסק וקיים בהם עם עקש תתפל, ובודאי כל מגמתם הי' להפריע הזיווג מיצחק ביודעם כי מזה יצא לאור עולם כל עבודת אברהם וביטול ע"ז והסט"א וכל זיני כישוף שלהם, וכמאה"כ כי לא נחש ביעקב ולא קסם בישראל, ובתרגום כי לא נחשיא צבן דייטיב לדבית יעקב ואף לא קסמיא רען ברבות בית ישראל, וכמ"ש ארמי אובד אבי, וע"כ אם הי' ברור בעיניהם שלא יקח אשה אחרת כאשר לא יתנו לו, בודאי לא הי' נותנים לו אפי' שיתן להם כל חללי דעלמא, אך הנה לא חסר נשים בעולם, אם לא יתנו הם ימצא אחרת, וע"כ בודאי יתרצו להתחתן עם כל העושר הזה, וע"כ כל מה שהי' יכול אליעזר להראות להם שיש כר נרחב לפניו להשיג מבוקשו במקום אחר הי' מראה להם, וזהו שאמר במקום בקרבו בארצו, שיהי' להם מקום לחשוב שבודאי רק מארצו שהם רעים וחטאים כמעשה ארץ כנען עליהם באה הציווי, אבל אותם מקורבים אליו שהם בכלל אנשי בית אברהם עליהם לא הי' השבועה, אבל באמת הי' השבועה גם עליהם כבמדרש הזהירו שלא ילך אל בנות ענר אשכול וממרא, [ובאמת שדעת רש"י בפי' החומש בפסוק ואם לא תאבה האשה ללכת אחריך ונקית משבועתי זאת וקח לי אשה מבנות ענר אשכול וממרא, שרק לכתחילה הזהירו שיתן דין קדומה למשפחתו אבל אם לא תאבה ללכת אחריך הורשה לו מבנות ענר אשכול וממרא שהי' צדיקים כבמדרש בפסוק ותמת שרה בקרית ארבע, ואחר שנעשו צדיקים מכלל אנשי בית אברהם יצאו מכלל כנענים הארורים וכמ"ש הרמב"ם בפרק ששי מהל' מלכים דאם קיבלו עליהם רק ז' מצוות ב"נ מניחין אותם, ובכ"מ שם שאם קבלו עליהם שבעה מצוות הרי יצאו מכלל שבעה אומות וכו' והרי כב"נ הכשרים, מכ"ש אלו שנמולו כבמדרש שם ונעשו מכלל אנשי בית אברהם, ואף שעל אליעזר אמר אתה ארור וכו' אף שהי' אדם גדול יושב בישיבה ודולה ומשקה מתורת רבו לאחרים, שאני אליעזר שהי' עבד ואין לו חיים ואין בתו מתייחסת אחריו והיא כמו שפחה בעלמא, ובזה סרה תלונות הרמב"ן על רש"י] יא"כ במה ששינה ואמר בארצו רמז להם שיש כר נרחב לפניו בבית ענר אשכול וממרא ורק מחמת אהבת אברהם למשפחתו בא הנה, והוא לכתחילה ולא לעיכוב, ועוד זאת שינה לאמר שכל השביעה הי' על תנאי אם לא אל בית אבי וגו' אבל אם ילך אל אביו ולא יתנו לו שוב מותר לו מאשר יחפוץ, ומשמע אפי' מבנות כנען, ובאמת שאברהם לא התנה שום תנאי שיהי' משמעותו שיהי' מותר לו ליקח מבנות כנען אלא אמר ונקית משבועתי זאת, היינו מליקח ממשפחתו וכמ"ש התוס' ששתי שבועות הי' שם, ראשונה שלא יקח מבנות כנען, שני' שילך אל משפחתו, ואם לא תאבה וגו' יהי' נקי משבועתו זאת האחרונה, ומכלל דמהראשונה לא יהי' נקי, אבל אליעזר קיים בהם עם עקש תתפל, ואמר בלשון דמשתמעי לתרי אפי, והוסיף לומר בלשון תנאי שיהי' סובל משמעות דבריו ששוב יהי' מותר לו ליקח מבנות הכנעני: 
@66ומעתה @77מיושב מה דהקשה הש"ס רק מהסיפור ולא מעצם השבועה, שהרי בעצם השבועה לא הי' שם תנאי, ואם לא חזר ואמר ואם לא תאבה וגו' ונקית משבועתי זאת, הייתי אומר שהי' עובר על השבועה בין יתנו ובין לא יתנו אם לא הי' מביא אשה כקושיית התוס', ע"כ לא הביא הש"ס אלא מדברי הסיפור ששם מפורש תנאי אם לא אל בית אבי תלך, ואעפ"כ חזר וכפלי' אז תנקה מאלתי כי תבוא אל משפחתי ואם לא יתנו לך והיית נקי מאלתי, ואף דבאמת לא הי' שם תנאי, מ"מ כשסיפר אליעזר כן ללבן, מזה עצמו מוכח דצריך לכפלי' דאל"כ למה הי' לאליעזר להזכיר הכפל, ומיושב פירש"י, ומיושב נמי אידך קושיית התוס' דמשמע מתוך פירושו של רש"י שאם הלך אליעזר למשפחת אברהם והם לא ירצו ליתן לו שיהא מותר בבנות כנען וזה אינו, ולפי דרכינו באמת גם רש"י מודה לזה, אלא שלפי משמעות דברי אליעזר שקיים בהם עם עקש תתפל הוא כן, אבל באמת אברהם לא התנה בשבועה זו שום תנאי, ולעולם אסור בבנות כנענים הארורים, אלא בבנות ענר אשכול וממרא שהי' צדיקים ויצאו מכלל כנענים הארורים, דעת רש"י שהי' מותר לו וכנ"ל: 
@00שנת תרע"ט. 
@11ויהיו חיי שרה מאה שנה ועשרים שנה ושבע שנים וגו', @33וברש"י לכך נכתב שנה בכל כלל וכלל לומר לך שכל אחד נדרש לעצמו בת ק' כבת כ' לחטא מה בת כ' לא חטאה וכו' אף בת ק' בלא חטא ובת כ' כבת ז' ליופי, והרמב"ן הקשה כי שנה שנה לחלק משמע: 
@66ונראה @77ליישב דהנה במדרש יודע ה' ימי תמימים ונחלתם לעולם תהי', יודע ה' ימי תמימים זו שרה שהיתה תמימה במעשי' א"ר יוחנן כהדא עגלתא תמימתא, והמשל כעגלתא תמימתא צריך פירוש וכבר דברנו בו ולא נשנה אלא בשביל דבר שנתחדש בו, דהנה בש"ס ע"ז דנח לא הי' טריפה משום דתמים כתיב בי', ופירש כ"ק אבי אדומו"ר זצללה"ה עפ"י דברי רש"י חולין דטריפה אינה חי' י"ב חודש משום דיש חולאים שמזיק להם חמימת הקיץ ויש חולאים שמזיק להם קרירת החורף צד השוה שבהן שאינם יכולין לסבול השינוים שנתהוים בי"ב חודש, וזה שאמר בנח שלא הי' טרפה, היינו שהי' יכול לסבול כל השינוים עכ"ד, והפירוש משום דמסיק הש"ס שם תמים בדרכיו, מ"מ למדנו ממה דס"ד שתיבת תמים פירושו שיכול לסבול כל השינוים, וממילא גם למאי דמסיק תמים בדרכיו נמי שהי' יכול לסבול כל מיני שינוים ולא הפריעו את דרכיו הטובים: 
@66ובזה @77יש לפרש דברי המדרש אשרי האיש אשר לא הלך בעצת רשעים ובדרך חטאים לא עמד ובמושב לצים לא ישב, שלשה דורות דור אנוש ודור המבול ודור הפלגה, והיינו דהנה המחקרים חלקו את ימי האדם לשלשה חלוקות, ימי עלי', ימי עמידה, וימי ירידה, ולשלשה חלוקות אלו מקבילים שלשה דורות אלו, בדור אנוש קטן הי' והי' בימי עלי', בדור המבול כשהי' בשני שלישי חיו בן שש מאות שנה הי' בימי עמידה, בדור הפלגה שהי' באחרית ימיו הי' בימי ירידה, והוא באשר הי' תמים בדרכיו והי' יכול לסבול כל השינוים, ע"כ נשאר בתמימותו ובצדקתו בכל השלשה דורות: 
@66ויש @77להסביר הדברים איך נכלל זה במילת תמים דבפשיטות אין זה דומה לטריפות הגוף שהחולאת הוא חסרון בגוף ואינו תמים, אבל בדרכי הצדקות שהאדם הוא בעל בחירה, והבחירה של להבא איננו נצמח מחסרון העבר, ובשביל זה עצמו י"ל הטעם דאין אדם נידון לפי מעשיו שעתיד לעשות אלא באשר הוא שם, וא"כ זה שהוא הולך ישר אף ששינה אח"כ דרכיו למה לא יקרא תמים למפרע, אך נראה עפ"מ שהגדנו במק"א דאם האדם צדיק בשביל שכך נראה וכך יפה לו לפי שכלו אי אפשר שיעמוד תמיד במצב אחד, כי שכל האדם חליפת וצבא עמו לפי מצב הרכבתו ורתיחת דמו, ולרגליהם פעם יאיר השכל ופעם יחשיך, אך מי שמוסר א"ע לרצון הש"י לקיים נפשי כגמול עלי אמו, ואחת הוא לו אם מבין בשכלו או לא, זה יכול להיות תמיד בלי שינוי, וזש"ה תמים תהי' עם ה"א שפירש"י התהלך עמו בתמימות ותצפה לו ולא תחקור אחר העתידות אלא כל מה שיבוא עליך קבל בתמימות ואז תהי' עמו ולחלקו, ולפי"ז מובן הפי' תמים שהוא בלי שינוי מאחר שהוא מהלך בתמימות ומצפה לו בלי חקור אחר העתידות, הנה הוא כענין נפשי כגמול עלי אמו, ועל איש כזה אין שינוי העתים פועלים עליו כלל, ואחת הוא ימי עלי' שעדיין כח השכלי איננו כ"כ בשלימות, או ימי עמידה שרתיחת הדמים גוברים, או ימי ירידה שאז זמן התגברות ליחה הלבינה המביאה לידי עצלות, בכולהו יומי בחד קטורא אתקטר, וזהו הפירוש מה שנאמר בנח את האלקים התהלך נח כדברו רש"י הנ"ל בפירוש תמים תהי' עם ה"א, וכמ"ש הרמב"ן בנח שהי' מתהלך את השם הנכבד ליראה אותו לבדו איננו נפתה אחר הוברי שמים ומנחש ועונן עכ"ל, וע"כ הי' עמו ולחלקו: 
@66וי"ל @77שזהו ענין דברי המדרש יודע ה' ימי תמימים זו שרה שהיתה תמימה במעשי', היינו בלי שינוי, ומשום שתמיד היתה נמסרת לרצון השי"ת, וזהו שאמר ר' יוחנן כהדא עגלתא תמימתא, שהוסיף ביאור שזה שאמרת שהיתה תמימה במעשי' אין הפירוש שלא חסרה ממעש"ט שזה נקל לשרה, אלא שהיתה תמיד בלי שינוי כמו עגלתא תמימתא שנכלל בזה שאיננה טריפה כנ"ל שאיננה יכולה לסבול השינוי ועגלתא תמימתא לא לבד שאין בה מום וחסרון אלא נמי שיכולה לסבול השינוים ואינה משתנית, כך היתה שרה בלתי משתנית בשום שינוי ולא מהתהפכות הזמנים ותולדות הימים ולא משינוי שנותי' ימי עלי' ימי עמידה וימי ירידה כולהו יומי בחד קטורא אתקטרא: 
@66ולפי @77האמור יובן מה שנכתב בה שנה בכל כלל וכלל עפימ"ש האבן עזרא ששנה נגזר מלשון שינוי, ולפי"ז מאה שנה ועשרים שנה ושבע שנים, מורים בת ק' כבת כ', היינו בת ק' היתה בימי ירידה שכבר עבר ארבע ידות משנותי', והיתה כבת כ' שהיא ימי עמידה שאז נשלם שכל האדם כאמרם ז"ל ולמכור בנכסי אביו עד שיהא בן עשרים ושאז היא התגברות רתיחת הדמים כבש"ס נדה (יט:) איזה אדום כדם המכה וכו' וכמה עד בן עשרים עיי"ש ובמדרש בראשית אדם וחוה על מליאותן נבראו כבני עשרים, ובת עשרים כבת ז' שאז היא בימי עלי', ואמר הכתוב שבכל פרט ופרט שאדם מעותד להשתנות, היא היתה שוה בכולם, וזה שבתנחומא שאברהם הספיד לשרה כל הפרשה של אשת חיל ושם מוזכר כמה פעמים ענין נכבד זה שהיתה בלתי בעלת שינוי, גמלתהו טוב ולא רע "כל ימי חיי"' וכן ותקם בעוד "לילה" ותתן טרף לביתה וגו' לילה הוא זמן שהחושך יכסה ארץ, והוא כינוי להזמן אשר השכל בלתי מאיר, וכן טעמה כי טוב סחרה לא יכבה "בלילה" נרה: 
@66ונראה @77שענין נכבד זה הוא נמי מסגולת שבת מלשון שביתה, וכבר הגדנו שבכללו שביתה מעצמותו להיות נמסר לרצון הש"י, ובשביל זה עצמו אפשר להיות כאלו כל מלאכתו עשוי' ולא יהרהר אחר מלאכה, וכן שיהי' מנוחתו מנוחת מרגוע ולא מנוחת עראי, ואף שסוכה הראוי' לשבעה נקראת דירת עראי, וזה שמנוחתו הוא רק ליום אחד איך תקרא מרגוע ולא עראי, וכ"ק אבי אדומו"ר זצללה"ה הגיד שבשבת באמת נאסר המלאכה לעולם, אך במוצ"ש והבדלה חזר והותרה, ולפי דרכינו הנ"ל מאחר שנמסר לרצון ה' כמאן דקביעי דמיא וכבש"ס עירובין כיון דכתיב עפ"י ה' יחנו ועפ"י ה' יסעו כמאן דקביעי דמיא, וזה שאנו אומרים בקבלת שבת מקדש מלך עיר מלוכה קומי צאי מתוך ההפיכה, כי האדם הוא מקדש מלך וכמ"ש ועשו לי מקדש ושכנתי בתוכם, ואיתא בספה"ק בתוכם דייקא בתוך כל אחד ואחד, והוא עיר מלוכה, עיר מלשון התעוררת להיות לו משפט מלוכה על כל חושיו וכמ"ש ומושל ברוחו מלוכד עיר, וקומי צאי מתוך ההפכה כי ההתהפכות הוא היפוך הקביעות והדבר כמבואר: 
@00שנת תר"פ. 
@66במדרש @77יודע ה' ימי תמימים ונחלתם לעולם תהי' כשם שהם תמימים כך שנותיהם תמימים בת עשרים כבת ז' לנוי כו' ד"א יודע ה' ימי תמימים זו שרה שהיתה תמימה במעשי' א"ר יוחנן כהדא עגלתא תמימתא ונחלתם לעולם תהי' שנאמר ויהי חיי שרה מה צורך לומר שני חיי שרה באחרונה לומר לך שחביב חייהם של צדיקים בעוה"ז ולעוה"ב, ויש להבין מה חידש לנו המדרש שחביב חייהם של צדיקים לפני המקום בעוה"ז ולעוה"ב, שבודאי חייהם של צדיקים חביב ולא חייהם של רשעים, וגם בפרשה ס"ב דרשו יודע ה' ימי תמימים על אברהם שנאמר והי' תמים ולא מסיים כמו הכא, וגם בענין מערת המכפלה יש להבין שבש"ס עירובין (נג.) שהי' שני בתים זה לפנים מזה [והכוונה מערה לפנים מן המערה] או בית ועלי' על גביו, בשלמא למ"ד זה על גב זה היינו מכפלה, אלא למ"ד שני בתים זה לפנים מזה מאי מכפלה שכפולה בזוגות, ובודאי לא במקרה הי', ועוד במדרש תנחומא זממה שדה ותקחהו זממה [שרה] ונטלה שדה המכפלה ושם נקברה עכ"ל, והרי כל ענין מערת המכפלה הי' לאחר מיתתה, ואם בא לומר שהי' דעתה עלי', למה הוסיף תיבת ונטלה, ועוד שלא מצינו בשום מקום ששרה ידעה מקודם ממערת המכפלה ובזוה"ק דאברהם הוה ידע לה, ולמה מייחס זה לשרה: 
@66ונראה @77דהנה בזוה"ק שמעלת תם יותר ממעלת תמים והר' יוסף גיקטליא בפירושו להגדה שמעלת תמים הוא ביותר, אבל קשה ממ"ש ויעקב איש תם, וידוע שמעלת יעקב הוא יותר ממעלת אברהם וכל עצמו לא ניצול אברהם מכבשן האש אלא בזכותו של יעקב, וע"כ צ"ל לדידי' דטירון הי' אז יעקב שהרי זה כתיב בהיותם בני י"ג שנים, אבל הלוא אמרו צורת תם חקוקה בכסא, הרי שגם במעלתו הגדולה קראוהו תם, ועל כולם יקשה מדברי הזוה"ק שכתב להיפוך, ונראה שכל דברי חכמים קיימים, דהנה ידוע ששני עולמות הן עלמא עלאה ועלמא תתאה ושניהם למעלה למשכיל, ודוגמתם ג"ע עליון וג"ע התחתון, וכן דוגמתם עוה"ז עלמא תתאה, וג"ע התחתון לעומת עוה"ז נקרא עלמא עלאה, והנה האדם נברא דוגמתם מחובר, נשמה לעומת עלמא עלאה ומשכנה בשכל שבראש, וגוף דהיינו הנפש וכל מדותי' לעומת עלמא תתאה ומשכנה בלב, ותעודת האדם באשר הוא מורכב מעלאה ותתאה לחבר את שני העולמות עלאה ותתאה, ואין הכוונה לחבר אותם במחשבתו לבד כי אין זה מספיק, אלא לעומת שהוא מחבר את בחינת הראש והשכל שבו שהוא דוגמא לעלמא עלאה, לבחי' הלב ומדותי' שהוא דוגמא לעלמא תתאה, והיינו שהשכל ישכיל מה שראוי להשכיל ומאיר ללב, והלב ישתוקק ויקבל מהארות השכל ולא יפנה אל רהבים והבלי עוה"ז, דוגמתו נעשה חיבור וצירוף עלמא עלאה ותתאה, והנה זה האיש נקרא תמים לשון רבים שני מיני תמימות, תמימות הראש והשכל ותמימות הלב ומדותי' וזהו שכתב הגיקטליא שתמים הוא יותר במעלה מתם, שתם יתכן בבחי' הראש והשכל לבדו או בבחי' הלב ומדותי' לבדו, אבל תמים הוא בכפלים, היינו ששניהם כאחד טובים, ויש עוד בחי' למעלה מזה, והוא ביטול לגמרי לרצון השי"ת עד אשר לא יתכן עוד לומר ששונים הם בחי' הראש והשכל מבחי' הלב והמדות זה להאיר וזה להתאיר, אלא ענין שניהם אחד להיות נמשך לכל אשר יהי' רצון השי"ת, ומאחר שפעולת שניהם הוא אחד נקרא נמי תם בלשון יחיד לא תמים בלשון רבים, כי אין כאן אלא בחי' אחת, וזה הי' בחי' יעקאע"ה, דבזוה"ק שהי' כולו לשמא דקב"ה, והפירוש כנ"ל בחי' ביטול, דגם אברהם ויצחק הי' כל עניניהם לשם ה', ומאי רבותא דיעקב, וע"כ כנ"ל, וע"כ אאע"ה נקרא תמים וכן יצחק נקרא עולה תמימה ולא עולה תמה, והטעם מפני שני התמימות שהי' בהן כנ"ל, ויעקב נקרא תם מפני שהכל הי' בחי' אחת, ומעתה דברי זוה"ק שמדבר מיעקב ע"כ אמר שמדריגת תם הוא יותר במעלה, והיינו תם זה שנאמר ביעקב, והגיקטליא מדבר מסתם לשון תם [ואולי גם לשיטתו לשון תם הנאמר ביעקב בעוד טירון הי' למעלתו הגדולה] ע"כ אמר שתמים הוא יותר במעלה: 
@66ומעתה @77יתבאר הא דדרשו ז"ל יודע ה' ימי תמימים על אברהם ועל שרה, ובשרה הוסיפו שהיתה תמימה במעשי' ואמר רבי יוחנן כהדא עגלתא תמימתא, דהנה בזוה"ק שאברהם ושרה הם דוגמת הנשמה והגוף ובלשון הראשונים צורה וחומר, וכבר הגדנו שאין זה משל בעלמא אלא אברהם השלים העולם בבחי' נשמה שהוא השכל שבראש, ושרה בבחי' המדות שבלב, ואף ששניהם הי' בכל אחד, מ"מ זה עיקרו להשלים בבחי' השכל וזה בבחי' הלב, ולפי דרכינו הנ"ל ששניהם נקראים תמימים בבחי' השכל והלב מ"מ זה דהיינו אברהם בבחי' השכל ואחריו נמשך גם בחי' הלב, והיינו רב האור והשכל עד שכל כסופין דהאי עלמא מאפס ותוהו נחשבו לו ונתהפך השכל מטבעו למה שראוי, וזו היינו שרה בבחי' הלב שנזדככה בחי' הלב שבה ומדותי' שזה משך גם לבחי' השכל להשכיל מה שראוי להשכיל, וזהו שהוסיף המדרש בשרה שהיתה תמימה במעשי', היינו שתמימתה שהוא כולל השכל והלב בא ע"י מעשים הטובים שהמעשים מתייחסים ללב, וזהו שסיים ר' יוחנן כהדא עגלתא תמימתא, ששלימות הקרבן שיהי' ראוי לריח ניחוח נמשך מבחי' שלימות אברי הגוף, שלעומתם באדם הוא אברי הנפש ומדות שבלב, וע"כ לא אמרו זה באברהם, שתמימות אברהם בכולל הראש והלב באו מפאת השכל כנ"ל: 
@66ולפי @77האמור יתפרש הא דחביב חייהם של צדיקים בעוה"ז ולעוה"ב, שדוגמת תמימתם שהוא חיבור השכל שבראש עם בתי' הלב, מתייחדים ומתחברים עוה"ז לעוה"ב דוגמת עלמא תתאה לעלמא עלאה ע"כ חביבות חייהם בשניהם, אבל מי שהוא במדריגת תם לבד כנ"ל אפשר שיהי' חביב נמי רק באחד לא בשניהם יחדיו, וע"כ דבר גדול השמיענו הכתוב יודע ה' ימי תמימים שהלשין יודע הוא לשון חביבות כמ"ש ואדעך בשם, וכן כי ידעתיו עי' רש"י ורמב"ן, ונחלתם לעולם תהי' הן עלמא עלאה והן עלמא תתאה, [וע"כ כתיב לעולם בשוא הלמד ולא בקמץ, דהי' משמע עולם אחד כידוע]: 
@66ולפי @77דרכינו זה יש לבאר ג"כ ענין מערת המכפלה ודברי הש"ס עירובין ודברי התנחומא הנ"ל, דהנה בזוה"ק המכפלה ה' מכפלה, היינו שני ההין שכפולין בשם הוי' ב"ה, ואף כי אין לנו עסק בנסתרות, מ"מ יש לפרש לפי דרכינו הנ"ל, דהנה שני ההין הם רומזים לעלמא תתאה ועלמא עלאה, ודוגמתן למטה הוא עולם התחתון הגשמי וג"ע התחתון שבארץ, והנה במדרשות שיש למערת המכפלה פתח לג"ע והנה יש לה שני פתחים פתח לעוה"ז הגשמי ופתח לג"ע, וא"כ הוא ממוצעת בין עוה"ז לג"ע, וע"כ כל הנשמות העולים מעוה"ז לג"ע עולין דרך מערת המכפלה, כי לרגלי ריחוק מהות ג"ע מעוה"ז הגשמי אי אפשר לעלות מזה לזה אלא דרך אמצעי ואמצעי זה הוא מערת המכפלה, והנה ידוע שכל אמצעי יש לו קצת מזה וקצת מזה, וע"כ יש בה דוגמא לשני ההין בשם הוי' ב"ה הרומז לעלמא עלאה ועלמא תתאה, ובזה יש לפרש דברי המדרש שכל מי שהוא קבור בתוכה בטוח ששכרו כפול ומכופל, כפול ומכופל מרמז לעלמא עלאה ועלמא תתאה: 
@66ולפי @77האמור יש לפרש הפלוגתא דרב ושמואל בש"ס עירובין הנ"ל חד אמר שני בתים [הפירוש מערות] זה לפנים מזה וחד אמר בית [מערה] ועלי' ע"ג, דהנה יש שני מרחקים שלגודל ריחוק זה מזה לא סגי באמצעי אחד וצריכה לשני אמצעים למשל בין דומם למדבר אין די אמצעי אחד וצריכין לשני אמצעים דהם צומח וחי, כן נמי י"ל שלרגלי גודל ריחוק עוה"ז מג"ע התחתון אין די באמצעי אחד וצריך לשני אמצעים, אחד שיהי' דומה ביותר לעוה"ז ואחד שיהי' דומה ביותר לעוה"ב, ושני האמצעים באשר אין ביניהם כ"כ מרחק יכולין להתחבר באמצעותן שתי אלה המרחקים ביותר, ע"כ השכילו רב ושמואל לומר ששתי מערות המכפלה המה, היינו אחת יש לה קירוב לעוה"ז ביותר ואחת קירוב לג"ע התחתון ביותר, והפלוגתא חד אמר שאחת פנימית יותר מחברתה לעומת שג"ע הוא פנימי יותר מן עוה"ז הנגלה לעומת דעלמא תתאה נקראת נגלאה ועלמא עלאה פנימאה כדמרגלא בפומי' דזוה"ק, ומ"מ הם בסוד ותלכנה שתיהן, וחד אמר שג"ע התחתון באשר הוא למטה בארץ בעוה"ז תחת קו משוה כמ"ש הרמב"ן, ואף שהן נמי לפעמים בסוד ותלכנה שתיהן מ"מ אין לומר אלא שהוא ע"ג והיינו עליו במעלה, ובש"ס שם בשלמא למ"ד זה ע"ג זה היינו מכפלה אלא למ"ד שני בתים זה לפנים מזה מאי מכפלה [פירש"י שני בתים לא שייך בהו לשון כפולה] שכפולה בזוגות, ויש לפרש עפ"י דרכינו הנ"ל שאברהם ושרה אף ששניהם נקראו תמימים היינו שלימות השכל שבראש ושלימות המדות שבלב, מ"מ אברהם הי' עיקרו שלימות בחי' השכל ועמו נמשך שלימות בחי' הלב ושרה הי' עיקרה שלימות בחי' הלב ועמו נמשך שלימות בחי' השכל, ע"כ י"ל נמי שמערה שיש לה קירוב ביותר לג"ע התחתון דוגמת עלמא עלאה מתייחס לאברהם ומערה שיש לה קירוב ביותר לעוה"ז הגשמי מתייחס לשרה, ויהי' הפירוש כפולה בזוגות לא שהרבה זוגות נקברו בתוכה אלא שכל הנקבר בה נקבר זוג זוג שיהי' זה מתייחס לזה וזה לזה, ומסתייענו מפירש"י שפירש שנקברו כולם איש ואשתו דהיינו זוג זוג דכתיב שמה קברו אברהם ואת שרה אשתו, ומשמע כדברינו: 
@66ומעתה @77יש לפרש דברי התנחומא זממה [שרה] ונטלה שדה המכפלה, ויתבאר עפי"מ שהגיד כ"ק אבי אדמו"ר זצללה"ה שלשון לקיחה או נטילה הוא לשון הגבהה כמ"ש בלולב ולקחתם ואמרו ז"ל מדאגבי' נפיק בי' הרי שהוא לשון הגבהה עכת"ד, והביאנו ראי' לדבריו מדברי המדרש שדרש בלשון ויקח את האדם וגם לשון ותקח האשה בית פרעה מלשון עילה דהיינו הגבהה, והיינו ששתי המערות את היותר קרובה לעוה"ז הגשמי מתייחס לשרה והקרובה לג"ע התחתון מתייחס לאברהם, וא"כ זו המתייחסת לשרה לעולם צריכה להגבהה עד שני' שקרובה לג"ע, וזו שקרובה לג"ע צריכה לנטייה לאותה שקרובה לעוה"ז למען יתחברו יחדיו, וע"כ זה שאמר הכתוב זממה שדה ותקחהו שהגביהתה אותו וזה שאמר המדרש ונטלה שדה המכפלה, וזה מתייחס לשרה ולא לאברהם, והיינו משום שכך הי' מדתה מעולם בהשתוקקת הלב ממטה למעלה ע"כ זכתה להיות מערה זו מתייחסת אלי': 
@66ונראה @77שדוגמא לכל זה הוא שבת שהוא מעין עוה"ב, וכבר הגדנו שלרגלי ריחוק עוה"ב מעוה"ז אז אפשר בלתי אמצעי, והוא שבת שהוא בעוה"ז ומעין עוה"ב, ולפי דרכינו הנ"ל שאם המרחק ביותר צריכין לשני אמצעים, וכן י"ל בשבת שהוא ענין זכור ושמור ובזוה"ק זכור מדת יום לדכורא ושמור מדת לילה לנוקבא, ולפי דרכינו י"ל שבמה שמשליכין מעליהם עול הפרנסה וטורח מלאכה שזה פרי גשמית עוה"ז זוכין לעומתו לאמצעי הראשון שהוא התעלות מחומר הגשמי וכענין הנאמר בשרה זממה שדה ותקחהו כנ"ל, וזהו שמור מדת לילה לנוקבא, ובקידוש היום ועונג שבת זוכין להמשיך השגות ושכל וכמו שהגיד כ"ק אבי אדמו"ר זצללה"ה בפירוש וקראת לשבת עונג, היינו כמו הקורא לזולתו שיבוא אליו הלום, כן ישראל קוראים להשבת שיבוא וישרה עליהם, וזהו מעין אמצעי השני הנוטה לאמצעי הראשון הנ"ל שמתייחס לאברהם, וזהו בחי' זכור מדת יום לדכורא: 
@66וי"ל @77שזהו ענין שני כתי מלאכים המלוים את הנשמה יתירה מעולם העליון לישראל שלרגלי גודל המרחק צריכין לשני אמצעים כת מלאכים הראשונים מקבלים את הנשמה יתירה ומוסרים אותה לכת מלאכים השניים שהם מלוים את האדם, ומלאכים הראשונים נקראים שלוחי האב והשניים נקראים שלוחי הבעל, והוא דוגמת הנאמר במשנה מסרוה שלוחי האב לשלוחי הבעל, ולמלאכים הראשונים אנו אומרים צאתכם לשלום כבמשנה הלכו שלוחי האב עם שלוחי הבעל אין זה מסירה לחופה וכבר דברנו מזה: 
@66במדרש @77נבהל להון איש רע עין זה עפרון שהכניס עין רעה בממונו של צדיק ולא ידע כי חסר יבואנו שחסרתו התורה ואו הה"ד וישקול אברהם לעפרן עפרן כתיב חסר ואו, נראה לפרש דהנה בזוה"ק דכמה דישראל לא הוה אפשר לזכות במעלתם אלא אחר המירוק של גלות מצרים, כן ארץ ישראל לא זכתה למעלתה אלא אחר המירוק שהיתה כבושה ביד הכנענים, וי"ל דכן נמי הענין שהיתה מערת המכפלה צריכה להיות כבושה מקודם תחת יד עפרון, והיינו דהנה כל מירוק הוא ביד זה שהוא היפוך לו לגמרי, וע"כ ישראל שהם קדושים וצנועים בטבע הי' המירוק שלהם ביד מצרים ערות הארץ אשת הזימה, וארץ ישראל שענינה השתוקקת לרצון השי"ת שע"ז אמרו ז"ל למה נקרא שמה ארץ שרצתה לעשות רצון קונה וכבר דברנו בזה באריכות, הי' המירוק שלה ביד הכנענים שהי' שטופים בע"ז יותר מכל האומות ואין לך הר וגבעה בא"י שלא עבדו שם האמוריים ע"ז, וי"ל שמטעם זה נקראו כל שבעה אומות כנענים מלשון הכנעה שהי' מכניעים א"ע לע"ז, והם היפוך א"י שתשוקתה תחת רשות הש"י, ושע"כ לא נמסרה לשר כידוע, והם הי' להיפוך הוציאו א"ע מתחת רשות הש"י והכניעו א"ע תחת רשות כוחות חיצונים וע"ז, ומערת המכפלה שענינה להיות אמצעי בין העולמות כמדת צדיק דכתיב כי כל בשמים וארץ דאחיד בשמיא ובארעא, היינו דמחבר שמים וארץ, ושע"כ מדת צדיק נקרא חי כי חיבור זה אי אפשר בלתי חיות, וע"כ מערת המכפלה נמי ענינה חיות וע"כ הוקצה לקבורת האבות שנקראים ישני חברון, וע"כ מירוק שלה הי' ביד מי שנעדר ממנו כל גוש חיות אלא כגוש עפר וזהו עפרן אותיות עפר, כשמו כן מהותו, אך מ"מ בעוד הי' צורך בו שתהי' מערת המכפלה תחת רשותו, הי' כמו קליפה השומר לפרי שיש בה חשיבות, וע"כ מטמא טומאת אוכלין, וע"כ בהעלם הי' בו מעט חיות, וזהו אות הואו שהוא אות החיים כידוע, אבל בהעלם מאד שאין אות זה נרגש אלא נטמן בתוך ניקוד החולם, שהרי אפשר להיות בלעדו, ומ"מ הוא אות החיים, וזהו אות אמת שלקח יעק"א עירבון מאליהו שיבוא ויבשר גאולת בניו, ויעקאע"ה לא מת, אך כל זה הי' לו בעוד הי' טפל כמו קליפה השומר לפרי, אבל כשהכניס עין רעה בממונו של צדיק, נפסק ממנו מעלה זו שהרי נעשה בלתי טפל לאברהם, ע"כ נחסר ממנו אות ואו, ונשאר עפר ממש, ואז נתקיים בהמערה כמ"ש בכלל ישראל התנערי מעפר וגו': 
@66במדרש @77וירץ לבן אל האיש החוצה אל העין, מעייני' לי', עומד על הגמלים על העין מעיין גרמי', וכ"ק זקיני האדמו"ר הגדול זצללה"ה מקאצק הגיד שלבן הסתכל במעלות אליעזר, ולעומתו הסתכל במהות עצמו והרגיש את שפלות וחושך של עצמו מן האור של אליעזר עכ"ד, ונראה שזהו כענין אמרם ז"ל טובה מרדות אחת בלבו של אדם יותר ממאה מלקיות, וע"כ זכה שעל ידו נאמר הדברים שבשבילם יצא אליעזר מכלל ארור לכלל ברוך, שבודאי מאחר שאמרו ז"ל שאליעזר יצא מכלל ארור לכלל ברוך שהרי לבן א"ל בוא ברוך ה', מוכרח שדברים האלה לא דברי לבן הם אלא דברי תורה שנאמר ע"י לבן, ומאין זכה לבן לזה, אלא ע"כ ע"י מרדות שלקח בלבו כנ"ל: 
@66וזה @77לימוד לאדם כשקורא בתורה או בספרי מוסר שלא יסתפק בידיעת הדברים לבד, אלא לעומתו יעיין בגרמי' כמה הוא רחוק מהדברים האלו ולאין הי' נוטה, וזהו מרדות טובה בלבו של אדם, ואז יזכה שד"ת ירדו לעומק לבו: 
@00שנת תרפ"א. 
@66במדרש @77תנחומא שהי' אברהם מקונן על שרה כל הפרשה של אשת חיל מי ימצא וכו' זממה שדה ותקחהו זממה ונטלה שדה המכפלה ושם נקברה שנאמר ואחרי כן קבר אברהם את שרה ואינו מובן הלא כל ענין קניית שדה המכפלה הי' לאחר מיתתה: 
@66ונראה @77דהנה בזוה"ק (קכ"ז.) בענין מערת המכפלה שיש שם פתחא דגן עדן, ומשמע שמקום זה ממוצע בין עוה"ז לג"ע, כמו פתח שהוא מקום ממוצע בין פנים לחוץ ומאגף ולפנים כלפנים ומאגף ולחוץ כלחוץ כמשפט ממוצע שיש בו קצת מזה וקצת מזה, ע"כ מקום זה מחבר עוה"ז לג"ע: 
@66והנה @77בזוה"ק ח"ב (קמ"ט:) דאור שנברא ביום הראשון שנגנז לצדיקים לעת"ל אלמלי אתגניז מכל וכל לא קאים עלמא אפי' רגעא חדא אלא אתגניז ואזדרע כהאי זרעא דעביד תולדין וזרעין ואיבין ומני' אתקיים עלמא וכו', ושם בדף (קס"ו:) האי אור זרע לי' קב"ה בגנתא דעדנוי וכו' ועביד לי' שורין שורין בגנתא ואוליד ואצמח ועביד פירין ומנייהו אתזן עלמא וכו' וכבר הגדנו שאור שנברא ביום הראשון הוא אהבה ונגנז בשביל שלא ישתמשו בו רשעים לטנופא דהאי עלמא: 
@66ונראה @77דהא דאזדרע בג"ע ועביד פירות וידוע דכל דברים העליונים מתעוררים ע"י התחתונים וכמ"ש ויניחהו בג"ע לעבדה ולשמרה ועיין ברמב"ן שמה, ובודאי נתעורר זה ע"י אהבה ותשוקת ישראל לאביהן שבשמים, אהבה שבתחתונים מעורר אהבה למעלה וזה גורם לזריעת וגידול אור שנברא ביום הראשון, ונראה עוד לומר שכמו נשמת ישראל העולין למעלה עולין דרך פתח ג"ע שבמערת המכפלה כדאיתא בספה"ק כן נמי תשוקת ישראל העולה הוא למעלה לעורר זריעה הנ"ל נמי הוא דרך פתח ג"ע שבמערת המכפלה, וכענין דבזוה"ק (ק"י) כמה דבר נש אתמשך בהאי עלמא ה"נ משכין לי' כד נפיק מהאי עלמא ובמאי דאתדבק בהאי עלמא ואתמשיך אבתרי' הכי אתדבק בההוא עלמא עכ"ל, והנה זה בא ללמד ונמצא למד שבפתח דמשכין לי' ואתדבק בההוא עלמא באותה פתח אתמשך בהאי עלמא ועולה תשוקתו לעורר זריעה הנ"ל הוא פתח ג"ע שבמערת המכפלה: 
@66ולפי @77האמור מערת המכפלה הוא דוגמא להתחברות עלמא עלאה ועלמא תתאה, וזהו שבזוה"ק (קכ"ט.) רזא דמלה שדה המכפלה ודאי מאן מכפלה ה' דבשמא קדישא דאיהי מכפלה וכלא קיימו כחד ובגיני' קאמר באורח סתים ה' מכפלה דלא הוי בשמא קדישא אות אחרא מכפלא בר איהו עכ"ל וידוע דב' ההין דבשמא קדישא רומז לעלמא עלאה ועלמא תתאה מן העולם ועד העולם, וזו נקרא פתח האוהל כבזוה"ק (צ"ח.) וזו פתח ג"ע: 
@66ומעתה @77מבואר ענין מהות מערת המכפלה שהוא מקום התשוקה שתחתונים נמשכין ומתדבקים בעליונים, והנה תשוקה הוא עצם החיות, וכל החיות בא מצד תשוקת הלב ממטה למעלה וכמו מים הנובעים נקראים מים חיים, וע"כ צדיקים לעולם נקראים חיים כבזוה"ק ובניהו בן יהוידע איש חי, כי תשוקתם הוא ברשפי אש ממטה למעלה: 
@66ולפי @77האמור יש ליתן טעם מה שהי' מערת המכפלה תחת יד עפרון, ויתבאר דברי המדרש בשביל שנתן עין רע בממונו של צדיק לפיכך חסרו הכתוב אות אחת משמו, ולמה דווקא אות ואו ולא אות אחרת שהי' ניכר גם בקריאה, וי"ל דהנה בזוה"ק דכמו ישראל שזכו לכל מעלתם ע"י המירוק במצרים ואלמלא הי' בשעבוד מצרים לא הי' אפשר שיזכו למעלתם הרמה כן הוא א"י שלא היתה הגיע למעלתה אם לא היתה תחילה תחת יד הכנענים, וי"ל דכמו כלל א"י היתה צריכה להיות תחת יד הכנענים, כן נמי מערת המכפלה בפרטות היתה צריכה להיות תחת יד עפרון, והיינו כי ידוע דכל השיעבוד והמירוק הוא במה שהוא היפוך לו, וע"כ אברהם אפי' בדידי' לא הוה מסתכל הי' לו מירוק במצרים ערות הארץ, ואמר הקב"ה לאברהם צא וכבוש את הדרך לפני בניך ואברהם גדר עצמו מן הערוה לפיכך נגדרו כל ישראל בזכותו, וכן גזירת ד' מאות שנה שנגזר על זרע אברהם הי' במצרים ערות הארץ היפוך לישראל זרע קודש, וע"כ מערת המכפלה שמהותה חיות ותשוקה כנ"ל היתה צריכה להיות תחת יד עפרון ושמו מורה עליו מלשון עפר שאין בו שום חיות והוא יסוד התחתון מד' יסודות: 
@66אך @77בעוד הי' צורך בו כמו קליפה לפרי הי' בו נמי צד חשיבות וכמו קליפת הפרי שהיא שומר לפרי דמטמא טומאת אוכלין, וע"כ הי' בשמו ואו שהוא אות החיים כידוע, וכן ברחב כתיב ונתתם לי אות אמת והחייתם וגו' ובזוה"ק דא ואו, ובזוה"ק (קס"ח.) יעקוב בואו אמאי בואו וכו' אמר רב ייסא אנא שמענא דכל מאן דאסתכל בחלמי' וחמא לי ליעקב מקסטר בקוספוי חיין איתוספן לי', והיינו דבעפרון אף דמהותו הי' כעפר בלי חיות מ"מ האיר בו הארה בעלמא מאות ואו, והנון שבסוף בא להקטין כידוע בדקדוק, אך כ"ז בעוד היתה מערת המכפלה תחת ידו והי' כמו קליפה שומר לפרי, אך בעבור שנתן עין רע בממונו של צדיק א"כ סילק ענינו ומהותו ממנה אל הממון וכבש"ס ב"ב נכרי כיון דמטא זוזי לידי' אסתלק [ובודאי כך הי' צריך להיות לבל לא יהי' לו שום חיבור לאברהם ולהמערה באמצעות גוף המכירה ע"כ הי' צריך שמקודם יסתלק ממנה עפרון ואח"כ יזכה בה אברהם וקנה אותה בחזקה וכמ"ש הרב אוה"ח באריכות] ע"כ בפסוק זה וישקול אברהם לעפרן כתיב חסר ואו כי אז דמטא זוזי לידי' אסתלק ע"כ ניטל ממנו אותה הארה ונשאר עפר בלי חיות, ועוד בתוספת נ' המקטין היינו שנשאר עוד גרוע מעפר שעפר עכ"פ יש צורך בו להוציא ממנו פירות, אבל זה לא נשאר בו שום תועלת וצורך: 
@66ולפי @77האמור יש לפרש דברי התנחומא שבריש מאמרינו, דהנה בזוה"ק (ע"ט.) בסתרי תורה ויקח אברהם את שרה אשתו דא גופא דאיהי לגבי נשמתא כנוקבא לגבי דכורא, ובדברי המחקרים שאברהם ושרה הם חומר וצורה, וכבר הגדנו שאין זה בדרך משל ומליצה לבד, אלא אברהם שזכה למעלתו ע"י חקירה ושכל הישר ושהי' שתי כליותיו נובעות חכמה הוריש נישראל בחינתו להיות ישרי המוח והשכל, וכאלו אברהם הוא בחי' הנשמה שבישראל, ושרה הי' בחינתה תשוקה וחפץ לאלקות, והי' הנסיון שלה שנלקחה לבית פרעה ואבימלך, ולא אתדבק בהו, ונחתת וסלקת, ולא נפגם תשוקתה וחפץ לבבה כלל ח"ו, והיא הורישה לישראל בחינתה יושר לבבם ותשוקתה להיות נמשכין ומתדבקין באביהן שבשמים, וכאלו שרה היא בחינת הלב שבישראל כי התשוקה והחפץ מתייחסים ללב, באופן שאברהם הוא בחי' השכל והמוח שבישראל ושרה בחי' הלב שבישראל ואף ששניהם בשניהם מ"מ זה הי' לו יסוד זה וזו יסוד זה וכנודע בלשון הש"ס שבת אביך במאי זהיר טפי, וזהו דברי הזוה"ק שהמשיל אברהם ושרה לנשמה וגוף דהיינו בחי' המוח והלב, והמחקרים לצורה וחומר, והדברים אחדים ואין ביניהם אלא שנוי השם: 
@66ובזה @77יתפרש דברי הזוה"ק (קכ"ב:) ובגין דאברהם ושרה לא אתדבקו בי' בגין כך שרה זכתה לחיין עלאין לה ולבעלה ולבנהא בתראה, ולכאורה יש כאן שאלה דפתח באברהם ושרה יחד דלא אתדבקו בי' ומסיים בג"כ שרה זכתה לחיין עלאין לה ולבעלה הרי שתלה לאברהם בזכות שרה למה לא בזכותו, אך לפי דרכנו י"ל דהשגות חיין עלאין זוכין לעומת העבודה בתשוקה עצומה וחיות והתלהבות כרשפי אש החיות מעורר חיין עלאין, וע"כ שרה שבחינתה הי' בחי' התשוקה וחפץ ורצון וחיות תוצאת הלב ביותר ע"כ זכותה הועיל יותר למשוך חיין עלאין: 
@66ולפי @77האמור יובן התייחסות מערת המכפלה לשרה, שכל מהות מערת המכפלה שהיא מקום התשוקה שהתחתונים נמשכין ומתדבקים בעליונים מחמת תשוקת הלב ממטה למעלה וגורם התחברות העולמות ע"כ מתייחס לשרה וכמו הזכות לחיין עלאין שמתיחס אלי' כנ"ל, ואף שבפועל לא נקנה בחיי', מ"מ מחמתה וזכותה יצאה מהיות בשבי' תחת יד עפרון, עד שאח"כ באה ליד אברהם בפועל, וכיוצא בזה שהגאולה מתחת יד המשעבד והיציאה בפועל יכול להיות בזמנים מתחלפין מצינו ג"כ בגאולת מצרים כשנגאלו לא נגאלו אלא בלילה, וכשיצאו לא יצאו אלא ביום, כבש"ס ברכות, דוגמא זה הי' במערת המכפלה שנגאלה מיד עפרון הי' בזכות שרה בע ודה קיימת, וכשיצאה מתחת ידו בפועל לא יצאה אלא אחר פטירתה, וכך שיעור הכתוב זממה שדה ותקחהו שבמחשבתה ותשוקתה להתחבר בעולם העליון בזה עצמו הוציאה את מערת המכפלה מהיותה בשבי' תחת יד עפרון, וזה ותקחהו מלשון הגבהה היינו אף שלא באה ליד אברהם בחיי' מ"מ הגביה אותה משביית עפרון: 
@88פרשת תולדות 
@00שנת תרע"א. 
@11ויאהב יצחק את עשו כי ציד בפיו @33פירש"י לצוד ולרמות את אביו בפיו שאלו אבא האיך מעשרין את המלח ואת התבן, קסבור אביו שהוא מדקדק במצוות, ולהבין למה לא שאלו דקדוקי מצוות אחרים כגון שחיטה וכדומה שיש בו דקדוקי מצוות באמת ולמה לו לבחור בדבר דקדוק כזה שהוא שקר, ונראה דהנה כל סדר הבריאה הי' טפל ועיקר, שעוה"ב עיקר ועוה"ז טפל וכמו שאחז"ל (אבות פ"ד) התקן עצמך בפרוזדור כדי שתכנס לטרקלין וכן ששת ימי המעשה טפל לשבת וז"ש בתנדב"א ימים יצרו ולו אחד בהם זה שבת, וכן בפירות יש ידות וקליפה שהוא שומר לפרי, וכמ"ש את פריו את הטפל לפריו וכל דבר אם עושה הפעולה אשר נברא ע"ז, א"כ הוא קונה שלימות, ואם הטפל הוא טפל באמת להעיקר א"כ ע"י אמצעות העיקר נעשה הטפל ג"כ שלם, ואם העוה"ז טפל באמת לעוה"ב ומתקיים התקן עצמך כו', א"כ נתעלה גם עוה"ז ומתקדש, ועוה"ב מאירה גם בעוה"ז ויקוים עולמך תראה בחייך, וכן ששת ימי המעשה אם הם טפלים לשבת באמת א"כ ע"י אמצעות שבת נתקנים ומשיגין עלי' גם הששת ימי המעשה, וזהו שרמזו חז"ל (ביצה ט"ז.) שכל יום אכל לכבוד שבת, והיינו דשבת האירה לששת ימי המעשה, וכן קליפה לפרי אם היא שומר לפרי משיגה חשיבות, וע"י כן מקבלת טומאה שהשומר מביא ומכניס את הטומאה להפרי, כבש"ס חולין קי"ח, ויש לומר שזה עצמו הי' ענין בריאת יעקב ועשו, דעשו יהי' טפל ליעקב, וע"י יעקב ישיג עשו ג"כ שלימות, וכמו שהגיד הרה"ק ר"ב מפרשיסחא דמה קושיא על עשו שהי' רשע הרי אם הי' מקיים מצות ה' גרע יותר, שהרי בשביל מצות כיבוד אב שקיים אנו סובלים כ"כ רעות רבות וצרות, ואמר שהי' יכול להיות כמו שהי' אלא שהי' צריך להיות נכנע ליעקב, והפירוש בודאי הוא כדברינו, אך עשו זדון לבו השיאו ולא רצה להיות טפל ליעקב, ועשה עצמו עיקר כבשבילו נברא העולם, ובמ"ר סוף פ' וישלח התבן והקש והמוץ מדיינים זע"ז, זה אומר בשבילו נזרע השדה וזה אומר בשבילו כו' כך אומה"ע הללו אומרים אנו עיקר ובשבילנו נברא העולם, והללו אומרים כו' אמר להם ישראל המתינו עד שיגיע היום ואנו יודעים בשביל מי נברא העולם, ובזה יש לומר הטעם שרצה יצחק אבינו לברך את עשו אף שהי' יודע שיעקב יותר צדיק מעשו, אך כוונתו היתה להאיר את עיניו ע"י הברכות והקדושה שיכנוס בו שידע מהו שלימותו, אך לא ידע מגסות הרוח של עשו דע"י גסות הרוח שבו אין לו שום תרופה כמ"ש בזוה"ק פינחס שיש עננין חשוכין שכל אור שנכנס בהם נטבע והם שבע פרות הרעות אשר לא נודע כי באו אל קרבנה יע"ש, וכ"ק אבי אדומו"ר זצללה"ה הגיד שהוא קליפת גסות הרוח, ואם בא בו מעט קדושה, עי"ז מתגאה עוד יותר, ולפי"ז יובן מה ששאלו האיך מעשרין את התבן. דמהותו היתה מדברת מתוך גרונו דכשם שחשב עצמו לעיקר כן היתה שאלתו על תבן אם הוא נחשב עיקר וצריכה מעשר, דאו"ה הם המוץ מהתבן, וכשחישב עצמו לעיקר א"כ צריכה המוץ מעשר, ולפי זה י"ל ג"כ הטעם במלח שאינו צריך מעשר כיון שאינה עיקר רק טפל לאוכל: 
@66ומזה @77יצא לימוד לכל איש, שידע שמצד מעשי עצמו אינו נחשב לכלום רק מצד מה שהוא מחובר לטהור או מחמת חיבור לכלל ישראל ומצד מעשיהם הטובים גם מעשיו נגררים להיות נחשבים, אבל לא שמעשיו בפני עצמו נחשבים כי מי יאמר זכיתי לבבי והבן: 
@66ענין @77מה שהשתדל יצחק בחפירת הבארות הגיד כ"ק אבי אדומו"ר זצללה"ה שזה הענין הי' לפועל דמיוני לסלק את טמטום הלב בדמיון עפר המכסה על המים שבבטן הארץ, וכמ"ש משלי כ' מים עמוקים עצה בלב איש ואיש תבונות ידלנה ופירש החובת הלבבות שבלב איש יש העצה במציאות וחיש תבונות איננו מחדש אלא מה שמסלק כיסוי וערלת הלב, כדמיון חופר באר עכ"ד, ונראה לבאר דהנה באברהם נאמר מי העיר ממזרח צדק יקראהו לרגלו, שהי' עולם חושך ואפילה עד שבא אברהם והאיר להם לידע שיש בורא ומנהיג העולם כולו, וכלשון המ"ר פרשת נח פרשה ל' אמר הקב"ה לאברהם עד שאתה מאיר לי וכו' בוא והאר לפני בארץ ישראל, והיינו שפתח כח השכל להשכיל ולהיטיב שיהי' עין רואה שיש בורא עולם, אך יש כחות החומר שהם נמשכין אחר טבעם, והם גוברין על השכל, ואף שיודע שאין ראוי לעשות אעפי"כ תאות לבו גוברין על השכל, וע"ז בא יצחק אבינו והוסיף להמשיך יראת השי"ת בעולם והכניס בלבבות בנ"א מדת היראה, והיראה הוא מחליש כח החומר, שנופל עליו פחד וכמאה"כ ישעי' ב' ובאו בנקרת הצורים ובנקיקי הסלעים מפחד ה' ומהדר גאונו, וזה עיקר העצה לסלק את החומר, וזהו ענין ורמז חפירת הבארות דהמים הם בעולם, אך צריכין עצה לחפור ולסלק את העפר שמכסהו והעצה ההוא המציא עוד אברהם אבינו, וחפר בארות לפועל דמיוני לסלק את כוחות החומר, אך עדיין לא הועיל בשלימות מחמת הכח החומר שהתגבר על השכל כדמיון העפר שמכסה המים, וזהו שכל הבארות שחפרו עבדי אביו בימי אברהם אביו סתמום פלישתים וימלאום עפר, וע"ז בא פחד יצחק לסלק החומר כמו חופר בארות שמסלק את העפר, וכל זמן שהי' אור הגדול של אברהם שופע בעולם לא הי' כח לחומר להתקומם נגדו כ"כ, ואחרי מות אברהם שלא הי' בא בעולם התחדשות אור דק אור שכבר הי' עי"ז סתמום פלישתים, היינו שגברו כחות החומר על האור ההוא, ולכך כל הנפש אשר עשה אברהם לא נשתייר מהם מחמת שלא קבלו מיצחק הפחד ה' וכמו שמבואר בילקוט, וע"ז בא יצחק וחזר וחפר אותן הבארות אשר סתמום פלישתים: 
@66בענין @77הברכה שברך יצחק את יעקב יש להתבונן דאפי' אם נימא שחשב שעשו הוא צדיק אבל עכ"פ הלוא לא מצינו שחשב את יעקב לרשע ח"ו, וא"כ למה לא השאיר לו אף ברכה אחת ולמה כשא"ל עשו הלוא אצלת לי ברכה ואמר הן גביר וגו' ומשמע שלא השאיר להשני שום ברכה ומה פשעו ומה חטאתו, גם קשה קו' המפרשים למה לא ברכו תיכף בברכת אברהם, אשר ע"כ נראה שחשב יצחק שהם כגוף אחד והם כשבטי יעקב אשר כל י"ב שבטים הם כגוף אחד, וכלל כולם בברכה אחת כמ"ש אשר ברך אותם, וכמו בני מנשה שעל שם אחיהם יקראו בנחלתם, ובכן אין נ"מ למי לברך אם ליעקב או לעשו, אחר שלא הי' כוונתו רק מי יהי' הצינור המשפיע שע"י יהי' נשפעין הברכות ואחר שהי' עשו הבכור רצה לברך אותו שהוא יהי' הצינור אבל הכל לשניהם יחד, והברכות הלוא לא יהי' דווקא לו לבדו אלא גם ליעקב כנ"ל, אבל אחר שהתוודע שעשו הוא היפוך יעקב וא"כ הלא לא היו הברכות לשניהם יחד לכן אמר הן גביר וגו' ולכך עתה הוסיף ליעקב ברכת אברהם, דעד הנה שחשב שהם גוף אחד א"כ לא הי' צריך לפרש ברכת אברהם אחר שהם שניהם זרעו, א"כ למי שייך ברכת אברהם אם לא להם, אבל אחר שנתוודע לו מגיהנם שנכנס עם עשו שהוא היפוך יעקב מכל וכל והוא רשע א"כ ירא פן יתקיים בו ברכת אברהם ולכן ברך את יעקב דווקא בברכה זו שלא יהי' לעשו חלק בה: 
@11ויתן לך האלקים @33פירש"י בדין, אם ראוי לך יתן לך ואם לאו לא יתן לך וצריכין להבין דאם בדין מגיע לו מה צורך לברכה, ונראה דאין הפי' שיגיע לו בדין רק שיהי' ראוי לקבל הברכות היינו דהברכות לא יקלקלו אותו כדרך מה שכתוב פן אשבע וכחשתי, וישמן ושרון ויבעט, וזה שדייק רש"י אם ראוי "לך" לא אם יגיע לך, אבל בנכרי כדי שלא יהי' חילול ה' אין משגיחין ע"ז, ואף אינו ראוי נותנין לו ע"כ, ואף אם יהי' העושר שמור לבעליו לרעתו והבן: 
@11וקום ברח לך אל לבן וגו' @33לכאורה הלא יכולת בידו לרדוף אחריו ושם לא יהי' לו שום מצילין, ויותר טוב שהי' בביתו של יצחק במקום שיש מצילין, ובאמת לא רדף אחריו, ובאמת למה לא רדף אחריו לבית לבן, ונראה דכל אדם היאך שהוא בעצמו כך הוא סובר לחבירו אם צדיק צדיק אם רשע רשע, ולכך רבקה שהיתה צדיקת חשבה, שאף בבית לבן הוא מקום מכשפות ששום אדם עוד לא ניצל ממנו אעפי"כ יעקב בצדקתו יגבר עליו ויתקומם עליו, וכמו שהי' באמת, אבל עשו שהי' רשע, חשב שיעקב לא יעמוד בבית לבן ויגבר עליו לבן שיהי' רשע, וכמו שהיתה מחשבת לבן ולבן ביקש לעקור את הכל, וא"כ עי"ז יתקיים והי' כאשר תריד ופרקת עלו מעל צואריך וא"כ יחזור הברכות אצלו, ורבקה כוונה לכוונת עשו, שעי"ז לא ירדוף אחריו ובכן היתה עצתה לטוב, ויעקב בעצמו שהי' קטן בעיניו ירא לעצמו ולכך הי' נטמן בבית עבר י"ד שנה להתקשר א"ע בד"ת שלא יוכל לבן לו ח"ו: 
@00שנת תרע"ב. 
@11ואלה תולדות יצחק בן אברהם אברהם הוליד את יצחק, @33יש להבין כפל הלשון וכבר התעוררו בזה רבותינו ז"ל, ונראה דהנה יש להתבונן מדוע נבראו יעקב ועשו תאומים בבטן אחת ושע"כ הי' לרבקה צער גדול מאד עד אשר אמרה הלואי לא עוברתי, אף אחר השתוקקתה לבנים, ושהוצרכו שניהם להתפלל ע"ז, ועתה אמרה הלואי לא עוברתי אין זה כי אם שבודאי הי' גדול הצער מאד מאד עד דכדוכה של נפש, אף שנשים צדקניות לא הי' בפתקתה של חוה, ובודאי לא הי' זה במקרה ודרך נשים, ונראה לפרש עפ"י מאמר כ"ק אבי אדומו"ר זצללה"ה, שיעקב ועשו הם כדמיון עץ החיים ועץ הדעת טו"ר ששניהם יש להם כח החיבור כטבע האמצעי, אלא שעץ החיים מחבר חלקי החיים לבד ועץ הדעת טוב ורע מחבר טוב ורע, כן יעקב חיבר השמים והארץ ע"י שהעלה את הארץ לשמים ועשו השפיל את השמים לארץ עכת"ד, ויש להוסיף בזה ביאור עפ"י מה שביאר הוא זצללה"ה דברי הש"ס ריש ב"ק מבעה זה אדם שנאמר אם תבעיון בעיו, כי צורת האדם לחבר את עולם עליון והתחתון והוא ע"י תפלה, וע"כ נקרא ע"ש תפלה, אך אם הוא מחבר טוב ורע הרי הוא מזיק, עכת"ד, ויש להוסיף בזה דברים כי אדם מספרו מ"ה כמספר שם הוי' ב"ה במלוי אלפין, והוא שם הכולל כידוע ליודעים ע"כ יש בו כח החיבור, והחיבור נעשה ע"י שהוא משתמש בעוה"ז רק לצורך עוה"ב ומקיים בכל דרכיך דעהו, ומורה במעשיו שאין העוה"ז נפרד לעצמו רק הוא משמש לעוה"ב כאמרם ז"ל (אבות ד') התקן עצמך בפרוזדור כדי שתכנס לטרקלין, בזה עצמו הוא מחבר עוה"ז לעוה"ב ועולם התחתון לעולם העליון, וכן בתפלה כשהוא מתפלל אף לצורכי עוה"ז אם הוא מתכוון כדי להשיג ע"י עולם הבא, ואם ח"ו עושה להיפוך שעיקר אצלו עוה"ז והוא משתמש בעניני עוה"ב ועולם העליון לצורך תאות עוה"ז הרי הוא מחבר ומשפיל עולם העליון להתחתון, וזהו אדם המזיק שמזיק בשמו שהוא אדם שיש בו כח החיבור, כי לולא מעלתו זה לא הי' ביכולתו להזיק: 
@66והנה @77תכלית ושלימות צורת האדם הי' יעקב שהוא הי' עיקר המחבר שני העולמות, וזה צורת תם חקוקה בכסא, ויובן עפ"י דברנו הנ"ל שאם עושה כל מעשי עוה"ז רק לצורך עוה"ב ולא להנות מעוה"ז בזה הוא מחבר עוה"ז לעוה"ב, ויובן ממילא שאם עושה כל מעשיו לשם שמים לצורך גבוה ולא לצורך עצמו כלל אפי' לצורך עוה"ב וכמו שאיתא בספרי אל תאמר אקרא וכו' בשביל שאהי' בן עוה"ב אלא עשה מאהבה, בזה הוא מחבר כל הבריאה להש"י וזה מצינו ביעקב שהשתמש בעוה"ז רק לצורך גבוה ואף הבכורה שלקח מעשו שכתבו המפרשים שענין הבכורה הוא חלק עוה"ב לא עשה לצורך עצמו לירש עוה"ב רק כמו שפירש"י אין רשע זה כדאי להקריב לפני המקום, ובזוה"ק דף (קמ"ב.) ת"ח יעקב כל עובדוי הוו לשמא דקב"ה וכו', ובדף (קמ"ד:) ת"ח בגין דיעקב אבטח בי' בקב"ה וכל אורחוי הוו לשמי' וכו', וזהו והקדישו את קדוש יעקב שיעקב הי' תכלית הקדוש, כי קדוש הוא נבדל היינו שעשה הכל צורך גבוה ולא צורך עצמו כלל אפי' לירש עוה"ב, וא"כ כל ענינים של רמאות שקיים יעקב עם עקש תתפתל באשר הכל הי' לצורך גבוה נתעלו גם כל אלו ענינים ונתחברו להש"י, ולהיפוך מזה הי' עשו שנולד עם כח החיבור כמו יעקב אבל עשה להיפוך שהשתמש בעניני קדושה לרמאות ולצוד את אביו בפיו להתלבש בטלית של מדקדק במצות למען ישיג ע"י כן תאותיו הנפסדות, וזה היפוך ממש מיעקב, ע"כ חיבר במעשיו הרעים את עוה"ב לעוה"ז וזהו מאמר כ"ק אבי זצללה"ה שיעקב הגביה וחיבר הארץ לשמים ועשו השפיל וחיבר השמים לארץ: 
@66ולפי @77הדברים האלה יובן למה כשעוברת על פתחי בתי מדרשות יעקב מפרכם לצאת, ומקשים העולם מה הי' חסר לו שם בבטן אמו שהרי אמרו ז"ל בש"ס נדה (ל:) שנר דלוק על ראשו ומביט מסוף העולם עד סופו ומלאך מלמדו כל התורה כולה, אך יובן באשר יעקב לא לעצמו הי' רוצה לצאת כי אם לצורך גבוה לחבר את שני העולמות ע"י עסקו בעוה"ז לצורך גבוה, ובאשר זה הי' צורתו ע"כ מפרכס לצאת, כי שם בבטן אמו לא הי' יכול לעשות זה: 
@66והנה @77באשר כח יעקב ועשו הי' כח המחבר, וכח אחד לשניהם ושניהם הם בבחי' אדם, אלא שזה אדם דקדושה וזה אדם בליעל אדם המזיק ע"כ נולדו תאומים בבטן אחד כמו שעץ החיים ועץ הדעת טו"ר יצאו משורש אחד כמו שכתבו המפרשים ז"ל שם, ויש לומר הטעם כי כח המאחד בא משורש האחדות, והסט"א הם ענפין מתפרדין, ע"כ באו בהכרח בשורש אחד כי שורש שניהם אחד, וכן הי' ביעקב ועשו, רק שזה לקח לאַחֵד על צד הטוב כנ"ל וזה להיפוך כי הבחירה חפשי, ואילו הי' עשו רוצה הי' יכול להיות כמו יעקב לחבר בקדושה כנ"ל: 
@66ובזה @77יש לפרש הכתוב ותאמר א"כ למה זה אנכי ותלך לדרוש את ה', ויאמר ה' לה שני גוים בבטנך ושני לאומים ממעיך יפרדו וגו' שלכאורה אינו מובן במה הרגיע את רוחה, ויש לפרש שהיא בהרגישה ניגוד ורציצה בבטנה עלה ג"כ על דעתה שאולי היא מעוברת תאומים ואחד צדיק ואחד רשע, אך היא תשיב אמרי' למה שניהם בבטן אחת והי' צריך להיות כמו ישמעאל ויצחק שיצא הפסולת תחילה, ע"כ שפטה שהוא איש אחד מעורב טוב ורע ואמרה הלואי לא עוברתי, וכעין שאמר אברהם אע"ה ואנכי הולך ערירי שפי' במד"ר שאמר אם יהי' לי בנים שיכעיסך מוטב לי ואנכי הולך ערירי, כן אמרה למה זה אנכי, וע"ז באה התשובה ששנים הם וממעיך יפרדו, והיינו שלשון פירוד מורה לדבר שיש לו שורש אחד ומתפרדין, כמו ענפין מתפרדין, וכמו שהי' שניהם בשורש אחד הוא כח המאחד ומחבר, ע"כ לא יתכן שיבראו אחד אחד, ואינו דומה לישמעאל ויצחק שלא הי' משורש אחד: 
@66אך @77עדיין צריכין למודעי מאין בא זה שיבראו שניהם דווקא בכח המאחד, שנראה מזה שכל תולדות יצחק הי' בכח המאחד, ויש לומר דהנה מדתו פחד כמ"ש ופחד יצחק הי' לי וזה היפוך העמדת תולדות, כאמרם ז"ל ברכות (כ"ב) בע"ק אסור בדברי תורה משום שמחמת קלות ראש הוא בא, וזה היפוך מדת היראה, וכן אמרה רחב הזונה ולא קמה עוד רוח באיש, מפני פחד ישראל, ופירשו ז"ל דאפי' אקשויי וכו', אך לזה הי' צריך שיתוף כח אברהם שמדתו חסד, ומאחר שכל התולדה הי' מכח התחברות שני המדות חסד ופחד שהם שני קצוות ימין ושמאל, ע"כ כל התולדות יש בהם בחי' כח המאחד שבאמת הי' יעקב כולל בתרין, רק עשו הי' ז"א דקליפה כנודע: 
@66ולפי @77הדברים האלו יובן הפי' אברהם הוליד את יצחק שרש"י פי' בראשית ד' י"ח פי' שהוליד היא לשון הפעיל שעשה שאשתו תלד, ולפי"ז צריך לומר שכל לשון הוליד הוא חסר בדבר המובן, אבל כאן יש לפרש בפשיטות שאברהם עשה שיצחק יהי' לו כח התולדה היינו שיצחק יוליד, וא"כ אין כאן כפל לשון כלל: 
@66ולפי @77דרכנו יובן דברי המדר"ת שפתח ילמדנו רבינו על מה הי' השלמים באים וכו' ותמהו הכל מה ענינו לכאן, אך י"ל דהנה שלמים מצינו תחלה ביעקב שנאמר ויזבח זבחים לאלקי אביו יצחק, מזה נראה ששלמים באשר יש בהם שלום למזבח ולכהנים ולבעלים שהוא בחי' התכללות, והוא מתיחס למדתו של יעקב, ע"כ הוא פתיחה לכל ענין הפרשה לידת בנים האלו: 
@66והנה @77שבת הוא מתיחס ליעקב כמ"ש והאכלתיך נחלת יעקב אביך, ובזה יש לפרש הזמירות ימינא ושמאלא וביניהו כלה וגו' דהנה שבת הוא מעין עוה"ב והוא בעוה"ז ע"כ הוא ממוצע ומאחד את עוה"ז ועוה"ב וכבר דברנו מזה, והנה עוה"ב נקרא בשם ימין ועוה"ז בשם שמאל כמ"ש אורך ימים בימינה בשמאלה עושר וכבוד, ובמד"ר פי' נ"ט אורך ימים בימינה לעתיד לבוא בשמאלה עושר וכבוד בעוה"ז ע"כ, וזה ימינא ושמאלא הוא עוה"ב ועוה"ז וביניהו הוא הממוצע שביניהם והמאחדים הוא כלה שהיא שבת: 
@66במד"ר @77כמה בארות חפר אבינו יצחק בבאר שבע ר' יהודה אומר ארבע כנגד כן נעשו בניו ארבעה דגלים במדבר, ורבנן אמרי חמש כנגד חמשה ספרי תורה ע"כ, ויש לפרש דהנה הדגלים שבמדבר עליהם נאמר איומה כנדגלות ובמדרש שמות ט"ו איומה כנדגלות אין דגלים אלא צבאות שנאמר דגל מחנה וצבאו וגו' וכן דגלי השמים המלאכים וכו' וכשם שהכל יראים מן הקב"ה ומן המלאכים כן הגוים יראים מישראל, מזה נראה טעם הדגלים במדבר ולא הי' כן אחר שבאו לארץ, מפני שבמדבר הלכו ישראל במקום משכן הסט"א נחש שרף ועקרב וצמאון הי' צריכין להדגלים שיפול עליהם אימתה ופחד לבל יקרבו אליהם לבלבלם ולהפריעם מעבודתם עבודת ה' ולקבוע התורה בלבם, והנה ענין חפירת הבארות כבר אמרנו בשם כ"ק אבי אדומו"ר זצללה"ה דברי החובת הלבבות מים עמוקים עצה בלב איש ואיש תבונות ידלנה, שכמו מים עמוקים שהם במציאות אלא שהם טמונים ומכוסים בבטן הארץ ואיש תבונות הוא המסיר הכסוי שעל גביהם ומדלה אותם, כן הוא עצה בלב איש שהעצה היא במציאות ואינו צריך אלא להסיר את כח החומר המכסה על העצה, ולפי"ז יהי' ענין חפירת הבארות שעשה פועל דמיוני שגסות החומר לא יכסה על העצה שבלב הישראלי כ"כ, ולפי הדברים האלה ענין חפירת הבארות וענין דגלים שבמדבר יש שיווי גדול ביניהם, שזה לבל יקרב אלהם דבר חיצוני מבחוץ המטרד והמבלבל מקנית השלימות ומעבודת הש"י וזה להסיר את חומרית הגוף עצמו, הטמטם את הלב ומונע אותו מקנית השלימות ומעבודת הש"י, וע"כ הי' מספרם שוה שכל מספר ארבע הוא כנגד ארבע קצוות הסובבים את נקודה הפנימית, שענין זה הוא בשניהם, ורבנן אמרי כנגד חמשה חומשי תורה, היינו שלא לבד להסיר המונע הי' פעולת יצחק מלב ישראל רק גם עצם קנין השלימות, וכמו שהבאר היא קבוץ מים שבגידי האדמה שהמים נמשכין דרך הגידים להבאר כן המשיך יצחק אבינו הארת חמשה חומשי תורה שנמשלה למים ללב ישראל וע"כ מספרם חמשה שהוא נקודה פנימית בתוך ארבע קצוות: 
@66ויש @77לומר שזהו ענין זכור ושמור בשבת דשבת הוא קבוע וקיימא ובא מצות שמור מקילקול, אבל תיכף עם הכנסת שבת שורה קדושה עליונה בלב ישראל אף בלי המשכתו וכולהון מתעטרין בנשמתין חדתין כדין שרותא דצלותא ופעולת האדם במצוות שמור הוא רק להסיר המונע, אבל מצות זכור הוא להמשיך עוד יותר קדושת שבת בקידוש היום וכבר דברנו מזה הרבה פעמים: 
@00שנת תרע"ב. 
@66במד"ר @77ויאמר כי הקרה ה' אלקיך לפני, ר' יוחנן ור"ל חד מנהון אמר אם לקרבנך המציא לך הקב"ה שנאמר וישא אברהם את עיניו וירא והנה איל, למאכלך על אחת כמה וכמה, ואוחרנא אמר אם לזיווגך המציא לך דכתיב הקרה נא לפני היום וכתיב וירא והנה גמלים באים, למאכלך על עאכו"כ, והק"ו אינו מובן מאי אולמא דמאכלו מקרבנו וזיווגו, דאפי' נימא שמאכלו של יצחק הוי כקרבן, מ"מ קרבנו של יצחק בודאי הי' גבוה עוד יותר, ונראה דהנה קרבנו של אדם הוא מחמת שמפריש מממונו קרבן וכדכתיב אדם כי יקריב מכם, ומחלוקות אם אדם מתכפר בשבח הקדש, אבל עיקר ההקדש הוא מהונו, וממילא קרבן שהמציא לו מהשמים לכאורה אין זה מעלה אדרבה זה נחשב גרעון בקרבן, ומ"מ המציא לו הקב"ה, כי יצחק עצמו הי' קרבן לה', ואצלו אינו נחשב למאומה מה שמפריש ממונו, כי מאחר שהוא עצמו כולו כליל אין ממונו חשוב ממונו, ואפי' עבד אמרינן מה שקנה עבד קנה רבו, ק"ו איש שהוא כולו כליל לה', וע"כ אצלו אחת הוא אם הוא מהונו או מה שהמציא לו מן השמים, ומ"מ אין סדר ועיקר רק מהונו למאכלך עאכו"כ, שהסדר הוא שהש"י מפרנס את כל הנבראים, ואין זה יוצא מהסדר אין זה דבר זר שהמציא לך השי"ת, ואוחרנא אמר אם לזיווגו המציא לך הש"י היינו עפ"י מה שאמרו משל לאדם שאבדה לו אבדה מי מחזיר על מי בעל אבידה מחזיר על אבידתו, ואעפי"כ זיווגו בא אצלו וזה שהביא המדרש מקרא וירא והנה גמלים באים, שלכאורה מן הפסוק אין ראי' שהמציא לו מן השמים, ויותר הי' לו להביא מקרא מה' יצא הדבר, אך זה המקרא הביא בריש פ' ויצא יש שזיווגו בא אצלו, אעפ"י שלא מן הסדר, למאכלך עאכו"כ: 
@11ויתן לך אלקים מטל השמים וגו' @33כ"ק אבי אדומו"ר זצללה"ה אמר שהברכה הי' שיתן לו אלקית בכל דבר עכת"ד, ויש לבאר דבריו דידוע מ"ש הרח"ו בשער הקדושה שבכל דבר שבעולם מלובש בו אלקית י"ד אותיות הוי' והדברים עתיקים, אך חומר הדבר וגופו מכסה על האלקית שבו עד שאינו נרגש, וכן כל ענינים גשמים מגשימים את האדם, באשר החיות האלקית שבו הוא בסתר פנים מאד, אבל יש צדיקים שעיניהם פתוחות ורואין בכל דבר את האלקית שבו וחושך החומר לא יחשיך מהם לראות את האלקית שבכל דבר, ולצדיקים האלו אין המאכל מגשם כלל, אדרבה מוסף כח וחיות בעבודת הש"י, וזה הי' ברכת יצחק שיתן לך האלקית מטל השמים וגו' שלא יהי' האלקית כ"כ בהסתר ובהעלם, וממילא לא יגשם כנ"ל: 
@66ובזה @77יובן מה שיש לדקדק בפירש"י האלקים בדין אם ראוי לך יתן לך ואם לאו לא יתן לך, אבל לעשו אמר הנה משמני הארץ יהי' מושביך בין צדיק בין רשע יתן לך ע"כ, והנה בפרשת לך בישמעאל ויצחק פירש"י מכאן למד ק"ו בן הגבירה מבן האמה כתיב הנה ברכתי אותו וגו' זה ישמעאל וק"ו את בריתי אקים את יצחק, ולמה לא נימא גם כאן ק"ו הזה מה עשו כך אפי' רשע נותנין לו ישראל לא כל שכן, וכי בשביל שישראל הוא בעל אמונה ולא יקרא תגר יפסיד וע"ז משלו משל וכי בשביל שאני זכר הפסדתי, אך כבר אמרנו במק"א דאין הפי' אם ראוי לך אם מגיע לך בדין שכר מעשיך, דא"כ לא הי' צריך בזה לברכת יצחק דבלא"ה אין הקב"ה מקפח שכר כל ברי', אלא הפי' שיהי' עכ"פ כלי ראוי לקבל ולא כמ"ש עושר שמור לבעליו לרעתו, אבל לנכרי שלא יהי' חילול ה' אף בכה"ג יתן לו: 
@66ולהנ"ל @77יבואו הדברים על נכון, דבגשמית הברכה באמת למד ק"ו יעקב מעשו כנ"ל, זולת במקום שהוא לרעתו ח"ו שוב אין שייך הק"ו, אבל ברכת יעקב שהוא אלקית כנ"ל, זה אי אפשר ליתן לאיש יותר מכפי שהוא כלי המקבל, וצא ולמד משבירת הכלים שידוע ליודעים שהי' מחמת שלא הי' יכולים לקבל כ"כ אור והדברים עתיקים, ולזה צריך צמצום במדה ובמשקל כל איש כפי מה שהוא ראוי לקבל: 
@11וירא עשו כי רעות וגו' וילך עשו אל ישמעאל וגו' @33נראה שעשו הוא ברשעו מתחילתו ועוד סופו, כמו שבתחילתו לא הרגיש בעצמו שום חסרון וכל דרכו הי' ישר בעיניו, ועשו בגמטריא שלום היינו שהי' שלום בעצמו, כן גם בסופו אחר שראה שנהפך עליו הגלגל פתאום שלפני רגעים אחדים חשב שכל העולם כולו שלו, ובמד"ר ועשו אחיו בא מצידו מזויין לצוד את נפשו, ונראה שהפי' נפשו של יעקב, וחשב שישאר לבדו ברוך מבנים יורש את כל העולם, ופתאום נהפך עליו הגלגל ונעשה עבד ליעקב, והי' לו להשים אל לבו שמעשיו הרעים גרמו לו זה, אבל זדון לבו כמאז כן עתה לא הרגיש שום חסרון במעשיו, ותלה הכל בנשיו באשר הם מבנות כנען לא יתכן שזרעם יעמדו על הברכה, וע"כ לקח מבנות ישמעאל כדי שיהי' זרע מיוחס ואז עדיין יחזור הכל אליו, אולי חשב שבודאי יעקב יתקלקל ח"ו בבית לבן ויתקיים ח"ו והי' כאשר תריד, או בפשיטות שיהרוג את יעקב ובהכרח תחזיר הכל אליו, ותדע שלא גרש את הראשונות אלא ודאי חשב להיות כמו דור המבול שהי' להם אשה לפו"ר לבד, וכל מעשיו הרעים ומעשי נשיו המרשעות הי' טובים בעיניו ולא מצא בהם חסרון רק מה שאינם מיוחסות כנ"ל, וזה לגמרי היפוך ממדת יעקב שהי' תמיד בעיני עצמו בבחי' עקב, וכמ"ש כ"ק אבי זצללה"ה בפי' דברי הגמרא (ברכות י"ג.) דהקורא לישראל יעקב אינו עובר בעשה משום דהדרי' קרא, היינו שאף אחר שהשיג שם ישראל כי שרית וגו' נשאר עוד בבחי' עקב, וזה לימוד גדול לכל איש אם רואה דלא סליק בי' נהורא דנשמתא אל יתלה בדברים צדדיים לאמור מפני שאין לו פרנסה או שאין לו מנוחה והתברך בלבבו לאמור שאין בו האשמה, אל ישעה בדברי שוא שזה מעשה עשו רק יתלה החסרון בו בעצמו וצריך ביטוש ויקרע סגור לבבו וכמאמר הזוה"ק האי אעא דלא סליק בי' נהורא מבטשין לי' כך גופא דלא סליק בי' נהורא דנשמתא מבטשין לי' בהרהורי תשובה ומוסיף אומץ בתורה ובמצות כמדת יעקב: 
@00שנת תרע"ג. 
@66במדרש @77גיל יגיל אבי צדיק ויולד חכם ישמח בו, גילה בזמן שהצדיק נולד גילה אחר גילה בזמן שהוא צדיק בן צדיק [כן הוא גרסת הילקוט משלי], ובמדר"ת מפורש עוד יותר שבשעה שנולד יצחק היו הכל שמחים שמים וארץ חמה ולבנה כוכבים ומזלות ומפני מה היו שמחים שאלמלא לא נברא יצחק לא הי' העולם מתקיים שנאמר אם לא בריתי יומם ולילה חקות שמים וארץ לא שמתי ואין בריתי אלא יצחק שנאמר ואת בריתי אקים את יצחק, ויש להבין למה לא שמחו כ"כ בלידת אברהם שכתוב בי' נמי ברית, ובפשיטות יש לומר שבריתו של אברהם לא הי' מתולדה, אלא אח"כ בצדקתו, אבל בריתו של יצחק הי' עד שלא נולד, אבל העיקר נראה עפ"י דברי המדרש רבה הנ"ל דבזמן שהצדיק נולד הוא רק גילה אחת ובזמן שהוא צדיק בן צדיק הוא גילה כפולה, וע"כ יצחק שהי' צדיק בן צדיק הי' הגילה כפולה מלידת אברהם שהי' צדיק בן רשע, אך צריך ביאור שעכ"פ הי' להם לשמוח שמחה אחת בלידת אברהם, גם יש להבין מהו הגילה הכפולה, גדולה וקטנה הו"ל למימר, והלשון גילה אחר גילה אינו מובן לכאורה: 
@66ונראה @77דהנה ענין השמחה בלידת הצדיק הוא משום שבאמצעות הצדיק נמשך קדושה וברכה לעולם, ובמדרש פרשה מ"ב משל לאוהבו של מלך שהי' שרוי במדינה ובשבילו נזקק המלך למדינה, אך באשר נשמה של אדם היא נעלמת ורוחני ודקה עד מאד, ע"כ הקדושה וברכה הנמשך באמצעותה הוא נמי נעלמים ואינם מרגישים אלא הרוחניים, ולדידהו נתוסף תוספות אור וגילה בזמן שהצדיק נולד, אבל כשהוא צדיק בן צדיק ומושך הצדיק בעת הולדתו מלבוש קדוש, להוליד א"כ באמצעות מלבוש קדוש זה נמשך קדושה וברכה גם להנגלים שהם מלבושי הרוחניים, וזהו גילה אחר גילה בזמן שהוא צדיק בן צדיק, שהגאולה הוא כפולה הן בהרוחניים והן בהגשמיים שהם מלבושי הרוחניים, וזהו גילה אחר גילה בזמן שהוא צדיק בן צדיק שהגילה הוא כפולה הן בהרוחניים והן בהגשמיים שהם מלבושי הרוחניים, והיינו הא דמדר"ת שבשעה שנולד יצחק היו הכל שמחים שמים וארץ חמה ולבנה כוכבים ומזלות שהם מלבושי הרוחניים מפני שיצחק הי' לו גוף ומלבוש קדוש שהמשיך לו אאע"ה ע"כ שמחו גם הם, ומדוקדק הלשון שחושב המדר"ת ששה דברים שמים וארץ חמה ולבנה כוכבים ומזלות, כי מספר ששה הוא כנגד ששה קצוות המלבישים את נקודה הפנימית, אבל בלידת אברהם הנה מבואר בכתבי האר"י ז"ל שתרח בא על אשתו בימי נדתה ומזה נולד אברהם באשר החיצונים שהיתה נשמתו בשבי' אצלם לא הניחו את נשמתו להפרד מהם לירד לעוה"ז, אלא כשראו זיווג טמא ומאוס כזה חשבו שבודאי תחזור הנשמה אצלם עוד יותר מטונפת עכת"ד, וממוצא הדברים שהמלבוש הי' טמא ומאום ע"כ לא שמחו בו שמים וארץ חמה ולבנה כוכבים ומזלות שהם הששה קצוות, אלא נקודה הפנימית המתיחס לשביעי בודאי נתוסף אור בלידת אברהם נמי, ובזה י"ל דהיינו טעמא דאיתא במדרש אשרי תבחר ותקרב יש שנבחר אבל לא נתקרב, אברהם נבחר אבל לא נתקרב אלא הוא קירב את עצמו, כי באשר הי' לבושו טמא לא הי' אפשר לקרבו אלא לעומת שהוא טיהר את עצמו מקודם, וכבמדרש חזית ג' ה' מור זה אברהם אבינו שהי' ממרר ומסגף עצמו ביסורין, והיינו לטהרת המלבוש ואם הי' נתקרב קודם הי' כעין המכניס טומאה למקדש, ע"כ בשעת לידתו לא שמחו בו שמים וארץ וכו': 
@66ולפי @77האמור יש לפרש עוד מאמר המדרש אברהם לא ניצל מכבשן האש אלא בזכותו של יעקב משל לאחד שהי' לו דין לפני השלטון ויצא דינו מלפני השלטון לשרוף וצפה אותו השלטון באסטרולוגיא שלו שהוא עתיד להוליד בת והיא נשאת למלך אמר כדאי הוא להנצל בזכות בתו שהוא עתיד להוליד והיא נשאת למלך, כך אברהם יצא דינו מלפני נמרוד לישרף וצפה הקב"ה שיעקב עתיד לעמוד ממנו אמר כדאי הוא אברהם להנצל בזכותו של יעקב, ואינו מובן, דמה ענין שיצא דינו מלפני נמרוד לישרף להמשל שבאמת נתחייב ראשו להשלטון, ובהמשל זה השלטון שחייבו הוא שהצילו בשביל בתו, אבל בהנמשל הרי חייבו נמרוד ואין זה נקרא כלל חיוב לגבי המצילו שהוא הקב"ה, ובמדר"ת שאמרו מלאכי השרת רבש"ע לזה אתה מציל כמה רשעים עתידין לעמוד ממנו אמר להם הקב"ה בשביל יעקב בן בנו שעתיד לעמוד ממנו אני מצילו, וזה תימא שלא מצינו קטרוג שיתחייב הצדיק בשביל שעתיד להוליד רשעים, ואפי' בשביל חטא עצמו שעתיד לעשות אינו נידון כמפורש בש"ס ר"ה הובא ברש"י פ' וירא בפסוק כי שמע אלקים את קול הנער באשר הוא שם לפי מעשיו של עכשיו הוא נידון ולא לפי מה שעתיד לעשות, מה גם על מעשה זרעו אחריו, ומפורש ביחזקאל בן לא ישא בעון האב ואב לא ישא בעון הבן: 
@66אך @77לפי האמור שהשמים וארץ לא שמחו בעת לידתו מפני שבנין גופו הי' בטומאת הנדה, ועדיין הי' צריך מירוק וצירוף וזיכוך יש לפרש, דהנה ידוע בהכשר הכלים מגעולי גוים יש שני מיני הכשר, הגעלה בחמין, וליבון באש, וההפרש ביניהם שבהגעלה בחמין נפלט הבליעה של איסור לחוץ, אך באם הבליעה כ"כ נדבקת ונסרכת בחוזק עד שאינה מתפרדת ע"י הגעלה בחמין, צריכה ליבון שתשרף הבליעה במקומה, וכעין זה הוא חלקי הרע הנבלעים באדם יש שיוצאין ממנו ע"י צירוף וזיכוך בעסקו במצות ובמעש"ט שגורמין להמשיך הארה אלקית בלב האדם ועי"ז הסט"א וחלקי הרע בדילין ממנו כענין שכתוב מפני שרי גברתי אנכי בורחת, ויש שנדבק כ"כ בחוזק שאין נפרדין ע"י הארה אלקית כנ"ל, ובזוה"ק שיש עננין חשוכין שכל אור הבא בהן נבלע ואינו מאיר מפני עובי חשכת עננין, והם שבע פרות הרעות שראה פרעה שגם אחר אכלם את הטובות לא נודע כי באו אל קרבנה, וזה כעין אינו יוצא בהגעלה כנ"ל, אלא שצריך ליבון שתשרף הרע במקומו, והיינו כדכתיב כל דבר אשר יבוא באש תעבירו באש וטהר, הוא אשא דאורייתא ששורף ומכלה את כל חלקי הרע שבאדם, והיינו כשהלימוד הוא ברשפי אש שלהבתי', כי אם איננו כ"כ בהתלהבות יתירה אין בו כח זה לעשות ליבון לנפש, אך כאשר הוא בהתלהבות רוח אייתי רוח ואמשיך רוח, אש אלקי אש אוכלה אש, הוא עושה ליבון לנפש, וזה גורם שהמצות ומעש"ט יעשה נמי בהתלהבות, כמו שאמר זקיני זצללה"ה מקאצק שאור המצוה מונח בהמסכת שמדברת ממצוה זו, ומובן כשהלימוד הוא בהתלהבות מושך אש אלקי אש אכלה אש גם בהמצוה, ויש לומר שמצוות שבת מועיל מאד גם לזה כי המצוה הוא אהבה ורצון ודביקות ורגש הנפש, ובהופיע אור קדושת שבת ממילא כל חלקי הרע בטילין במציאות, כי מציאות חלקי הרע הוא רק מפאת ההסתר של ששת ימי המעשה שהי' נמתחין והולכין, ובשבת הוא היפוך מזה שהכל שב למקורו, וע"כ מחמת קדושת שבת שבלב האדם נתבטל ממילא כל חלקי הרע משם, והנה תקנה זו ע"י אש התורה מובן שהוא רק לאחר מתן תורה שניתן כח זה בתורה על הארץ לשרוף את כל הרע, אבל קודם מ"ת אם הי' חלקי הרע כ"כ נדבק ונסרך בחוזק עד שאינו בורח מפני הקדושה, שוב אין לו תקנה, ובודאי גם שבת קודם שנצטוו עלי' לא הי' באופן זה כי גדול המצוה ועושה וכו', וע"כ טומאת הנדה שהוא טומאה חמורה מאד, ובזוה"ק ח"ב (ג:) דלית מסאבו תקיף בעלמא בר ממסאבו דנדה קשיא מכל מסאבו דעלמא אסתאב הוא וכל דמקרבין בהדי' יסתאבון עמי', בכל אתר דאזלין אתדחייא שכינתא מקמייהו וכו', לזה אין תקנה בהמשך לתוכה הארה אלקית ע"י מצות ומעש"ט להבריח את חלקי הרע דאדרבא מסאבו דנדה דחייא שכינתא מקמי', וע"כ אאע"ה שבנין גופו נבנה במסאבו דנדה לא הי' לו תקנה אלא שריפה ממש וזהו שיצא דינו מלפני נמרוד לישרף, שמאת ה' היתה שומה בפי נמרוד שיגזור עליו שריפה לכלות פשע ולהתם חטאת ותשאר נשמתו זכה ונקי', ואחרי שכבר יצאה לחירות משבויתה שהי' ביד החיצונים, שוב תוכל לבוא לעוה"ז עוד הפעם בגוף טהור, לא כמו בראשונה שהיתה שבוי' בידי החיצונים ולא הי' מניחין אותה כנ"ל, אבל אחר שכבר יצאה מתחת ידיהם תוכל לבוא בגוף טהור ויהי' בתכלית השלימות בלי פסולת ולא יצטרך עוד שיצא ממנו עשו וישמעאל שישאבו את הזוהמא, והיינו הך דאיתא במדר"ת שהי' אומרים המלאכים לזה אתה מציל כמה רשעים עתידין לעמוד ממנו, והיינו שלא מפני זה יתחייב, אלא שיותר טוב לפניו לישרף שלא יצטרך שיצא ממנו הרשעים האלו, ובזה יתיישב עוד דקדוק שלא נאמר שמלאכי השרת קטרגו עליו, כמו שנאמר הלשון בישמעאל לפי שהי' מלאכי השרת מקטרגין ואומרים [ברש"י פ' וירא] וכאן לא נאמר לשון קטרוג אלא אמרו מלאכי השרת, והיינו שלא בתואר קטרוג אמרו אלא שיותר טוב הוא לפניו כנ"ל, עד שאמר הקב"ה שיעקב עתיד לצאת ממנו שגם לבושו זה יתברר ויתלבן ע"י שיצאו ממנו עשו וישמאעל לשאוב את הזוהמא וישאר יעקב נקי בלי פסולת והוא בת הנשאת למלך: 
@66במדרש @77ויעתר לו ה' משל לבן מלכים שהי' חותר על אביו ליטול ליטרא של זהב והי' זה חותר מבפנים וזה חותר מבחוץ, פי' דאם אדם מתאמץ בתפילה יותר מכפי טבעו הרגיל, פותחין לו כנגדו נמי מן השמים למעלה מן הטבע, ואפי' שאינו כדאי וזה נקרא חתירה שאינו דרך פתח הרגיל, ויש לדקדק דמדקאמר זה חותר מבפנים דהיינו המלך שהוא בפנים תחילה, דמשעה שנתן דעתו להתאמץ בתפילה, אפי' טרם שהתחיל להתפלל, תיכף חותר מפנים, וזה עצמו הוא מסייע ונותן כח לאדם לתפילה, וזה ה' שפתי תפתח מכלל שהם סגורין, אך להתאמץ בתפילה כ"כ אינו דבר נקל לכל איש, ונראה שעכ"פ בשבת דכתיב ביום השבת יפתח וגו' שאז בלא"ה השערים פתוחים זה עצמו נותן כח לאיש להתחיל להתאמץ בתפילה ואז ממילא הפתיחה שע"י התפילה הוא באופן אחר לגמרי, וע"כ גם בשבת אומרים ה' שפתי תפתח: 
@66במדרש @77ויתרוצצו ר' יוחנן אמר זה רץ להרוג את זה וכו', יש להתבונן בלשון רץ ששייך בהעתקת מקום כמו וירץ לקראתם מפתח האוהל, אבל בעודם במעי אמם שלא נעתקו ממקומם כלל איך שייך לשון רץ, ונראה שהוא העתקת מהות ומוסרי שהרי מהות רבקה לא היתה להרוג את הרשע, וכמו שהגיד כ"ק אבי אדומו"ר זצללה"ה שהאנשים שהם ממדת הדין צריכין שמירה מאד שבל יתעורר עם זה דינים אחרים, וכמו ששלמה המע"ה כשהרג את יואב ושמעי בצוואת אביו שלח לבניהו בן יהוידע להרגם, ולכאורה אינו מובן שהרי הוא הי' כהן איש החסד, אך הוא הדבר שבאשר בא להם המיתה מצד דין המלכות הי' צריך שמירה כנ"ל, עכת"ד, ולדידי יש להוסיף שמטעם זה לא מצינו ביצחק אבינו שום רוגז וכעס ודין ובאברהם מצינו מלחמת ארבעה מלכים וביצחק לא מציני ענין זה כלל, כי כל ימיו הי' באהבה ורצון, כי באשר הי' מדתו מדת הדין הי' שומר עצמו מאד מכעס, וע"כ נשי עשו שהי' מורת רוח ליצחק ולרבקה לא מצינו שכעס עליהם להשליכם מביתו כי בודאי עשו שהי' מתחפש בלבוש צדיק לא הי' לו כ"כ מקום להחזיק בימינם, והכל מטעם הנ"ל, וכן רבקה שהי' מדת הדין רפה כבזוה"ק היתה שומרת עצמה מכל מיני כעס ודין וכמ"ש שאמרה למה אשכל גם שניכם יום אחד, הרי שהיתה חס אפי' על עשו, וזה פירש ממהות שלה נקרא שרץ ממנה, ובזה יובן דקדוק עצום לקמן במדרש בשעה שהיתה עומדת על פתחי בתי כנסיות וב"מ יעקב מפרכס לצאת וכו' ובשעה שהי' עוברת על בתי ע"ז עשו רץ ומפרכס לצאת וכו' שאצל יעקב על פתחי ב"כ וב"מ לא נזכר רץ, ואצל עשו על פתחי ע"ז נזכר רץ, ולהנ"ל ניחא שיעקב לא נעתק ממהותה לצאת על בתי כנסיות וב"מ שהרי היתה צדיקת לא נזכר בו לשון רץ, אלא בעשו על פתחי ע"ז שנעתק ממהותה נזכר לשון רץ: 
@11ותאמר א"כ למה זה אנכי @33פירש"י מתאוה ומתפללת על הריון, מזה נראה שהי' היסורין עד דכדוכה של נפש, שהרי זה עשר שנים שכלתה עיני' מיחלת ומצפה לבנים, מה גם שהיתה יודעת שממנה צריך לצאת אומה הישראלית שכל בנין העולם תלוי בזה, ומ"מ לא עצרה כח לסבול, ויש להבין למה הי' כזה שיהיו שניהם בכרס אחד, ולמה לא כמו ישמעאל ויצחק שנולדו זה אחר זה, ולא היתה צריכה לכל הצער הזה, מה גם נשים צדקניות לא הי' בפתקה של חוה, א"כ מצדה לא היתה צריכה להצער: 
@66ונראה @77דהנה אמרו ז"ל בש"ס ע"ז אלמלא חטאו ישראל בעגל לא הי' מולידין כי פסק היצה"ר, וכח להוליד אי אפשר בלתי היצה"ר ובש"ס יומא (ס"ט:) בעי בעיתא בת יומא בכל א"י ולא אשכחי כאשר אכנה"ג חבשוהו להיצה"ר, והנה במדרש פרשה נ"ג ויגדל הילד ויגמל רבי יהושע רבה אמר נגמל מיצה"ר, וכבר אמרנו, שגם מתולדה הי' נקי בתכלית כמו שאנו מברכין אשר קידש ידיד מבטן שזה יצחק, ויש להבין מאין נמצא בו כח להוליד אחר שהוא נקי מיצה"ר, ובזוה"ק שלעתיד ישיגו הכח ע"י תפלה, ואף כי מייתא הקרא דויעתר יצחק לאסמכתא ורמז על העתיד, מ"מ הרי מפורש בכתוב כי עקרה היא, משמע שמצידו לא הי' מניעה, אך י"ל דמזה עצמו שהי' צריך לצאת ממנו עשו, הרי בהכרח שהי' פסולת זה, ופסולת זה הביא בו כח להוליד, ובאמת אחר שיצא ממנו פסולת זה שוב לא הי' בו כח להוליד, ולפי"ז יובן שבהכרח הי' צריכין שניהם להיות בכרס אחד, דאם הי' יוצאה הזוהמא הוא עשו מקודם שוב לא הי' נשאר בו כח להוליד את יעקב: 
@66ולפי @77מה שאמרנו יובן הקרא וישקף אבימלך בעד החלון וירא והנה יצחק מצחק את רבקה אשתו, שפירש"י ראהו משמש מטתו, וכבר תמהו כל המפרשים שישראל קדושים הם ואין משמשים מטותיהן ביום, ולהנ"ל י"ל דהנה מעשה זה הי' אחר שכבר נולד עשו, ונשאר נקי לגמרי, והי' כאדה"ר קודם החטא, ואולי עוד יותר, וכמו באדה"ר דכתיב ויהיו שניהם ערומים ולא יתבוששו שפירש"י שלא הי' יודעין דרך צניעות להבחין בין טוב לרע, ושם שהנחש ראה אותם ערומים ועוסקין בתשמיש לעין כל, וכמ"ש הספורנו שם כי אז הי' כל פעולותיהם וכל איבריהם לעשות רצון קונם בלבד לא להשיג תענוגות נפסדות כלל באופן שהי' פעולת הזיווג אצלם כפעולת האכילה והשתיה המספקת עכ"ל, וכן כתב האור החיים שטעם הדבר מפני היותם משוללים מבחי' הרע וכללותם קודש היו דומות בהם בפנים של מטה כפנים של מעלה, וכעין זה נאמר ביצחק אחר שנפרד ממנו הפסולת הוא עשו הרשע, וא"כ יוצדק הדבר כפשוטו: 
@66במדרש @77הה"ד כי לדם אעשך ודם ירדפך אם לא דם שנאת ודם ירדפך, ועשו הוא שונא את הדם רשבנ"א זה דם בכורה וקרבנות, ר' לוי אמר זה דם של מילה, רבנן אמרי שנאת דם של אדם בגופו וכו', נראה לפרש דהנה לקמן במדרש שא נא כליך זו בבל תליך זו מדי קשתך זו יון וצא השדה זו אדום, ביאור הדברים עפי"מ שהגיד כ"ק אבי אדומו"ר זצללה"ה בטעם שבחר יצחק בציד כי מדתו גבורה לכבוש ולהכניע הכל להקדושה והי' לו ענין ציד לפועל דמיוני, עכת"ד, ולי יש להוסיף בה דברים דהנה מתחילת הבריאה כתיב וירדו בדגת הים ובעוף השמים ובבהמה ובכל הארץ ובכל הרמש הרומש על על הארץ, והיינו כי הכוונה הי' שכל בעלי חיים יהי' נכנעים לאדם והאדם יהי' נכנע להש"י, בזה יהי' כל הבריאה נכנעת להש"י, וע"כ כשחטאו הדורות ולא הי' נכנעין להש"י, ממילא אבדו הרדי' על יתר בעלי חיים, ובמדרש פרשה כ"ה בשעה שברא הקב"ה את אדה"ר השליטו על הכל הפרה היתה נשמעת לחורש וכו' כיון שחטא אדם מרדו עליו הפרה לא היתה נשמעת לחורש וכו' כיון שעמד נח נחו, ובדור המבול הופקרו למאכל לחיות רעות לשלוט בהם לפיכך הוצרך להזהיר עליהם את החיות כברש"י פ' נח, ובמדרש מורא וחתות חזרו ורדי' לא חזרו, וע"כ יצחק שהי' עולה תמימה, ובמדרש פרשה נ"ג ויגדל הילד ויגמל רבי הושעיא רבה אמר נגמל מיצה"ר, מה גם אחר שיצא ממנו הפסולת זה עשו והי' נשאר נקי כאדה"ר קודם החטא, וכמו שכתבנו במאמר הקדום, ע"כ הי' ענינו להכניע כל הבריאה להש"י ע"י מה שהוא הי' בטל בתכלית ונכנע להש"י ובמה שהכניע הבע"ח אליו הי' כעין הרדי' של אדה"ר וכנ"ל, והי' זה פועל דמיוני לכלל העולם, ובזה יש לפרש דברי המדרש הנ"ל שא נא כליך וגו' שרומז לארבע מלכיות, היינו שכוונת יצחק הי' לעשות תיקון הכללי להגביה גם את הד' מלכיות לעשותם נכנעים להש"י, ובזוה"ק דיצחק רחים לעשו דכל זינא אזיל בתר זיני' דמאחר שהי' סבור שעשו הוא בקדושה הי' סבור להכניע על ידו כל הד' מלכיות לקדושה, כי שליח של אדם כמותו, אבל באמת עשו ישראל מומר הוי ולא הי' ראוי להעשות שליח בזה, אדרבא כל הבחי' טובות שהי' בו מתולדה השתמש בהם לרוע, והי' רוצה להכניס את הקדושה ח"ו להיפוך, ובמדרש ועשו אחיו בא מצידו מזוין לצוד נפשו כמד"א ואשר לא צדה, ולכאורה אינו מובן הלא עדיין לא ידע שיעקב קיבל את הברכות ומה הי' לו ליעקב, אך הוא הדבר באשר ידע שיעקב הוא כולו קודש הי' רוצה לצודו ח"ו לצד הטומאה: 
@66ולפי @77האמור יובן עוד טעם מה שעשו נולד בכור, דהנה בכור הוא ראשית ואחר הראשית נגרר הכל, ובאמת הוא ראשית גוים עמלק, ונברא בבחי' זו שיהי' ביכולתו להכניע הכל לקדושה ע"י שיכניע את עצמו ואת כל חלקי הרע שבו להקדושה, הי' נעשים כולם נכנעים כי אחר הראשית נגרר הכל, ואז הי' באמת שייך אליו הענין להקריב קרבנו לדבק הכל להקדושה ממטה למעלה אבל הרשע הזה בחר לו דרך אחרת להיפוך כנ"ל, וזה הוא שאמר רשב"נ שהי' שונא דם בכורה וקרבנות: 
@66ור' @77לוי אמר זה דם מילה, היינו דהערלה היא קליפה חמורה מאד וחופפת על ברית קודש ובאה המצוה לחתכה כי קליפה חמורה זו אי אפשר להכניסה בקדושה, ואין לה תקנה אלא להרחיקה, וע"כ אברהם שאיחה את כל באי העולם נצטוה על המילה, כי לקליפה זו אין תקנה, ובזה נתגלה אות ברית קודש ונשלם צורת אדם באותיות שין דלת יוד כידוע אז שורה על האדם שם הש"י מלמעלה למטה וע"כ להכניע את הכל להקדושה הי' בו הצורך למצות מילה, אך הרשע הזה הי' בהיפוך, והי' דבוק בעריות, וז"ל הא"ע פרשת וילך ומעבודת ה' לשמור כח הקבול כפי המקום על כן כתיב את משפט אלקי הארץ ע"כ אמר יעקב הסירו את אלהי הנכר והפך המקום הדבק בעריות שהם שאר עכ"ל: 
@66ורבנן @77אמרו שנאת דמו של אדם בגופו, היינו כי כבר אמרנו בשם האר"י ז"ל שרביעית דם שבאדם הוא ממוצע בין הנפש להגוף, ובזה אמרנו הטעם מה שבכל מקום פירוד הנפש מהגוף מכונה בשם שפיכת דמים, היינו העדר הממוצע והמחבר, וכמו בפרטות כן בכלל העולם, העולם העליון והתחתון יש להם צירוף והמפריד ביניהם זה נקרא שפיכת דמים, ורמזו ז"ל בטיטוס שגידר את הפרוכת ונעשה נם והי' דם מבצבץ ויוצא כי הפרוכת המבדיל בין קודש לקודש הקדשים הוא דוגמת המחבר שני העולמות, ובהעדר זה שנקרא שפיכת דמים נעשה נס שהי' הדם מבצבץ ויוצא בפועל, והנה תמורת שנברא להכניע הכל להקדושה הי' נרגן מפריד אלוף: 
@66קיצור @77הדברים כל התנאים כולם לדבר אחד נתכוונו לבאר רעות עשו, שמעשיו הי' היפוך ממה שנברא עליו, וכשתדקדק תמצא שהם ג' עבירות ע"ז ג"ע שפ"ד, עבודת הקרבנות הוא היפוך ע"ז מילה הוא היפוך עריות, זה דעת רשב"נ ור"ל, ורבנן אמרי שפיכת דמים: 
@66והנה @77ידוע מ"ש המהר"ל כי שלש עבירות אלו הם בגוף ונפש ושכל, ויש לומר שלעומתם עתיד שר של אדום לטעות שלש טעיות כבש"ס מכות (י"ב.) ושאנו אומרים בזמירות יחשוב לו בצרה תקלוט כבצר, ומלאך כאדם בתוכה ינצר ומזיד כשוגג במקלט יעצר, הטעות שבמקום מתיחס לגוף, הטעות בחילוק שבין מלאך לאדם מתיחס לנפש, והטעות בין מזיד לשוגג מתיחס לשכל ודו"ק: 
@66במדרש @77שעבר עשו שתי עבירות שבא על נערה המאורסה שנאמר כי בשדה מצאה, והוא עיף שהרג את הנפש, המד"א כי עיפה נפשי להורגים ר' אמר אף גנב וכו', ונראה עפי"מ שאמרו ז"ל דמחמיר הכתוב בגנב מבגזלן, שעושה עין של מעלה כאלו ח"ו אינו רואה, וא"כ הוא ענף מע"א, והוא עבירה שלמעלה אמרו ג"ע ושפ"ד והוסיף ר' אף ע"ז, וזה שמסיים המדרש והוא רואה את בן בנו עע"ז ומג"ע ושפ"ד, ולא מצינו לו ע"ז אלא זה שגנב, ובזה יובן דברי הרמב"ם דגזל גוי מותר מה"ת וגניבת גוי אסור [עי' רמב"ם ריש הלכות גניבה וריש הלכות גזילה ואבידה וחידושי הר"ן סנהדרין (נ"ז.) אף שאינו נראה כן מדברי הרה"מ והכ"מ], דאיסור גניבה לאו מפני לתא דנגנב שחסרו אלא מפני לתא דגנב שהוא כענין ע"ז וזה אין חילוק בין גונב מישראל לגונב מגוי, ולפי"ז יש לומר דאפי' גניבת דעת וחניפה וצביעות נמי בכלל גניבה מאחר שאיננו מפאת החסרון של חבירו אלא לתא דידי', ודו"ק, וממוצא הדברים כל איש ישום אל לבו מה גדלה איסור הצביעות וגניבת דעת השם ישמרנו: 
@66ברש"י @77כשנעקד יצחק על גבי המזבח והי' אביו רוצה לשוחטו באותה שעה נפתחו השמים וראו מלה"ש והיו בוכים וירדו דמעותיהם ונפלו על עיניו לפיכך כהו עיניו עכ"ל, ומובן לכל שאין הדברים כפשוטן, ונראה לפרש דהנה רצונו של אברהם לשוחטו הי' חוץ לדרך הטבע, ובמדרש פ' העקידה הן אראלם צעקו חוצה חוצה הוא ברי' למיכס ית ברי', אלא שאהבת הש"י שבו עקר כל חוק וגבול הטבע שהטבע לא חצץ בפני', וכמים פנים אל פנים, עורר מלמעלה שהטבע והצמצום לא יחוץ בפני הרוחנית המשפיע מלמעלה, כי כל ההשפעה הבאה מלמעלה הוא רוחני אלא שמתעבה ומתגשם בעברו דרך כל עולם ועולם וממלאך למלאך עד בואה להכוכבים כדי שתהי' ראוי להנתן לעוה"ז הגשמי כי אין ביכולת הגשם לסבול התגלות הרוחני וכמ"ש מנוח מות נמות כי אלקים ראינו, וכמו ששמעתי מכ"ק אבי אדומו"ר זצללה"ה כשהתפלות עולין למעלה מלה"ש מחבקין ומנשקין התפלות, היינו לזככם ולדקדקם מעפרוריות הגשם עד שיהי' ראוי לעשות מהם עטרה, כי הרוחניות אינו סובל אפי' מדא דהאי עלמא עכת"ד, ובודאי כן הוא בשפע היורד מלמעלה למטה שמתעבה מעט מרוחניותו בכל עולם ובכל מלאך עד הכוכבים ומזלות כדי שיהי' ראוי לעולם הגשמי, ובעת העקידה הסיר הצמצום והמסכים, וירדה השפע ליצחק שהי' אז כמעט מסולק מהעוה"ז בלי לבוש, וזה נקרא שהי' מלה"ש בוכים כי באדם דמעות באין מהמוח והם נקראים מים טהורים והטבע מעציר בעד הדמעות שלא ירדו תמיד אלא ע"י התפעלות הנפש נתגבר על הטבע ויורדין, וזה מצוי בזקנים וחלושי כח המעצור, ובמדרש קהלת ושבו העבים אחר הגשם בא לבכות וזלגו עיניו דמעות, וע"כ בעת העקידה שנפסק אז כח המעצור והצמצום וירדה השפע בלתי מתעבה ע"י המלאכים, נקרא שירדו דמעותיהם ונפלו לתוך עיניו של יצחק, שהוא הי' אז בבחי' כזו שיכול לראות ולקבל כנ"ל, והנה העין כמו שהוא כלי המעציר מהדמעות כנ"ל שהוא כענין המלאכים לגבי השפע מלמעלה למטה כמו כן הוא האמצעי ממטה למעלה כענין המלאכים בהעלות התפלות ממטה למעלה והיינו שהוא אמצעי שעל ידה תקבל הנפש ההרגש מדבר הנראה, ויצחק שקיבל השפע כנ"ל בלתי אמצעות המלאכים, גרם נמי שיוסר ממנו כח האמצעי הזה וכהו עיניו, ודו"ק: 
@66יש @77ליתן טעם מה שאדום מתנגד ביחוד לקידוש החודש כבש"ס סנהדרין ולא הניחו הארמי הלז, וכמ"ש מהרש"א רש"י פ"ב עולה הייתי במעלה אדומים עיי"ש, עפי"מ שכתבנו כבר שדעת יצחק לברך את עשו, הי' בחשבו שיעקב ועשו הם כדמיון שבטי ישראל וכמו יהודה שנתברך במלכות כן ברך את עשו במלכות, וחשב שיעקב יהי' כמו לוי שיצא ממנו משרע"ה וכהונה ולוי', ומעשו יצא שני משיחים משיח ב"ד ומשיח בן יוסף, והארכנו בזה, והנה עשו הי' שלם בעיני עצמו ולא מצא אצלו שום חסרון, וע"כ כתיב וירא עשו כי רעות בנות כנען בעיני יצחק אביו וילך עשו אל ישמעאל וגו', כי אחרי שראה שנפל מאיגרא רמה שחשב להיות גביר לאחיו ונהפך עליו הגלגל להיות עבד עולם לא פשפש במעשיו לתלות החסרון בו אלא בנשיו מפני שאינן מיוחסות שלא הי' ראוי שיצא מהן אותו הזרע ואותו גוי המבורך, וחשב לתקן שיהי' לו עוד אשה מיוחסת בת ישמעאל לפרי' ורבי', וע"כ לא גירש את הראשונות, ע"כ הוא עשו הוא ברשעו מתחילתו ועד סופו, וכמו שהי' מתחילה בעיני עצמו שלם בלי שום חסרון כן הי' לבסוף, והנה הוא להיפוך מדוד המע"ה דכתיב הוא דוד מתחילתו ועד סופו כשם שבתחילתו הקטין עצמו וכו' כבש"ס מגילה (י"א.) וכמו שהגיד כ"ק אבי אדומו"ר זצללה"ה שנרמז בשמו דלת בראשו ובאמצעו אות ואו שהוא אות השפעה, ודלת לבסוף, לרמוז שאחר השיגו כל המלו כה והי' מושפע בכל טוב נשאר בעיני עצמו דל ועני, כמאמר הכתוב תהלים כ"ב ואנכי תולעת ולא איש, ועשו הי' להיפוך לא כדמיון יצחק אבינו שחשבו כדוד להכניע את כל העולם תחת הקדושה כמ"ש הרמב"ם שהמלך הוא ללחום מלחמות להרים דת האמת, והנה ר"ח הוא יו"ט של דהמע"ה כידוע ע"כ עשו הוא אדום הי' מתנגד לקידוש החודש ביחוד: 
@00שנת תרע"ד. 
@66בענין @77מה שרצה יצחק לברך את עשו יש להבין שכנראה לא רצה לברך כלל את יעקב שהרי אח"כ אמר עשו הלוא אצלת לי ברכה, ופירשו המפרשים שטענת עשו הי' שבודאי השארת ברכה גם לאחי ומעתה שהוא לקח שלי ברכני בברכה שהשארת לאחי עכ"פ ויצחק השיב לו ולכה אפוא מה אעשה בני, א"כ נראה שלא השאיר ליעקב כלל, ולמה, וכי לא הי' יודע שיעקב איש תם יושב אוהלים, ואף שחשב את עשו לצדיק כי ציד בפיו מ"מ לא מצינו שחשב על יעקב להיפוך, מה גם לפי מה שאיתא בספרים שגם אברהם הי' מחבבו ליעקב ביותר וקרא אותו תמוד בני היתכן שיצחק חשב לשלול ממני הכל ולא ישאר לו ברכה אחת עכ"פ, ובעיקר הדבר תמוה איך אפשר שיהי' ליצחק הצדיק והחכם כ"כ טעות ח"ו מהיפוך להיפוך: 
@66ונראה @77בהקדם דברי כ"ק אבי אדומו"ר זצללה"ה בענין שיצחק בחר בציד למאכלו, הי' הציד לפועל דמיוני למדתו לכבוש עבדא תחות מארי' ושפחה תחות גבירתה, עכת"ד, ולפי"ז נראה שיצחק חשב בעשו שעסק כל היום בציד שמדתו נמי לאכפיא חשוכא לנהורא ומרירא למיתקא, ואף שיודע בעשו שאיננו כ"כ צדיק יסוד עולם, שיהי' ביכולתו לפעול על כלל העולם, כי בודאי הרגיש בו פסולת ורצוניות לחומריות, מ"מ חשב שהוא כופף תמיד את רצונו, ומכניע רצונו מפני רצון ה', ובאשר האדם הוא עולם קטן דוגמת עולם הגדול, בהכניע את רצון טבעו החומרי לרצון השי"ת, בזה עצמו מכניע את כוחות חיצונים שבשורשו להקדושה, ועוסק בציד לפועל דמיוני כנ"ל, והיינו הך דכתב הזוה"ק שיצחק רחים את עשו דכל זינא אזיל בתר זיני', ובכן יש לומר שיצחק ידע ביעקב שהוא צדיק גמור איש תם ויושב אוהלים, אבל חשב שהוא בבחי' אתהפכא חשוכא לנהורא ומרירא למיתקא, ואין לו עוד יצה"ר כלל שהפכו כולו לטוב והוא נקי בלי פסולת כמו שהי' באמת, וע"כ אין לו עוד מה להכניע רצון עצמיותו שכבר אתהפכא חשוכא לנהורא ומרירי למיתקא ורצונו רק לטוב: 
@66והי' @77חושב את יעקב ועשו ששניהם כאחד טובים, אלא שיעקב בבחי' שבת ועשו בבחי' ששת ימי המעשה היינו שהעבודה בכל ששת ימי המעשה בבחי' אתכפיא, ובשבת בבחי' אתהפכא כמו שדברנו בזה במק"א, וע"כ שבת פטור מתפילין ואות שבת הוא במקום אות דתפילין כי איתא בתקה"ז דבקשירת תפילין יהבו חילא למאריהון לאכבשא עבדא תחות מארי' ושפחה תחות גבירתה, אך שבת הוא אהבה ורצון ודביקות לבד, ואינו צריך להכניע את רצונו כי רצונו הוא לטוב והוא בבחי' אתהפכא חשוכא לנהורא ומרירי למיתקא, וכל מה שהכניע להקדושה ע"י עבודתו בששת ימי המעשה כשהגיע יום השבת נכלל בקדושה וכפי שטרח בששת ימי המעשה יאכל בשבת, ובדוגמא זו הי' חושב יצחק את יעקב ועשו שעשו הוא כעין ימי החול להכניע הכל להקדושה, ויעקב לבחי' שבת שנכלל מה שראוי להכלל בקדושה: 
@66והנה @77שבת הוא מקור הברכה, ואין שליטה לכחות חיצונים וכולהו ערקין לנוקבא דתהומא רבא מפני הופעת אור קדושת שבת, כן נמי יעקב הוא מקור הברכה, וע"כ לא חשב כלל לברך את יעקב, כי הברכה שייך רק בדבר שעוד יש דבר המתנגד ובהמשכת הברכה נתברך ונתרבה ונתגבר צד הקדושה, אבל במקום שאין שום התנגדות והוא מקור הברכה אין נצרך לו ברכה, ונהרא מכיפי' מיבריך, וכמו שבת שהיא מקור הברכה, וע"כ בשבת כתיב ויברך אלקים את יום השביעי ולא פירש במה, אבל הפירוש הוא שנקבע בו שבת שהיא מקור הברכה, וחכז"ל פירשו רק במה שניכר הברכה, אבל עצם הברכה מהו אין כאן שאלה כי ברך את יום השביעי שיהי' בו שבת ומאחר שנקבע בו שבת הרי הוא מקור הברכה, וע"כ רצה יצחק לברך רק את עשו שהוא איש שדה וחשבו למכניע כחות חיצונים לזה נצרך הברכה להתברך ולהתגבר על כחות החיצונים ויכניעם להקדושה ויהי' שניהם בדוגמת מלך וכ"ג, כי זהו ענין מלך ישראל להרים את האמת ולהכניע הכל להקדושה, וכענין בדוד המע"ה שאמר לו הקב"ה יודע אני שידיך חדות וחרוצות לרדות בהן את עולמי כבמדרש דברים, והיינו להכניע את כל העולם להשי"ת, וענין כ"ג לקשר הכל בשורשו כידוע, וכענין שבש"ס יומא (יח.) אחיו הכהנים אי איכא אינש דאית בי' מילתא מידע ידע בי' ומהדר לי' בתשובה, ובתשובה מאהבה זדונות נעשו לו כזכיות והרי מהפך חשוכא לנהורא וכו': 
@66ויש @77לומר עוד שכוונת יצחק הי' שעשו יכניע את כל העולם כולו לטוב, כי בוודאי אם הי' עשו רוצה להכניע את זדון לבו הי' באמת בכחו להכניע את כל העולם, כי ראשית גוים עמלק כחו של עשו, ובהכנע הראשית הכל נכנע, והי' כמו שיהי' לעתיד כי אז אהפוך אל עמים שפה ברורה לקרוא כולם בשם ה', ולפי האמור יובן דברי המדרש (פס"ה) בפסוק שא נא כליך וגו' שרמז לו הארבע מלכיות, והיינו שחשב יצחק את עשו שיגביה את כל ד' מלכיות שהם מתנגדים להקדושה ויגביה אותם לעשותם נכנעים להקדושה כמו שיהי' לעתיד: 
@66אך @77באשר עש' הרע לעשות, ואם ח"ו הי' משיג הברכות הי' עוד להיפוך שהי' מתגבר צד הטומאה והי' מכניע ח"ו להיפוך, ע"כ הי' עצת רבקה שגם בחי' אתכפיא ימָסר ליעקב ואף שרצון יעקב הוא רק לטוב ולא שייך אצלו להכניע את רצונו, מ"מ בזה עצמו שהיא מצוָה אותו לרמות את יצחק ליטול את הברכות שהי' קשה עליו מאד ומ"מ יכניע את רצונו ויעשה ע"כ שלא בטובתי וכבמדרש וילך ויקח אנוס וכפוף ובוכה והי' מכניע את רצונו מחמת מצות כיבוד אם, ובזה זכה ג"כ לבחי' אתכפיא ולהכניע את כל העולם תחת הקדושה הוא וזרעו אחריו עד לעתיד: 
@66ויש @77לפרש שזהו הענין שהלבישה רבקה ליעקב את בגדי עשו היינו שירגיש בו יצחק מעט פסולת של עשו שיראה שזה נצרך לברכה, כי זה שחידשה רבקה שיעקב יצטרך להכניע רצונו מפני כיבוד אם, לא הי' אפשר שידע יצחק, וא"כ מה הועילה בתקנתה, וכמו שמעיקרא שלא חשב לברך את יעקב הטעם זה הוא עדיין, ע"כ חכמות נשים בנתה ביתה והלבישה אותו את בגדי עשו ואת עורות גדיי העזים על ידיו ועל חלקת צואריו והלוא אין ריח רע יותר משטף של עזים, ואף שבודאי בישמה אותו בבשמים שיתמרק רוח הרע, ולבסוף הי' שנכנס עמו ריח ג"ע מ"מ הי' נרגש מעט ריח הרע ע"י תערובת כדמיון שחשב יצחק מהות עשו שריח הרע נכנס לריח הטוב, ובזה יש לפרש דברי המדרש וירח את ריח בגדיו ריח בוגדיו כי לזה הי' צריכין שירגיש בו מעט פסולת שיהי' שייך בו צורך הברכה: 
@66ולפי @77דרכנו זה יבא על נכון שעד כה ישב יעקב בשלוה יושב אוהלים, כי לא לו הי' הענין להכניע כנ"ל, אך אחר שחידשה רבקה ומסרה לו וזרעו אחריו גם מדת אתכפיא להכניע את כל העולם להקב"ה, התחיל פרק אחר והצריך ללכת אל בית לבן להכניעו, והי' לו מלחמות מכל צד עשו ולבן, ובזה הכניע אתם והוציא את בלעם מפיהם, מה שעד הנה לא הי' נצרך לו כל אלה: 
@66יש @77להבין מדוע נתגלה רשעת עשו לרבקה ולא ליצחק שבודאי הרשע הזה הסתיר עצמו מכל אדם והי' מראה א"ע בעיני כל העולם לצדיק כחזיר שפושט טלפיו ומראה שהוא טהור, וכמו שאמר הרה"ק הרבי ר' בינם זצללה"ה אל תחשבו שעשו הי' נראה כאיכר מגושם אלא הי' לבוש לבנים ואומר תורה בג' סעודות, ואיתא במדרשות שלעתיד יבוא עשו וישב בראש כולם ואין מוחה בידו עד שיבוא הקב"ה ובעצמו ישליכהו לחוץ, הרי שאף משומרי החמות ומלאכי השרת יהי' נסתר רשעתו, ואם בעוה"ב שהוא כולו אמת כך בעוה"ז שהוא כולו מלא שקרים עאכו"כ, וע"כ אף יצחק אע"ה עם כל חכמתו ודקות הבנתו לא הרגיש, וע"כ מה שנודע לרבקה הי' במראה הנבואה כי האמהות נביאות היו ולמה לא נתגלה זה ליצחק ולא הי' צריכין לכל אלה, ועוד מדוע לא סיפרה רבקה ליצחק מה שנתגלה לה במראות הנבואה, ונראה דהנה ידוע שלמעלה אין נמצא מדת העצבות ועוז וחדוה במקומו וכולם ששים ושמחים לעשות רצון קונם, וע"כ להמשיך הברכות ממקום כ"כ גבוה הי' צריך להיות בתכלית השמחה והחדוה, ועוד שגם מדת יצחק הי' שמחה וחדוה, כי שם יצחק ע"ש השחוק ובזוה"ק (קכ"ז.) שרומז על לעתיד אז ימלא שחוק פינו, והלוים נקראים בדיחו דמלכא בזוה"ק, וע"כ להמשיך ברכות משורשו הי' צריך להיות בתכלית החדוה והשמחה, וע"כ כשידע שיעקב הגיע למעלה רמה ונשאה בבחי' אתהפכא חשוכא לנהורא ומרירי למיתקא כבמאמר הקדום, וגם זה שעומד לפניו לקבל את הברכות שחשב שהוא עשו ראה אותו במעלה עליונה מאד עד שהי' נצרך להעמיק בחוש הריח אולי ימצא בו מעט פסולת כמ"ש וירח את ריח בגדיו שדרשו ז"ל ריח בוגדיו כמ"ש במאמר הקדום, א"כ הי' חושב ששני בניו יחד ירשו כל חמדת העולם וכל המעלות הרמות והנשאות ומטתו שלימה ולא יצא ממנו שום פסולת, ע"כ הי' בתכלית השמחה ולא נתערב עצב עמה, ולזה הי' צריכין כנ"ל, אבל באם הי' יודע שעשו נדחה הי' בהכרח תערובת עצב עמו ולא הי' אפשר להמשיך הברכות כ"כ גבוהים: 
@66במדרש @77ויעתר לו ה' ר' לוי אמר משל לבן מלכים שהי' חותר על אביו ליטול ליטרא של זהב והי' זה חותר מבפנים וזה חותר מבחוץ שכן בערביא קורין לחתירתא עתירתא, ויש לדקדק שהי' צריך לומר זה חותר מבחוץ ברישא והדר זה חותר מבפנים: 
@66ונראה @77דהנה ענין חתירה הוא למעלה מן הסדר כי הסדר הוא לכנוס דרך פתח, והוא משל לתפלה המתפרץ מתוך מרירות הלב עד שלא הי' יכול הלב לסבול ובוקע ויוצא לחוץ למעלה מן הסדר, וכענין שכתוב בדוד המע"ה ויתקבצו אליו כל איש מצוק ומר נפש וכל אשר לו נושה, ולעומת שהתפלה מתפרץ ויוצא מתוך עומק הלב למעלה מן הסדר כן נמי עולה למעלה ובוקע חלוני רקיע למעלה מן הסדר, ובזוה"ק (קל"ב.) ושועתי האזינה דא צלותא דארים בר נש קלי' בעקתי' כד"א ותעל שועתם אל האלקים ומהו שועתם אלא דבצליתי' ארים קלי' וזקיף עינוי לעילא כד"א ושוע אל ההר וצלותא דא מתבר תרעין ודפיק (ס"א ודחיק) לון לאעלא צלותי', וכגון זה נקרא שהי' חותר על אביו, ואז עוד טרם יתפרץ הדיבור של תפלה מן הלב, הקב"ה חותר מבפנים לקבל תפילתו למעלה ממדריגתו אחר שכבר קצר הלב מהכיל: 
@66והנה @77בשבת אמרו ז"ל וינפש כיון ששבת וי אבדה נפש ופירש כ"ק זקיני זצללה"ה מקאצק שכיון ששבת ומרגיש מהות השבת אז הוא בעיניו כאבידה לעומת גודל בהירת שבת, ואינו צריך להתמרמר עוד יותר וממילא נסתלק כל הערובין למעלה מן הסדר ומן דרגא דילי', אך זה הוא לעומת פרישתו מחומריות כל ימי השבוע אז כשהגיע שבת מרגיש כנ"ל, כי בלא"ה הוא שוטה שאינו מרגיש, וזה שאנו אומרים בזמירות רבו יתיר יסגא לעילא מן דרגי' ויסב בת זוגי' דהות פרישא: 
@66במדרש @77כמה בארות חפר אבינו יצחק בבאר שבע ר' יהודה אומר ארבע כנגד כן נעשו בניו ארבעה דגלים במדבר ורבנן אמרי חמש כנגד חמשה ספרי תורה וכו', נראה לפרש פלוגתייהו עפ"י מה שהגיד כ"ק אבי אדומו"ר זצללה"ה בענין חפירת הבארות עפ"י מאמר תובת הלבבות בפסוק מים עמוקים בלב איש ואיש תבונות ידלנה, שכמו מים עמוקים שאף קודם החפירה היו במציאות בבטן הארץ, אלא שגושי עפר היו מכסים עליהם, כן עצה בלב איש יש במציאות בכל אדם אלא שגשמית החומר מכסה עליו ואין צריך אלא לגלול את האבן מעל הלב ואז ממילא יתגלה העצה שבלבו, וזה הי' ענין חפירת הבארות של יצחק, עכ"ד, ויובן ביותר עפ"י מה שכתבנו במאמרים הקודמים שיצחק הי' מדתו להכניע את כל העולם להשי"ת, ואז יתגלה ממילא כבוד ה', והוא מדת אתכפיא כנ"ל באריכות: 
@66אך @77בזה יש שני דרכים, יש ע"י התמרמרות הנפש נכנע הלב כאמרם ז"ל ברכות (ז.) טובה מרדות אחת בלבו של אדם יותר ממאה מלקיות, בזה הוא קורע סגור לבו, ויש ע"י שנתגלה אור האלקי ומעט אור ידחה רב חושך, וכמ"ש (ישעי' ב' כ"א) ובאו בנקרת הצורים ובמחלות עפר מפני ה' ומהדר גאונו בקומו לערוץ הארץ, ובזה יש לפרש במה פליגי דר' יהודה סבר ארבע כנגד ד' דגלים שבמדבר, שידוע שהילוך ישראל במדבר הי' להכניע כח הסט"א שמשכנם במדבר כמ"ש בזוה"ק פרשת תצוה ובמדרש פ' בא פ' ט"ו איומה כנדגלות אין דגלים אלא צבאות שנאמר דגל מחנה וגו', וכשם שהכל יראים מן הקב"ה ומן המלאכים כן הגוים יראים מישראל שנאמר וראו כל עמי הארץ כי שם ה' נקרא עליך ויראו ממך לכך נאמר איומה כנדגלות, וע"כ נראה ענין דגלי מדבר שהטיל אימה על כחות חיצונים ונכנעו להקדושה, ורבנן ס"ל שמדתו של יצחק, הי' להמשיך התגלות אלקית וממילא נפל פחד ה' כנ"ל וזהו חמשה ספרי תורה כי אורייתא וקב"ה כולא חד ובהופיע אור התורה שבחמשה ספרים שהוא מקביל לחמשה חלקי הנפש נרנח"י אז נכנעו כל כחות החיצונים, וכמו שמצינו ג"כ במדבר ויהי בנסוע הארון ויאמר משה קומה ה' ויפוצו אויבך וגו': 
@66וזה @77הענין ששת ימי המעשה והכנסת שבת שבששת ימי המעשה צריך להיות עבודת האדם בהתמרמרות הנפש לקרוע סגור לבו וטובה מרדות אחת כנ"ל והוא כעין דגלי מדבר, ובהכנסת שבת כשהופיע אור קדושת שבת אז אין זמן להתמרמרות הנפש אלא להתלהב באהבה ואור קדושת שבת ואז ממילא כל כחות הרע מסתלקין ממנו וכמו בכלל וכל דינין מתעברין מינה, כן בפרט, והוא דוגמת נסיעת הארון קומה ה' ויפוצו אויביך וגו' וזה שמור מדת הלילה, וזכור הוא עוד יותר שאז הוא בחי' אהפכא חשוכא לנהורא וכו' וכמו שאמרנו במאמר הקדום: 
@66וקח @77לי משם שני גדיי עזים טובים וברש"י וכי שני גדיי עזים הי' מאכלו של יצחק אלא פסח הי' האחד הקריב לפסח והאחד מטעמים, ולפנינו בפדר"א איתא אחד לפסח ואחד לחגיגה, ויש להבין למה לא אמר יצחק לעשו שיעשה לו שנים אחד לפסח ואחד לחגיגה, וכ"ק אבי אדומו"ר זצללה"ה הגיד כי פסח הוא ביעור ע"ז כבזוה"ק פ' בא, והוא נחש הקדמוני ועשו הי' מרכבה טמאה אליו וכמו שנרמז בתרגום איש יודע ציד גבר נחשירכן, וע"כ כשניטל הברכות מעשו הי' אז זמן ביעור ע"ז, אבל מעיקרא כשצוה יצחק את עשו לא הי' ביעור ע"ז כלל ולא הי' ענין לפסח, ודפח"ח, אך עדיין צריכין להבין הלא גם לפי שסבור יצחק שעשו הוא טוב מ"מ גם בלעדו הי' ע"ז בעולם, ולמה לא עשה פסח ע"ש ביעור ע"ז שבכל העולם מבלעדי עשו, אחר שהוא זמן פסח: 
@66ונראה @77דהנה במדרש וכן הוא בזוה"ק דשני שעירים הי' נמי דוגמת שני שעירי יוהכ"פ אחד לה' ואחד לעזאזל, והנה בש"ס יומא שסימן טוב הי' כשעלה הגורל של שם בימין, ופרשנו שזה של שם הוא רמז שנהפך לקדושה כל עשיות שבכל השנה, אף שלא הי' בכוונה נכונה, וזה של עזאזל הוא רמז שאפי' דברים שא"א ליכלל בקדושה ונדחה לחוץ מ"מ יהי' נכנע להקדושה והוא מדת אתכפיא, כדאי' בזוה"ק (קמ"ה:) דהא בזמנא דאקריבו ישראל שעיר הוה אתכפיא ההוא נחש ואתהפך לעבדא כמה דאתמר, וע"כ כשעלה גורל של שם בימין הוא מורה על שמאל דוחה וימין מקרבת וכשהקירוב הוא בימין ממילא מתקרב אף זה שלא הי' ראוי מצד הדין אלא בחסד: 
@66והנה @77במאמרים הקודמים הגדנו שכוונת יצחק לאכפיא כל החיצונים ואפי' ארבע מלכיות הי' נכנעים להקדושה, והי' סבור שעשו יותר נאות לזה באשר חשבו שהוא בבחי' אתכפיא ויעקב הוא בבחי' אתהפכא לא נאות לענין זה אך רבקה שידעה זדון עשו הסיבה שיהי' הכל נעשה ע"י יעקב עיי"ש, וע"כ לפי האמת שהי' יעקב שיש בו מדת שני הבחי' אתהפכא ואתכפיא עשה שני שעירים שרומז לשתי אלה כנ"ל, אבל לפי כוונתו של יצחק שחושב שעשו יעשה זה ואפי' שהי' סבור בו שהוא טוב מ"מ אין בו אלא בחי' מתכפיא ע"כ לא הי' נצרך אלא אחד לאתכפיא: 
@66וכן @77נמי לפי הדעת שאחד לפסח ואחד לחגיגה נמי, דפסח וחגיגה נמי נגד שתי בחי' אלו פסח שהוא ביעור ע"ז כנ"ל הוא בחי' אתכפיא ובזה הכניע את שר של מצרים ונגאלו ישראל, וחגיגה הוא לשמוח בה' כענין שכתוב שוש אשיש בה' תגיל נפשי באלקי, והוא דביקת ישראל לאביהן שבשמים, וזה שלמים שלום למזבח ולכהנים ולבעלים שנכלל הכל בקדושה, והוא בחי' אתהפכא, אך יצחק שהי' חושב לאתכפיא לבד לא הי' צריך שתים: 
@66ולפי @77האמור יש ליתן טעם על פתיחת מדר"ת בפרשה זו בענין שלמים שלכאורה אינו מובן כ"כ השייכות לפרשה זו, ולהנ"ל יש לומר שזה כל ענין הפרשה של יעקב, וע"כ לא מצינו עד יעקב שהי' קרבן שלמים, עד שנאמר ויזבח זבחים לאלקי אביו יצחק, ולא הקריבו בני נח שלמים שאין בהם אלא בתי' אתכפיא ולא בחי' אתהפכא, והדבר כמבואר: 
@00שנת תרע"ה. 
@66במד"ר @77ויזד יעקב נזיד, אמר לו [עשו] מה טובו של נזיד זה, אמר לו שמת אותו זקן [אברהם] אמר באותו זקן פגעה מדת הדין, א"ל הן, אמר א"כ לא מתן שכר ולא תחיית המתים ורוה"ק צווחת אל תבכו למת ואל תנידו לו זה אברהם בכו בכה להולך זה עשו, ויש להבין וכי שוטה הי' עשו כ"כ שלא ידע שמחמת חטא אדה"ר נגזר מיתה על כל באי העולם אי נקי, ואם לא האמין כל שכן שלדעת הפלוסופים גם מעיקרא כל אדם מעותד למיתה באשר הוא מורכב מד' יסודות וכל מורכב סופו להתפרד, ועוד אחר שהודה שיש מדת הדין בעולם א"כ אית דין ואית דיין ולמה אמר א"כ לא מתן שכר ולא תחיית המתים, אדרבה, ולפי סברתו הגרועה הי' לו לומר שנתעוות הדין, אבל לא שאין מתן שכר ותחיית המתים: 
@66ונראה @77דהנה ברש"י שאברהם הי' לו לחיות ק"פ שנה כמו יצחק אלא שקיצר הקב"ה משנותיו ה' שנים כדי שלא יהא רואה עשו בן בנו יוצא לתרבות רעות, ובמד"ר מסיים בה וזהו שכתוב כי טוב חסדך מחיים, ולפי"ז יש לומר שגם עשו הי' יודע שאברהם הי' עתיד לחיות ק"פ שנה, ועתה כששמע שמת אברהם ה' שנים מקידם, שפט בדעתו שפגעה בו מדת הדין על שגיאה קטנה ושגיאות מי יבין, וע"ז יצא לדון הלא אברהם הי' איש החסד, ואם הי' הדין לפי מעשה התחתונים מדה במדה, הי' צריך להתנהג עם אברהם במדת החסד, ע"כ שפט שמדת הדין איננה לפי מעשה התחתונים, אלא פועל רעות ח"ו בטבעו, ויש נספה בלא משפט, וכבמדרש פ' מ"ט סי' ח' ר' לוי אמר לדובה שהיתה משכלת בחי' ולא מצאת לשכל בחי' ושכלה בבני' וכמו שבאמת כן הוא כחות החיצונים שכתוב ולכל תכלית הוא חוקר שפי' בזוה"ק שהסט"א חוקר תמיד לעשות כלי' ותכלית, וא"כ לפי דעתו הסרוחה שאין העולם נוהג לפי מעשה בני אדם מדה במדה אין כאן לא מתן שכר ולא תחיית המתים, אך באמת מיתת אברהם ה' שנים קודם זמנו לאו מדת הדין היתה אלא חסד כדי שלא יראה את עשו בן בנו יוצא לתרבות רעות וכדמסיים במדרש שזהו שאמר הכתוב כי טוב חסדך מחיים, אלא שעשו לא הרגיש בעצמו שום חסרון והי' שלם בעיני עצמו וכמו שהגיד כ"ק אבי אדומו"ר זצללה"ה בדברי רש"י שהי' עשוי כבן שנים הרבה, היינו שכל מעשיו הרעים לא הרגיש בהם שעושה דבר רע, וכי צדיק בעיניו כבן שנים הרבה, וע"כ לא הרגיש שבשבילו נגרע משני חיי אברהם החמשה שנים, וזה שמסיים המדרש בכו בכה להולך זה עשו היינו אל תבכו למת ואל תנידו לו זה מיתת אברהם שאין לבכות שזהו חסד אלא הבכי' הוא על עשו שגרם את מיתת אברהם: 
@66במדרש @77הה"ד כי לדם אעשך ודם ירדפך אם לא דם שנאת ודם ירדפך, ועשו שונא את הדם, ר' שמואל בר' נחמן אמר זה דם בכורה וקרבנות ר' לוי אמר זה דם מילה, רבנן אמרו שנאת דמו של אדם בגופו וכו', נראה לפרש דהנה האדם הוא מורכב גוף מהתחתונים ושכל מהעליונים ושלימותו להכניע את כחות הגוף לכחות השכל עד שישובו כדבר אחד, ובזה יזכה גם הגוף לעוה"ב שהוא בגוף ונפש, עוד זאת תעודת האדם לחבר את העליונים ותחתונים כידוע, והנה חיבור עליונים ותחתונים יש בשני אופנים, היינו השראת השכינה בתחתונים כבמדרש וצדיקים ישכנו ארץ, ישכינו השכינה בארץ, והוא חיבור מלמעלה למטה עליונים לתחתונים, ובכלל זה כל הארת קדושה למטה, ויש עוד אופן חיבור התחתונים לדבק אותם בעליונים, ויש לומר דזהו ענין שני אותות שצריך להיות באדם אות ברית מילה ואות תפילין, שאות תפילין הוא השראת ענין אלקי למטה שתפילין הוא קדושה, וכענין אומרם שמא דמארך עלך, ואמרו ז"ל וראו כל עמי הארץ כי שם ה' נקרא עליך ויראו ממך אלו תפילין שבראש ובזוה"ק שהוא דוגמת בהמ"ק, הרי שאות תפילין הוא הדיבוק עליונים בתחתונים ממעלה למטה, אות ברית מילה הוא הדיבוק של האדם למעלה אחרי הסרה ממנו הערלה המושכו למטה לבאר שחת, ובזוה"ק מי יעלה לנו השמימה ר"ת מילה וס"ת הוי', הרי שמחמת אות ברית מילה האדם עולה למעלה השמימה ומתדבק בשם הוי' ב"ה, וזהו תעודת אדם המעלה: 
@66אך @77עשו נקרא קוצץ הוא ענין פירוד ונרגן מפריד אלוף, ובמדרש כולו כאדרת שער מפוזר ומפורד כאדרת, ולשון מפוזר ומפורד יש לפרש שלעומת אדם המעלה שהגוף נכנע להשכל והמה מתאחדים, עשו הוא להיפוך, שתאוות חומרו גברו עליו, ואף שהשכל השכילו לא הי' חומר גופו נכנע אליו והמה מפוזרים, ולעומת שאדם המעלה מחבר עליונים ותחתונים, הי' עשו להיפוך שבמעשיו הרעים שלו הפריד אלוף ועשה פירוד בין שמים לארץ, ולזה יוצדק יותר הלשון מפורד שכמו שהוא נפרד מהשורש שבעליונים כן הפריד בין עליונים לתחתונים: 
@66ולפי @77האמור יש לפרש דברי המדרש הנצב פתח דברינו כי הנה ידוע דברי האר"י ז"ל שרביעית דם שבאדם הוא ממוצע בין הגוף והנפש, ובמק"א אמרנו שמהאי טעמא נקרא ההורג נפש בשם שפיכות דמים אף החונקו ולא יצא ממנו דם, כי שפיכת דמים פירושו סילוק הממוצע המחבר את הגוף והנפש, ובש"ס גיטין שטיטוס כשגידר את הפרוכת נעשה נס והי' דם מבצבץ ויוצא ופירש כ"ק אבי אדומו"ר זצללה"ה שכמו שהממוצע שבין הגוף והנפש הוא דם כן כל המחבר שבין עליונים לתחתונים מכונה בשם דם, וע"כ הפרוכת שהי' ממוצע ומבדיל בין הקודש לבין קודש הקדשים, דוגמת הממוצע בין עולם לעולם, כשגידר את הפרוכת נקרא בשם שפיכת דמים היינו סילוק הממוצע, וע"כ נראה בפועל כאלו דם מבצבץ ויוצא, ודפח"ח, ומעתה יובן ענין מה דאפלגי התנאים בפירוש אם לא דם שנאת, דרשב"נ אמר זה דם בכורה וקרבנות, היינו שכלפי אדם המעלה שתעודתו לחבר את העליונים ותחתונים ממעלה למטה שזהו ענין ביהמ"ק וקרבנות להשראת השכינה למטה ולהמשיך מלמעלה שפע אלקי, הי' עשו שונא ענין זה, וזה נקרא שהי' שונא את דם בכורה בקרבנות היינו החיבור שמלמעלה למטה כנ"ל שהחיבור מכונה בשם דם, ור' לוי אמר זה דם מילה, היינו שהי' מתנגד ושונא להחיבור מלמטה למעלה כנ"ל, ולדברי שניהם פירוש שונא את הדם היינו את החיבור שבין עליונים ותחתונים אלא שזה מיירי מהחיבור שמלמעלה למטה וזה מהחיבור שמלמטה למעלה, וזהו הענין מפורד כנ"ל, ורבנן אמרו שנאת דמו של אדם בגופו, היינו החיבור שבאדם עצמו הגוף והשכל, וזהו הענין מפוזר כנ"ל, ומר אמר חדא ומר אמר חדא ולא פליגי כי כולא איתנייהו בי' כמו שאמרו שיצא מפוזר ומפורד: 
@66והנה @77יעקב הי' היפוך ממנו לגמרי והוא הי' שלימת צורת האדם, ויש לפרש הא דיעקב איש תם יושב אוהלים שפורש"י בית מדרשו של שם ועבר, דשם הוא שלימת השכל, ועבר הוא שלימת הגוף, וע"כ נקראו ישראל עברים ע"ש עבר ולא שֵמים ע"ש שֵם, כי איתא במהר"ל שהטובים שבאומות אין להם אחיזה אלא במצות שהשכל מחייבם כמו כיבוד אב, ובזה פירש דברי הש"ס דמא בן נתינה שמו וכבר הבאנו דבריו הקדושים הרבה פעמים, וע"כ יותר ניכר מעלת ישראל במה שגופם נמשך אחר הש"י והוא שלימת הגוף ע"כ נקראו בשם עברים, והנה יעקב יושב אוהלים בית מדרשו של שם ועבר, ויש לפרש שזהו ענין חיבור הגוף והשכל שמהם מתאחדים לעבודת הש"י והרי זה היפוך מפוזר הנאמר בעשו, עוד אמרו ז"ל צורת יעקב חקוקה בכסא, ויש לפרש דהנה כסא הוא הממוצע בין עולם לעולם, וכסא של עולם העליון הוא כתר לעולם שלמטה הימנו כידוע ליודעים, ובאשר יעקב הוא המחבר את כל העולמות ונקרא בריח התיכון המבריח מן הקצה אל הקצה ע"כ צורתו חקוקה בכסא, והנה זהו היפוך מפורד הנאמר בעשו: 
@66והנה @77שבת הוא נחלת יעקב יש בו נמי שני הענינים חיבור האדם בעצמו שאז בכח האדם לאחד את גופו ושכלו בעבודת הש"י, וזה שרמז בתנדב"א שימים יוצרו ולא אחד בהם זה יום השבת לישראל שבו מתרצה אדם עם בניו ובני ביתו, והיינו שגופי ואבריו של אדם נקראים בני ביתו, וכמו שהגיד כ"ק אבי אדומו"ר זצללה"ה שנר של שבת משום שלום ביתו, היינו שכל ימות השבוע יש לאדם מריבה עם גופו המושך לחומריות ובשבת גם הגוף מסכים וזהו שלום ביתו, ודפח"ח, והנה הוא דוגמת יעקב איש תם יושב אהלים כנ"ל, עוד זה בשבת יש חיבור עליונים ותחתונים מלמעלה למטה ומלמטה למעלה כי בשבת הוא עליית עולמות הרי מלמטה למעלה, ונשמה יתירה יורדת למטה הרי מלמעלה למטה, ואפשר שזהו הפירוש רזא דאחד למישרי עלה רזא דאחד, היפוך מפוזר ומפורד כנ"ל: 
@66במד"ר @77כמה בארות חפר אבינו יצחק בבאר שבע ר' יהודה אומר ארבע כנגד כן נעשו בניו ארבע דגלים במדבר, ורבנן אמרו חמש כנגד חמשה ספרי תורה, נראה לפרש דהנה בענין חפירת הבארות הגיד כ"ק אבי אדומו"ר זצללה"ה עפ"י דברי חובת הלבבות בפסוק מים עמוקים עצה בלב איש ואיש תבונות ידלנה, שכמו מים עמוקים שיש במציאות בבטן הארץ מכבר ואין חסר רק לסלק את מעבה האדמה שע"ג המים, כן העצה בלב איש הוא במציאות ואין חסר רק לסלק את מכסה הלב, ולזה הענין עשו האבות פועל דמיוני בחפירת הבארות עכת"ד, והיינו שבאמת הי' צריך כל איש להלהיב את לבו להש"י וכמ"ש ופחדו אל ה' ואל טובו באחרית הימים אלא שיש מכסה בפני עיני לבו והוא גשמית העולם שהוא כמו מסך מבדיל המאפיל מלראות את הענין האלקי בעיניו, והאבות בזכותם הועילו לבניהם אחריהם שיהי' בכחם לדחות מעליהם את מסך המבדיל זה עד שיראו את הענין האלקי בעיניהם, ולפועל דמיוני חפרו את הבארות לגלות את מים החיים שהי' מכוסים, והרמב"ן כתב כי באר מים חיים ירמוז לבית אלקים אשר יעשו בניו של יצחק כמו שאמר מקור מים חיים את ה' עכ"ל, ובעניותין יש לי להוסיף בה דברים, דהנה דבר חידוש הגורם התפעלות ורגש הנפש אם יתמיד ויהי' רגיל בזה לא יתפעל ולא יתרגש כ"כ, וכברש"י ט"ז י"ג בהגר שמפני שהיתה רגילה לראות מלאכים בביתו של אברהם ראתה אח"כ במדבר ד' מלאכים זה אחר זה ולא חרדה, ומנוח ראה את המלאך פעם אחת ואמר מות נמות, וע"כ חששו האבות אברהם ויצחק לזרעם אחריהם פן כשיתגדלו על ברכי ענין האלקי ויהי' מורגלים בו שוב לא יהי' הדבר גורם להם התפעלות ורגש הנפש כ"כ עד שישוב אצלם כל עבודתם כמצות אנשים מלומדה, לזה עשו פועל דמיוני בבארות מים חיים הנובעים תמיד מחדש, וכך יהי' בית האלקים לישראל שירגישו בו בכל עת חיים חדשים לבקרים, ויהי' חביב בעיניהם כל שעה ושעה כשעה ראשונה, קיצור הדברים ששני ענינים נכלל בחפירת הבארות, סילוק את מסך המבדיל עד שיכול הרואה לראות בעיניו את הענין האלקי ואז ממילא יתלהב לבו לעבודתו, ועוד זאת שיהי' בכל עת כאלו היום ניתן וחביב כל שעה ושעה כשעה ראשונה: 
@66והנה @77במדרש במדבר פ' א' סי' ב' בשעה שנגלה הקב"ה על הר סיני ירדו עמו כ"ב רבבות של מלאכים והי' כולם עשוים דגלים דגלים כשראו אותם ישראל אמרו הלואי כך אנו נעשה דגלים כמותן וכו', ופרשנו דענין הדגלים כמו בגשמיות שידע התועה מן המחנה לשוב אל מחנהו בנקל ע"י שרואה סימן דגלו, כן ברוחניות שצורת האדם המעלה להיות דבוק בהש"י, אך צורכי גופו הם המונעין את האדם מהדביקות ע"י טרדות מטרדות שונות שע"ז נאמר תעיתי כשה אובד בקש עבדך, ע"ז באין הדגלים לפועל דמיוני שהענין האלקי יהי עומד תמיד לפני עיניהם כדמיון דגל של המחנה ושבאמצעותן בנקל יהי' לו לשוב לדביקתו אל המקום אשר הי' שם אהלו בראשונה, והיינו שראו את מלאכי השרת עשוים דגלים דגלים, היינו שצורת המלאך להיות תמיד דבוק בה' באין מפריע כל אחד בשורשו איש על מחנהו ואיש על דגלו, כן התאוו ישראל שיהי' תמיד מאיר נגד עיניהם הענין האלקי לשוב לדביקתן: 
@66ולפי"ז @77יובן דברי המדרש הנ"ל דר' יהודה אמר ארבע כנגד כן נעשו בניו ד' דגלים במדבר, וס"ל דענין הבארות הוא לסלק את מסך המבדיל ויהי' מאיר לנגד עיניהם את הענין האלקי, וע"כ כנגד זה נעשו הדגלים במדבר להיות מאיר לנגד עיניהם הענין האלקי עד שאפי' נעשה אהל לשעתו, יהי' ביכולת האיש לשוב אל המקום אשר הי' שם אהלו בתחילה באשר הענין האלקי הי' עומד לנגד עיניו כמו דגל לפני המחנה, ורבנן אמרו כנגד חמשה ספרי תורה, דס"ל שענין הבארות שיהי' העבודה תמיד בהתחדשות וחיות וחביב כל שעה ושעה כשעה ראשונה, וזהו ע"י התורה שאנו מברכין נותן התורה שהוא לשון הוה והגיד כ"ק אבי אדומו"ר זצללה"ה הטעם מפני שבכל עת יש בה חיות חדש ונתינה חדשה, עכ"ד, וכמו שאמרו ז"ל עירובין (נ"ד:) בפסוק דדי' ירווך בכל עת מה דד כל זמן שהתינוק ממשמש בו מוצא בו טעם כן התורה וכו' וזה גורם התחדשות החיות שאינו נעשה אצלו כדיוטגמא ישנה וממילא חביב כל שעה ושעה כשעה ראשונה, וזה בישראל מפאת זכות האבות ולזה חפרו הבארות כנ"ל: 
@11ועשה לי מטעמים כאשר אהבתי, @33יש לדקדק שבסיפור רבקה ליעקב כתיב ועשה לי מטעמים ואוכלה ולא נאמר כאשר אהבתי, אלא אח"כ כתיב ואעשה אותם מטעמים לאביך כאשר אהב, הלוא דבר הוא, ונראה דהנה ידוע מענין ניצוצות קדושות שנפלו בשבירת הכלים וצריכין לבררם ולהעלותם מדומם צומח חי למדבר ובכוונת האכילה מחזירין לקדושה, והנה בעודם בשבירה הם כשבוין וניצודים וכשמחזירין לקדושה הוא כאלו צד ושובה את השבי' כענין שנאמר ושבית שביו שפירשו בו ושבית את זה שהי' בשבי' מקודם ביד הסט"א, וכלשון שמצינו וישב ממנו שבי שפירש"י אינו אלא שפחה אחת שפירשו בו שהיתה שבוי' ביד ישראל וחזרו ושבו אותה מישראל, ובזה יובן מה שכל דבר מאכל נקרא צידה כמ"ש צדה לדרך שהכל הוא נגזר מלשון ציד, ובזה יתישב מה שאמר יעקב ליצחק קום נא שבה ואכלה מצידי אף שלא הי' ציד כלל אלא שני גדיי עזים מן הצאן ויעקב אמתי הוא ולא כיזב ח"ו וכמו שפירשו אנכי מי שאנכי אבל עשו בכורך, ובכאן לא התעוררו חכז"ל לאמת את הלשון, וכ"ק אבי אדומו"ר זצללה"ה פירש שלכן נקרא ציד, היינו שהי' צד בזה דעתו של יצחק שיסבור שהוא עשו וכמו שפירשו ז"ל בפסוק כי ציד בפיו הנאמר בעשו וכמו שנאמר ביהושע ט' פסוק י"ד ויקחו האנשים מצידם שפירשו קבלו דבריהם שצדו בפיהם, עכ"ד, ולהנ"ל יש לומר בפשיטות משום דכל מאכל נקרא ציד, והנה מה שהי' יצחק אבינו בוחר למאכל דברים הניצודים הגיד כ"ק אבי אדומו"ר זצללה"ה שזה נצמח מפאת מדתו מדת הגבורה להכריח הכל להכנע להקדושה והי' הציד לפועל דמיוני כי דבר הניצוד הוא בעל כרחו שלא בטובתו של הניצוד, דומה להכריח את כחות חיצונים להכנע להקדושה על כורחם שלא בטובתם, עכת"ד, ויש להוסיף בה דברים לפי הידוע בספרים שכל דבר מאכל משתוקק לבוא לידי אכילת אדם המעלה למנין יתתקן ופירשו את הכתוב כל אוכל תתעב נפשם, היינו שמחמת החטא האוכל מתעב את החוטא להיות נאכל לו, ומ"מ באשר יש בין אנשים המוכים בעורון שאינם חפצים להתתקן נותן המדה שיתגלגלו בבע"ח שאינם רוצים להתתקן, והם מגולגלים בחיות המדבר שבורחין מלהיות ברשות האדם ומוכרח לצודם להביאם ברשות האדם בעל כורחם, ואת אלה בחר יצחק לפועל דמיוני למדתו, ובזה יש לפרש דברי המדרש שא נא כליך וכו' שהוא ד' מלכיות, היינו שידוע שד' מלכיות מתנגדים למלכות שמים, ורצה לעשות פועל דמיוני שעל כרחם שלא בטובתם ישובו ויכנעו להקדושה: 
@66ולפי @77הנחה זו מובן ששני מינים נקראים ציד, מאכל הפשוט נקרא ציד מפני שהוא על כרחם של הכחות שהי' בשבי' וניצוד אצלם מקודם, וחיות המדבר שהם על כרחם שלא בטובתם של החי' עצמה, ויצחק בחר ציד מהמין השני, ולפי"ז יש לומר דזה נקרא אשר אהב שזה נצרך לו למדתו, אבל מאכל הפשוט לא יוצדק עליו לומר אשר אהב, כי איננו להוט אחר גרונו ח"ו, וזה שרמז יצחק לעשו שרצונו שיכניע את הד' מלכיות ששורשם בסט"א ויכניעם להקדושה וזה כאשר אהבתי, אך רבקה העלימה דברים האלה מיעקב, כי גדיי עזים מן הצאן אינם בענין זה, אך יש לומר שכן ענין נטילת יעקב הברכות שהי' כמין מרמה והי' נראה ח"ו כשקר, ומ"מ הי' כענין אמרם ז"ל מוטב שתעקר אות אחת מן התורה כדי שיתקדש שם שמים בפרהסיא וגדולה עבירה לשמה, וכמ"ש הזוה"ק שבזה הי' תלוי כל בנין העולם, זה עצמו הי' הענין ציד שהכניעה את ענין השקר ומרמה ששורשו בסט"א להכנע ולהשתמש בו בקדושה, אך באמת יעקב כל מה שעשה הי' מצד מצות כיבוד אם, ואצלו הי' הדבר מצוה בפשיטות, ע"כ אצלו לא הי' ענין זה ענין ציד שאהב אביו, אלא רבקה אצלה הוא עבירה לשמה והיא ענין ציד שאהב יצחק, וע"כ אמרה ואעשה אותם מטעמים לאביך כאשר אהב: 
@00שנת תרע"ו. 
@66בענין @77מה שהי' בדעתו של יצחק לברך את עשו שהכל תמהו והיתכן שאיש כזה יהי' לו טעות גמור מהיפוך להיפוך ואף שנאמר שאהב את עשו כי ציד בפיו וכבמדרש כי השוחד יעור וגו', מ"מ למה נעלם ממנו צדקת יעקב שהי' מפורסם לכל שהי' איש תם יושב אוהלים ולולא שנעלם ממנו צדקת יעקב הי' לו לברך את שניהם, ולא לשנות בן בין הבנים, וכבר הגדנו בזה בטוב טעם אך אין בהמ"ד בלי חידוש: 
@66ונראה @77דהנה במדרש ויהי כי זקן יצחק ותכהינה עיניו מראות, אמר ר' אלעזר בן עזרי' מראות ברע, מראות ברעתו של רשע, ויש להבין איך יתפרש סמיכתו לזקנת יצחק כאילו זקנת יצחק הי' סבה לזה ולמה, דבשלמא בפשוטו הזקנה היא סבה לכהיית עינים, וכן לפי מה שדרשו זקן יצחק שהי' יושב בישיבה נמי יצדק לפי מה שפירשו ראשונים ז"ל שמחמת שקידתו בישיבה ושם לילות כימים כהו עיניו, אבל לומר שבשביל שזקן כהו עיניו מראות ברע מראות ברעתו של רשע צריך פירוש, ועוד יש לדקדק כפל הלשון מראות ברע מראות ברעתו של רשע: 
@66ונראה @77דהנה בתרגום יונתן וירח את ריח בגדיו שהריח ריח קטורת הסמים של בהמ"ק, ואינו מובן קטורת הסמים מה עבידתייהו הכא, ונראה דהנה יש להתבונן בשינוי שבין קטורת ליתר קרבנות שבמקדש דבכל הקרבנות אמרו ז"ל אי לא עשה תשובה זבח רשעים תועבה, אבל בקטורת מצטרפין חלבנה לסמני קטורת וברש"י פ' תשא חלבנה הוא בושם שריחו רע ומנאה הכתוב בין סמני קטורת ללמדנו שלא יקל בעינינו לצרף עמנו באגודת תעניותינו ותפילתנו את פושעי ישראל שיהי' נמנין עמנו עכ"ל, ואין הפירוש שרומז לרשעים שעשו תשובה דא"כ צדיקים יתחשבו, ולא רשעים, וע"כ בדלא עשו תשובה, ולמה לא נאמר זבח רשעים תועבה, ומוכח מכאן דשניא מהות קטורת ממהות קרבנות, כי קרבנות הוא ענין קירוב, וכל איש אשר בו מום לא יקרב ואין מום גדול ממי שנקרא רשע, ואין ארור מדבק בברוך, אך ענין קטורת הוא תרגום של לשון קישור והיינו דכל חטא הוא מחמת החשכות וההסתר כאמרם ז"ל אין אדם חוטא אלא א"כ נכנס בו רוח שטות והחשכות וההסתר הוא פרי הפירוד משורשו עד שאין השורש מאיר בו, וממילא כאשר חזר ונקשר חבל הכוסף אז מעט האור מדחה רב חושך וענני ההסתר רוח טהרה עברה בהם ויעבירם, ואז יקל לבוא לתשובה ולהתקרב, וע"כ אפי' בעודנו מרוחק אפשר להצטרף לקטורת היינו להתקשר בעודנו שם, ולמשל מי שמושלך בבור עמוק שאי אפשר לו לעלות מורידין לו חבל לתוך הבור וכאשר נקשר בהחבל אז יש לו עלי' על ידי החבל, וע"כ לא נקל בעינינו לצרף עמנו באגודת תעניותינו ותפילתינו את פושעי ישראל אם אך רוצים עכ"פ להצטרף עמנו כי עי"ז הם מתקשרים בכנס"י, היינו אף שעדיין עומדים מרחוק מ"מ ע"י רצונם להתקשר מתקשרים בכלל ישראל ואז רוח טהרה עובר בהם ומעוררם לתשובה ואז יהי' בהם היכולת להתקרב, כי בלתי תשובה אי אפשר להם להתקרב כנ"ל: 
@66בקיצור @77קרבן הוא קירוב אל גבול הקדושה שזה אי אפשר קודם התשובה כי אין לבוא אל שער המלך בלבוש שק אבל קטורת בעודנו עומד עדיין מחוץ נקשר בחבלי אדם בעבותות אהבה בכלל ישראל ועי"ז מתעורר בתשובה, אך כל זה נאמר רק באיש ישראל שהפנימיות שבו לעולם טוב והחטא הוא במקרה ואף שהחטא מכסה ומאפיל את הפנימיות שבו, מ"מ ע"י הקישור כנ"ל מתעורר הפנימית שבו ובא לידי תשובה, אבל מי שמגפן סדום גפנו ומשדמות עמורה ומנחש הקדמוני מוצאו אי אפשר שקישור כזה יועיל לו לעוררהו בתשובה, אדרבה עוד מגרע גרע שמשיג עי"ז עוד גיאות ומרשיע יותר, וכבזוה"ק פ' פנחס שיש עננים חשוכין דוגמת שבע פרות הרעות שבחלום פרעה אחר אכלם את הטובות כתיב לא נודע כי באו אל קרבנה וכבר דברנו מזה: 
@66והנה @77במדרש שא נא כליך זו בבל וכו' תליך זו מדי וכו' קשתך זו יון וכו' וצא השדה זו אדום וכו' ופירש כ"ק אבי אדומו"ר זצללה"ה שיצחק חשב שעשו יגביה את הארבע מלכיות ויביאם להקדושה, עכת"ד, והדבר יפלא אף שחשב גם את עשו למדקדק במצות ע"י שאלתו איך מעשרין את המלח ואת התבן, מ"מ להגביה את הארבע מלכיות ולעשות את תיקון הכללי איננו לפי איש כזה ששבחו ומהללו הוא רק שמדקדק במצות, ואפי' בני עלי' שמדריגתם אלפי אלפים פעמים מזה לא הרהיבו עוז בנפשם לעשות את תיקון הכללי שהוא תעודת משיח ואליהו, ולמה חשב זאת יצחק על עשו: 
@66אך @77נראה בהקדם דברי הש"ס פ' אלו טריפות בוולד טריפה דבנתעברה ולבסוף נטרפה היא וולדה נטרפה, אבל נטרפה ולבסוף נתעברה וולדה לא נטרפה, הרי כי השינוי שנעשה בהאם כשהוולד במעי' פועל בהוולד, אבל כשהשינוי מכבר והוולד בא לאחר מכאן אף שהשינוי עדיין היא בהאם אינו פועל בהוולד, ובזה פירש כ"ק אבי אדומו"ר זצללה"ה הא די"ב אבנים ששם יעקב מראשותיו נעשו כולם אבן אחת אף שלא מצינו בכל פעם ששכב יעקב שיהי' כרים וכסתות שתחתיו נעשים אחד, הטעם מפני שהי' תחתיו בעת שהשיג מעלתו הגבוה נתעלו בהתעלותו, אבל מה שבא תחתיו אחר מכאן לא נשתנה ולא נתעלה כלל: 
@66ולפי @77האמור יש לומר דהא דחשב יצחק לברך את עשו ושהוא יגביה את כל העולם לשמים לאו מפני שחשבו לצדיק יותר מיעקב, כי הי' יודע שפיר צדקת יעקב שהי' איש תם יושב אוהלים, אלא דהנה ידוע שהי' בעשו נשמות גבוהות מאד ר' מאיר ור"ח בן תרדיון וכל גרי צדק שבאו מעשו, אלא באשר עשו הוא הנחש הקדמוני כבתרגום איש יודע ציד גבר נחשירכן והוא כמין קליפה עבה מאוד המכסה על הפרי עד שחשך משחור תארה ואין ניכר טובת הפרי הנטמן בהקליפה, כן עשו לא ניכר בו מאומה מהנשמות הטמונים בו והיו כלא היו, אך יצחק אבינו באשר נזדכך מאוד והי' עולה תמימה גם חושך לא יחשיך ממנו, והי' רואה את אורות של הנשמות הטמונים והי' טהור עינים מראות ברע, ועובי קליפה עבה הי' בעיניו כקרום דק קל וקלוש, ומתוכה הי' מאיר לפניו הנשמות הנ"ל, ובזה יש לפרש הכתוב ויהי כי זקן יצחק היינו זקן ויושב בישיבה כמו שדרשו ז"ל "ותכהינה עיניו מראות" שאמר ר' אלעזר מראות ברע מראות ברעתו של רשע ולא אמר הרשע בה' הידיעה שהי' במשמע רשע זה שהוא עשו אלא ברשע סתם היינו אפי' ברשע דעלמא הי' טהור עינים מראות ברע והחושך לא החשיך בפניו, וזה נמשך מפני שהי' זקן ויושב בישיבה ע"כ תמונת נשמות הקדושות שהי' טמונים ומכוסים בעשו עמדו נגד עיניו בעצם טהרתם, ואף שלא החזיק את עשו לצדיק ובודאי הבין בו שעדיין נצרך לתיקון, מ"מ אחר שלא הפסיק מרבית זוהמת הנחש בפני הנשמות שטמונים בו, חשב יצחק שיהי' לו תיקון ע"י שיקשר אותו להקדושה, ויהי' כדמיון חלבנה המצטרף לסממני קטורת שאחר שנקשר מתעורר בתשובה כנ"ל וע"כ רצה יצחק לברכו בברכות עליונות מאד שבאמצעות מתנות טובות האלה שהם בארץ מתחת ורומזים בשמים ממעל, יתקשר בהקדושה ויתעוררו בו נשמות הגבוהות כי ימצא מין את מינו וניער והם יכשכשו בקרבו עד שיבאהו לתשובה שלמה, אבל את יעקב ידע לאיש תם בלי שום פסלת, ואיננו נצרך להתעררות ע"י ברכות: 
@66ולפי @77האמור יובן דברי המדרש שרמז לו הארבע מלכיות ופי' כ"ק אבי אדומו"ר זצללה"ה שכוונת יצחק הי' שעשו יגביהם להקדושה, שתמהני שאיש שכל מהללו הוא רק מה שמדקדק במצות איננו ראוי לענין זה, אך להנ"ל יש לומר דהנה ידוע דעבד אין לו מציאות בפ"ע ואין לו חייס ומה שקנה עבד קנה רבו, אך קלקלתו היא תקנתו שמאחר שאין לו מציאות בפ"ע אלא שהוא בטל לרבו, שוב הוא יונק מקנין רבו ועבד כהן אוכל בתרומה מה שאפי' צדיק שבישראל אסור בו, ולפי"ז יובן מה שברכו יצחק "יעבדוך עמים" היינו שכל העמים יהי' עבדים לו, וכאשר יתעורר הוא בתשובה באמצעות הברכות כנ"ל יהי'   עלי' גם לכל העמים באשר הם עבדיו, ואף שחשב את יעקב לצדיק גמור אשר אין ערוך אליו מ"מ להגביה את העולם תשב שיותר ראוי לזה עשו, והיינו לפי הקדמה שנטרפה ולבסוף נתעברה אין הטריפות פועל בוולד רק בנתעברה ואח"כ נטרפה אז היא וולדה נטרפה וכמו שהגיד כ"ק אבי אדומו"ר זצללה"ה טעם מה שהאבנים שהי' תחת יעקב בעת עלייתו למדריגתו נתעלו גם המה אבל מה ששכב עליהם לאחר מכאן שלא בשעת עלייתו למדריגתו לא נתעלו, וע"כ יעקב שהי' איש צדיק תם יושב אהלים מאז אף שהעמים ינתנו לו לעבדים ויהי' כמו עבד כהן שאוכל בתרומה, מ"מ א"א שיהי' להם עלי' להחשב גם לעצמם כתור אדם המעלה אלא כמו בהמתו של כהן, וכמו שהדין בנטרפה ולבסוף נתעברה שאין העיבור נעשה טרפה, אך כאשר יהי' עבדי עשו שעדיין בשבירה בלתי מתוקן, וכאשר יתעורר בתשובה ויתעלה במעלותיו יתעלו גם הם עמו כמו נתעברה ולבסוף נטרפה שהטרפות פועל בולד כן בדמיון זה להיפוך שהמעלה שישיג עשו אחר שהם לו לעבדים יפעל גם בהם, ויחזרו כל העולם לקרוא בשם ה' ויהי' תיקון הכללי, ובאמת הי' זה עצה טובה להגביה את כל העולם ראוי' העצה ליצחק הצדיק, אך כ"ז הי' באם הי' עשו עכ"פ כפישעי ישראל שדוגמתם היא חלבנה שבקטורת, אך באמת הי' עשו שורש נחש הקדמוני כבתרגום נחשירכן שפירשו בו שהי' נחש תקוק על ירכו ורעתו הוא בעצם כמו נחש שכוונתו להזיק שלאיש כזה אין קישור מועיל לו לעוררהו בתשובה ואף אור הנשמות הטמונים בו אין ברוחם להשיבהו למוטב כמ"ש היהפוך כושי עורו וגו', והוא והם מחולקים ונפרדים לגמרי ואין צירוף להם עמו שזה תכלית הרע והם עצם השמים לטוהר, והקישור להקדושה לשורש נחש כזה עוד מגרע גרע ומוסיף להרשיע יותר, והדמיון שהי' ליצחק בו איננו מפאת חסרון שביצחק אלא מצד מעלתו שהי' טהור עינים מראות ברע והחושך של הנחש הקדמוני לא החשיך מפניו את אורות הנשמות הנ"ל, ובעיניו של יצחק הי' כל ההסתר כקרום דק באופן שמעט אור ידחה את החושך: 
@66אך @77רבקה שלא היתה במעלה גבוה ונשאה כ"כ כיצחק היא הבינה את זדון עשו שלא יצמיח לו תועלת מהברכות אדרבה ירשיע יותר, וכל העולם יהי' ח"ו נכנע לנחש הקדמוני, וע"כ הי' עצתה שיעקב יטול את הברכות ויתקיים בו בסוף יומיא, שאז ישובו כל האומות עבדים לישראל, ואז כתיב ביחזקאל ונקוטותם בפניכם היינו שיתקיים בהם יעודים הטובים יעשו אז ישראל תשובה שלימה, ובזוה"ק דמשיח עתיד לאתבא צדיקיא בתיובתא ואז כל האומות שיהי' אז עבדים לישראל יתעלו וכל הארבע מלכיות יכניעו עצמם להקדושה, ובסוף המעשה יתקיים מחשבת יצחק תחילה ע"י זרעו של יעקב: 
@66ובזה @77יש לפרש דברי התרגום יונתן וירח את ריח בגדיו שהריח ריח קטורת הסמים היינו משום דבמדרש וירח את ריח בגדיו ריח בוגדיו, כי לולא מה שעבר על ישראל שהי' בהם בוגדים מצד שנאמר ויתערבו בגוים וילמדו מעשיהם או מחמת קלקול האויר ע"י האומות, והיו ישראל שלמים ותמימים עוד טרם ינתן להם כל האומות לעבדים לא הי' אפשר להגביה את כל האומות כנ"ל, וכמו שיעקב בעצמו לא הי' יכול כנ"ל באריכות, אלא ע"י שיתהוה בזרעו אחריו בוגדים, וכמו שהם עוד טרם יזכו בתשובה ימסרו להם כל העולם לעבדים באחרית הימים וכאשר נתקיים בהם הברכות שהוא הקישור ויהי' כמו קטורת כנ"ל ויתעוררו כולם בתשובה ובהתעלותם יתעלו כל האומות שהם עבדיהם כנ"ל אז יהי' תיקון הכללי: 
@66ויש @77לומר דבדוגמת עולם הגדול כן הוא עולם הקטן שהוא כל אדם פרטי, וכמו שבעולם הגדול ע"י הברכות שיתקיים באחרית הימים יהי' כמו קטורת שמקשר את אפי' הבלתי ראוי כן יתקשרו ישראל באביהן שבשמים ויתעוררו בתשובה ויתעלו במעלותם ובעלותם יתעלו גם כל המשתעבדים להם, וכן הוא איש הפרטי שבכל ימי המעשה מחמת טרדת המלאכה והפרנסה גם חלקו הטוב שבו שכבו לארץ, אך בהגיע יום השבת נתקשר בהשורש, כי ברכת שבת היא המשכת אלקית בכל אחד מישראל, ויש לפרש הכתוב ויברך אלקים את יום השביעי כעין מה שאמרו ז"ל בברכת יצחק ויתן לך האלקים יתן לך אלקותא, שהפירוש שיתן לך ובך הארה אלקית, כן בשבת ויברך אלקים את יום השביעי שלשון ברכה הוא תוספות היינו שיתוסף אלקית ביום השביעי ומחמת זה נתקשר כל חלקי הטוב שבאדם בשורשו והוא כעין קטורת שמחמת הקישור יש עלי' גם לחלבנה וע"כ בשבת יש בכח האדם לבוא לתשובה שלימה ע"י הקישור, וזה שאנו אומרים בזמירות שכינתא תתעטר וכו' בווין תתקטר: 
@66הנה @77במה שיעקב ועשו נולדו תאומים ומחמת זה הי' לרבקה כ"כ צער הריון, יש להבין למה היתה כזאת ולא הי' כמו יצחק וישמעאל שהפסולת יצא בישמעאל ואח"כ יצא יצחק נקי ולמה לא הי' כזה ביעקב ועשו וכבר דברנו בזה, ונראה עוד לומר דהנה במדרש שאברהם לא ניצל מכבשן האש אלא בזכותו של יעקב, ובמדר"ת שהי' המלאכים אומרים לפני הקב"ה לזה אתה מציל והלא כמה רשעים עומדים ממנו והשיבם הש"י שעתיד יעקב לצאת ממנו, ופרשנו דהיות שאברהם נולד ממה שבא תרח על אשתו בימי נדתה כמ"ש בספה"ק ומבנה גופו הי' בטומאת הנדה, ובזוה"ק ריש פ' שמות דלית מסאבו בעלמא כמסאבא דנדה, ע"כ מוטב הי' לו לשרוף על קדושת השם והי' כעולה כליל, ושוב הי' נולד בגילגול אחר בטהרה, כי בפעם הראשון באשר הי' נשמתו בשבי' בין החיצונים לא הניחו אותה לצאת מתוכם רק בחיבור טמא שחשבו שהנשמה תשוב אליהם יותר מטונפת, אבל   אחר שכבר עלתה מביניהם שוב אין להם בה שליטה, והיתה באה בגילגול אחר בטהרה, וזהו שאמרו המלאכים כמה רשעים עתידין לצאת ממנו שזה נצמח מפאת שמבנה גופו הי' בטומאה, ואם הי' נשרף על קידוש השם ואח"כ בא בגילגול בטהרה לא הי' עוד רשעים יוצאים ממנו, אך אמר הקב"ה שיעקב עתיד לצאת ממנו שיעקב הי' מטתו שלימה בלי שום פסולת, וע"כ אין מהצורך שישרף ושיולד שנית, וזהו שיעקב פדה את אברהם, והנה כתיב ובחטא יחמתני אמי שהתולדה א"א בלי יצה"ר וכבש"ס יומא (סט:) וכן הוא בזוה"ק, ובאמצעות מעט פסולת הי' נמשך נמי חלקי פסולת שעוד הי' מכשכש מה שמבנה גופו של אברהם הי' במסאבא דידה, כי מצא מין את מינו וניער שפירש"י וניער ונתחזק, ע"כ הי' עצת הש"י שיבואו יעקב ועשו בבטן אחת, כי הנה איתא באור החיים שגוי המכה את ישראל הוא שואב ממנו כל חלקי הפסולת, ויש לומר דלאו סוף דבר שהכה את ישראל אלא אפי' הרים את ידו כנגדו ואפשר אפי' חשב לבד נמי כי בגוים נענשים על המחשבה ומחשבה כמעשה, וע"כ במה שהיו יחדיו בבטן אחת, ובמדרש ר' ברכי' בשם ר' לוי שלא תאמר משיצא ממעי אמו נזדווג לו אלא עד שהוא במעי אמו צורתי' מתוחה לקבלי' הה"ד זורו רשעים מרחם ע"כ, והפירוש כי בהרמת יד נקרא רשע, וע"כ בעודם בבטן שאב עשו מיעקב את כל חלקי הפסולת שמתולדה ויצא יעקב לאויר העולם נקי בלי שום פסולת, ואולי זה כוונת המדרש שיצא עשו תחילה כדי שיצא הוא ויצא סריותו עמו, היינו חלקי הפסולת כנ"ל, והי' יעקב נקי מתולדה, וזה הי' נתבקש להציל את אברהם, ומעתה מובן הצורך שיוולדו בבטן אחת ולולא זאת לא הי' אברהם ניצל מכבשן האש, ולא הי' נולד יעקב כלל: 
@66במדרש @77כמה בארות חפר אבינו יצחק בבאר שבע ר' יהודה אמר ד' כנגד כן נעשו בניו ד' רגלים במדבר, ורבנן אמרי חמש כנגד חמשה ספרי תורה, ויש לפרש בהקדם דברי זוה"ק דענין חפירת הבארות הי' בגין לאתתקפא במהימנותא שלימתא כדקא יאות והשתא ישראל אתתקפו בי' ברזא דפקודי אורייתא כגון דכל יומא ויומא אתתקפף בר נש בציצית דאיהו מצוה ובר נש אתעטף בי', הרי נמי בתפלי דמנח ארישי' ובדרועי' דאינון רזא עלאה כדקא חזי וכו' עכ"ל, וממוצא הדברים אני למדין דענין הבארות לדידהו כמו ציצית ותפילין לדידן, והנה ציצית כתוב מפורש בתורה, וראיתם אותו וזכרתם וגו' ולא תתורו אחרי לבבכם ואחרי עיניכם ובש"ס מנחות באו ארבע ציציותיו וטפחו על פניו, ואיתא בספה"ק שציצית הוא אשר מקיף מבחוץ וידוע שאור מקיף הוא שמירה מחיצונים בפרט תכלת שידוע שהיא מסמא את עיני החיצונים, אך תפילין הוא אור אלקי מלך אסור ברהטים בד' בתי דתפלי ובזוה"ק שתפילין הוא דוגמת בהמ"ק שהי' מלא את כבוד ה', ויש לומר דציצית ותפילין שבזוה"ק, מקבילים לדגלים ותורה, שדגלי מדבר לא מצינו להם אחר שנכנסו ישראל לארץ, וכבר אמרנו הטעם שכל ענינם הי' מחמת עברם במדבר נחש שרף ועקרב וצמאון מושב החיצונים בגין לכתתא ראשייהו כבזוה"ק פ' תצוה, ע"כ הי' נצרכים להטיל אימה ופחד על כחות החיצונים כמ"ש איומה כנדגלות ובמדרש פ' בא נדגלות הם דגלי המדבר, וארבע דגלים לארבע רוחות העולם ענין אחד להם לד' ציציות, וחמשה ספרי תורה ותפילין נמי ענין אחד להם שתורה הוא מושך אור אלקי לתוך האדם והוקשה כל התורה לתפילין כמ"ש למען תהי' תורת ה' בפיך, א"כ דברי המדרש והזוהר מותאמים אלא שבזוה"ק חשב שניהם כאחת ציצית ותפילין ובמדרש הוא במחלוקת שנוי' זה אומר דגלים וזה אומר תורה: 
@66ונראה @77דגם במדרש זה מודה לזה וזה לזה כי אלו ואלו דברי אלקים חיים, כי ענין חפירת הבארות כבר אמרנו בשם כ"ק אבי אדומו"ר זצללה"ה שהגיד עפ"י דברי חובת הלבבות בפסוק מים עמוקים עצה בלב איש ואיש תבונות ידלנה שהעצה הוא במציאות בלב איש אלא שצריך לסלק המונע כדוגמת מים שבבטן הארץ שהוא במציאות ואין צריך אלא לדלות אותם, ומאחר שהעצה שבלב איש הוא דוגמת המים שבבטן הארץ ע"כ הי' חפירת הבארות רמז לפועל דמיוני לסילוק כוחות החומר המונעים את העצה, עכת"ד, ולפ"ז יש לפרש דברי המדרש ופלוגתתם דהנה ידוע שטבע המעין כל כמה ששואבין ממנו הוא מוסיף ונובע א"כ שני רמזים יש בחפירת הבאר סילוק העפר שחוצץ בפני המים ומטמטמו, והתחדשות המים בכל עת שטרם החפירה והי' המים טמונים בבטן הארץ לא הי' המים מוסיפין בכל עת אלא עומדים כמו שהי' בלי תוספות ובלי גרעון, ואחרי החפירה נתחדש להם טבע ההוספה והמשכה ממקור מוצא מים, והנה שני הענינים הם דוגמת ציצית ותפילין או דגלים ותורה כנ"ל, סילוק העפר שהוא סילוק המונע הוא רמז ודוגמת ענין ציצית ודגלים וההוספה והמשכת המים ממקור מוצא מים הוא רמז ודוגמא תורה ותפילין, ובאמת דתרווייהו צריכי וברש"י תהלים קי"ט בפסוק אף לא פעלו עולה בדרכיו הלכו, אעפ"י שלא פעלו עולה אין שכרם שלם אלא א"כ בדרכיו הלכו וכן הוא אומר סור מרע ועשה טוב אע"פ שאתה סור מרע אין הכל שלום אלא א"כ תעשה טוב עכ"ל, ויש לומר שאחד גורם ומושך את השני, אך איפלגי, אם סור מרע הוא תחלה ואח"כ ועשה טוב כסדר הכתוב, או לעשות טוב תחלה כי איך אפשר לסור מרע שהחומר משתוקק אליו אם לא יקדים עשיית הטוב וכבר דברנו מזה הרבה, ומ"מ תרוייהו צריכי, וע"כ בזוה"ק דאיירי רק במה דאתקפי ישראל ולא מיירי מענין הקדמה וכבר אפסיק הלכה ציצית ואח"כ תפילין ע"כ אין בו פלוגתא, אך במדרש המדבר בכוונת החפירה שהאבות הסלילו דרך לדורות מר אמר שלזה הי' הכוונה ראשונה ומר אמר שלזה הי' הכוונה ראשונה אבל תרווייהו צריכי: 
@66ויש @77לומר שבדוגמא דידהו הוא בשבת זכור ושמור ששמור הוא סילוק טרדת המלאכה והפרנסה שהיא המונע משלימות הנפש, מקביל לענין הדגלים [וע"כ איסור הוצאה בשבת נלמד מדגלי מדבר] וענין ציצית, וזכור הוא מקביל לתורה ותפילין שהוא קניית השלימות [וע"כ בשבת פטור מן התפילין] ובאשר שבת הוא רזא דאחד ע"כ זכור ושמור בדיבור אחד נאמרו ודוק: 
@66במדרש @77ויאמר יעקב הן עשו אחי איש שעיר גבר שדין כמד"א ושעירים ירקדו שם, ואנכי איש חלק כמד"א כי חלק ה' עמו, ביאור הדברים דהנה כל מה שברא הקב"ה בעולמו ניתן לו עם בריאתו הקיום ובכלל הוא מזונות שלי, וידועין דברי התוס' יו"ט ברכות שבברכת הזימון מזכירין שם המורה על הדין כי מצד מדת הדין מגיע מזונות לכל הנבראים כי לא נבראו שיגוועו ברעב, ובש"ס שלהי קדושין ראית חי' ועוף שיש להם אומנות והם מתפרנסין שלא בצער וכו' אלא שהרעותי את מעשי וכו', משמע שלולא מצד החטא הי' מגיעין המזונות במדת הדין, והטעם שבגמר הבריאה שניתן לו הקיום ניתן לו נמי מזונותיו, אך זהו בהנבראים שנגמר בריאתם, אבל השדים שלא נגמר בריאתם מפני שקידש היום כבמדרש, א"כ מובן שלא נבראו עמם מזונותיהם ואין להם חיות ומזונות אלא מה ששודדים וגונבים, וכבש"ס מידי דצייר וחתום לית להו רשותא למשקל, מכלל דמידי דלא צייר וחתום דרכם למשקל, וע"כ שמם שדים נגזר מלשון שודד, והרמב"ן פ' אחרי כתב שנקראו שדים בעבור שמשכנם במקום שדוד כגון המדבר, ולפי דרכיו יובן ביותר שבאשר כל קיומם הוא מהשדידה ושם של דבר הוא מהותו ומהותו נתלה בקיומו, ולפי האמור יתבאר מאמר הן עשו אחי איש שעיר גבר שדין שידוע שהסט"א אין לה חיות בפ"ע כלום אלא שאליהם דבר יגונב מהקדושה, וע"כ מהותו של עשו לחיות מן הגזלות ומן החמסים ולהשיג מה שרוצה רק ע"י תחבולות ושוד, אבל אנכי איש חלק חֵלק ה' עמו ואין קיומי וחיותי רק ממה שהנני חלק ה' ואינני נצרך עוד לשום דבר זולת הניתן לי מהשמים, והיא מעין מאמר שלמה המע"ה אני שואל בתו של מלך והכל בכלל, וכבר פרשנו שבפשוטו שוב הוא שואל כסף וזהב וכו' אלא הפירוש ששוב אין דברים אלו תופסין מקום אצלו ואיננו נצרך עוד לשום דבר נוסף, וכעין שהגיד זקני האדומו"ר הגדול זצללה"ה מקאצק שכבוד מלכות הוא לאמר שמאחר שאתה מלך שוב אין חסר לי שום דבר ששום דבר אין תופם אצלי מקום עכת"ד הצריך לעניננו, וזהו הפירוש אני שואל את בתו של מלך והכל בכלל, וזה עצמו הוא מאמר יעקב ואנכי איש חלק: 
@66ובזה @77יש לפרש הענין שבשבת יהי' כאילו כל מלאכתך עשוי', שאין הכוונה לרמות את עצמו אלא באשר שבת הוא נחלת יעקב, יהי' באותה בחי' להיות חלק ה' שמעתה אין שום דבר בעולם תופס מקום וחסר לו: 
@11ויתן לך האלקים, @33ברש"י יתן ויחזור ויתן, ויש להבין היד ה' תקצר ליתן בפעם אחת שיהי' בו ברכה שלא יצטרך עוד, ובאיוב אמרו ז"ל דכתיב בי' מעשה ידיו ברכת שלא נטל אדם פרוטה מאיוב ונצרך ליטול ממנו פעם שני', ונראה לפרש עפ"י דברי הרמב"ם פ"ג דאבות משנה ט"ו והכל לפי רוב המעשה, לא לפי גודל אלא לפי רוב למשל אינו דומה מי שיתן למי שראוי אלף זהובים בפעם אחת למי שהתנדב אלף זהובים באלף פעמים שזה כפל מדת התנדבות אלף פעמים ע"ש, ויש לומר עוד בטעמו של דבר עפי"מ שהגיד כ"ק אבי אדומו"ר זצללה"ה ענין מתנת עניים שהעני יש לו מעלה שהוא מדוכא וכתיב אני את דכא, ובאמצעות מתנות עניים הוא מתחבר לעני וקונה ושואב ממנו מעלה זו עכת"ד הצריך לעניננו, והיינו שמתנת עניים איננו רק להשלמת חוסר העני, דאי הכי בודאי מי שנותן אלף פעמים בפעם אחת הוא משלים ביותר, אלא שהכוונה הוא שבאמצעות המתנות יתחבר לעני, וזהו יותר ממה שבעה"ב עושה עם העני העני עושה עם בעה"ב, כי הכוונה הוא החיבור, ולפי"ז מובן שע"י שנתן לעני אלף זהובים בפעם אחת לא התחבר אליו אלא פעם אחת והנותן אלף פעמים הוא התמדת החיבור יותר: 
@66והנה @77במדרש ויתן לך האלקים יתן לך אלהותא הפי' עם הברכה יתן נמי אור אלקי, וא"כ באמצעות הברכה יש לו חיבור לאלקות, ובפשיטות נמי כל מתנה היא חיבור הנותן והמקבל, וע"כ בעשו לא נאמר לשון מתנה אלא הנה משמני הארץ יהי' מושבך, והיינו שלא יהי' לעשו שום חיבור ח"ו, אבל ביעקב הכוונה היא החיבור ע"כ אם הי' ניתן לו בפעם אחת שמספיק לעולם הי' זה זה גרעון בהחיבור כנ"ל דומה למ"ש הרמב"ם בנותן לעני אלף זהובים בפעם אחת לפי פירושנו הנ"ל אלא יתן ויחזור ויתן, השפעה תמידית שגורם חיבור תמיד: 
@11יעבדוך עמים וישתחוו לך לאמים הוה גביר לאחיך וישתחוו לך בני אמך, @33יש לדקדק שבכתוב זה לא נאמר עבדות אלא בעמים אבל באחיך לא כתב לשון עבדות אלא גביר והשתחוי', ומובן ששני ענינים שונים המה, שלשון עבדות הוא כשאין לו מציאות בפ"ע ומה שקנה עבד קנה רבו, וגביר והשתחוי' שייך גם לאיש המעלה כמו איש אלקים קדוש וחכם מופלג שהוא גביר על זולתו ואפי' סתם עשיר גדול נקרא בלשון בני אדם גביר, והשתחואה מצינו השתחוואת הכבוד כמו אברהם לבני חת, ולפי"ז משמעית הכתוב שעמים שהם כל אוה"ע נותן לו לעבדים והוא אדון להם, אבל אחיו לא נותן לו לעבדים אלא שיש לו מעלה עליהם וישתחוו לו השתחואת הכבוד, וכן מצאתי באור החיים שדקדק בפסוק הוה גביר לאחיך פי' אחיו ממש, אל יהי' לו עבד אלא שיהא הוא גביר לו עכ"ל, וכן כשסיפר יצחק לעשו את הברכה שברך את יעקב סיפר נמי באותו סגנון הן גביר שמתיו לך שעליו לא יהי' אלא גביר לבד אבל את כל אחיך זולתך נתתי לו לעבדים, אך אחר שכתוב וישא עשו קולו ויבך אמר לו יצחק ואת אחיך תעבוד הנה נתן לו גם עבדות אתמהה שתחת אשר בא לברכו הוסיף לו קללה לעשותו עבד: 
@66ונראה @77לפרש עפי"מ שהגדנו כבר שמה שיצחק לא השאיר אף ברכה אחת לאחיו שהי' במחשבתו שהוא יעקב, הוא משום שחשב את יעקב ועשו שהם כמו שבטי ישראל ומשניהם יבנה בית ישראל כמו הי"ב שבטים שברך ליהודה במלכות ולוי ברך משרבע"ה בכהונה וברך ליוסף ברכות מאליפות, ובמדרש שעשה אותם כולם יונקים זה מזה, וברש"י פ' ויחי לפי שנתן ליהודה גבורת ארי ולבנימין חטיפתו של זאב ולנפתלי קלותו של אילה יכול שלא כללן כולם בכל הברכות ת"ל ברך אותם, עכ"ל, ובאשר רבקה היתה צריכה להוליד י"ב שבטים אלא שנתקלקל מטרין שלה חשב יצחק שמשני בניו אלה יצאו הי"ב שבטים ומה שברך את אחד לבדו היינו שהוא יהי' הצינור שעל ידו יגיע הברכות גם להשני, וע"כ לא ברכו בברכת אברהם מאחר שברכת אברהם יש להם גם בלעדו ואין למי להוציא מן הכלל, רק אח"כ כשהתוודע שעשו הוא חיצוני ואינו בכלל הוצרך ליתן ברכת אברהם ליעקב ולהוציא את עשו: 
@66והנה @77במאמר הראשון פרשנו דברי המדרש שהכוונה הי' להגביה את הארבע מלכיות, היינו ע"י היותם עבדים אליו ובעלותו יתעלו גם המה, וכמו להיפוך בטריפות נתעברה ולבסוף נטרפה היא וולדה נטרפה עיי"ש באורך, ומעתה מובן אשר יצחק בברכתו שחשב ששני האחים הם כאחד לא הי' שייך עבדות לאחד על השני מה גם שבלעדי העבדות שניהם יחד יהיו במעלה ואין להשני העלי' ע"י העבדות, אך אחר שראה יצחק שעשו הוא חיצוני וכמוהו כמו יתר הארבע מלכיות, כאשר אח"כ ביקש לו תקנה שיהי' לו עכ"פ בעוה"ז הוסיף לו עבדות שיהי' הוא נמי עבד ליעקב, כמו יתר העמים, וזה יהי' תקונו לעתיד, ולפי"ז יובן מה שכתוב ולא יהי' שריד לבית עשו ודרשו ז"ל עושה מעשה עשו היינו שעשו גסות רוחו טרדתו מן העולם, ובאשר אין לעשו תיקון זולת העבדות ליעקב אם יזכה להיות עבד משכיל וטפל ליעקב זה תיקונו כי כל הטפל והמחובר אליו כמוהו, ממילא העושה מעשה עשו שעדיין גסות רוחו בו ולא יתרצה להיות עבד ליעקב על כרחו שלא בטובתו לא יהי' שריד לבית עשו, ולא ישאר מזרעו של עשו אלא האינם עושים כמעשהו ויתרצו להכנע ולהיות עבדים ליעקב: 
@66ובזה @77יש לפרש דברי המדרש ורב יעבוד צעיר אמר ר' הונא אם זכה יעבוד ואם לא זכה יעבד, והמפרשים נדחקו בפירושו, ולפי דרכנו יש לפרש דאעשו קאי אם זכה להשליך ממנו את גסות רוחו יעבוד את יעקב וזה יהי' תיקונו שכל הטפל ומחובר לו הרי הוא כמוהו, אך כשלא זכה יֵעָבֵד היינו ע"כ שלא בטובתו, ולא יהי' לו מעלה על יתר העמים, ואם לא יתקיים בו ולא יהי' שריד לבית עשו: 
@66יש @77להבין כשחל ר"ח ביום א' מפטירין מחר חודש, ובודאי יש גם בשבת איזה דוגמא לזה ומהו, ונראה דהנה בריחת דוד הי' באמצעות יונתן ובודאי לא הי' הדבר במקרה כמ"ש מהר"ל שכל הדברים הגדולים אינם במקרה, ונראה דהנה בריחת דוד הי' כעין גלות שלימה, וכמו שאמר כי גרשוני היום מהסתפח בנחלת ה' לאמור לך עבוד אלהים אחרים, והי' צריך סעד לתמכו, וכענין יעקב שברח לבית לבן שהי' מתירא שלא יטמע בבית לבן ובמדרש שהי' מתירא לבל יבוא ח"ו לידי ע"ז ג"ע ושפ"ד, וע"כ הי' נטמן י"ד שנה בבית עבר להתקשר בתורה שיתחזק בידו, כמו שהגיד כ"ק אבי אדומו"ר זצללה"ה, כן הי' דוד באותה בחינה, והנה ידוע שדוד המע"ה הי' מרכבה להא האחרונה שבשם הוי' ב"ה וב"ש, ויהונתן יש בו ג' אותיות הראשונות שבשם הוי' ב"ה וב"ש, וע"כ מאת ה' היתה זאת שיהונתן יהי' המשלח אותו והחזיק ידו בה' ובזה נתחזק מכח ג' אותיות הראשונות לבל תהי' הא האחרונה נפרדת בגלות כבתיקוני הזהר כצפור נודדת מן קנה כן איש נודד ממקומו, דהצפור הוא השכינה [שהוא הא האחרונה] כן איש דא קב"ה נודד ממקומו דאיתריק רוחי' אבתרה לקיימא בי את שמי וכבודי לאחר לא אתן, ובזה יש לפרש הסימן שנתן לו ואני שלשת החצים צדה אורה לשלח לי למטרה ששלשת החצים רומזים לג' אותיות הנ"ל כשאמר להנער שהנם ממך והלאה כלומר קרובים לדוד הנה הסימן דאתריק רוחי' אבתרי', וידוע דכל עניני דוד הי' דוגמא לכנס"י, והוא כענין למענכם שלחתי בבלה, ע"כ הי' בריחתו באמצעות יהונתן: 
@66והנה @77כן הוא ג' אותיות אלו ביוסף הצדיק שנתוסף לו הא כמ"ש עדות ביהוסף וגו', ונראה שלעתיד יהונתן יבוא בגלגול משיח בן יוסף והוא יהי' משנה למלך המשיח שהוא דוד בעצמו ואז יתקיים מה שאמר לו ואנכי אהי' לך משנה שלא יתכן שדברים אלו הנזכרים בכתוב יהיו לבטלה ח"ו, וכמדומה לי שכן ראיתי בדברי האר"י ז"ל, והנה ידוע שמוסף שבת הוא יוסף, וע"כ יש לומר כמו שיהונתן [שהוא יוסף כנ"ל] התחבר לדוד בלכתו לגלות כנ"ל, כן שבת לששת ימי המעשה שישראל נפרדו מעל שלחן אביהם שבשמים לעסוק במלאכה ובפרנסה, ששבת מלוה אותם ומתחבר עמהם לבל יטמעו בטרדת המלאכה והפרנסה והוא דוגמת פרשת מחר חודש: 
@00שנת תרע"ז. 
@66בענין @77לידת יעקב ועשו, יש להתבונן למה היתה כזאת שנולדו בבטן אחת, ולא כמו ישמעאל ויצחק שנולדו זא"ז, וזה הי' גרם בנזקין שסבלה רבקה כ"כ צער עד דכדוכה של נפש, ומה תועלת הי' בזה, וגם בענין נטילת הברכות למה נעלם מיצחק רשעת עשו וצדקת יעקב, ולא נגלה לו כמו לרבקה, ולא הי' נזקק יעק"א לכל הצער הזה, וגם כל הצרות שעברו עלינו בשביל שתי דמעות של עשו, וגם הזעקה בשושן הבירה שנמשך מהזעקה שהזעיק יעקב לעשו כבמדרש, ואם הי' נגלה ליצחק אע"ה מהותם והי' אומר בתחילה לברך את יעקב לא הי' בא לכל אלה, וכבר האריכו המפרשים למעניתם, וכבר דברנו ג"כ הרבה בזה אך אין בהמ"ד בלי חידוש: 
@66ונראה @77דהנה איתא בליקוטי התורה מהאר"י ז"ל בפירושו על איוב, שכל נשמות נפלו בעמקי הקליפה ע"י חטא אדה"ר והחיצונים כשיש נשמה יקרת הערך ביניהם הם נזונים על ידה ואינם מניחים אותה לצאת משם כלל, ובאשר יראים אולי יהי' זכות באיזה אדם להוציאה משם בעת זיווגו לכן כשרואין איזה מקום פגום עד מאד הן נותנין שם אותה הנשמה כדי שתתקלקל ממה שהיתה ותחזור להם יותר פגומה מבראשונה כדי שתעמוד בידיהם ימים רבים עכת"ד הצריך לעניננו, ונראה עוד לומר שלאו דוקא שיש להם שליטה בענין זה שאינם מניחין אותה לצאת מביניהם, אלא שיש להם נמי שליטה למנעה שתצא לפועל בחיים, והוא עפ"י מה שהגיד כ"ק אבי אדומו"ר זצללה"ה דמשמע מש"ס נדה שטעם היצירה שבנקבה כפולה שנוצרה לשמונים משום שטומאתה כפולה, והענין כי קודם חטא אדה"ר הי' העיבור והלידה בלי המשך זמן כאמרם ז"ל עלו למטה שנים וירדו שבעה, כי הי' מדריגתם בפועל, אך ע"י החטא נפלו ממדריגתם ע"י הקליפה המסתיר כח אלקי, ובארבעים יום יוצא הולד מכח אל הפועל, ובנקבה שהיא חמרית יותר, הכח אלקי מצומצם ביותר, ע"כ ימי יצירתה כפלים עכ"ד: 
@66ובזה @77יש לפרש דברי המד"ר ריש פ' תזריע בפסוק חיים וחסד עשית עמדי שמונה והולך את החסדים שעוברין על העיבור עד יציאתו לאויר העולם, ולכאורה אינו מובן שזהו בטבע העולם ואפי' בגוי נמי, ומה זה שאמר חיים וחסד עשית עמדי דמשמע עמדי ולא לזולתי, אך להנ"ל יש לומר שכל החסדים נצרכים באשר כחות הרעות מתנגדים ללידת ישראל, מה גם לאנשים רמי המעלה כדוד המלך ע"ה שבודאי בחפצם לעשות כל טצדקי למנוע הלידה ובאשר יש להם שליטה כנ"ל מפאת חטא אדה"ר ע"כ צריכין לחסדים גדולים ליטול מהם את כוחם ולא יהי' יכולת בידם למנוע היצירה והלידה אלא כמה שניתן להם הרשות כנ"ל: 
@66והנה @77מובן אשר בלידת מובחר שבאבות יעק"א ע"ה שהוא הי' תכלית הבריאה, בידאי הי' כל כחות הרעות שבעולם חגרו שארית כוחם לעמוד לשטן על דרך יצירתו ועיבורו ולידתו שלא יצא לפועל, ע"כ הפלא ה' עצה ונוצר בבטן אחת עם עשו, וללידת עשו שורש נחש הקדמוני בודאי היו שואפים, ולא הי' ביכלתם להחיות את זה ולהמית את זה, כי אין בכוחם לעשות פעולות מתחלפין, שזה לא יתכן בלתי לה' לבדו, וכן הי' במצרים שהיו ישראל ומצרי ישנים בטלית אחת והחי' את זה ונגף את זה, והם באשר רצו להחיות את עשו, בהכרח הי' להם להחיות גם את יעקב, ולפחות שלא יגעו בו לרעה ח"ו, ע"כ הי' עשו כתריס בפני יעקב שלא יהי' יכולים לפגוע בו לבדו, וכה חלף עבר כל ימי העיבור שהי' עשו קליפה שומר לפרי, ולא הי' רגע אחד לבדו, עד בוא זמן הלידה, ומפתח של לידה לא נמסר לשליח אלא ע"י הקב"ה בכבודו ובעצמו, ע"כ אז שהי' שמירת השי"ת דבוק בו, שוב לא הי' פחד וחשש מכחות הרעות, ע"כ יצא עשו תחילה לבדו, ואח"כ יעקב לבדו ולא הי' נצרך עוד להשמירה מכח עשו: 
@66ולפי @77האמור יש ליתן טעם אשר הברכות הוצרכו שיבואו לו בבלי דעתו של יצחק ושיחשוב שהוא עשו, דהנה במדרש פרשה נ"ו ויבן שם אברהם את המזבח ויצחק היכן הי', אמר לוי נטלו והצניעו אמר שלא יזרוק ההוא דיגער בי' אבן ויפסלנו מן הקרבן, ואף ששם הי' ציווי השי"ת מפורש להעלות אותו לעולה, מ"מ הי' כח לס"ם לזרוק בו אבן להפסילו מן הקרבן, כ"ש בנ"ד דבאם הרגישו שיצחק בא לברך את יעקב, בודאי הי' עושים כל מיני תחבולות למנוע הברכה, ע"כ הי' עצת השי"ת שכוונת יצחק יהי' לברך את עשו, ולזה רקדו וחלו שיתברך ח"ו נחש הקדמוני ואף שהרגישו שיעקב הולך בערמה ליטול את הברכית, תשבו שבודאי יצחק יכירנו או הם בעצמם יעוררהו ויכניסו בו מחשבות והרהורים לומר שזה יעקב ויחשוב אותו כמתעתע ויביא עליו קללה ולא ברכה, וירויחו בזה בכפלים שיהי' ח"ו יעקב מקולל ועשו מתברך, וכענין דברי האר"י ז"ל שכאשר רואין מקום פגים מאוד נותנין שמה הנשמה כנ"ל, אך ידוע דברי הרה"ק זצללה"ה מלעלוב שכל מקום שיש בו עשרה מישראל, אפי' מלאך שבא לשם מתמוגג מפחד משום דכל בי' עשרה שכינתא שרי', ולפי"ז מובן ביעק"א שנכנס אצל אביו שהשכינה היתה עמו, שוב לא הי' שום יכולת לכחות הרעות לבוא שמה לעורר את יצחק ונשארו נתאלמים בחוץ וקיבל יעקב את הברכות ושוב לא חשש מהם כי מאז כל הכחות הרעות משועבדים לו, כמ"ש יעבדוך עמים וגו': 
@66בענין @77הבארות שעשו אותם אברהם ויצחק בשוה, ולדעת רש"י הם הם אותם בעצמם, יש לפרש דברי המג"ע ששלשה בארות של יצחק עשק שטנה ורחובות מקבילים לשלשה עולמות, עשי' יצירה בריאה, מקביל לנפש רוח ונשמה, והם תלת יומין מקמי שבתא, ואח"כ כתוב ויעל משם באר שבע מקביל לעולם אצילות ונשמה לנשמה, והוא יום השבת, עכת"ד, ולפי"ז יש לומר דאברהם שחפר נמי שלשה בארות שהרי כתיב וכל הבארות ואין כל פחות משלשה, הם מקבילים לתלת יומי דאחר שבתא, והיינו שאאע"ה פעל שהארת קדושת שבת ישאר לימי החול, אך אחר מות אברהם סתמום פלשתים שלא יאיר לימי החול, וישב יצחק ויחפור את בארות המים, כי מדת יצחק הוא יראה, וכתיב יראת ה' טהורה עומדת לעד וע"כ הי' לבארות של יצחק יותר קיום שאף שרבו עמו פלשתים לא עצרו כח לסתמם, ויש לומר עוד עפ"י מה שהגיד כ"ק אבי אדומו"ר זצקללה"ה שהשארת הקדושה אחר עבור ימי הקדושה, הוא לפי מסת ההכנה שלפני', וע"כ בשבת שהכנה לפני' הוא ג' ימים דמקמי שבתא נמשך רושם הקדושה לאחרי' תלת יומין, ומי שלא הבדיל במוצש"ק יבדיל עד יום ג', ובחג שהכנה לפני' הוא שלשים יום נמשך רושם החג אח"כ נמי שלשים יום, וע"כ כל שלשים נקרא אחר החג עכ"ד, ואתיא הא כדברי הזוה"ק ח"ג (קנ"ב:) ברעיא מהימנא דכיון דכנסת ישראל מתעטרא בעטרהא בניסן לא אתעדיאת כתרהא ועטרהא מינה תלתין יומין ע"ש, וע"כ יש לומר דמש"ה אותם של יצחק לא עצרו כח פלשתים לסתמם באשר הוא תיקון אותם שלשה דמקמי שבתא, ע"כ לפי מסת היומין דמקמי שבתא נשאר בהכרח לאחר שבתא: 
@66ולפי @77דברי מג"ע הנ"ל דג' בארות מקבילים לתלת יומי קמי שבתא, א"כ רחובות מקביל ליום הששי אף שעדיין הוא מימי החול מכל מקום באשר יש בו אור החוזר משבת, יש בו התפשטות קדושה בלי מפריע וכמ"ש ולא רבו עלי', ע"כ הוא זמן מעותד לתשובה כבש"ס עירובין בני בר רב דיתבו בתעניתא בע"ש, כי כל תענית צריך שמירה שלא יסתעף ממנו עצבות וכעס כידוע, וע"כ יותר מוכשר לזה הוא ע"ש: 
@66במדרש @77שא נא כליך זה בבל וכו', תליך זה מדי וכו', קשתך זה יון, וצא השדה זה אדום וכו', והפירוש פשוט שכונתו הי' להכניס גם ארבע מלכיות בקדושה ולהפוך חשוכא לנהורא, ומרירא למיתקא, וכבר דברנו בזה, ויש להבין למה לא הרגיש יצחק בהמטעמים שהביא יעקב שאין בהם ענין זה, שהרי באמת לא הכניסם להקדושה כלל, ובהכרח לומר שלא נתקיימה מחשבתו של יצחק בזה, ולמה לא התעורר יצחק כלל בזה, ונראה דהנה יש לדקדק שיצחק לא צוה אלא לעשות מטעמים מהציד ולא להביא עמם לחם ויין, ויעקב הוסיף להביא לו עוד לחם ויין למה עשה כזאת: 
@66ונראה @77עפ"י דברי כ"ק אבי אדומו"ר זצללה"ה שהגיד למה לא צוה לעשו להביא לו שני גדיים אחד לפסח ואחד לחגיגה כמו שהביא יעקב, ויצחק הרי זכר שהיא ליל פסח כמפורש בפרקי דר"א ובתרגום יונתן שאמר לעשו שבלילה הזה אוצרות טל נפתחים עיי"ש, והגיד ז"ל כי פסח הוא ביעור ע"ז כבזוה"ק ובאמת הי' אז ביעור ע"ז שהוא עשו נחש הקדמוני, אך יצחק שלא ידע מקודם בזה לא הי' אצלו מקום לפסח ודפח"ח, ונראה להוסיף בה דברים דהנה כתיב האלוק מקרוב אני, ובמדרש אני שאני מקרב ולא מרחק, וכן הדין נותן שהשי"ת הוא תכלית הטוב והחסד ע"כ הוא רוצה תמיד לעשות חסד ולקרב בימין צדקו וכמ"ש החפץ אחפוץ במות הרשע וגו', ואף שאינן כדאי, השי"ת שולח הארות קדושה ללב אדם לעוררהו בתשובה והקדים הקירוב כדי שע"י הקירוב יתעורר להתקרב מעצמו ויהפך לבבו לטוב ויתקבל בקדושה אך באשר יש כחות רעות מאד שגם זה לא יועיל להם, ובזוה"ק פרשת פנחס שהם עננין חשוכין שכל אור הניתן בהם נבלע בהם וכדמיון שבע פרות הרעות שבחלום פרעה שכתוב בהם ולא נודע כי באו אל קרבנה ומראיהן רע כאשר בתחילה, וכ"ק אבי אדמו"ר זצללה"ה הגיד שזהו קליפת גסות הרוח שבאם בא בו מעט הארה הוא מתגאה עוד יותר עכ"ד, ע"כ אין תקנה לכחות רעות אלו ע"י קירוב, ואדרבה צריכין ביטוש וריחוק עד יחליש ויתבטלו כחות הרעות, ואז המקום להכניס רק את שארית הטוב שבהם להקדושה ולא כולו כמו שהוא, וזה מדתו של הקב"ה מעולם ומנהיג עולמו בשתי מדות אלו, בימין מקרבת להראוי לקירוב ושעי"ז יטיב מעשיו ויהפך ויכניס הכל להקדושה, ובשמאל דוחה לאותם שהקירוב לא יתקן אותם, והנה מצרים הם הם הרשעים שלא הי' מועיל להם קירוב והם הם העננין חשוכין שלא נודע כי באו אל קרבנה, וע"כ הכונה שהי' למען ידעו מצרים כי אני ה', לא הי' ע"י קירוב, אלא ע"י ביטוש ועשר מכות ואז המעט טוב שהי' בהם העלו ישראל עמם בהעלותם, וזה הי' מצות פסח ביעור ע"ז, שבמדרש אתם שוחטים פסחים ואני שוחט בכורים, וזהו ביטול כוחות הרעות שבמצרים, וכך הי' נמי ענין עשו שזדונו ורוע לבו וגסות רוחו הי' כדמיון עננין חשוכין הנ"ל שלא הי' מועיל לו קירוב אלא שמאל דוחה וביעור כחות הרעות שבו, ולא להכניס את כולו להפכו לקדושה, וככה יתנהג עם כל הרשעים וארבע מלכיות עד עת קץ שהכחות הרעות בעשן יכלו ומעט קדושה שבהן יתבררו ויתלבן וישוב להקדושה: 
@66והנה @77יצחק באשר הי' עולה תמימה לא ידע ממציאות כחות רעות כאלו כדמיון עננין חשוכין כנ"ל, שא"א להם להתהפך לקדושה ע"י קידוש כנ"ל, והוא כלשון הכתוב (תהלים ק"א) לבב עקש יסור ממני רע לא אדע, שלא ידע שיש כ"כ רע בעולם, כי הצדיקים הגמורים אינם יכולים לצייר לפניהם שיש רע כ"כ בעולם, מה גם יצחק אבינו שלא הי' יכול לצייר לפניו ממציאות רע כזה ע"כ הי' כוונתו לברך את עשו ובאמצעות הקירוב יתעורר כנ"ל להיטיב   מעשיו ויתהפך כולו לטוב, וכן הי' רצונו להגביה את הארבע מלכיות ולעשות תיקון הכללי, באשר עשו הוא ראשית גוים ובהכנסתו שיתהפך לקדושה יתהפכו עמו כל הגוים לקדושה, ולפי"ז לא הי' שייך אצלו עדיין פסח, שענין פסח הוא ביעור ע"ז וכל כחות הרעות, והוא הי' כל כוונתו להפך הכל לקדושה ולא לבער כלל, ע"כ לא צוה לעשו לעשות פסח כלל, ועם זה מובן שלא צוה אותו על הלחם ועל היין כלל, כי הלחם בודאי הי' מצות לאכול עם הפסח, ובזוה"ק שמצות הוא מלשון מריבה שעושה מריבה ומגרש את הסט"א, וכן יין הוא ארבע כוסות נגד ארבע כוסות של תרעלה שעתיד להשקות את האומות, ונגד ד' לשונות של גאולה, ויצחק באשר כוונתו אז להפוך את הכל להקדושה ואינו ענין פסח ממילא אין לו ענין לא למצות ולא ליין, אך יעק"א ע"ה כשהביא לו את הפסח עם המצות, הוא כאלו שם דברים בפיו ומרמז לו ממציאות הרע בעולם כעננין חשוכין כנ"ל, ואין עצה אלא לבער מקודם את כחות הרעות ועדיין נצרך לפסח לביעור ע"ז, ולמצות לעשות מריבה עם הסט"א, וליין של ארבע כוסות כנ"ל להשקות כוס התרעלה לרשעים, ויצחק אע"ה בהרגישו כי השכינה עמו ומסכמת לזה המביא את הפסח [אף שחשב שהובא מהציד, מ"מ חשב שצד גדי או טלה מהפקר, כי בודאי לא נכשל באכילת קדשים בלי כוונה] קבל ממנו דרכו בקודש זה לבער מקודם את הקוצים מן הכרס, ע"כ אכל הפסח עם המצות ושתה הד' כוסות לכוונה זו: 
@66ולפי"ז @77אתי שפיר שלא התעורר בהעדר הגבהת הארבע מלכיות, שהרי אחרי הודיעו ממציאות רע כזה שאין לו תקנה ע"י קירוב אלא ע"י ביעור כחות הרעות, שוב לא דרש הגבהת ד' מלכיות כלל: 
@00שנת תרע"ח. 
@11ואלה תולדות יצחק וגו' @33הפרשה כולה מוקשה ע"כ אין להאריך בדקדוקים, ויתבאר בעזהי"ת מתוך דברינו, וכבר דברנו הרבה בזה, ומ"מ אין בהמ"ד בלי חידוש, דהנה בבריאת העולם מצינו שהי' עץ החיים ועץ הדטו"ר יוצאין משורש אחד כדאיתא בספה"ק, וי"ל שהם דוגמת השני דרכים שיש לפני האדם להתקרב להשי"ת ע"י סור מרע וע"י עשה טוב, וכבר הגדנו הרבה פעמים שע"י סור מרע הדרך יותר סלולה וזוכין ע"י עוד יותר מע"י עשה טוב, שלפי גודל מעלת הקדושה קשה מאד לזכות לו במעשיו הטובים אלא בצירוף מה שהוא בורח מדברים חיצונים בא לעומתו להקדושה, וזהו שבמדרש מי יתן טהור מטמא העוה"ב מעוה"ז, וכבר דברנו בזה למדי, וע"כ העץ החיים שמושך חיים הוא דוגמת עשה טוב, ועץ הדעת טו"ר הוא דוגמת סור מרע והיינו שלא נברא לרע ח"ו שלעומת המניעה והבריחה ממנו זוכין לדעת דקדושה שהוא עוד גבוה מעץ החיים, וידוע בדברי המקובלים שדעת הוא פנימית הכתר, וע"כ אם לא הי' אדה"ר אוכל מעץ הדטו"ר הי' בא לעומתו בקדושה, אך מחמת החטא ירד פלאים ונשתאב בו כחות רעות ר"ל עד שתקפהו בכח ומשכו אותו לרע והרגיש בעצמו שאיננו עוד ברשותו ואמר אכלתי ואוכל עוד וכבר דברנו מזה: 
@66והנה @77ידוע שהאבות הקדושים תקנו את חטא אדה"ר, וי"ל שאברהם שהי' מדתו חסד ולהמשיך אלקית לעולם להאיר את החשיכה, וכבמדרש פרשה למד הציץ אוהבו והתחיל מאיר עליו דרך החלון, וכן בפועל ממש הי' מושך חיים לעולם כבמדרש פרשה ל"ט אברהם הי' מתפלל על העקרות והם נפקדות על החולים והם מרויחים, ולא סוף דבר אברהם הולך אצל החולה אלא החולה רואה אותו ומרויח, הוא הי' דוגמת עץ החיים, ויצחק שהי' מדתו פחד ויראת ה' והודיע בעולם דאית דין ואית דיין, מתייחס מדתו ביותר לסור מרע, והוא דוגמת עץ הדטו"ר שנברא לזכות על ידו עוד יותר כנ"ל מחמת הבריחה, כן הי' מדתו של יצחק להבריח את כל באי עולם ממעשים אשר לא טובים לזכות בשביל כן למעלות נשגבות עוד יותר: 
@66והנה @77במדרש ראוי' היתה רבקה שיעמדו ממנה י"ב שבטים וכו' ולא מצינו זה באברהם, והטעם י"ל דענין י"ב שבטים היות ידוע דמדות האדם הנטוע בלב הם ששה כנגד הששה קצוות, וידוע עוד דכל מדה ומדה ישנה בקדושה ויש תמורתה בחיצוניות, וע"כ נראה שלעומתם הי"ב שבטים ששה מהם העשי' במעשה הטוב היינו להלהיב את כל המדות לשמים דוגמת עץ החיים, וששה מהם בסור מרע, היינו אף שהמדות מושכין לרע לברוח מהם ולנתק עצמו מהם בכח דוגמת עץ הדטו"ר, אלו זוכין מחמת העשה טוב ואלו מחמת הסור מרע, וע"כ על אבני שוהם הי' נכתב ששה שבטים על של כתף ימין וששה על כתף שמאל, וידוע דעשה טוב מתייחס לימין, וסור מרע לשמאל, ולפי האמור י"ל דאברהם עוד לא תיקן כנגד העץ הדעת טו"ר ולא הי' מתקן אלא כנגד עץ החיים, ע"כ לא הי' ענין לו להעמיד י"ב שבטים, אלא יצחק שתיקן גם כנגד עץ הדעת, וע"כ נשלם הענין י"ב שבטים, ושהי' ראוי להעמידם, והנה גם יצחק לא העמידן, והרבה טעמים נאמרו בזה, או שעשו שחת רחמה ולא היתה יכולה להוליד עוד, או מחמת שאמרה למה זה אנכי שויתרה על מתנת השי"ת ובודאי הא והא איתא שמחמת שויתרה ניתן היכולת לעשו לשחת רחמה, ומ"מ י"ל שהענין העמדת י"ב שבטים שהי' צריך יצחק להעמידן נתחלקו אשר ששה הי' צריך להיות מיעקב וששה מעשו, והיינו כי יעקב הוא דוגמת עץ החיים והוא כולו לשמא דקב"ה, ועשו נולד בהיפוך עם כל מדות הרעות, אבל נולד באופן שינתק עצמו ויברח מכל מדות הרעות, ואז יבוא לעומתם בקדושה למעלות גבוהות ונשאות אולי עוד יותר מיעקב, והא כדוגמת עץ הדטו"ר, וכך הי' צריכין להעמיד תולדות, תולדות יעקב ששה שבטים עם כל מדות טובות יהיו על כתף הימין מתייחסים לעשה טב, ותולדות עשו ששה שבטים עם מדות רעות, אלא שינתקו עצמם ויברחו מהם, והם יהיו על כתף השמאל מתייחסים לסור מרע: 
@66ובזה @77נתיישב לי דברי המדרש הובא ברש"י מ"ו כ"ו עשו שש נפשות הי' לו וכו' והדבר תימה כי לא נמצא לעשו אלא חמשה, אליפז, רעואל, יעוש, יעלם, קרח, אך לפי דרכינו י"ל כי צורת עשו הי' להעמיד ששה כנ"ל וידוע בספרי מהר"ל שחכז"ל דברו ממהות וצורת הדבר שכך ראוי להיות, ואם לא הי' כך בפועל אין בכך כלום, ועי' בס' הנצח בענין טור מלכא: 
@66ולפי @77דרכינו יתיישב למה נולדו שניהם בבטן אחת שנמשך מזה צער גדול לרבקה מהרציצת הבנים עד שקצתה בחי' ואמרה למה זה אנכי, ולא נולדו זה אחר זה כמו ישמעאל ויצחק, ולפי דרכינו י"ל דהם דוגמת עהדטו"ר ועץ החיים שהם בשורש אחד, ויש להוסיף ולומר דמש"ה היתה עקרה וזקוקה לעתירת יצחק, שויעתר פירש"י הרבה והפציר, וכלשון נעתרות נשיקות שונא דומות למרובות והנם למשא, והיינו שהתפלה הי' כ"כ מרובה יותר מכלי מקבל התפילות וע"כ עלו למעלה ראש, למעלה מהתחלקות הקוים שורש האחדות, ומשם נולדו שניהם בשורש אחד כמו שבבריאות עולם מאחדות ה' יצאו עהדטו"ר ועץ החיים משורש אחד, להורות שהכל הוא אחדות גמור ואפס זולתו, ואפי' צד הרע אין לו מציאות בפני עצמו, אלא הכל הוא מאמיתת המצאו ית"ש: 
@66ולפי @77האמור י"ל שתעודת יעקב ועשו הי' דוגמת מלך וכה"ג, שתעודת המלך הוא ללחום מלחמות ולהכניע את צד הרע להקדושה, וכן לעשות משפט הוא בכלל מתיחס לסור מרע וכמו שהגדנו במק"א, ותעודת כה"ג הוא להמשיך חסדים ולהעלות את התפלות וכל העבודות, וע"כ הי' תעודת עשו להיות מלך, ויעקב כה"ג וע"כ יובן דברי המדרש כיון שראה שמואל את דוד אדמוני נתיירא ואמר אף זה שופך דמים כעשו וא"ל הקב"ה עם יפה עינים כו', והיינו ששמואל מצא ביניהם צד התדמות ע"כ נתיירא: 
@66ועם @77זה יובן למה נולד עשו בכור, והרח"ו הקשה למה היתה כזאת שממנו הי' כל תוצאות הרעות והצרות, שנצרך יעקב לקנות ממנו הבכורה, ושע"כ רצה יצחק לברכהו, ונזקקה רבקה לכל אלה, ונצרך יעקב לברוח, שבאם יעקב הי' הבכור לא הי' נצרך לכל אלה, ולקנאה של עשו, ולפי דרכינו ניחא כי מלך קודם לכה"ג וע"כ הי' עשו קודם ליעקב: 
@66ועם @77זה יובן הדמיון שהי' ליצחק בעשו שלכאורה בלתי מובן למה לא הכיר יצחק בצורת פרצוף של עשו שהיא רשע, וכבר הי' גדולי ישראל מכירין בצורת הפרצוף, וכן הוא בזה"ק וברמב"ן, והיתכן שיצחק לא הכיר בו, ועוד צורת נחש על יריכו כדאיתא בספה"ק, וזהו שת"א נחשירכן, אך י"ל עפ"י דאיתא בספה"ק שמלך אחד שלח למחנה ישראל במדבר לצייר לו את צורת מרע"ה והמלך הלז הי' בקי בחכמת הפרצוף, ומצא לפי הציור שהאיש הזה מלא מדות רעות ונשאל מרע"ה על זה, והשיב שכן שהוא שנולד באופן זה, והי' צריך לעבודה להפוך את כל מדותיו לטוב, ויצא לנו שבהתהפכות המדות ע"י עבודת האדם איננו משנה צורת הפרצוף, וע"כ נמי כך הי' סבור יצחק אבינו בעשו שהוא ממלא את תעודתו לברוח ממדותיו הרעות כנ"ל, והוא מכניע את כל בחינותיו לשמים, ולפועל דמיונו הוא עוסק תמיד בצידה שמכניע את הניצוד כמו שהגיד כ"ק אבי אדמו"ר שמטעם זה מדת הדין להכניע את סטרין דלאו קדישין ומ"מ פרצוף פניו לא נשתנה מכמות שהי': 
@66ועם @77זה יובן דברי הזוה"ק דיצחק רחים את עשו משום דכל זינא אזיל בתר זיני' ואינו מובן מה התדמות יש לדינין קדישין לכעס וחימה של עשו, אך לפי דברינו ניחא שחשבהו כמדתו נגד עץ הטו"ר כנ"ל, ומובן עוד מה שאיתא בספה"ק שאברהם הי' מחבב ביותר את יעקב וקרא לו תמיד בני, וכן הנבואה הראשונה לו נאמר אני ה' אלקי אברהם אביך ואלקי יצחק, הנה כי מלת אביך כתיב באברהם לא ביצחק [והבעה"ט עמד שם בזה ונדחק ליישב והנכון כמ"ש] וע"כ אמר יעקב נמי אלקי אבי אברהם, והיינו מפני שהי' כמדתו נגד עץ החיים כנ"ל, והי' באופן זה שעשו יתייחס ביותר ליצחק, ויעקב לאברהם: 
@66והנה @77כבר הגדנו כשנדקדק בברכת יצחק נמצא ברכות מעין הברכות שברך יעקב את יהודה, והוא כדברנו שחשבהו במדת המלך והי' חושב שבאמת ממנו יצא דוד המלך ומלך המשיח ולא הזכיר בהברכות ענין הכהונה ומורה התורה כי חשב שזה יעמוד מיעקב, ומשניהם כאחד יבנה כל בית ישראל, וע"כ לא הזכיר בברכתו ברכת אברהם כי שלהם הוא מבלעדו, ואין לזר אתם, אך אח"כ כשנתוודע שעשו מעשיו להיפוך שלא די שלא ברח ממדותיו הרעים אלא עוד נדבק בהם ונעשה הוא והם דבר אחד וגהינם נכנסה עמו ונדחה לגמרי, וכל י"ב שבטים יעמדו מיעקב, ושוב יש חשש שיבוא עשו בטענת ירושה על ברכת אברהם, הוצרך לברך את יעקב בברכת אברהם: 
@66ולפי @77האמור יובן מה שעד כה ישב יעקב בשלוה על התורה ועל העבודה ומני אז והלאה הוצרך לילך בגלות ונתקיים בו לא שלותי ולא שקטתי ולא נחתי ויבוא רוגז כבמדרש, מפני שעד כה הי' בבחי' עץ החיים לבד אבל אחר מעשה זו שעשו נדחה וניטל על יעקב גם להיות בבחי' עץ הדטו"ר ולברוח כנ"ל, אף שהוא אין בו שום תערובת רע ושלשת האבות לא שלט בהם יצה"ר ואין לו ממה לברוח לזכות ע"י לכל המעלות הרמות והנשאות, ע"כ היתה עצת רבקה לשלוח אותו אל לבן מקום הכישוף והטומאה, ושבאמת נתיירא יעק"א שלא יבוא לשם לידי עבירות היותר חמורות, כבמדרש בפסוק אם יהי' אלקים עמדי ושמרני בדרך הזה אשר אנכי הולך מע"ז מג"ע משפ"ד מלה"ר, ומכלל שהי' מקום להתקלקל ח"ו והוצרך לבריחה כנ"ל, מש"ה קנה אז מעלתו ונקרא בשם ישראל, וכה הי' לו כל ימיו עד בואו למצרים ענינים מעיקים, צרת דינה צרת יוסף, הכל מחמת זה להצריכו לבריחה, שכל אלו ענינים לא יפריעהו מעבודתו: 
@66ודוגמת @77האמור י"ל הענין דזכור ושמור דבדיבור אחד נאמרו דידוע דשמור הוא מה שישראל משליכין מעליהם טרדות ששת ימי המעשה וטורח המלאכה ובורחין מהם, ע"כ זוכין לעומתם לקבל אור קדושת השבת, והוא כענין העץ הדטו"ר שנברא כדי לברוח ממנו ולזכות על ידו כנ"ל שהוא בחי' סור מרע, וזכור הוא עצם אור של שבת, שזוכין בו מצד עצמו לא מפאת הבריחה מדבר ההיפוך והוא דוגמת עץ החיים המושך חיים, וכמו שאנו אומרים בתפלת המוסף טועמי' חיים זכו, והוא נחלת יעקב, וע"כ כמו שעץ הדטו"ר ועץ החיים הי' בשורש אחד, כן זכור ושמור בדיבור אחד נאמרו: 
@11ותאמר א"כ למה זה אנכי, @33וברמב"ן למה זה אנכי בעולם הלואי אינני או שאמות עכ"ל, והדבר תימה שצדקת כזו תבעט ביסורין ח"ו, מה גם אחרי שיודעת שכל בנין עולם וכל היעודים הטובים וברכת אברהם עתיד לצאת מעיבור הלז, וכבר הי' לאלפים מבני ישראל שסבלו יסורי הגוף כהנה וכהנה אלף פעמים ככה על כבוד השי"ת ולא בעטו ביסורים: 
@66וי"ל @77באשר ידעה שנשים צדקניות לא הי' בפתקה של חוה, וע"כ שפטה בדעתה שבוודאי אינה צדקת, ולגודל הצער שפטה שהיא להיפוך ע"כ קצה בחיי', וכמו שאמר דהמע"ה וראה אם דרך עוצב בי ונחני בדרך עולם, וכן מה שראתה כשעוברת על פתחי ע"ז עשו מפרכס לצאת והיא לא עלתה על דעתה ששנים הם וחשבה שאחד הוא מעורב טוב ורע, מצד יצחק הוא טוב ומצדה הוא רע, ומזה באו לה כל היסורים, שמחלקי הטוב לא באו מהם יסורין, וזה אמת שכל היסורין הי' לה מן עשו איש שעיר, וכמו שידוע בטבע שולד בעל שער עשה יסרים לאמו בבטנה, מה גם עשו שהי' כולו כאדרת שער, וגם הרציצה ממנו הי' כבמדרש דאף שזה רץ להרוג את זה וזה רץ להרוג, מ"מ עשו התחיל במריבה ויעקב שרץ להרוג את עשו הי' רק כענין הבא להרגך השכם להרגו, כבמדרש ר' ברכי' בשם ר' לוי שלא תאמר משיצא ממעי אמו נזדווג לו אלא עד שהוא במעי אמו זירתי' מתוחה לקבלי' הה"ד זורו רשעים מרחם ורבקה הרגישה שכל היסורין באו לה מפאת הרשע שבמעי' שחשבה שוולד אחד במעי' ע"כ קצה בחיי', וכבמדרש פ' מ"ד שני בני אדם אמרו דבר אחד אברהם ודוד אברהם כתיב בי' ה' אלקים מה תתן לי אמר לפניו רבש"ע אם עתיד אני להעמיד בנים ולהכעיסך מוטב לי ואני הולך ערירי, דוד אמר חקרני אל ודע לבבי דע הפורשים ממנו [פי' הבת"כ כלומר בני שיצאו ממני] וכו' אמר לפניו רבש"ע אם עתיד אני להעמיד בנים ולהעציבך מוטב לי ונחני בדרך עולם וממילא שהבינה שא"א שמזה העיבור יבנה בנין העולם, וע"כ כאשר נאמר לה שני גוים בבטנך נתפייסה וסבלה היסורין: 
@11וישב יצחק ויחפור את בארות המים אשר חפרו בימי אברהם אביו ויסתמום פלשתים אחרי מות אברהם ויקרא להן שמות כשמות אשר קרא להן אביו, @33ובהרמב"ן יספר הכתוב ויאריך בענין הבארות ואין בפשוטי הסיפור תועלת ולא כבוד גדול ליצחק והוא ואביו עשו אותם בשוה, אבל יש בדבר ענין נסתר בתוכו כי בא להודיע דבר עתיד כי באר מים חיים ירמוז לבית אלקים אשר יעשו בניו של יצחק וכו' עכ"ל, ועדיין יש להבין למה נצרך לשנות חפירות הבארות פעמים הוא ואביו בשוה, וע"ז איננו מספיק התירון שיש בו רמז על העתיד כי כל מעשה אבות סימן לבנים וכענין המלחמה עם הארבעה מלכים ולא נשנה פעמים באברהם ויצחק והי' הפועל דמיוני שעשה אברהם לבדו, ולמה כאן נשנה פעמים: 
@66ונראה @77דהנה במדרש כמה בארות חפר אבינו יצחק בבאר שבע ר"י אומר ארבע כנגד כן נעשו בניו ארבעה דגלים במדבר ורבנן אמרי חמש כנגד חמשה ספרי תורה וכו' וכבר פרשנו דברי המדרש ולא נשנה אלא בשביל דבר שנתחדש בו, דהנה כ"ק אבי אדמו"ר זצללה"ה הגיד בענין הבארות עפ"י דברי חובת הלבבות בפסוק מים עמוקים עצה בלב איש, שכמו שמים מציאותם בבטן הארץ מאז מעולם אלא האדמה מכסה עליהם וצריכין רק לסלק את האדמה ויתגלה המים ממילא, כן עצה תמיד מצוי' בלב איש אלא שהחומר מכסה בפני העצה ובסילוק החומר מתגלה העצה שבלבבם ממילא, וזה עצמו הי' ענין חפירת הבארות לפועל דמיוני לזרעם אחריהם שיהו בכחם לסלק החומר ויתגלה העצה שבלבבם ממילא עכ"ד: 
@66ויש @77להוסיף בה דברים עפ"י סיום הכתוב ואיש תבונות ידלנה, היינו אף שהמים היו מצוים בבטן הארץ אף מקודם מ"מ מקומם הי' בשפל המקום, ולאחר סילוק האדמה שעל גביהן לא לבד שנתגלו במקומם אלא שנובעים ונגבהים למעלה מהמקום שהיו קודם, וכעין שמצינו שעלו מעצמן לקראת אברהם ולקראת רבקה, כן העצה שבלב איש שבסילוק החומר נתגלה העצה, ולא עוד אלא שהעצה עצמה נתוספת בתוספת מעלה, כי אין דמיון שכל הטבעי לשכל הניתוסף הנקרא בפי המחקרים שכל הנקנה וזה מים עמוקים עצה בלב איש היינו שיש בלב איש עצה במציאות כנ"ל, ועוד זאת ואיש תבונות ידלנה היינו לא לבד שמגלה אותה אלא שמעלה אותה העצה ומגביה אותה מלשון דלו עיני למרום, (ישעי' ל"ח) וזה שנגזר שם זה לשאיבת המים, ולשני דברים אלו הי' חפירת הבארות לאבות לפועל דמיוני, היינו שבסילוק החומר יתגלה העצה שישנה במציאות מכבר בלב איש, ועוד שנתוסף עצה בתוספת מעלה אשר שכל הטבעי שהי' במציאות מקודם הי' כערך גוף לערך שכל, נגד השכל הנקנה שהוא כמעין הנובע: 
@66ובזה @77יש לפרש דברי המדרש כמה בארות חפר יצחק דר"י אומר ארבע כנגד כן נעשו בניו ד' דגלים במדבר, דענין דגלי מדבר הי' להטיל אימה ופחד על כחות החיצונים שבמדבר שהם במספר ארבעה נחש שרף ועקרב צמאון שתוצאותם מד' גוליירין בישין עון משחית אף וחמה המסתירים את אור אלקי, והדגלים הי' כדי להטיל אימה ופחד עליהם כמ"ש איומה כנדגלות, והי' מסתלקין וכמ"ש קומה ה' ויפוצו אויביך, וכעין לעתיד דכתיב ולא יכנף עוד מוריך, והענין זה דומה לחפירת הבארות שבסילוק האדמה המכסה מתגלה המים, דומה לסילוק החומר שהוא בעל ארבע יסודות ארמ"ע נתגלה העצה שבלב איש, ע"כ כמו שהי' ארבע דגלים לסלק הארבע כחות, הי' פועל דמיוני להם ד' בארות, ורבנן אמרו חמש כנגד ה' ספרי תורה, שד"ת הם כמעין הנובע ומוספת באדם חכמה ודעת התורה אשר שכל האנושי הוא כערך גוף לגבי שכל התורה, וחמשה ספרי תורה הם מקבילים לנפש האדם שיש בה נפש רוח ונשמה חי' יחידה שהתורה מכניסה בכל חמשה בחינות אלו שכל ודעת התורה, והוא כענין מים העולים ונובעים ממטה למעלה ונגבהין ונשאין אחר סלוק החומר, ולפועל דמיוני לזה הי' חמשה בארות: 
@66קיצור @77הדברים לר"י הי' הבארות לפועל דמיוני לסילוק החומר בכדי שיתגלה עצה שבלב איש, ולרבנן כדי שיתוסף ויתעלה העצה משכל האנושי והטבעי לשכל הנקנה שהוא שכל התורה: 
@66וי"ל @77שבודאי אלו ואלו דא"ח, ודוגמתם הוא ההפרש בין אברהם ויצחק, שידוע שאאע"ה אצטגנינות גדולה הי' בלבו ושתי כליותיו כשתי כדים נובעות חכמה, והי' ממשיך חכמה ודעת אלקים בארץ, וזה שהמשיל המדרש שהיו שתי כליותיו כשתי כדים נובעות חכמה, כי הכד עשוי לדלות ולשאוב בו מים, כן הי' מדתו להגביה ולנשא את שכל האנושי לשכל אלקי, כי בשכל אנושי נשתבשו בע"ז שהוא טעות בשכל, והוא ע"ה הגביה את השכל לעשותו שכל אלקי, מקביל לענין ה' ס"ת כנ"ל, וע"כ כתיב בו וישמור משמרתי מצותי חקותי ותורותי, שתי תורות תורה שבכתב ותורה שבעל פה, ה' נרמז בכאן חמשה דברים, משמרת, מצות, חקים, ושתי תורות, הרי כאן חמשה מקביל לחמשה ס"ת כנ"ל, וכן נקרא עפ"י מדתו תורת חסד על לשונה, ולפועל דמיוני לענין זה, הי' החפירת הבארות של אברהם, והיינו ששפע החכמה ודעת אלקים ואור אלקי דחה את חשכת הבערות ותאות החומר, וזהו שבמדרש פרשה ל' הציץ עליו אוהבו והי' מאיר עליו דרך החלון: 
@66אך @77כל זה התמיד בעוד אאע"ה הי' קיים שהי' כ"כ מרובה שפע החסדים ודעת אלקים בארץ אשר החושך לא החשיך מפניו וכמשל מעין הנובע בשפע רב עד שא"א לסתמו בעפר כי שפע המים מבצבץ ודוחה את העפר, אך כשנפטר אברהם לא הי' שפע החכמה והדעת מרובה כ"כ, ואז נתגבר תאות החומר להאפיל ולהחשיך את מאור השכל, ולדוגמא זו נעשה בפועל שכל הבארות אשר חפרו עבדי אביו בימי אברהם אביו, סתמום פלשתים וימלאום עפר, אך אז הופיע מדת יצחק בעולם שהוא מדת הפחד ויראת אלקים בעולם והודיע דאית דין ואית דיין, ובזה דחה וסלק את כחות החומר כידוע שמדת הגבורות של יצחק הם בבחינת שמאל דוחה את כחות החיצונים ביותר, והוא כענין דגלי מדבר איומה כנדגלות, שנתקיים קומה ה' ויפוצו אויביו ולפועל דמיוני כתיב וישב יצחק ויחפור את בארות המים אשר חפרו בימי אברהם אביו ויסתמום פלשתים אחרי מות אברהם, שב יצחק וחפר במדתו מדת היראה והפחד ודחה את כחות תאות החומר וכחות החיצונים, ונתגלה מים עמוקים עצה בלב איש, וזה ויקרא להן שמות כשמות אשר קרא להן אביו, כי שם של דבר הוא מהותו, והיינו כי מהותן שוה לשל אביו, וצד השוה שבהן לסלק את כחות החומר וכחות החיצונים למען יתגלה כבוד ה' בעולם: 
@66וי"ל @77עפ"י דברי הרמב"ן ז"ל שירמוז לבית אלקים אשר יעשו בניו של יצחק, כי ידוע שבית הראשון הי' בו התגלות אהבה ביותר וכברש"י שיר השירים ו' ה' בפסוק הסבי עיניך מנגדי שהם הרהיבוני, בבית ראשון להראותכם חבה יתירה כו' ובזוה"ק ריש ויקרא בפסוק שאל לך אות, שבבית ראשון הי' שפע החכמה מרובה מאד, והוא מקביל להבארות אשר חפר אברהם וכנ"ל והנה סתמום פלשתים וימלאום עפר רומז לחורבן, וישב יצחק ויחפור רומז לבית השני שהי' בזכות כנ"י שכל בנינה מגבורות דיצחק, ומעתה מובן על השנות הפועל דמיוני הזה פעמים: 
@66במדרש @77שני גדיי העזים טובים טובים לך שעל ידן אתה נוטל את הברכות וטובים לבניך שעל ידן הוא מתכפר להן ביוהכ"פ, ויש להבין הלשון שעל ידן דמשמע שע"י אותן גדיי העזים עצמם של יעקב מתכפר להן לעתיד ביוהכ"פ ואינו מובן: 
@66ונראה @77לפרש דהנה יעקב מדתו אמת כמ"ש תתן אמת ליעקב ורבקה שצותה אותו לעשות תחבולה זו להשיג את הברכות, הנה צותה אותו לעזוב את מדתו לגמרי ולעשות עוד להיפוך והי' הדבר קשה עליו מאד, וכמו שמפורש בכתוב שאמר לה הן עשו אחי איש שעיר ואנכי איש חלק, ובמדרש הן עשו אחי איש שעיר גבר שידין כמ"ש ושעירים ירקדו שם ואנכי איש חלק כמד"א כי חלק ה' עמו יעקב חבל נחלתו, והפירוש איש שעיר גבר שידין שמהותם כשמם מלשון שודד, וכבר הגדנו שמחמת שלא נגמר בריאתם ע"כ לא ניתן להם מזונתם מצד עצמם כיתר בע"ח, כי מזונות בע"ח הוא השלמה להם, והם שלא נגמרו ממילא לא ניתן להם מזונות וכל חיותם הוא מחטיפה ושדידה, וזה הי' נמי מהות עשו שהי' איש ציד איש שדה גזלן וחמסן, אבל אנכי איש חלק לחלק ה' וחותמו של הקב"ה אמת, ע"כ הנני מרכבה למדת אמת ולא ראוי לפני לעשות תחבולה להשיג את ברכות שמוכנים לאחי: 
@66והוסיף @77לומר אולי ימושני אבי והייתי בעיניו כמתעתע, ובמדרש כמת וכתועה וכעובד ע"ז, והלשון כמת לכאורה בלתי מובן, אך יתפרש עפ"י טעם הזוה"ק בטומאת מת שבמקום שנתרוקן מהקדושה שורה עליו דבר שהוא לעומתו, ובמקום נשמה טהורה שורה כחות הטומאה, וזה שאמר יעקב שמחמת שהוא חלק ה' והוא מרכבה למדת האמת, שהוא כעץ החיים כידוע למבינים, ויעקב אבינו לא מת, ואם יעשה ח"ו להיפוך ויסתלק ממנו מעלתו זה, ישרה עליו דבר שהוא להיפוך, ובמקום החיים ישרה עליו ח"ו מיתה, ובמקום שהוא מרכבה למדת האמת ישרה עליו מדת השקר ובמקום שהוא לחלק ה' ישרה עליו כח ע"ז, וזה שלשה דברים שהזכיר המדרש "כמת" היינו שישרה עליו כח טומאת המת תמורת החיים "וכתועה" היינו שישרה עליו כח השקר המטעה ומתעה תמורת האמת, "וכעוע"ז" היינו שישרה עליו כח המושך לע"ז תמורת שהוא חלק ה', וי"ל עוד שהוא קלקול בגוף ונפש ושכל "כמת" הוא קלקול הגוף "כתועה" הוא קלקול הנפש כאדם התועה בדרך שנפשו נבהלה ונתבלבלה "כעובד ע"ז" הוא קלקול בשכל, והכל מפני איבוד מעלתו הגדולה שורה עליו תמורתו והדברים עתיקים: 
@66והנה @77יעקב שמע לדברי אמו שלא ברצונו, והטעם מפני הנ"ל שחשב שהוא מאבד בידים כל המעלות שרכש לו מיום הולדו עד אז זה ס"ג שנה, ויש לפרש השלשה לשונות אנוס וכפוף ובוכה, אנוס בגוף וכפוף בנפש כענין שכתוב כי שחה לעפר נפשינו, ובוכה בשכל שדמעות יורדין מהמוח, והיינו שנדמה לו שהוא מאבד כל שלשה אלה, ואף שאמרה לו עלי קללתך בני, היינו שלא יארע לו מכשול קללה ח"ו, אבל על אבידת המעלות שלו לא הבטיחה לו כלום, ומ"מ לקיים מצות כיבוד אם לא השגיח על שום דבר, והפקיר הכל עבור המצוה: 
@66והנה @77כ"ק אבי אדמו"ר זצללה"ה הגיד במצות החיוב לבסומי בפוריא, שאין הפירוש שיהי' המצוה להשתכר דווקא, אלא המצוה הוא השתי' לבדה, אלא שלא יחוס על אבידת הדעת דהיינו מחמת שישתכר, שגם את זה יפקיר עבור המצוה, וע"כ ע"י השתי' זוכין לדעת ומוחין גבוהין כדאיתא בספה"ק, כי כל מה שהאדם נותן עבור המצוה, זוכה עבור זה לתוספת מרובה מאותו מין עצמו שהפקיר עבור המצוה עכ"ד ודפח"ח, וכמו כן י"ל ביעק"א ע"ה שבשביל שהפקיר את כל הנ"ל, חיים, ומדת האמת, ומה שהוא לחלק ה' עבור המצוה, זכה לכל אלה ביתר שאת ובתוספות מרובה אפי' לזרעו אחריו, וע"כ כל ישראל הם חלק ה' כמ"ש כי חלק ה' עמו, וכמ"ש בנים אתם לה' אלקיכם, וזוכין למ"ש ואתם הדבקים בה' אלקיכם חיים כלכם היום, וכמ"ש ואנכי נטעתיך שורק כולו זרע אמת, הרי כל שלשה אלה זכו ישראל, והכל בזכות יעקב כנ"ל: 
@66והנה @77בכל השנה ישראל נסתבכין בעוונות היפוך שלשה מעלות טובות הנ"ל, והשטן מקטרג, וביוהכ"פ ישראל נוצחין דינא, והיינו ע"י שמופיע אז מדת אמת וע"י מדה זו מתברר שכל העבירות לא מהם הי' אלא כמ"ש ויתערבו בגוים וילמדו מעשיהם, אך מחמת שהגוים מקלקלים את האויר ובכל נשימה הם שואבין לתוכן את אויר משחת הזה, וזה הוא גרם בנזקין, וע"כ באשר עשו הי' הגורם כן הוא המדה שכל העוונות ישובו על ראשו וכבמדרש במ"ש "ונשא השעיר עליו" זה עשו "את כל עוונתם" עוונות תם זה יעקב, וישראל מתדבקין בשורש נשמתם ומשם באה הכפרה כמו שהגדנו במק"א שהוא כענין טהרת השקה מים שנטמאו משיקין אותם והם טהורים, וכל ישראל נכתבין לחיים, והכל הוא מחמת הופעת מדת האמת, וכמו שהגדנו במק"א במה שאמרו שנטל יעקב אבינו אות ואו מאליהו משכון שיבוא ויבשר גאולת בניו, כי אות ואו נקרא אות אמת כבזוה"ק, ובמדרש שלח אורך ואמתך המה ינחוני אורך זה מלך המשיח ואמתך זה אליהו, וזה שיעק"א נטל משכון מאליהו אות הואו אות האמת, היינו שבעוד לא באה הגאולה הרי האמת נסתרת, שבמדת האמת לעולם ישראל זכאין ואינם ראוים להיות בגלות, ועל אליהו מוטל הדבר לעורר מדת האמת, באשר מדתו מדת האמת, וכמו בכלל כן בכל יוהכ"פ בפרט שישראל זוכין מחמת מדת האמת וזוכין לחיים, ולהיות חלק ה' עמו, כל שלשה מעלות טובות הנ"ל, שזכה יעקב לזרעו אחריו הנ"ל: 
@66ויש @77לומר דהיינו שלשה ענינים שיש ביוהכ"פ, השני שעירים שנתן עליהם גורלות גורל אחד לה' מברר שישראל הם חלק ה' היפוך גורל השני לעזאזל שעליו נאמר ונשא השעיר זה עשו כנ"ל, והקטורת לפני ולפנים הוא קישור בשורש החיים, וידוע דקטורת מבטל מותנא, ויש לומר שמה"ט הוא, ועוד זאת שאז הכה"ג נכנס לפני ולפנים שלעומתו הוא גילוי נקודה הפנימית שבלב ישראל שהוא מדת האמת, וכמו שהגיד כ"ק זקיני האדמו"ר הגדול זצללה"ה מקאצק שתכלית מדת האמת הי' לכה"ג באותה הרגע שעמד לפני ולפנים: 
@66והנה @77מבואר שישראל זוכין ביוהכ"פ לכל שלשה מעלות הרמות והנשאות שזכה בהם יעקב, והכל מכח השני גדיי עזים מאז, ולפי זה יפה אמר המדרש שעל ידן הוא מתכפר עליהן ביוהכ"פ: 
@66ענין @77המטעמים, נראה שהי' תיקון על אכילת עץ הדטו"ר דכתיב ותרא האשה כי טוב העץ למאכל, שע"י אכילה זו נשתאב בהם כחות רעות ר"ל ואייתי לווטין על עלמא, ובכאן בהיפוך שע"י אכילת המטעמים שרתה עליו רוה"ק, ואייתי ברכאן ואפיק מכל אינון לווטין כבזוה"ק, וזהו הענין וירח את ריח בגדיו ויברכהו עפימ"ש בס' בני יששכר דכל החושים נתקלקלו באכילת עהדטו"ר שכולם נשתתפו בהחטא חוץ מחוש הריח שלא נזכר שמה, ע"כ הקדים הריח להברכות, שבאמצעותו נדבק נפשו למעלה במקום שלא שלט בו החטא והפגם ומשם המשיך התיקון ואייתי ברכאן ואפיק מכל אינון לווטין: 
@00שנת תרע"ט. 
@66במדרש @77אבל שוטה אריכות ימים מבטלת מיצחק דכתיב ויהי' כי ארכו לו שם הימים מיד והנה יצחק מצחק, רחב"א אמר בשביל שהעלו לך ימים רבים היית עושה את הדבר הזה לא כך אמר ר' יוחנן המשמש מטתו ביום הרי זה מגונה וכו', ויש לדקדק דפתח באבל שוטה בשביל שהעלו לך ימים רבים היית עושה את הדבר הזה, משמע שתפסו ז"ל עליו משום אבילות, ומסיים דמצד יום הוא מגונה, ומשמע דאם הי' בלילה לא הי' תפיסה עליו מצד אבילות, וא"כ הוא סתירה מיני' ובי', ועוד שהרי ביום לעולם הוא מגונה, ולאידך גיסא אבילות אחר שבעה שוב אין בו איסור תשמיש כלל, וכמפורש בכתוב וינחם דוד את בת שבע אשתו ויבוא אלי', ובש"ס מ"ק (ט"ו:) למדו מכאן דאבל אסור בתשמיש המטה, דמכלל דמעיקרא אסור, וא"כ משמע דתיכף אחר שבעה הוה, ולא אשתמיט חד דלימא דעכ"פ מגונה הוא או ממדת חסידות הוא מגונה, דמאחר שמפורש בקרא דאדונינו דהמע"ה עשה כן בודאי אין בו שום בית מיחוש, וא"כ מה תפיסה יש בזה על יצחק אבינו, שבודאי אחר שבעה למיתתו של אברהם הי', שהרי יצחק הלך לגרר וכתיב ויהי כי ארכו לו שם הימים, ואי אפשר שיהי' הכל בתוך שבעה, ועוד תימה רבתא שהרהיבו עוד לכנות ליצחק אבינו שם "אבל שוטה" [שפירש"י] וכי שוטה הי' ח"ו יצחק אבינו אתמהא: 
@66ונראה @77דהנה כבר הגדנו שיצחק אבינו אחר העקידה הי' כעין אדה"ר קודם החטא שכתוב ויהיו שניהם ערומים וגו' ולא יתבוששו פירש"י שלא הי' יודעין דרך צניעות להבחין בין טוב לרע וכו' לא ניתן בו יצה"ר עד אכלו מן העץ וכו' ובספורנו כי אז הי' כל פעולתיהם וכל אבריהם לעשות רצון קונם בלבד לא להטיב תענוגות נפסדות כלל באופן שהיתה פעולת הזיווג אצלם כפעולת אכילה ושתי' המספקת ובכן הי' ענין איברים ההם אצלם כמו ענין הפה והפנים והידים אצלינו עכ"ל, וכן הוא באוה"ח טעם הדבר להיותם מקודם מושללים מבחי' הרע וכוללותם קודש הי' דומות בהם בפנים של מטה כפנים של מעלה וכו', ויש לנו לבחון הדבר ממה שראינו באאע"ה שאמר לעבדו שים נא ידך וגו' עכ"ל ובספורנו פרשת ויצא בפסוק אלי תבוא, הודיענו [התורה] אמנם שהי' ענין התולדה אצל האבות כמו שהי' ענינו אצל אדם ואשתו קודם חטאם וכו' עכ"ל, ומעתה אין תימה מ"ש ביצחק אחר העקידה שהי' אז עולה תמימה אחר שכבר נגמל מיצה"ר, וישקף אבימלך בעד החלון וגו' שפירש"י ראוהו משמש מטתו, אך כ"ז הי' בעודו במוחין דגדלות שלו ובמדריגה הגבוה ושלא זכר שיש מציאות הרע בעולם, אך בעת שהי' המוחין דגדלות מסולקים מאצלו אף שהי' בלתי יצה"ר, מ"מ הרי ידע שיש מציאות הרע בעולם ושוב הי' נזקק לצניעות, והנה איתא בדברי האר"י ז"ל שאין לאבל להניח תפילין דר"ת בימי אבלו דתפילין דר"ת הם גבוהין מאוד מוחין דאבא, והם מסולקין ממנו מחמת אבילות בסוד ימותו ולא בחכמה, עכ"ד: 
@66ולפי"ז @77י"ל דהא דתפסו ז"ל על יצחק הי' דווקא מכח שתי אלה יחד, דמפאת אבילות שהי' מסולקים ממנו מוחין דאבא שוב הי' נזקק לצניעות, אבל הוא ע"ה מחמת שארכו לו שם הימים חשב שכבר חזרו לו המוחין דאבא, אבל לא כך הי', וע"כ תפסו ז"ל עליו מכח שתי אלה דווקא, דמכח אבילות לחודא לא הי' קושיא עליו שהרי כבר הי' לאחר שבעה, ומפאת שהי' ביום לולא האבילות לא הי' קושיא כנ"ל שהי' כמו אדה"ר קודם החטא, אבל מפאת האבילות אף שהי' לאחר שבעה מ"מ לא חזרו עדיין מוחין דאבא, אף שכל אבל אחר שבעה מניח תפילין דר"ת, מכלל דאחר שבעה חוזרין, מ"מ שאני אחר אבילות אברהם אבינו ע"ה כדבעינן למימר לקמן, שוב יש קושיא מדהוה ביום: 
@66וי"ל @77עוד בלשון אחר עפימ"ש האר"י ז"ל שכל חטא אדה"ר נמשך מפאת שלא המתין בזיווגו לשבת ואז ביום הי' זמן שליטת הדינים ומש"ה נאחזו בו כחות החיצונים עכת"ד, וי"ל דמטעם זה בעי צניעותא, דכל דבר סתר אין לכחות החיצונים כ"כ אחיזה בו, ובית הסתרים אינו מקבל טומאה ובלילה ובחושך ובצניעות נחשב כעין בית הסתרים, אך יצחק באשר מדתו יראת שמים בלא"ה לא הי' אפשר לכחות החיצונים להאחז בו וכמו שהגיד כ"ק אבי אדומו"ר זצללה"ה דכל כמה שאדם מתיירא ועומד מרחוק בחרדת קודש מדבר קדושה, לעומתו כחות החיצונים עומדים מרחוק ממנו, ואי אפשר להם להתקרב אליו עכ"ד, וע"כ יצחק לא הי' מתיירא מאחיזת כחות החיצונים: 
@66אך @77בימי אבל בהכרח שיש לכחות החיצונים אחיזה בהאבל כמו שאיתא בספה"ק בטעם הדברים שאסור בהם, וכבר הגדנו נמי הטעם עפ"י מאמרם ז"ל שאונן אינו מביא קרבנותיו משום שנאמר שלמים כשהוא שלם ולא כשהוא חסר, הרי שהאונן נקרא חסר, ובודאי כן הוא קצת לכל זמן האבילות, וידוע טעם הזוה"ק בטומאת מת שהחיצונים מתאחזים בכל דבר שנסתלק הקדושה ממנו, וכן הוא טעם זוה"ק בנגף ששולט ח"ו ע"י מנין כי אין הברכה מצוי' בדבר המנוי ובמקום סילוק הברכה שורה כחות חיצונים, וכן י"ל נמי באבל שהוא נקרא חסר [ובודאי הטעם כמ"ש האר"י ז"ל שנסתלקין מוחין דאבא כמו שהבאנו לעיל] נאחזו בו לעמתו כחות חיצונים, וע"כ יצחק נמי בהכרח הי' לכחות החיצונים קצת אחיזה בו, ואף דכל כחות החיצונים לעולם הי' מתרחקים ממנו כנ"ל, מ"מ י"ל דשאני כחות חיצונים הבאים מחמת האבילות, מפני שכל ענין מיתה איתא בזוה"ק והאר"י ז"ל שמחמת שבאין בהאדם כחות הטומאה אין הנשמה יכולה לסבול ומסתלקת, היפוך מכל מקום שהחיצונים בורחין מפני הקדושה וכענין שכתוב מפני שרה גברתי אנכי בורחת, בחטאו של אדה"ר ניתן רשות לכחות הטומאה לבוא באדם בשעת המיתה בעוד הנשמה הקדושה בתוכו כדי שמפני זה תסתלק הנשמה, וע"כ כחות חיצונים ששורין על האבל מחמת המת אינם מתרחקין מפני פחד הקדושה, וע"כ ביצחק נמי אף שתמיד הי' כחות החיצונים מתרחקים ממנו ומפחדו, בימי האבל לא הי' מתרחקין, וע"כ בהכרח הי' לכחות החיצונים אחיזה בו, ושוב הי' נצרך ללילה ולצניעות כנ"ל שיהי' כעין בית הסתרים: 
@66אך @77טעמו של יצחק שלא הי' נזהר י"ל דהנה בהכרח לומר שזה הי' אחר שבעת ימי אבילות כמו שהגדנו לעיל, ושוב אין אבל אסור בתשהמ"ט, אבל י"ל בטעם מספר שבעת ימי אבילות כי כל אדם יש בו כח כללי כידוע, וכבר דברנו בזה, על כן בהסתלק מן העולם כח כללי זה שורה לעומתו כח חיצוני כללי, וכל כח כללי מתייחס למספר שבעה [ששה קצות ונקודה הפנימית כמבואר הרבה פעמים במהר"ל] ע"כ נמשך ימי אבילות שבעה ימים, אך אאע"ה שהי' כללי של כל העולם ונקרא אב המון גוים וכתיב בהבראם באברהם, ע"כ מחמת סילוק מן העולם כמו כללי של כל העולם, שורה לעמתו כחות חיצונים כללי עוד יותר ממספר שבעה, ואולי הוא שנה שלימה, כי באבן עזרא ששם שנה מלשון שינוי, והיינו שאחר יב"ח מתחיל שינוי חדשה לגמרי, וע"כ י"ל שי"ב חודש נחשב כללי גמור, ואחר הסתלקות אברהם שהי' כללי לגמרי נמשך אבילות זמן כלו לגמרי, והוא יב"ח, ומעשה זו הי' בעוד לא עברו י"ב חודש: 
@66ולפי @77האמור י"ל דכל התפיסה על יצחק הי' מחמת שלא נחית לחלק בין אבילות שאחר הסתלקות אברהם לאחר הסתלקות אדם זולתו, וחשב שמחמת שהוא אחר השבעה נסתלקו כחות החיצונים שמחמת אבילות ושוב איננו נזקק לצניעות כנ"ל, אך באמת לא כך הי' ותפסו עליו מחמת שהי' ביום ובימי אבלו על אברהם שניהם יחד, דעל זה בלא זה לא הי' קושיא עליו כלל: 
@66ולפי @77האמור יש לפרש הלשון אבל שוטה, שאין הפירוש ח"ו ככל שוטה דעלמא, אלא ענין שוטה שאיננו יודע להבחין דבר מדבר, ע"כ השאילו זה הלשון בכאן לומר שלא שם לבו ולא ירד להבחין בין אבילות שאחר הסתלקות אאע"ה לבין אבילות אחר הסתלקות זולתו: 
@66בענין @77מה שרצה יצחק במטעמים שח"ו לומר שהי' להוט אחר תאוות אכילה, והספורנו כתב שרצה לזכות את עשו במצוות כיבוד אב כדי שיהי' ראוי לברכה, ונכון הוא, אבל זהו תירוץ על עיקר הדבר שציוהו לצוד ציד, אבל מטעמים כאשר אהבתי עדיין אינו מיושב, וכן רבקה חזרה ואמרה ואעשה אותם מטעמים לאביך כאשר אהב כאלו ח"ו הי' מהדר להתענג בתענוגי עוה"ז שאין זה ממדת השלמים מה גם האבות הקדושים: 
@66ונראה @77דהנה במדרש בפסוק ותהיינה מורת רוח אמר ריב"ל גרם להורו לסילוק ממנו רוה"ק, ובפשיטת טעם סילוק רוה"ק כברש"י בפסוק וה' אמר אל אברם אחרי הפרד לוט מעמו, שכ"ז שהרשע אצלו הדיבור פורש ממנו, וכך הי' בעשו בעוד הי' אצל יצחק הי' מסלק ממנו את רוה"ק, והנה יצחק בודאי לא הרגיש שעשו הוא סיבה לזה, שהרי לא הי' מחזיקו לרשע, וכבמדרש שאמרה רבקה ליעקב עלי ליכנס ולומר לאביך יעקב צדיק ועשו רשע, מכלל שיצחק לא הרגיש בעשו שהוא רשע, וי"ל שיצחק תלה במה שכהו עיניו ורוה"ק אינו שורה אלא מתוך שמחה, ומאחר שסומא חשוב כמת הי' חסר לו שמחה, ע"כ הי' מהדר אחר דברים לשמח את לבו כענין אלישע שכתוב ועתה קחו לי מנגן, ונסתייע דברינו מדברי המדרש אמר בתחילה הייתי נהנה מן הראי' ועכשיו איני נהנה אלא מן הטעם, ומכלל באם הי' יכול להנות מן הראי' הי' מסתפק בזה, הרי מפורש שלא הי' מהדר להתענג בעריבת הטעם, וכל עצמו לא נצרך לו אלא למען להיות בחדוה ובשמחה כדי שתשרה עליו רוה"ק, וכענין מ"ש ויבא לו יין וישת, ובזוה"ק (קמ"ב:) ר"א אמר רמז מההיא יין דכל חדו אשתכח בי' בגין לחדתא לי' ליצחק דבעי חדוה כדקא בעיין חדוה לחדתא סטרא (דליואי) דילי' וע"ד ויבא לו יין וישת עכ"ל: 
@66ויש @77להוסיף ולומר דהא דבעי לחדתא דליבי' ע"י מטעמים ולא ע"י דברים אחרים כמ"ש ועתה קחו לי מנגן שהוא חוש יותר דק מחוש הטעם, וכבמדרש הנ"ל בתחילה הייתי נהנה מן הראי' שדקדקנו לעיל דמכלל אם הי' יכול ליהנות מן הראי' הי' מסתפק בזה, ובודאי משום שחוש הראי' הוא יותר דק, וכ"כ נאמר על חוש השמיעה, י"ל עפ"י ששמעתי מכ"ק אבי אדומו"ר זצללה"ה שסיפר מהרבי הקדוש זצללה"ה מלובלין שניתן לו פיתקא מאיש רשע וכשהביט בהפתקא אמר שהאיש ההיא מאיר בהשמים ולאחר מכאן ניתן לו פיתקא ג"כ מהאיש ההוא והשליכו לארץ, ונשאל ע"ז ואמר שאז הי' מדליק נרות חנוכה ע"כ הי' אז מאיר בשמים, מעתה קו"ח לעשו בשעה שהי' מקיים כיבוד אב בוודאי הי' מתעורר נשמות הקדושות שהי' טמונים בו ומכ"ש שבאותו זמן לא הי' גורם סילוק רוה"ק מיצחק, ויצחק שלא הי' יודע מרשעת עשו כשהי' רואה שבשעה שהי' עשו מביא לו את המטעמים כמ"ש כי ציד בפיו ומתרגם כי מצידו הוה אכיל, הי' הרוה"ק שופע עליו, לא הי' לו לחשוב אחרת אלא שהמטעמים גרמו לו, ע"כ הי' מהדר אחר המטעמים ולא אחר חדות הלב ע"י חוש השמיעה שלא ראה והרגיש שחוש השמיעה יחזור לו את רוה"ק, אבל ע"י מטעמים כבר ראה תמיד שבשעה שהי' מאכילו את המטעמים חזר עליו רוה"ק, ע"כ הי' להוט אחר המטעמים דווקא, שיהי' לו לאמצעי להשגת רוה"ק: 
@66ויש @77לומר עוד דהנה במדרש שלשה דברים נאמרו בעץ שאכל אדה"ר טוב למאכל ויפה לעינים ומוסיף חכמה ושלשתן נאמרו בפסוק אחד ותרא האשה כי טוב העץ למאכל מכאן שהוא טוב למאכל וכי תאוה הוא לעינים מכאן שהוא יפה לעינים, להשכיל מכאן שהוא מוסיף חכמה המד"א משכיל לאיתן ע"כ במדרש, ונראה ששלשה דברים אלו מקבילים לגוף ונפש ושכל, טוב למאכל הוא עריבת הטעם מתייחס לגוף, יפה לעינים מתייחס לנפש שהוא מתפעלת ממראה נאה, מוסיף חכמה הוא בשכל, וע"כ בחטא אדה"ר נעשה פגם בגוף ונפש ושכל, ומזה נסתעף חטא ע"ז ג"ע ושפ"ד כמ"ש מהר"ל, ובמעשה האכילה דכתיב ותקח מפריו ותאכל נפגם גם העשי' בידים, והנה ידוע ששלשה האבות ודהמע"ה תקנו חטא אדה"ר, א"א תיקן חטא ג"ע יצחק תיקן חטא ע"ז יעקב תיקן חטא שפ"ד כך הוא במהר"ל, אאע"ה תיקן פגם הראי' והוא פגם הנפש, והיינו כי תיקן חטא ג"ע המתייחס לראי' כמ"ש וראה את ערותה וגו' וכן בכל עריות כתיב לא תגלה ולשון גילוי הוא לעיני הרואים והוא אפי' בדידי' לא היה מסתכל, וע"כ זכה לעומתו בקדושה לחסד דקדושה ובחי' הראי' כמ"ש לה' הנראה אליו, יצחק תיקן פגם הגוף במה שהקריב את גופו לקרבן ונעשה עולה תמימה שכולה לגבוה סלקא, והנה כתיב טעמו וראו כי טוב ה' ממילא חטא ע"ז ששמים מר למתוק מתייחס הפגם לחוש הטעם, וע"כ יצחק שתיקן חטא ע"ז של אדה"ר נאמר עליו שהוא תיקן פגם הטעם שבחטא עץ הדעת כנ"ל, יעקב תיקן חטא השכל במה שהתחכם בחכמה נגד עשו מרכבה לנחש הקדמוני שהלך בערמימיות ללכוד את אדם, ויעקב הלך לעומת עשו בחכמה כמ"ש בא אחיך במרמה ובתרגום בחכמתא, וכן ויעקבני זה פעמים תרגם וחכמני, ומפורש כמה פעמים בזוה"ק שיעקב אזיל בחכמה לגבי דעשו ע"כ תיקן פגם השכל, והנה כתיב ימותו ולא בחכמה, שבחי' החכמה הוא היפוך מיתה ושפ"ד, וע"כ יעק"א שתיקן פגם השכל והחכמה, תיקן חטא שפ"ד של אדה"ר שהי' פיתוך בחטא עץ הדעת, וע"כ לא ראה טפת קרי מימיו שידוע שהזרע באה מהמוח, וזה שתיקן פגם המוח והשכל וע"כ לא ראה טפת קרי, וזה עצמו הוא הענין שאמרו ז"ל יעקב אבינו לא מת [ובמק"א כתבנו סדר אחר באלו שלשה תיקונים ושבעים פנים לתורה], ודהמע"ה כתיב בי' ודוד מנגן ביד תיקן העשי' שהוא ביד, וממוצא הדברים שיצחק תיקן פגם הנאמר בעץ שאכל אדה"ר כי טוב העץ למאכל, והיינו שענין עריבת הטעם הפך לקדושה ולקח אותו לאמצעי להשיג רוה"ק, ע"כ בחר במטעמים חוש הטעם ולא בחוש השמיעה כנ"ל: 
@00שנת תר"פ. 
@11ויתרוצצו הבנים בקרבה ותאמר אם כן למה זה אנכי, @33וברש"י א"כ גדול צער העיבור למה זה אנכי מתאוה ומתפללת על הריון, ובמדרש ר' יצחק אמר מלמד שהיתה אמנו רבקה מחזרת על פתחיהן של נשים ואומרת להן הגיע לכם הצער הזה מימיכם אם כך הוא צערן של בנים הלואי לא עוברתי, ויש להתבונן בדבר למה הי' הצער כ"כ והרציצה זו מה שלא הגיע לשום אשה מעוברת כזאת, הגם שפירשו ז"ל שהיו מריבין זע"ז בנחלת שני העולמות, מ"מ כל תאומים שבעולם יש לכל אחד שליא בפ"ע ואין מגיעין כלל זה בזה כמ"ש הא"ע בפסוק כ"ה ששתי השליות נפתחו רגע אחד, איך יתכן רציצה ביניהם, מה גם בעוברין שעדיין הפה סתום ואין אומר ואין דברים ביניהם, ואף שי"ל שטבע כל אחד נמשך היפוך השני, מ"מ הרציצה בשתי שליות אינו מובן, מה גם באופן חזק מאד שלא הגיע ככה לשום יולדת תאומים, אפי' אחד צדיק ואחד רשע, או שאר שינוי הטבע, ובעיקר הדבר כבר דברנו למה הי' זה כל עיקר שיתיילדו תאומים ויהי' לרבקה צער גדול כזה היפוך נשים צדקניות שלא היו בפיתקא של חוה, ולא ילדו זאח"ז כמו ישמעאל ויצחק, וכבר דברנו בזה אך אין בהמ"ד בלי חידוש: 
@66ונראה @77דהנה בליקוטי תורה להאר"י ז"ל על איוב שכל נשמות נפלו בעמקי הקליפה ע"י חטא אדה"ר וכשיש נשמה יקרת הערך תוך הקליפה אינן מניחין אותה הנשמה לצאת מתח"י כי ניזונים ע"י, וכוונתם לטמאה בכל הבא בידם כדי שתשאר תמיד בידם כי הם יראים אולי יהי' שם זכות באיזה אדם להוציאה משם בעת זיווגו לכן כשרואים איזה מקום פגום עד מאד הם נותנים שם אותה הנשמה כדי שתתקלקל ממה שהיתה ותחזור להם יותר פגומה מבראשונה, והנה תרח בא על אשתו נדה ושניהם עוע"ז אז חשבה הקליפה שלא תמצא מקום מטונף יותר מזה ואז הניחה לצאת את נשמת אאע"ה ונכנסה שמה עכת"ד: 
@66ויש @77להבין התינח נשמת אברהם, אבל עדיין יש להתבונן איך יצאו מהם נשמות יצחק ויעקב ולא עיכבו כחות חיצונים בפניהם אחרי שהקדים האר"י ז"ל שכל נשמות נפלו וכו' וכמו שהי' להם כח לעכב בעד נשמת אברהם, בודאי כ"כ הי' להם כח לעכב גם בעדם, וקו"ח הדברים, אם עכבו בעד נשמת אברהם שעדיין לא הי' נודע מה יהי' ממנו וכמ"ש טוב יום המות מיום הולדו, שביום הולדו אינו ידוע הצדיק יהי', כ"ש שהי' להם לעכב בעד יצחק שהי' ידוע מבטן ויעק"א ע"ה שהי' קדוש מתולדתו ובעודו במעי אמו כשעברה על פתחי בתי כנסיות ובתי מדרשות הי' מפרכס לצאת, ועוד שכבר נתבשר אברהם שיצא ממנו כל קהל ישראל, ובודאי ידעו גם הם מזה, והי' זה לשכים בעיניהם ולצנינים בצדיהם, ולמה לא עשו   כל טצדקי לעכב בעדם כדי שלא יצא לפועל אותו הגוי ואותו זרע המבורך: 
@66ונראה @77ליתן טעם מה שלא עיכבו בעד נשמת יצחק עפ"י דברי זוה"ק (ר"ג:) ומתבאר ביותר בס' שערי אורה, שכחות חיצוניות אורבות מבחוץ על עת התעוררות דינים הקדושים כדי שישיגו הם וימסר בידם את המתחייבים בדין, וע"כ בגוף לידת יצחק שורש הדין הי' הם שבעים רצון בחשבם שבגללו יתרבו המתחייבים בדין וירויחו עוד יותר, אך עדיין הי' להם להתיירא מחמת שיצא ממנו אותו הגוי והזרע המבורך, וי"ל שמטעם זה השי"ת מסיבות מהפך שנולד יצחק מסטרא דנוקבא אשר לא הי' ראוי להוליד, אלא שאח"כ בעת העקידה השיג נשמתא מסטרא דדכורא, וע"כ לא עיכבו את לידת יצחק: 
@66אך @77בלידת יעקב שמדתו מדת הרחמים בודאי היו מתאמצים בכל כחם לעכב בעדו, ונראה עפ"מ שהגיד כ"ק אבי אדומו"ר זצללה"ה שיעקב ועשו הם דוגמת עץ החיים ועץ הדטו"ר ששניהם מעורין בשורש אחד, וע"כ כתיב בשניהם שהם בתוך הגן שפירושו בנקודה האמצעית אף שנקודה אי אפשר להתחלק לשנים אלא הי' שניהם בשורש אחד, ודוגמתם יעקב ועשו נולדו תאומים, והנה בתנחומא לך סי' ד' משל למלך שהי' לו פרדס נתנו לאריס לעבדו ולשמרו הי' בתוך הפרדס אילן של סם חיים ואילן של סם מות דבקים זב"ז אמר האריס מה אעשה להשקות אילן של סם חיים ולהניח את זה אי אפשר וכו' כן אברהם אמר (שלא לברך) [שלברך את יצחק אי אפשר] שעשו יוצא ממנו אלא הריני מניחו לבעל הברכה וכו' ודוגמת משל זה נאמר בלידת תאומים אלו שכחות החיצונים לא יכלו לעשות כל טצדקי לעכב לידת יעקב, שעם זה הי' מעכבים גם לידת עשו, שהרי שניהם דוגמת עץ החיים ועהדטו"ר שהם בשירש אחד, וללידת עשו הי' מצפין בכל כחם שהוא מסטרא שלהם מרכבה לנחש הקדמוני, ע"כ לא יכלו לעשות בזה דבר: 
@66ומ"מ @77עדיין צריכין למודעי התינח בענין יציאת הנשמה מבית שבי' לא יכלו לעכב מפני שעשו הי' עמה בכרך אחד אבל אחר שהי' בבטן אמם מפני מה לא עשו כל טצדקי לקלקל את עיבורו של יעקב אחר שהי' מונחים כל אחד בשליא בפ"ע כבא"ע הנ"ל, ובמדרש ריש תזריע בפסוק חיים וחסד עשית עמדי חושב כמה מיני סכנה להוולד במעי אמו שלא יפול וימות, ועוד שם שהקב"ה משמרו שלא יעשה שפיר שלא יעשה שליא ושלא יעשה סנדל ואין זה חיים וחסד הוי חיים וחסד עשית עמדי, עד כאן, וכבר דקדקנו שזה הענין הוא בכל העולם כולו זולתינו, ואין זה עמדי דווקא, והגדנו שכל הסכנה הוא מפני כחות חיצונים שרצונם לעשות כל פעולות לעכב בעד נפש ישראלי שלא יבוא לעולם, אבל זולתינו שמהם ובהם הוא אינם מהדרים כ"כ להשחית, ובמד"ר פ' לך משלו משל חזירתא רעיא בעשרה ואימרתא לא בחד, ומעתה מובן עד כמה הי' חשש על יעק"א ע"ה בהיותו במעי אמו שלא יעשו כל טצדקי לחבל ולהשחית את העיבור בהיותו בשליא לבדו בלי עשו: 
@66ולולי @77דברי הא"ע הייתי אומר אף כי סדר הטבע בכל תאומים דעלמא שיהי' כל ולד בשליא בפ"ע, נשתנה בכאן הסדר והיו שניהם בשליא אחת, ונסתייענו מדברי המדרש למה יצא עשו ראשון כדי שיצא הוא וסריותי עמו, ואי אמרת שהי' בשני שליות וכל שליא דבוקה בולד שלה א"כ כל ולד יש לו סריותו בפ"ע, שכל זה הוא בהשליא כידוע, ומעתה סרה פליאת הא"ע בהא דידו אוחזת בעקב עשו, ויצא לנו מזה שגם בהיותם בבטן אמם היו בכרך אחד, ובשביל זה לא הי' אפשר שכחות החיצונים יעשו לו לבדו שום רעה עד שעת לידה שנפרדו זה מזה, ואז בהכרח שכחות החיצונים מסתלקים משם כי מפתח של לידה אינו אלא ביד הקב"ה לבדו כמו שכבר דברנו בזה במק"א, וע"כ יצא יעק"א ע"ה לאור עולם באין שום חשש מכחות החיצונים, ואחר שיצא לפועל לאור עולם שוב אין לכחות החיצונים שליטה אפי' בשאר כל אדם מה גם יעק"א ע"ה שופרא דאדה"ר ומשאתו יגורו אלים: 
@66ולפי @77האמור יתפרש לנו הרציצה וצערה מה שלא הי' כך בשום נשים שבעולם, שכולם הם נולדים בשתי שליות ואין להם ענין זה אפי' זה נמשך לטבעו ונוטה לימין וזה לשמאל לא יתגדל בשביל זה צער העיבור כ"כ, אבל כאן שהיו בשליא אחת וזה טבעו משכהו לימין וזה משכהו לשמאל ושניהם בשליא אתת, ובהכרח מתפשטת לכל צד, זה גורם צער גדול כמובן, ומעתה כל הפרשה מבוארת בעזהי"ת: 
@66ולפי @77דרכנו זה עלה בידינו לפרש בעזה"י ענין הברכות שהוא לכאורה מוקשה מכל צד, וגם לפי מה שחשב שהעומד לפניו הוא עשו למה לא הנית אפי' ברכה אחת ליעקב איש תם יושב אהלים ושאברהם עוד השתבח בו מאוד וקראו בני וכמ"ש בספה"ק, ויצחק לא רצה להניח לו אפי' ברכה אחת וכדמוכח ממה שענה לעשו אח"כ כשאמר לו ברכני גם אני אבי, אך לפי דרכינו הנ"ל י"ל דהנה אמרו ז"ל מה תאומים כשחש אחד מהם בראשו חבירו מרגיש, ובודאי כמו כן להיפוך, וכל זה בתאומים דעלמא שנולדו כל אחד בשליא בפ"ע כך, מובן דכשנולדו בשליא אחת ובכרך אחד הם שניהם כאיש אחד בלב אחד, וע"כ יצחק שידע שנולדו שניהם בשליא אחת שלא כדרך העולם חשב שבודאי הם כאיש אחד, מה גם כששניהם צדיקים ומטרה אחת לשניהם, וע"כ הברכה שהוא מברך לאחד חל על שניהם יחד, אלא מחמת שזה הוא בכור הוא גביר לאחיו, ונחשב קצת כמו אב לבן כמ"ש מהר"ל בענין בכור, ומ"מ האב זוכה לבן, וככה הי' חושב את עשו כמו מלך   שלבו לב העם ואיננו חלוק מהם כלל וטובתו הוא טובתם הן בגשמית הן ברוחנית כמ"ש הזוה"ק אי רישא דעמא זכאי כולם זכאין, ובמדרש כשראה שמואל את דוד אדמוני נתיירא אם איננו דומה לעשו דכתיב בי' אדמוני עד שהשיב לו הקב"ה וכו' ומכלל שהי' צד התדמות בשניהם, ואולי הי' עשו צדיק הי' יכול להיות במדריגת דהמע"ה, אלא שבזדון לבו הפך הכל לרעה, ולעומת שהי' יכול להיות מרכבה למלכות שמים כמו דהמע"ה נעשה להיפוך מרכבה לנחש הקדמוני, ומ"מ יצחק שנעלם ממנו זדון עשו חשבו כאיש אחד עם יעקב איש תם יושב אוהלים, אלא שזה כמו מלך לזה וזה כמו כה"ג לזה כמ"ש יורו משפטיך ליעקב ומ"מ מלך קודם לכה"ג ע"כ הקדים את עשו ליתן לו את הברכות, וע"כ לא הזכיר בברכות אלו אלא ברכה השייך למלך ולא הזכיר כלל בענין עבודה ותורה ולימוד משפטים שזה שייך לכה"ג וכוונתו בברכתו רק בענין מלוכה, והוא יהי' הצינור שעל ידו יתברך גם הלב ויתר האברים, וכל זה מחמת שידע שנשתנה עליהם סדרו של עולם ונולדו בכרך אחד ובשליא אחת: 
@66ולפי @77דרכינו הנ"ל י"ל נמי בענין הצורך שיהי' יצחק חושב שהוא עשו, דהנה במ"ר פרשה נ"ו ויבן שם אברהם את המזבח ויצחק היכן הי' א"ר לוי נטלו והצניעו אמר דלא יזרוק ההוא דגער בי' אבן ויפסלנו מן הקרבן, הרי דאף בהעקדה שהי' ציווי השי"ת להקריבהו לקרבן הי' חשש זה, מפני שכחות החיצונים בודאי הי' מתאמצים לעשות כל טצדקי לעכב העקידה, כ"כ י"ל נמי בענין הברכות, אולי הי' בא יצחק לכתחילה לברך את יעקב בידעו שעשו רשע ולא יהי' לו חלק בברכה, בודאי הי' כל כחות החיצונים מתאמצים בכל עוז לעכב בעד הברכה כענין אמרם ז"ל כמה מקטריגים יעמדו מכאן ועד גיחון, וקטרוג למנוע הדבר שישאר בשב ואל תעשה בודאי נקל מלזרוק אבן במעשה לפוסלו מן הקרבן, ע"כ עצת ה' היתה שיצחק לכתחילה ירצה לברך את עשו וכמה רקדו במחולות כל כחות החיצונים לדבר זה, ואף שבודאי הרגישו בתחבולות רבקה שיעקב יטול את הברכות לא חשו, שחשבו שבודאי יצחק ירגיש בקולו או בחלקת ידיו שזה איננו עשו, וכל מה שעשה הוא בתחבולה כדי להטעותו כמתעתע יהי' בעיניו ויביא עליו עוד קללה ולא ברכה וישתכרו בכפלים שיהי' עשו מתברך ויעקב ח"ו יתקלל, ע"כ לא הפריעו את מעשה יעקב, אך אח"כ כשראו שיעקב נתברך הי' מעיהם מתחתכין ולא יכלו לעשות מאומה כי השכינה נכנסה עמו, ואז בהכרח מפני פחד ה' ברחו לנוקבא דתהומא רבה, וכענין שהגדנו לעיל שבשעת הלידה אין חשש מחמת החיצונים כי מפתח של חי' הוא ביד הקב"ה לבדו ובהכרח שבורחים, ועוד יותר מזה הי' בעת הברכות שהשכינה הי' שם וע"כ אז נתוודע ליצחק כל הסוד ואמר גם ברוך יהי': 
@66במדרש @77הה"ד כי לדם אעשך ודם ירדפך אם לא דם שנאת ודם ירדפך ועשו הוא שונא את הדם רשבנ"א זה דם בכורה וקרבנות ר' לוי אמר זה דם מילה רבנן אמרי שנאת דמו של אדם בגופו, נראה לפרש לפי מה שהגדנו במאמר הקדום שאם הי' עשו חפץ להיות צדיק הי' יכול להיות במדריגת דהמע"ה אלא זדון לבו הפך הכל לרעה, והנה בזוה"ק שדהמע"ה הי' זקוק להיות בתחילת מלכותו שבע שנים בחברון כדי להתחבר באבהן, והיינו כי דהמע"ה הוא מרכבה למלכות שמים וידוע דלית לה מגרמה כלום, אלא שמקבלת מאורות הקדושים המתיחסים למדות שלשת האבות, וע"כ עשו תמורת אם הי' חפץ להיות צדיק הי' מאיר בו כל שלשת הארות בזדון לבו נעשה להיפוך לגמרי ונתהפך להיות שונא להאבות קדושות אלו וכמ"ש ואם את משפטי תגעל נפשכם פירש"י שונא את החכמים וזהו שנעשה מרכבה לנחש הקדמוני שכוונתו להזיק, ובזוה"ק ויברא אלקים את התנינים הגדולים זה יעקב ועשו ופירש כ"ק אבי אדומו"ר זצללה"ה שענין תנין ונחש כוונתו להזיק אף בלתי הנאתו אלא שונא בעצם כך הי' יעקב שונא בעצם הרע ועשו להיפוך שונא בעצם את הטוב אף בלתי יהי' לו שום תועלת והנאה ממנו, וזה שאמר רשב"נ דם בכורה וקרבנות זה הוא שנאה למדתו של יצחק שהקריב א"ע לקרבן, ר' לוי אמר זה דם מילה זה מדתו של אברהם שנצטוה במצות מילה, ובמצוה זו השיג מדריגות להיות נקרא תמים, רבנן אמרו שנאת דמו של אדם בגופו זהו שנאה למדתו של יעקב שלא ראה טפת קרי מימיו שהוא דמו של אדם בגופו וא"כ לא פליגו אהדדי אלא מר אמר חדא ומא"ח אלא רשבנ"א באשר אם הי' בטובה הי' לו להיות דבוק במדתו של יצחק ביותר דכל מינא אזיל בתר מיני', וע"כ כשנהפך לרע הי' שונא בתחילה למדתו של יצחק ואח"כ לאינך האבות, ור' לוי אמר שהי' שונא בתחילה למדתו של אברהם שהוא הי' הראשון להאיר את החושך שבעולם, ע"כ זה שהוא תכלית החושך הי' שונא בראשונה למדת האור, ורבנן אמרו שהי' שונא ביותר למדתו של יעקב שזהו תכלית הטוב כולו לשמא דקב"ה, ושונא את הרע בעצם כנ"ל, וזה תכלית הרע מרכבה לנחש הקדמוני ושונא את הטוב בעצם כנ"ל, ומ"מ כולם מודים דכל שלשה אתנייהו בי': 
@00שנת תרפ"א. 
@11ויצא הראשון אדמוני ואח"כ יצא אחיו וגו' @33הרח"ו ז"ל הקשה למה היתה כזאת היד ה' תקצר שיהי' יעקב הבכור, ולא הי' צריך לכל הצער הזה, לא לקניית הבכורה וגם לא לתחבולה בדבר הברכות, שבודאי אם הי' יעקב בכור הי' לכתחילה יצחק מכוין ליתן לו את הברכות וכמ"ש ויקרא את עשו בנו הגדול, ואף שמעצמנו ידענו שהוא הגדול, אלא בא להשמיעם טעמו של דבר, וא"כ אם יעקב הי' הגדול בודאי הי' מקדימו לברכה, ולא הי' נצרך לכל העקיפים, וכל הצרות שעדיין אנו סובלים משתי דמעות שהוריד עשו: 
@66ובעניותינו @77כבר דברנו בזה, ומ"מ אין בהמ"ד בלי חידוש, ונראה דהנה בש"ס ר"ה (י"ז.) ורב חסד מטה כלפי חסד היכי עביד רא"א כובשו שנאמר ישוב ירחמנו יכבוש עונותינו וריב"ח אמר נושא שנא' נושא עון ועובר על פשע, ופירש הר"ח כובש כלומר משקעו כדכתיב יכבוש עונותינו ותשליך, נושא כלומר נושא העונות ומכריעין הזכיות שנאמר נושא עון עכ"ל, ובשבת תשובה דברנו מזה ופרשנו דהחילוק ביניהם דכובש הכוונה שנדחים העבירות למצולת ים, ונושא הוא שמגביהין את העבירות למעלה לעשותם זכיות ע"י תשובה מאהבה כאמרם ז"ל תשובה מאהבה זדונות נעשו כזכיות, ואמרנו ששניהם אמת ומר אמר חדא ומא"ח ולא פליגו, שתחילה בעודו משא העונות יכבדו קשה מאד לעשות תשובה מאהבה, ומ"מ ע"י תשובה כל דהו העבירות נדחין ונשלכין במצולות ים, וע"י כן שוב נקל לעשות תשובה מאהבה אחרי שנסתלק האבן מן הלב ונפקחו עינים עורות, וא"ז מגביהין העונות שעשה עליהם תשובה מאהבה, ממצולות ים ונעשה מהם זכיות, וזה הפירוש נושא העונות ונותנן על כף הזכיות וממילא מכריע כל הזכיות, על קצת עבירות שעדיין לא עשה עליהם תשובה מאהבה כראוי, א"כ מר אזיל בתר תחילת הכפרה ומר אזיל בתר סופה: 
@66ויש @77לומר עוד דנושא לאו דווקא מכח תשובה מאהבה אלא נמי ע"י שמחמת העונות והתגברות היצה"ר לא די שמדחה ומסלקם ממנו אלא עיד בכח זה עושה ועובד את ה' עוד יותר, וזהו הפירוש בכל לבבך בשני יצריך, וכענין שבזוה"ק שיצה"ר נצרך לחדוותא דשמעתתא, וכענין שבמדרש ריש בחקותי חשבתי דרכי ואשיבה רגלי אל עדותיך, בכל יום הייתי מחשב למקום פלוני ולבית דירה פלונית אני הולך והי' רגלי מביאות אותי לבתי כנסיות ולבתי מדרשות, ולכאורה אינו מובן היתכן שדהמע"ה בכל יום הי' מחשב מחשבות כאלו ולא ביראת ה' כל היום, ועוד אחר שראה ביום אחד שרגליו מביאות אותו מעצמן לבתי כנסיות ולבתי מדרשות למה שוב למחר הי' מחשב כאלה, ולא נתן אל לבו לאמור למה זה אני מחשב הלא רגלי מעצמן יביאו אותי לבתי כנסיות ולבתי מדרשות, אך נראה שזה עצמו הי' כוונת דהמע"ה שבכח וחוזק הרצון והחשק למקום פלוני ולבית דירה פלונית, אותו הכח הי' מביאו לבכ"נ ולבמ"ד, וע"כ הי' עבודתו ביותר תוקף כח ועוז, ואף שלדהמע"ה לא הי' חסר רצון וחשק וצמאון לעבודת ה' עד שהי' צריך להביאו מתוצאות היצה"ר לדברים גשמים, מ"מ יש לומר הטעם כי ידוע שכל המציאות כולם נמצאים מאמיתת המצאו ית"ש ואפי' כל כחות הרעים והסט"א כי אין עוד מלבדו, וכל הנברא לכבודו בראו, ע"כ הגם שבדחיית וסילוק כחות החומר נחשב צדיק מ"מ עוד יש מעלה גבוה מזה להכניס גם יצה"ר בקדושה, אל המקום אשר הי' שם אהלו בתחילה קודם ירידתו ונפילתו לטנופי דהאי עלמא, והוא כמשל המחזיר את האבידה לבעלי' [ויש לומר שזה נמי הפירוש סור מרע ועשה טוב, שבפשיטות אינו מובן מה חידש לנו הכתוב שהרי זה מלא בספר אורייתא דמשה, אלא י"ל דהיינו דאמרן דלאו תרי מילי נינהו אלא שאותו הכח שהי' מושכו לרע יסור מהרע ויעשה בכח זה עצמו טוב]: 
@66ולפי @77האמור י"ל שהמכניס את היצה"ר לקדושה גורם לעומתו שגם את העוונות שלו שהי' נכבשים ונשלכים במצולות ים חוזרים ונשאים, ואת הכחות שהי' בהם ענינים שהי' ראויים לקדושה, נתברר מהם ועולים למעלה ונתקבלים, וכמו שהוא מכניס את היצה"ר לקדושה כן נעשה מהעונות שהיו נדחים ונשלכים במצולות ים חוזרים ונראים: 
@66ולפי @77האמור י"ל גם בענין הפרשה דהנה נחש הקדמוני כתיב בי' והנחש הי' ערום והוא ברשעתו השתמש בו להמציא שורש השקר שבעולם שאמר מן העץ אכל וברא את העולם ובחטאו של אדה"ר שהי' נמשך אחר דעתו של נחש נתגבר כח השקר בכל דבר שבעולם לאמר לטוב רע ולרע טוב, ועבודת האדם להדחות, ולסלק את המסכה הנסוכה לפקוח עינים עורות ממנו ומכל העולם אך עדיין אין זה מספיק ואיננו אלא כמו ענין ותשליך במצולות ים כל חטאתם, ומ"מ חטא הראשון של אדה"ר עדיין איננו מתוקן לגמרי שמ"מ מציאות השקר עדיין הוא בנמצא אלא שהוא מסולק מן האדם, ועיקר הנדרש לעשות מן הערמימיות שורש השקר עצמו אמת וצורך ותועלת כי גם הוא נברא מהשי"ת וגם הוא לכבודו בראו ובזה הוא תיקון על עיקר החטא של אדה"ר שמחמתו נתגבר ונתפשט כח השקר, וזה שבתנדב"א לעולם יהא ערום ביראה: 
@66והנה @77ידוע שהאבות תקנו חטא של אדה"ר, אאע"ה הוא עקר את ע"ז ודחה את השקר מן העולם עד שאיחה את כל באי עולם, ובא יצחק והוסיף וגייר גיורים כבמדרש ריש פ' וישב, אבל עדוין הי' נדרש עיקר התיקון לגמרי להכניס את היצה"ר לקדושה, ע"כ עשה השי"ת שנולדו יעקב ועשו יחדיו, זה אמת כמ"ש תתן אמת ליעקב וזה שקר כבמדרש ויקרא את שמו עשו הא שוא שבראתי בעולמי, והי' השקר מתגבר מאד עד שחשב לבלע ולהשחית את האמת כמו נחש הקדמוני שהי' עשו מרכבה אליו, וכבתרגום נחשירכן ופירשו בו שנולד עם צורת נחש על יריכו, ויעקאע"ה בתחבולות עשה עמו מלחמה ולקח את מדת עשו מדת הערמימיות ומרמה והכניסו לקדושה וכמ"ש בא אחיך במרמה ויקח ברכתך: 
@66ונראה @77שענין זה להשתמש בהערמימיות כלי מלחמתו של הנחש הקדמוני ולהכניסו להקדושה לא הי' ראוי לזה אלא יעקב איש האמת והי' משומר משום שמץ דבר שקר והי' כולא לשמא דקב"ה בלי שום תערובות צורך ותועלת עצמיי כלל, וכך הי' שתחילה לא רצה לקבל עליו ואמר לאמו הן עשו אחי איש שעיר ואנכי איש חלק, ובמדרש איש שעיר גבר שדין כמד"א ושעירים ירקדו שם ואנכי איש חלק כמד"א כי חלק ה' עמו, והיינו שעשו הוא גבר שדין שאין להם אלא מה שחוטפים ושודדים כי לא נשלם בריאתם בע"ש בין השמשות וע"כ לא ניתן להם ספוקיהם די קיומם, וכל חיותם מהשדידה, ע"כ שמם שדים מלשון שדידה, ששם של דבר הוא מהותו, ע"כ עשו גבר שדין נמי מהותו גזילות וחמסים ועקיפים, אבל אנכי חלק ה' שכל מה שמגיע לי בא אלי מהשי"ת בלי תחבולות ועקיפים וע"כ שלא בטובתו הסכים לעשות כדברי רבקה והכניס עצמו בסכנה בשביל כיבוד אם, וע"כ בשביל שהי' נקי לגמרי מכמו אלה הי' יכול להכניס עצמו בזה ולא הי' שום חשש ח"ו שיהי' נאחז בו מדת השקר ועשה והצליח, ובזה פתח פתח תיקון הכללי, שישוב הכל להקד שה ובבחי' נושא עון כנ"ל: 
@66ומעתה @77מובן צורך שהי' עשו בכור וגם שיאהב יצחק את עשו עד שהי' יצחק חשב לברך אותו והי' השקר מתגבר עד מרום קצו [ואח"כ ותכהין עיניו מראות ובמדרש מראות ברעתו של רשען, ויעקאע"ה בתחבולותיו נשא אותו הכח של הערמימיות והכניסו לקדושה, ואל"ה אלא יעקב הי' בכור ולא הי' נצרך לכל התחבולות והעקיפין לא הי' מגיעים לתיקון הכללי לעולם: 
@66ונראה @77שכח זה ירש יעקאע"ה לבניו שיהי' בכחם ליטול את יצה"ר לעבודת אלקיים בכל לבבך בשני יצריך, ומדה זו נוהגת בישראל עד שהפך הכל לקדושה ויהי' תיקון הכללי וכמ"ש ושעשע יונק על חור פתן ועל מאורת צפעוני גמול ידו הדה לא ירעו ולא ישחיתו בכל הר קדשי אכי"ר ב"ב: 
@11ועשה לי מטעמים וגו' @33נראה דהנה יצחק לא אמר אלא מטעמים ורבקה הוסיפה לחם כמ"ש ותתן את המטעמים ואת הלחם אשר עשתה ביד יעקב בנה ויעקב הוסיף יין כמ"ש ויבא לו יין וישת, ואח"כ כתיב וירח את ריח בגדיו ויברכהו, ונראה דהנה במדרש ועשה לי מטעמים ר"א בשם ר' יוסי בר זמרא אמר שלשה דברים נאמרו בו [בעץ הדטו"ר] טוב למאכל ויפה לעינים ומוסיף חכמה ושלשתן נאמרו בפסוק אחד שנאמר ותרא האשה כי טוב העץ למאכל מכאן שהוא טוב למאכל וכי תאוה הוא לעינים מכאן שהוא יפה לעינים, להשכיל מכאן שהוא מוסיף חכמה המד"א משכיל לאיתן האזרחי וכן יצחק אמר ועשה לי מטעמים וכו' ויש להבין וכי צריכין לראי' מעהדטו"ר שנהנין מן הטעם והרי כל עצמו של שם מטעמים הוא ע"ש הטעם, ונראה דהמדרש בא לרמז שכל עצמו של המטעמים שדרש יצחק הי' לתקן חטא של אכילת עהדטו"ר, והנה שלשה דברים שנאמרו בעהדטו"ר נראה שמקבילים לגוף ונפש ושכל, טוב למאכל הוא בגוף שנהנה מטעם, יפה לעינים הוא בנפש שמתפעלת ממראה נאה, ומוסיף חכמה הוא בשכל, והנה יצחק לא עלה על דעתו לתקן אלא קלקול בחי' הגוף שבחטא אכילת העץ הדטו"ר שהוא דבר הראשון מן השלשה דברים, והטעם י"ל שעדיין הי' בחי' הרע שבעולם בתוקפו כי עדיין החשיך עיניו מראות בסיבת עשו שהי' מתגאה ומתנשא לדכא תחת רגליו את יעקב כבמדרש ועשו אחיו בא מצידו מזויין לצייד נפשו כמד"א ואשר לא צדה, ואף שעדיין לא ידע שלקח את הברכות מ"מ הי' השנאה בעצם שהרע שונא להטוב, אבל יצחק לא הרגיש שעשו הוא הסיבה לזה, ומ"מ באשר הרגיש כי כחות הרעים מתפשטים ומתגברים בעולם, לא הרהיב עוז בנפשו אלא לתקן את דבר הראשון לבד שהוא בחינת הגוף, אך רבקה שידעה בנבואה שיעקב יטול את הברכות ועשו ירד פלאים חכמת נשים בנתה ביתה והוסיפה את הלחם והוא תיקון בחי' השכל כאמרם ז"ל אין התינוק יודע לקרות אבא עד שיטעם טעם דגן, ויעקב כשראה מעשיו מצליחים בפועל שאכל מה שהביא לו והרגיש תיקון מהלחם ומהמטעמים הוסיף להביא גם יין לתקן גם בחינת העינים שיין מתייחס לעומתם כמ"ש חכלילי עינים מיין והוא מעורר נמי הטבת כחות הנפש כמ"ש ויין למרי נפש, ע"כ בסעודה זו תיקון לכל השלשה דברים שנאמרו בעץ הדטו"ר: 
@66ובזה @77יש להבין נמי הענין דוירח את ריח בגדיו ויברכהו כי לעולם התיקון צריך להתחיל מדבר שלא נפגם עוד, והנה בס' בני יששכר שכל ארבעת החושים נפגמו באכילת עהדטו"ר חוץ מחוש הריח שלא נזכר שם וע"כ חוש הריח לא נפגם והוא דבר שהנשמה נהנה ממנו, ע"כ יצחק שהרגיש שיעלה בידו התיקון הקדים להתחיל מבחי' הריח שלא נפגם: 
@66ומכאן @77לימוד לאדם הבא לתקן א"ע העצה להתחיל בבחינה שלא נפגם והוא תורה היינו להטמין עצמו ואת כל רעיונותיו בתורה עפ"מ שהגיד כ"ק הרבי ר"ב זצללה"ה מפרשיסחא שהכל נפגם בחורבן הבית חוץ תורה וזהו תורת ה' תמימה שהיא לעולם תמימה בלי פגם, ובעניותן אמרנו שגם שבת שא"צ קידוש ב"ד ואין בו תפיסת יד אדם אלא מאליו הוא קדוש נמי לא נפגם, וזה משחרב בהמ"ק מוצ"ש הי', ורמזו בזה ששבת לא נפגם בחורבן בהמ"ק, ובזה יש לפרש מושבות דכתב רחמנא בשבת שבת הוא לה' בכל מושבותיכם, היינו בכל מושבות ישראל, יהי' איך שיהי' אפי' בגלות שבת הוא לה' בכל מקום: 
@66והנה @77יעקאע"ה אחר שנטל על שכמו לילך לבית לבן לתקן שם מה שנצרך לתקן, והי' מתיירא שלא יכשל שם בע"ז וג"ע ושפ"ד ח"ו כבמדרש ויצא, הי' עצתו להטמין את עצמו בבית עבר י"ד שנים, גם בלילה לא שכב לבו אלא שהי' עוסק בתורה, כי אז שבת לא ניתנה עדיין, ואף שהאבות שמרו שבת מעצמן מ"מ שוב הי' בו תפיסת יד אדם והי' יכול לשלוט בו נמי פגם ח"ו, ע"כ   הי' עצתו רק להטמין א"ע בתורה והוא שעמדה לו, וזה נשאר גם לדורות, ומה גם בשבת, ושבת יעשה כולו תורה: 
@00שנת תרפ"ב. 
@66ענין @77שהי' צריך שיבואו הברכות ליעקב ע"י השתדלות רבקה, נראה עפ"מ שהגיד כ"ק אבי אדומו"ר זצללה"ה כי יעקב ועשו שנולדו תאומים בבטן אחת הי' דוגמת עץ החיים ועץ הדטו"ר שהי' כרוכין בשורש אחד עכ"ד, והנה ידוע שהאמהות תקנו חטא חוה, ונראה דשרה תיקנה חטא חוה שנתדבקה בנחש כאמרם ז"ל כיון שבא נחש על חוה הטיל בה זוהמא, לעומתה הי' נסיון שרה שנלקחה לבית פרעה ולבית אבימלך ולא נתדבקה אחריהם ואמרה למלאך הך והוא מכה, ורבקה תקנה חטא חוה במה שהאכילה לאדם מעץ הדטו"ר, והיינו דמאחר שעשו הוא דוגמת עהדטו"ר הי' המטעמים שעשה דוגמת פרי עהדטו"ר, היינו לחבר את הטוב לרע, ומטעמים של יעקב דוגמת פרי עה"ח, וע"כ רבקה שסיבבה למנוע מיצחק מטעמי עשו ואדרבה לטעום ממטעמי יעקב בזה תקנה את חטא חוה שהאכילה לאדם מעהדטו"ר: 
@66ולפי @77האמור יובן הטעם שלא טעם יצחק ממטעמי עשו כלל, שבפשיטות הי' לו לטעום מה מהם לפייס את עשו וגם למען יחול הברכה שברכו לבסוף, כי הכיר וידע מה לפניו, שהם פרי עהדטו"ר: 
@00שנת תרפ"ג. 
@11ואלה תולדות יצחק בן אברהם אברהם הוליד את יצחק, @33רבותינו ז"ל דקדקו על כפל הלשון, ונראה עוד לומר דשני פסוקים הראשונים הם הקדמה לכל הפרשה לידת יעקב ועשו, שאל תתמה שיצחק שהוא דינין תקיפין הוליד את יעקב רחמן שבאבות, והרי לעולם טבע הבן נמשך אחר טבע האב, ויותר מזה יתמה איך מזיווג הקדוש מקדושים אלו יצא עשו שבו נקבצו כל מדות הרעות, ובלשון המקובלים יקרא ז"א דקליפה, והכתוב אומר משורש נחש יצא צפע, לזה הקדים הכתוב לומר אברהם איש החסד הוליד את יצחק, לכן פתוך בו גם מדת החסד ומכח שניהם יצא יעקב מדת הרחמים שהוא כולל חסד וגבורה, והכתוב השני מיישב את הפלא שיותר מתמי' לידת עשו, לזה אמר רבקה בת בתואל הארמי מפדן ארם אחות לבן הארמי, פרט לך הכתוב שלשה דברים בת רשע ואחות רשע ואנשי מקומה אנשי רשע, וע"כ מכח שלשה תכונות הרעות אלו יצא עשו כאמרם ז"ל רוב בנים דומין לאחי האם ובמדרש פרשה ס"ה בפסוק ותהיינה מורת רוח ליצחק ולרבקה למה ליצחק תחילה אלא לפי שהדבר תלוי בה שנא' ויאמר ה' לה שני גוים בבטנך, ובמת"כ דכתיב בבטנך משמע שהיא גרמה שהיתה בת רשעים, והנה שלשה הוא כלל, וע"כ מפאת שלשה דברים הנ"ל יצא עשו שהי' כלל כל תכונות הרעות, ויש לומר שבת רשע ואחות רשע ומקומה אנשי רשע מקבילים לגוף ונפש ושכל, בת רשע מביא תכונות רעות בגוף שברוב הטבע המוליד בנולד, אחות רשע מביא תכונות רעות בנפש, שהנפש מתפעלת ונמשך אחר המתחברים בתמימות, ומקום רשע מביא תכונות רעות בשכל כאמרם ז"ל אדם יוצא לשוק ולומד בינה מבני אדם, וממילא מובן להיפוך שמקום רשעים מוליד שכל מעוקם ורבקה שהיתה צדיקת בגוף ונפש ושכל סיפר הכתוב בשבחה, ומ"מ ממנה נולד עשו שהי' מקולקל בכל תכונות הרעות מכל צד: 
@11ויגדל האיש, @33יש לדקדק למה העלים שמו, ומ"ש מעד כה שהזכיר שמו יצחק בפירוש, ונראה דרמז יש לדבר שגם אחר כל הברכה והגדולה והעשר עדיין הי' בעיני עצמו כאיש פרטי, וע"כ העלים שמו שהוא ע"ש שחוק וצחוק להורות שלא גבה לבו מכל אלה, וכמו שהגיד הרה"ק ר"ב מפרשיסחא זצללה"ה בפסוק ובאו עליך כל הברכות האלה והשיגוך, היינו שישיגוך במקומך הראשון טרם שהשיג הברכה שהי' ברוח נמוכה שזה סיבה לברכה: 
@11ורבקה שומעת, @33ובאבן עזרא היתה שומעת, ובמפרשיו שלא יתכן בספור לשון בינוני אחר שכבר עברה, ויש לומר שלשון שומעת, פירושו הבנה מלשון כי שומע יוסף, והיינו שהבינה עד היכן הדברים מגיעים כבזוה"ק, א"כ היתה שומעת והולכת בבינתה בכל רגע ורגע יותר ויותר, ע"כ יתכן לשון בינוני ולא נצרך להוסיף תיבת היתה: 
@11וירח את ריח בגדיו ויברכהו, @33בפשיטות שהרגיש שהם בגדי עשו החמודות וזה הוציא מלבו החשד מחמת קול יעקב, וי'"ל עוד דידוע דחוש הריח לא נפגם באכילת עהדטו"ר שכל החושים נזכרו שמה חוץ מחוש הריח, וע"כ בחוש הריח זה שהרגיש נתעורר ביצחק נקודה הפנימית שבו ובזה ברכו, וי"ל דבכל החושים שנתפגמו מאכילת עהדטו"ר הי' לעשו אחיזה, ע"כ מה' היתה זאת להתברך ממקום שאין לעשו אחיזה, ובזה מסולק מקטרגו של עשו ושר שלו, ואולי מזה נסתעף שאח"כ הודה לו על הברכות: 
@11שני גדיי עזים טובים, @33ברש"י פסח הי', האחד הקריב לפסח והאחד עשה מטעמים, ויש מדרשות שהשני הקריב לחגיגה, וכ"ק אבי אדומו"ר זצללה"ה דקדק למה לא צוה יצחק לעשו לעשות לו פסח וחגיגה, והגיד דפסח הוא ביעור ע"ז כבזוה"ק וכן ברש"י משכו ידיכם מע"ז וקחו לכם צאן של מצוה, וכל זמן שהי' עשו בתקפו לא הי' אפשר לביעור ע"ז, וכל ביעור ע"ז אז נמשך ממפלתו של עשו, וע"כ רק יעקב שהי' עוסק במפלתו של עשו הי' יכול לעשות, ויצחק שלא ידע מזה לא הי' לו אז ענין עם ביעור ע"ז עכ"ד, ומ'"מ עוד יש לדקדק למה לא עשה עכ"פ אחד לחגיגה, ואולי מטעם זה לא הביא רש"י החגיגה כלל, ולפי גירסת המדרשות י"ל די"ד בניסן הי' וחגיגת י"ד אין לה ענין אלא עם הפסח, ומאחר שלא הי' לו ענין עם האחד לפסח שוב לא הי' לו ענין עם זה לחגיגה: 
@66ונראה @77עוד לומר דהנה לא מצינו לאבות שהקריבו שלמים אלא יעקב דכתיב ויזבח זבחים לאלקי אביו יצחק, והנה בגמ' ובמדרשות איפלגי אם הקריבו בני נח שלמים, ואפילו למ"ד הקריבו מצינו רק אחר יעק"א, והטעם יש לומר משום דג' אבות תקנו חטא אהד"ר ויעקב השלים התיקון, וע"כ כל עוד שלא נתקן חטא אכילת האיסור לא יתכן לאכול קדשים דמשלחן גבוה קזכו, אך יעקב שהשלים התיקון ממנו התחיל אכילת קדשים וע"כ יצחק לא צוה לעשו לא פסח ולא חגיגה שיצחק מצדו עוד לא הגיע לאכילת קדשים, רק יעקב מצדו האכיל ליצחק פסח וחגיגה שהוא ידע שהשלים התיקון ושוב גם יצחק מותר באכילת קדשים, ויש לומר דגם חטא חוה שהאכילה לאדה"ר את האיסור הי' צריך להתתקן מקודם, וזה נתתקן ע"י רבקה שעשתה את המטעמים לאכילת מצוה זו, ע"כ מאז והלאה הגיע זמן אכילת קדשים, ויש לומר שמזה נסתעף הא דויבא לו יין וישת אף שיצחק לא צוה כלל לעשו דבר יין, דהנה אמרו ז"ל בחוה שסחטה לו אשכול של ענבים, וטרם שנתקן חטאה הי' היין בשפל המצב ולא הי' ראוי לשתייתו של יצחק, ואפשר מטעם זה נכשל נח ביין, אך יעקב שידע שנתקן החטא ע"י רבקה ע"כ הביא גם יין, ויובן ביותר לפי דברי זוה"ק שהביא יין דמנטרא שלא יתכן קודם תיקון החטא וכמו אכילת קדשים כנ"ל: 
@66ונראה @77דגם לדידן מושכין עלינו התיקון ע"י אכילת שבת וקידוש היום, ואולי רמזו זה באמרם ז"ל סוחט אדם אשכול של ענבים ואומר עליו קידוש היום שהוא תיקון לחטא חוה שסחטה לו אשכול של ענבים: 
@88פרשת ויצא 
@00שנת תרע"א. 
@66במ"ר @77צמאה לך נפשי כמה לך בשרי כשם שנפשי צמאה לך כך רמ"ח אברי שיש בי צמאים לך, מבואר מזה דיעאע"ה הי' גופו ג"כ במדריגת הנפש, ובזה יובן מה שיעקב אבינו תיקן תפלת ערבית, דתפילות כנגד תמידים תקנום, ותפילת שחר ותפילת מנחה כנגד זריקת דם התמידין ותפלת הערב כנגד האברים ופדרים שהי' מתעכלין והולכין כל הלילה והנה הדם הוא הנפש ותבא נפש ותכפר על הנפש, ועיקר הכפרה הוא בדם ע"כ הוא כפרה על הנפש לבד, ואברים ופדרים אין עיקר הכפרה תלוי בהם וממילא גוף של אדם שהוא בהתדמות אברים ופדרים אין לו עיקר כפרה בקרבן, ולכך קודם יעקב לא תיקנו תפלה כנגד זה, אבל יעקב שהעלה הגוף למדרגת הנפש תיקן תפלת הערב שגם הגוף יהי' לו כפרה כמו הנפש: 
@11שלחני ואלכה וגו' @33פרש"י כיון שנולד שטנו של עשו וכו' שעשו דומה לקש ויוסף ללהבה ולהבה שולט למרחוק, ולהבין הלא עוד הי' לו ליעאע"ה לעשות כל הבירורין שעשה אח"כ בהמקלות, ויבואר עפימ"ש האר"י ז"ל, בענין גלות ישראל שהוא רק לברר הניצוצות הקדושות, א"כ אם לא חטאו ישראל האיך הי' נתברר וכתב הוא ז"ל, שאם לא חטאו ישראל, היו כל הניצוצות הקדושות באין להם מרחוק לארצם יע"ש, וזה גופא הי' כוונת יעאע"ה אחר שנולד יוסף ששולט למרחוק, חשב שיהי' בכחו להמשיך כל הניצוצות שמה לא"י ולשם יבואו אליו, ומה שלא הי' כן והוצרך להיות עוד בגלות הוא מטעם שלא נתעברה בבנימין, כי יוסף הי' צדיק דלעילא ובנימין צדיק דלתתא, ופירוש צדיק לתתא ולעילא נראה כי צדיק דלעילא ממשיך כל השפעות מלעילא למדת מלכות עד שיבא לתתא, וצדיק לתתא ממשיך כל התפלות ומעשה עוה"ז שצריכין עלי' למדת מלכות ומעלה אותם, וז"ש צדיקים יבואו בו ששני הצדיקים יבואו בשער ד' שצריכין לשני הצדיקים שיעלו הכל כנ"ל, ולכך כשראה יעקב אבינו שנתעברה בבנימין לא רצה להתעכב כלל כי אחר שכבר בא זמן בנימין לבוא לעולם א"כ ישתלם כל המעשה בירורין גם בא"י ומרחוק יבואו, אך יש להבין דבתחילה מה קסבור ולבסוף מה קסבור ויש לומר דמה שניחם אח"כ על תחילת מחשבתו והמתין על בנימין, דהנה יותר מה שבעה"ב עושה עם עני, העני עושה עם הבעה"ב, ובכן יותר מה שרצה יעקב לברר הניצוצות הקדושות מלבן, רצו החלקי קדושה מלבן להתברר ממנו ולבוא ליעקב ולהמשיך אחריו, וזאת מובן שהבירורין שעושין בא"י הוא באופן יותר טוב מהבירורין שעושין בחו"ל וא"כ אחר שכל עבודתו של יעקב הי' להוציא הניצוצות הקדושות מלבן, ואם כבר הי' מקום שיבואו החלקי קדושה מלבן ליעקב לא"י, בודאי הי' החלקי קדושה שבלבן רוצין בזה יותר, ואחר שראה יעקב שלבן רוצה שיתעכב עוד בחרן, הבין שעדיין אינו באפשרי שיבואו שמה לא"י דזאת הבין יעקב בטוב שלבן הי' מותל כל השפעות וברכות שבאו ללבן לרגלו של יעקב כדי שלא יצטרך להביט בפניו כי לבן ביקש לעקור את הכל והי'   שונאו מאוד וכבש"ס גיטין נ"ו: ליתי אינש דלא מיתבא דעתיך מיני' וליחליף קמך דכתיב ורוח נכאה תיבש גרם, אך החלקי קדושה שבלבן דיברו בו והכריחו אותו לבקש ליעקב שיתעכבו שמה כדי שיתבררו מלבן ולהמשך אחר יעקב, ומזה הבין שעוד אין באפשרי שיבואו מרחוק אליו לא"י דאל"כ הי' בוחרים בזה יותר להתברר בא"י הקדושה, כי משם יהי' הבירור עצהיו"ט כנ"ל ומזה הבין שעדיין חסר לו בנימין ולכך נתעכב עוד והמתין על צדיק לתתא זה בנימין: 
@00שנת תרע"ב. 
@11וילן שם כי בא השמש, @33רבנן אמרו מלמד שהשקיע הקב"ה גלגל חמה שלא בעונתה בשביל לדבר עם יעקב אבינו בצינעה משל לאוהבו של מלך שבא אצלו לפרקים אמר המלך כיבו את הנרות כיבו את הפנסין שאני מבקש לדבר עם אוהבי בצינעה כך השקיע הקב"ה גלגל חמה שלא בעונתה בשביל לדבר עם יעקב אבינו בצינעה, ויש להבין ענין המשל בנמשל שאיך שייך בנמשל לומר שרצה לדבר בצינעה כדי שלא יטרידוהו שאר בני אדם כמו במשל, ונראה דהנה אין הנבואה שורה בחו"ל רק כשהתנבא מקודם בארץ והטעם יש לומר דהנה נבואה הוא ענין התדבקות הנפש בשורשה אך הגוף הוא דבר החוצץ בפני הנפש, וע"כ בארץ שהקדושה חל על גוף הארץ שהוא דומם ובודאי שהדומם שמה יש לו הזדככות בצד מה, וזה פועל ג"כ על גוף האדם שמקבל צורת מזוכך שלא יחצוץ עוד בפני הנפש, וע"כ כשהתנבא בארץ וקיבל הגוף צורת מזוכך שוב שורה הנבואה עליו אפי' בחו"ל, והנה בש"ס חגיגה (ו:) אעפ"י שהסתרתי פני מהם בחלום אדבר בו, ונראה מזה שבחלום יכול להיות אפי' בחו"ל, והטעם כנ"ל שהא דאינו שורה הנבואה בחו"ל הוא מצד גוף החוצץ, ובחלום כשהאדם ישן הנפש מופשטת מהגוף, ואדם הזוכה לזה יכול לדבוק אז נפשו בשורשה: 
@66והנה @77בזוה"ק ויצא יעקב מבאר שבע ר' שמעון אמר נפק מכללא דארעא דישראל, ולכאורה אינו מובן שעדיין הי' בארץ ישראל עד פרשה שני' וישא יעקב רגליו וילך ארצה בני קדם, ונראה עפ"י מה שאמרנו במק"א בשם כ"ק אבי אדומו"ר זצללה"ה שכל מקום שדעתו של אדם שם, נחשב כאלו הוא שם בפועל, ודייק לה ממתניתין פ"ד דעירובין הי' מכיר אילן או גדר ואמר שביתתי בעיקרו קנה שם שביתה כאלו הי' שם בפועל, וא"כ כשיצא על דעת ללכת לחרן כמ"ש רש"י, וילך חרנה יצא ללכת לחרן נחשב כאלו הי' שם בפועל תיכף כשפנה שכמו מבאר שבע, וזהו שכתב הזוה"ק דנפק מכללא דארעא דישראל, וכמו שאיתא במדרש שכל הפרשה מרמז על גלות ישראל, והנה סולם זה צלמו של נבוכדנצר אף דהמראה הי' בעודנו בארץ ואיך ירמוז זה על חוץ לארץ וע"כ כנ"ל שתיכף מיציאתו מבאר שבע נחשב כאלו הוא בחו"ל: 
@66ולפימ"ש @77יובן טעמו של דבר מה שלא הי' לי נבואה בהקיץ ובזוה"ק (קמ"ט:) הקשה וכי יעקב קדישא דאיהו שלימא דאבהן בחלמא אתגלי עלוי ובאתר דא קדישא לא חמא אלא בחלמא ותירץ משום דעדיין לא נסיב ויצחק הוה קיים, ובחרן דנסיב ואעפי"כ כתיב וארא בחלום תמן אתר גריס ויצחק הוה קיים, ולפי דרכנו יש לומר עוד טעם מאחר דחשיב כאלו הוא בחו"ל ואין הנבואה שורה רק כשהתנבא פעם בארץ, ומאחר שלא מצינו לו נבואה מקודם בארץ ע"כ לא בא אליו הנבואה אלא בחלום, ואולי יש לומר דהזוה"ק שלא תירץ כן, רשב"י לשיטתי' דאזיל בתר כוונה, ולעולם חשבינן סוף ותכלית הכוונה, ומאחר שלא הי' רצונו להשאר שם רק לשוב אח"כ לא"י, אי אפשר לחשוב כאלו הוא לגמרי בחו"ל, וממ"נ אי אזלת בתר מה שהוא בפועל הרי הוא בפועל בא"י, ואי בתר הכוונה צריכין לחשוב תכלית הכוונה, ולפי דרכנו כפי הדיוק ממתני' דעירובין אזלינן בתר הכוונה אבל לא בתר תכלית הכוונה, שהרי שם תכלית הכוונה שיהי' רשאי לילך עי"כ לביתו ולמה יקנה שביתה בעיקר האילן או הגדר, אלא ודאי דאזלינן בתר הכוונה ולא בתר התכלית, ולפי"ז ניחא מה דבחרן מצינו מאמר הש"י אליו להדיא ל"א פסוק ג' ויאמר ה' אל יעקב שוב אל ארץ וגו' ולא בחלום, והיינו כי זה הי' אחר שראה את פני לבן והנה איננו עמו כתמול שלשום ויהב דעתי' למהדר וכיון שדעתו הי' בארץ שוב נחשב כאלו הוא בארץ, וע"כ בא לו הנבואה בהקיץ, אבל קודם זה בחרן נאמר ואשא עיני וארא בחלום [ועיין רמב"ן ל"א פסוק י"ג שהא דאמר ויאמר אלי מלאך האלקים בחלום זה הי' בהיותו עובד בבית לבן בצאנו בעת יחם הצאן, ומאמר אנכי האל בית אל הי' קודם הנסיעה ואיננו חלום אחד עם הא דלעיל, אלא שמפשט לשון הרמב"ן נראה שגם זה הי' בחלום אלא חלום אחר הוא ולפי דרכנו לא נעקור הכתוב מפשוטו שזה הי' מראה בהקיץ, ואולי הרמב"ן לא דקדק בזה באשר לא איירי בענין חלום או בהקיץ רק אם מאמר אחד הוא או שנים]: 
@66ולפי @77מה שכתבנו נבוא לביאור דברי המדרש הנצב פתח דברנו בשביל לדבר עם יעקב בצינעה, היינו שיהי' בחלום בשעה שהנפש נפשטת מהגוף ויהי' בצינעה מהגוף שלא יחצוץ בעד המראה וע"כ השקיע גלגל חמה שלא בעונתה כדי שילין שם ויתפשט הנפש מהגוף ויקבל הנבואה בחלום ולא יחצוץ הגוף והוא ממש כעין המשל שרוצה לדבר עם אוהבו בצינעה שלא יחצצו ויטרידוהו זולתם: 
@11ויקח מאבני המקום, @33ר' יהודה ור' נחמי' ורבנן, ר"י אמר שנים עשרה אבנים נטל כך גזר הקב"ה שהיא מעמיד י"ב שבטים, אמר אברהם לא העמידן, יצחק לא העמידן, אני אם מתאחות הן י"ב אבנים זו לזו יודע אני שאני מעמיד י"ב שבטים כיון שנתאחו י"ב אבנים זו לזו ידע שהוא מעמיד י"ב שבטים, ר"נ אומר נטל ג' אבנים אמר אברהם יחד הקב"ה שמו עליו יצחק יחד הקב"ה שמו עליו ואני אם מתאחות הן ג' אבנים זו לזו יודע אני שקב"ה מיחד שמו עלי וכיון שנתאחו ידע שהקב"ה מיחד שמו עליו, ורבנן אמרו מיעוט אבנים שנים אברהם יצא ממנו פסולת ישמעאל, וכל בני קטורה, מיצחק יצא עשו וכל אלופיו, ואני אם מתאחות הן ב' אבנים זו לזו יודע אני שאין יוצא ממני פסולת, נראה לפרש דהנה במלכים א' י"ח ויקח אליהו שתים עשרה אבנים כמספר שבטי בני יעקב אשר הי' דבר ה' אליו לאמור ישראל יהי' שמך, ונראה דהא דצריך י"ב אבנים כמספר השבטים משום דאליהו הקריב בשעת איסור הבמות עפ"י הדיבור וענין איסור הבמות נראה דעבודת הקרבנת הוא מצד הכלל ולא מצד הפרט, ואף שיש קרבן יחיד, מ"מ הוא מצד התכללות וכל מידי דליתא בציבור ליתא ביחיד ש"ס פסחים וע"כ אף למ"ד ירושלים נתחלקה לשבטים מ"מ כשגבה דוד את הכסף ליתן לארונה מחיר מקום המקדש גבה הכסף מכל השבטים, ואיתא נמי כשנתחלקה הארץ הניחו דשנו של יריחו מלהתחלק ואמרו כל מי שיבנה בהמ"ק בחלקו יטלנה, הרי דמקום המקדש הי' מחירו מכל קהל עדת ישראל, וא"כ יש בו כח הכלל, ושילה אף דלא הי' לכל השבטים חלק בו, מ"מ באשר הוא בחלקו של יוסף שהוא צדיק יסוד עולם וכל ישראל נקרא על שם יוסף יש בו נמי כח כל הכלל, וע"כ אליהו שהקריב עפ"י הדיבור בשעת איסור הבמות, עשה תיקון לזה בצד מה, שנטל י"ב אבנים כמספר שבטי בני יעקב למען יהי' בהמזבח ההיא כח הכלל, ובמק"א פרשנו סיום הכתוב אשר הי' דבר ה' אליו ישראל יהי' שמך, כי בתקה"ז ישראל הוא אותיות שיר אל אל מימינא שיר משמאלא, והוא שם הכולל ובכח זה עשה אליהו את המזבח: 
@66והנה @77י"ב שבטים שבהם כח התכללות לאו משום שהם כל קהל ישראל לבד, ואלו לא הי' ליעקב רק ששה בנים, הי' ששה אבנים כנגד כל הכלל כולו, אלא שמספר י"ב הוא מספר הכולל, י"ב צרופי הוי', י"ב גבולי אלכסון, י"ב מזלות, י"ב חדשים בשנה, וע"כ גזר הקב"ה ששבטי ישראל יהי' י"ב כמספר זה באשר ישראל הם כלל העולם כולו, ע"כ צריך להיות מספר השבטים כמספר כלל העולם שהוא י"ב, וע"כ אברהם לא העמידן כי אברהם מדתו חסד קו ימין ואף דאברהם הי' שקול ככל העולם כבמדרש לך שע"כ נקרא אברהם עברי שאלו הי' כל העולם מעבר אחד ואברהם מעבר אחד הי' הוא מכריע את כולם מ"מ לא הי' יכול להעמיד הי"ב שבטים, כי מהפרט לא יצא כלל, וכן יצחק לא העמידן שיצחק הי' מדתו פחד, ובמדרש ריש תולדות ראוי' הי' רבקה שיעמידו ממנה י"ב שבטים, ובפסיקתא שעשו עם כשהוא יוצא ממעי אמו חתך מטרין שלה שלא תלד, נראה דס"ל דיצחק באשר הי' כולו כליל ובטל להש"י לא שייך לומר עליו שהי' פרטי והי' יכול להעמיד י"ב שבטים לולא עשו שחתך מטרין שלה, ויש לומר שרמזו בזה כי קשה לומר שיהי' הדבר כפשוטו, והוא מה ששמעתי מכ"ק אבי אדומו"ר זצללה"ה שדייק לה מהא דהש"ס דאי לולב צריך אגד אי מייתי מין חמישי גרע ועומד הוא דבאם אחד מהאגודה אינו ראוי הרי הוא מקלקל את הכל ושוב אין להנשארים עוד שם אגודה, וכזה י"ל דהיינו פירושו דחתך את מטרין שלה שלא תלד הי"ב שבטים שבאשר הוא איננו ראוי הוא מקלקל את האגודה ושוב אי אפשר שיהי' כל הי"ב כלל אחד אף בלעדו, ע"כ ניטל ממנה כח הלידה, כי באם הולידה עוד ע"כ שהי' פירוד ביניהם כמו שהי' בין עשו ליעקב, ומטעם זה אברהם באשר לא הי' יכול להוליד י"ב שבטים כנ"ל ע"כ לא הוליד בקדושה רק אחד וכן יצחק לא הוליד בקדושה רק אחד: 
@66אך @77יעקב באשר הי' כלול בתרין ולא הי' איש מדה פרטית ע"כ הוא הוליד הי"ב שבטים, והנה בענין הא דיעקב כלול הוה יש להתבונן, כי לכאורה אינו מובן איך יהי' זה בכח בו"ד כי באם הוא איש חסד איך יהי' באותה רגע להיפוך, ובמדרש סוף פרשה יוד אמר ר' אבא בשר ודם בשעה שהוא עושה אסטאטיבה [גוזר מנוחה] אינו נותן דינטיבה, ובשעה שהוא נותן דינטיבה אינו עושה אסטאטיבה [הפי' מפני שהוא פעולות מתחלפות] אבל הקב"ה עשה אסטאטיבה ונתן דינטיבה וכו', וכן היא ברש"י פ' בשלח ה' איש מלחמה ה' שמו אף בשעה שנלחם ונוקם מאויביו אוחז הוא במדתו לרחם ולא כמדת בו"ד וכו' ואין בו כח לעשות זו וזו, ונראה לפרש דיעקב הי' בטל בתכלית הביטול לרצון הש"י ולא הי' לו שום בחי' מצד עצמו ויעקב הוא מלשון עקב, וכמו שלא יצדק לומר על העקב שיש לו רצון ומדה בפני עצמו רק הוא בטל אל הלב והמוח וככל אשר יחפצו יטנו, כן יעקב אע"ה לא יתכן לומר עליו שהוא איש חסד או פחד שהרי הי' למעלה מכל אלה ורק זאת בחי' שלו שהוא בטל לרצון הש"י הן לשבט והן לחסד, וע"כ אין לו קו ולא מדה ולא גוון כלל, וכמו שאמר דהמע"ה לעשות רצונך אלקי חפצתי שאין לו רצון פרטי אחר: 
@66ובזה @77יש לפרש מאמר הש"ס ברכות הקורא לאברהם אברם עובר בעשה, אלא מעתה הקורא לישראל יעקב הכי נמי שאני התם דאהדרי קרא, ולהנ"ל יובן דהנה שם ישראל כתבנו למעלה בשם התקוני זוהר שהוא שם הכולל ימינא ושמאלא, אך יתכן זה רק מפאת שם יעקב בחי' עקב שהוא בטל לגמרי כנ"ל, ע"כ אי אפשר שיתקרי ישראל ולא יעקב כי באם תקח ממנו שם יעקב ולא יהי' בחי' עקב אי אפשר שיקרא ישראל:   
@66ומעתה @77נבוא לביאור דברי המדרש הנצב פתח דברינו, דהנה במדרש שהתאחדות האבנים שנעשו אבן אחת הוא מחמת שנמסו כדונג מפני אשר נצב עליהם הש"י, ובתנחומא כיון שראו האבנים שהיו תחת מראשותיו כבודו של הקב"ה נמחו כולם ונעשו אבן אחת ע"כ, והיינו דכל גשם יש לו ששה מרחקים ד' רוחות מעלה מטה וזה גבולו ומדתו, ומחמת התגלות אלקית שעליהם נתבטל מהותם ואבדו גבולם ומדתם ע"כ נעשו כולם אחד, וזה שאמר ר"י י"ב אבנים נטל אם מתאחות הן וכו' היינו כעין שאמרו ז"ל הבהמה והכלי כרגלי הבעלים, ואם הוא יש לו מדת הביטול להש"י זה משפיע גם על כליו, ע"כ אמר אם מתאחות הן הרי יש בו בחי' הביטול לאמיתו ונעשה כלול כנ"ל ע"כ יודע שהוא עתיד להעמיד י"ב שבטים כנ"ל: 
@66ר"נ @77אומר שלשה אבנים נטל, היינו שר"נ פליג על ר' יהודה שאמר שיעקב הבחין מעלתו אם יש בו בחי' הביטול כנ"ל, שמהות יעקב שהי' בעצמו בחי' עקב אי אפשר שירהב עוז בנפשו שיגדל מעלתו ממעלת אבותיו אדרבה חשב שכל מעלתו הוא מחמת צירופו אל אבותיו, וזה שאמר אברהם יחד הקב"ה שמו עליו, יצחק יחד הקב"ה שמו עליו, אני אם מתאחות האבנים יודע אני שהקב"ה יחד שמו עלי היינו שהתאחדות האבנים מורה שהוא והן דבר אחד שהרי ג' אבנים מורה על שלשתן, וכמו שיחד שמו עליהן יחד נמי עליו: 
@66ורבנן @77אמרו שני אבנים נטל אם יצא ממנו פסולת, הוא נוטה לסברת ר"נ שבאשר הם מדתם בלתי כללי אלא זה צד ימין חסד וזה צד שמאל גבורה, ויש להם מיצרים עשו וישמעאל, היינו כי במדת חסד יש חסד דקליפה אשר הוא מיצר לחסד דקדושה, וכן במדת גבורה כידוע, וע"כ יצא מהם פסולת שאי אפשר שלא יסתעף ממנו שמץ מנהו שאיננו כ"כ בתכלית הטהרה מצד שהוא בו"ד ואין זה גרעון בחיקם ע"ה רק כמו שא"א שיפרח באויר, אבל יעקב שמדתו ביטול כנ"ל, מזה אי אפשר שיסתעף ממנו שמץ מה בלתי טהור כמובן, ע"כ אם מתאחות זה מורה שיש בו בחי' ביטול כנ"ל וע"כ לא יצא ממנו פסולת: 
@11וישכב במקום ההוא, @33ר' יהודה ור' נחמי' רי"א כאן שכב אבל כל י"ד שנה שהי' טמון בבית עבר לא שכב, ורנ"א כאן שכב אבל כ' שנה שהי' בבית לבן לא שכב, ומה הי' אומר ריב"ל אמר ט"ו שיר המעלות שבספר תהלים וכו' רשב"נ אמר כל ספר תהלים הי' אומר וכו', נראה דר"י סבר דהשכיבה מורה על הגעתו לשלימות אחר העבודה והוא כענין (איוב ג) ושם ינוחו יגיעי כח, שקנין שלימותו הי' בבית עבר עוד טרם בא לבית לבן שלגודל הכשפים והטומאה שבבית לבן לא הי' אפשר לו להחזיק שם מעמד אלא מחמת שנשתלם מקודם בבית עבר, ור"נ סבר שהשכיבם לא הי' מחמת שכבר הגיע לשלימותו רק הכנה על היותו אח"כ בבית לבן לקנות שם שלימותו, וכפשטא דקרא שהחלום הי' הכנה כמבואר: 
@66אך @77בפלוגתא דריב"ל ורשב"נ נראה עפ"י דברי הרב בסידור בפי' דברי הש"ס פסחים מעיקרא דעביד אינש אדעתא דנפשי' קעביד היינו להשלמת נפשו, ואח"כ לשמה הוא להשפיע בתורה, עכת"ד, והנה כל זמן היות האדם עוסק בהשלמת נפשו הוא בחי' נוקבין המקבלים, וכשהוא עוסק לשמה הוא בבחי' דיכרין המשפיעים, והנה במשניות סוכה ומדות שט"ו מעלות עולות מעזרת נשים לעזרת ישראל כנגד ט"ו שיר המעלות שבספר תהלים, והיינו שיש ט"ו עליות עלי' אחר עלי' מן בתי' עזרת נשים מקבלים להיות בבחי' עזרת ישראל משפיעים, וע"כ אמר ריב"ל שכל אותן השנים שהי' בבית לבן הי' הולך עלי' אחר עלי' מן שלימות נפשו עד שנעשה בחי' משפיע, וכאשר עלה כל ע"ו העליות יצא משם להקרא בשם ישראל, וקודם לזה נקרא רק בשם יעקב, בחי' עקב בחי' תחתונה שבאדם והוא רמז לבחי' מקבל, ורשב"נ אמר כל ספר תהלים הי' אומר שעבודתו ועליותיו לא לבד לעצמו הי' אלא לפתוח פתח לכל זרעו אחריו ותיקון כל המאורעות כמו שידוע שבספר תהלים יש בו כל מאורעות ישראל ונרמז בו כל הצרות וכל הישועות עד שיחיו המתים: 
@11והנה סולם מוצב ארצה וראשו מגיע השמימה, @33במד"ר והנה סולם זה הכבש מוצב ארצה זה מזבח וכו' רבנן פתרין לי' בסיני וכו' וברעיא מהימנא הנדפס בהשמטות והנה סולם דא צלותא וכו' ונראה דהנה תפלה נקרא חיי שעה ותורה חיי עולם, ואין הפי' מפני שמתפללין על חיי עוה"ז שהרי יש בה כמה בקשות על ענינים גבוהים, ולהבאים בסוד ה' כל התפלה הוא על ענינים רמים ונשאים, אלא הפי' הוא שתכלית. הכל הוא לימוד התורה, ובשלהי ברכות תלמידי חכמים אין להם מנוחה לא בעוה"ז ולא בעוה"ב פירש"י אין להם מנוחה מישיבה לישיבה וממדרש למדרש, ובזוה"ק פ' שלח ועוד בכמה מקומות איתא מישיבות של עוה"ב, ולא מצינו לעוה"ב שיהי' ענין תפלה הרי שתכלית הכל הוא תורה, וכן בעוה"ז אשר התורה היא בלבוש עניני עוה"ז, נמי לימוד התורה הוא תכלית הכל ובירושלמי כל חפצים לא ישוו בה אפי' כל מצותי' של תורה אינם שווים לדבר אחד מן התורה, אך לא כל לימוד התורה שוה ומעלתה רק לפי ערך הזדככות הלומד, וגם לפי הכשר ותיקון כל העולמות, שבתפלה ובמעשים טובים ובמצותי' של תורה מתקנים את כל העולמות, וע"כ האומר אין לו אלא תורה אפי' תורם אין לו, וע"כ לעוה"ב שיהי' כל העולמות מתוקנים ושמים וארץ על מכונם לא יהי' עסק אחר לא תפלה ולא מצות מעשיות רק לימוד והשגת התורה, בלבוש ענין השייך לאותו עולם ובהשגה שיכול להשיג ולסבול עד רום כל העולמות, ובעוה"ז כל התפלות ומצות ומעש"ט הכל הם רק תיקון העולמות בכדי להגיע אל התכלית, נמצא התורה צריכה לתפלה ומצות ומעש"ט כדי שיהא העולמות מתוקנים ושיהי' האדם עצמו מנוקה ומתוקן מכל שמץ פגם ודבוק בהש"י, ואז לימודו בתורה היא רם ונשא וגבה מאוד ודורשי רשימות פירשו מאמר הש"ס שמעתא בעיא צלותא כיומא דאיסתנא, היינו שהתורה צריכה לתפלה זכה צחה וברורה כיומא דאסתנא, ומ"מ תכלית הכל הוא תורה והוא חיי עולם ותפלה הוא רק חיי שעה היינו לתקן הכל עד שעי"ז יכול לבוא לחיי עולם, כמו שכל חיי שעה הוא להגיע על ידו לחיי עולם ומי שטרח בע"ש יאכל בשבת: 
@66ומעתה @77נבוא לביאור דברי המדרש, דהנה ענין סולם איננו ענין תכלית רק הכנה כדי להגיע על ידו להעלי' כמובן, וכאשר הראו לו ליעקב אע"ה מראה הסולם, היינו שהראו לו את ההכנות המביאים אל השלימות, וזה שאמרו זה מזבח שהוא ענין הכנה להקריב בו קרבנות וזה מוביל לקנין השלימות שהקרבנות הם מכפרים ומסלקין את הפחיתות מאדם ואז נעשה ראוי לקנין השלימות והתכלית, ומ"ד זה תפלה הוא נמי כנ"ל שהתפלה נקרא חיי שעה שאף שהתפלה הוא דביקות הנפש בשורשה ולא סילוק הפחיתות מ"מ איננו עוד התכלית, והכל הוא הכנה אל התכלית, ונרמז גם זה במראה הסולם, וחד אמר זה סיני שהיינו תורה שאף התורה הוא התכלית מ"מ הרי יש בה גם את זה שהוא מכשרתו ומרוממתו על המעשים ועם כל מעלתה הרי היא מנקה ג"כ הפסולת מאדם וכמ"ש בזוה"ק לא אתדכי בר נש אלא במילי דאורייתא, וע"כ חברים העוסקים בתורה פטורים מן התפלה כי כל התיקונים שעושה התפלה נעשה גם ע"י התורה, אם עכ"פ הלימוד הוא כראוי אך לאו כל אדם זוכה לזה, וזה הוא רק לרשב"י וחבריו כדאיתא בירושלמי וכנ"ל דשמעתא בעיא צלותא, ומ"מ איש המקבל עליו עול תורה כדת ופורש עצמו מן הכיעור ומן הדומה לו התורה עצמה מנקה אתו מכל פסולת ומכשרתו ומרוממתו על כל המעשים: 
@66במדרש @77וברש"י הסולם הזה רגליו עומד בבאר שבע וכו' וכ"ק אבי אדומו"ר זצלל"ה עמד בזה שלא מצינו מעלה לבאר שבע על כל ארץ ישראל עכ"ד, ועוד יותר יקשה להרמב"ן שבאר שבע הוא שער השמים טוב לתפלה עי"ש, ונראה דהנה הפרשה רמז לגלות וכבר כתבנו שמעת פנה שכמו מבאר שבע נחשב כאלו הוא בחו"ל, והנה מיום שחרב בית המקדש אין לו להקב"ה בעולמו אלא ד' אמות של הלכה, היינו אף שהתפלה הולכת לרקיע דרך מקום המקדש כבהש"ס ברכות יכוין את לבו כנגד בית קדשי הקדשים אף שהוא בחורבנו, מ"מ כמה מקטריגים מלאים את כל האויר דאינם מניחים לתפלה לעלות, ורק ע"י ד' אמות של הלכה שהוא כתרים בפני המקטריגים, ובמדרש משפטים משל למטרונה שהיא מהלכת והזיין לפני' ולאחרי', כן הוא המשפטים, ובכלל הוא כל הלכה של תורה בירור כשר ומותר וטהור מפסול ואסור וטמא, והנה דעת רש"י וכן בכמה מדרשים זולת המדרש שהביא הרמב"ן שיצחק אבינו הי' דר בבאר שבע והנה אמרו ז"ל יצחק אבינו זקן ויושב בישיבה הי', א"כ אצלו הוא הד' אמות של הלכה וכתיב (ישעי' ס"ו) השמים כסאי והארץ הדום רגלי וגו' ואל זה אביט אל עני ונכה רוח וחרד על דברי וע"כ הוא שער השמים וטוב לתפלה וזה רמז לדורות, שכל מקום שמרביצין בו תורה לשם שמים אף בגלות היא שער השמים א"כ מקום צדיקי הדורות שלומדין שם תורה לשם שמים, זה היא שער השמים בגלות ובאמצעותם התפלה מגעת לרקיע דרך מקום קדשי הקדשים, וכן שמעתי בשם המגיד הקדוש הרבי ר' בער שאמר לשני תלמידי חכמים תלמידי הגר"א שהי' נוסעים לארץ ישראל ועברו דרך עירו, ושאל להם אם כבר תקנו חו"ל שנוסעים לארץ ישראל, ויעץ להם שישארו אצלו שאצלו הוא א"י וכן הי' שנתעלו לקדושי עליון, והפירוש כנ"ל: 
@11ויאמר לא תתן לי מאומה אם תעשה לי הדבר הזה וגו' @33נראה שיעקב לא רצה בשכר שיהי' לבן הנותן רק שמאליו יבוא לו שכרו ע"י לידת הצאן כמראה שהתנו, ויובן עפ"י דברי האלשיך בפסוק ונתן לי לחם לאכול, היינו שלא יגיע לו השפעה רק ע"י הש"י בעצמו ולא ע"י שר הארץ עי"ש, וע"כ אם הי' לבן הנותן שכרו שוב הי' בא ע"י שר הארץ כמובן, ויש עוד לומר דהנה נותן ומקבל יש להם חיבור וצירוף זה לזה שדבר הניתן מחברן ומצרפן ועיין מ"ש מהר"ל בהא דהלוחות הי' טפחים בידו של הקב"ה וטפחים בידו של משה שאז תכלית הדיבוק משה בהש"י עי"ש, והנה יעקב לא רצה להתחבר כלל אל לבן, וזה פי' עם לבן גרתי שהי' תמיד מחזיק עצמו לגר בלתי מחובר ללבן, אדרבה כוונתו הי' להתרחק ממנו, עצמו וממונו, ועיין בזוה"ק בפסוק והכשבים הפריד יעקב, ע"כ לא רצה בשום שכר שיבוא מידו, רק מעצמו כנ"ל, ובזה יש לפרש מה שבמצרים לקחו הרכוש גדול רק ע"י שאלה, ולמה לא בקשו מהם במתנה כי בודאי לא הי' מונעים מהם שהרי אמרו כולנו מתים ועור בעד עור וכל אשר לאיש יתן בעד נפשו, ולמה להם לקחת בשאלה שיהי' להם להמצרים טענה עליהם ובש"ס תמיד שבאו המצרים לדון לפני אלכסנדרוס מוקדון, ולהנ"ל ניחא שהרי כל עצמם הי' צריכים להפרד מהמצרים שלא יהי' להם שום חיבור, ע"כ לא הי' יכולים ליקח במתנה רק בשאלה ולזכות בהם אח"כ מעצמו בדין שלל מלחמה כאשר רדפו אחריהם כמ"ש הספורנו שם, אבל אם הי' לוקחים מתנה מהם, לעולם הי' להם קצת חיבור באמצעות המתנה והבן: 
@66והנה @77איתא בספרים שהשפעות שבשבת אינם הולכים דרך שר הארץ רק ע"י הקב"ה בכבודו ובעצמו, ולהנ"ל יובן שהרי שבת הוא נחלת יעקב, וע"כ היא כמו השפעת יעקב אע"ה כנ"ל, ובזה י"ל הטעם מה שמאכל שבת אינו מגשם כאיתא בכתבי האר"י ז"ל, ויובן דברי הקדוש ר' משה מפרשעווארסק שאמר ששיריים של שבת הוא כעין שיורי מנחות, דמשולחן גבוה קזכי, והנה שבת מיט' שיתא יומין מתברכין, והי' בדין שישראל שומרי שבת לעולם יהי' השפעתם שלא ע"י השר, אך כבר אמרנו במק"א שכמו שנשאר באדם קדושת שבת בימי המעשה לעומת זה יש לו ברכה בכל ששת ימי המעשה מברכת שבת, וממוצא הדבר שאיש שנשאר בו קדושה רבה משבת על ימי החול אין השפעתו בימי החול ע"י שר הארץ ואין אכילתו מגשמת אותו כנ"ל: 
@00שנת תרע"ג. 
@66במדרש @77ויצא יעקב מבאר שבע וילך חרנה, ר' פנחס בשם ר' הונא בר פפא פתח אז תלך לבטח דרכך, אם תשכב לא תפחד, אז תלך לבטח דרכך זה יעקב דכתיב ויצא יעקב, אם תשכב לא תפחד מעשו ומלבן, ושכבת וערבה שנתך וישכב במקום ההוא עכ"ל, ויש להבין מה השמיענו המדרש והכתוב משלי מה שלא ידעינן מהכתוב של תורה, ואם נאמר שבא להשמיענו שהלך בלי פחד ויראה, הלוא במדרש בסמוך שילח עמו אלא שעמד עשו ונטלן ממנו, ובתנחומא מפורש עוד יותר, שהי' מתירא שלא יהרוג אותו הרשע עשו אחיו מכיון שראה אותו הקב"ה בצרה גדולה, נגלה עליו בחלום, וברש"י וישא יעקב רגליו משנתבשר בשורה טובה שהובטח בשמירה נשא לבו את רגליו ונעשה קל ללכת, ומכלל שקודם שהובטח הי' מתירא, כפשטא דפרשה שהוצרך לנדרים ומכאן שנודרין בעת צרה: 
@66ונראה @77דהנה אמרו ז"ל שנטמן בבית עבר י"ד שנים, גם בלילה לא שכב לבו אלא שהי' עוסק בתורה, והגיד כ"ק אבי אדומו"ר זצללה"ה שהי' כעין מה שכ' הזוה"ק (פ"א:) באברהם דכתיב כאשר הקריב לבא מצרימה כאשר קרב מבעי לי', מאי כאשר הקריב אלא כדכתיב ופרעה הקריב דאיהו אקריב להו לישראל לתיובתא אוף הכא הקריב דאקריב גרמי לקב"ה כדקא יאות, לבוא מצרימה לאשגרא באינין דרגין ולאתרחקא מנייהו ולאתרחקא מעובדי מצרים עכ"ל, כן נמי הי' ענין יעקב כשהלך לבית לבן מקום הכישוף והטומאה, ובזוה"ק (קס"ו:) לבן הארמי קלי אזיל בעלמא דלא הוה בר נש דישתזיב מיני', ע"כ התקשר עצמו ביתר שאת בתורה שהיא תחזיק בידו שלא יתאבד ח"ו בבית לבן, עכת"ד, ולי יש להוסיף בה דברים עפ"י מה שאמרו ז"ל למה נקרא כשפים שמכחישין פמליא של מעלה, וע"כ הי' מתירא שלא יבוא לידי ג' עבירות חמורות ע"ז ג"ע שפ"ד ולה"ר כבמדרש פרשה ע', ואף שהי' צדיק גמור איש תם יושב אוהלים מנעוריו ולא הי' לו שייכות כלל לענינים אלו כי לא שלט בו יצה"ר, מ"מ הי' מתירא מכוחות הכישוף שלא יכריחהו וימשכהו ברשתו כענין שבמדרש קהלת בעובדא דר' יונתן דערק חד מן תלמידוי לגביהון וכו' פרח ואינון פרחין בתרי' עד דמטא לתרעא וטרד באפיהון אמרון ר' יונתן אזיל גלוג לאמך דלא הפכת ואסתכלת בן דאילו הפכת ואסתכלת בן יותר ממה דהוינין פרחין בתרך הוית פרח בתרן, ונראה עוד לומר עפ"י מה דאיתא במגלה עמוקות דהא דהלך עשו אל ישמעאל כוונתו הפנימית הי' מאחר שראה שיעקב הוא קו האמצעי ואי אפשר לעשו שהוא מצד השמאל ללחום כנגדו ע"כ הלך להשתתף עם ישמעאל שהוא מצד הימין לבוא על יעקב משני הצדדין מצד שור ומצד חמור דסט"א, עכת"ד, כי עשו הוא שור המזיק כידוע שפני שור הוא מהשמאל, וקליפת ישמעאל הוא חמור כדכתיב בי' והוא יהי' פרא אדם, ופרא הוא חמור הבר, ושור וחמור הם תרין גיזרין בישין, ושע"כ נאמר לא תחרוש בשור ובחמור יחדיו דלא לאתחברא לון כידוע: 
@66ויש @77לומר עוד כי היינו טעמא דמת ישמעאל באותו הפרק כדי שלא יהי' צירוף לשניהם, ומ"מ נשאר לבן הארמי במקומו של ישמעאל שהוא ג"כ מצד הימין ומראות נגעים [שהוא לבן בטומאה] שבעים ושנים גמטריא חסד דקליפה, ולולא שמת ישמעאל הי' כוחו עוד יותר גדול, אבל גם מחמת לבן הי' די והותר: 
@66ויש @77לומר עוד דזה עצמו הי' עצת רבקה, ששלחה אותו לפדן ארם מפני חמת עשו אחיו, ולכאורה הי' יותר משומר מעשו בעמדו בבית אביו שהי' עכ"פ מתירא מאביו להרוג את יעקב, ממה שהי' משומר בבית לבן שלא ירדוף אחריו עשו לבית לבן להרגהו שמה, אבל הוא הדבר שהיא אמדה את דעתו של עשו שיחשוב שגם מבלעדו יתאבד בבית לבן והוא מהכא ישלח את חיצי טומאתו מצד השמאל ולבן משם מצד הימין ושניהם יחד ימשכהו ברשתם להחטיאו להממו ולאבדו, ונקי יהי' מדמו בעיני יצחק אביו, ורבקה הצדיקת ביודעה צדקת יעקב בטחה בצדקתו שלא יהי' ביכולתם כלל לפגמהו ושעי"ז בעצמו ישיג שמה תוספות מעלה: 
@66אך @77יעקב שהי' בעיני עצמו בבחי' עקב לא הרהיב עוז בנפשו ולא האמין בעצמו שיהי' ביכולתו לעמוד נגד כל אלה, ע"כ הי' עצתו אמונה להטמן בבית עבר י"ד שנים מקודם, והיינו משום דמצות התורה המלובשים במעשים גשמים הנברא בשבעת ימי בראשית אף שיש בהם כח לתקן את כל הדיעות וליישר את כל המעשים שהוא נמי נברא בשבעת ימי בראשית, וכן כל התיקונים למעלה הוא נמי בעולמות העליונים שהם נבראים בשבעת ימי בראשית אך לא להגביה את האדם למעלה מהטבע ושבעת ימי בראשית, אבל תורה שהוא עץ חיים עץ הנטוע במקום חיים שהוא למעלה משבעת ימי הבנין וכאמרם ז"ל תחת השמש אין לו יתרון אבל בעמל התורה שהוא למעלה מהשמש יש לו יתרון והתורה נברא אלפים שנה קודם שנברא העולם, בכחה להגביה את האדם למעלה מהטבע והרוחניים הנבראים בשבעת ימי הבנין, מה שאין זה בכח מצות ומעש"ט שהרי הם נבראים בשבעת ימי בראשית כנ"ל איך יהי' בהם כח להגביה את האדם למעלה משבעת ימי הבנין: 
@66והנה @77כבר אמרנו במק"א שהתהוות הכישוף הוא רק מפאת הצמצומים שהי' מוכרח להיות בבריאת העולם שבלעדי הצמצום לא הי' יכול העולם להבראות שהי' מתבטל במציאות, ומפאת הצמצומים נתהוה ענין שניות וכשוף המכחישים את פמליא של מעלה, ולפי"ז יובן עצת יעקב להטמין עצמו בבית עבר היינו להיות טמון כולו בתורה, לבל יהי' שום מציאותו אלא בתורה כי זה לשון טמון, וכמו הטמנת חמין לשבת שאם למעלה מגולה מעט אינו נקרא הטמנה, ומאחר שכל מציאותו לא יהי' אלא בתורה הרי כל חיותו הוא התורה, וכמו שהתנאים נקראים נוני ימא משום שכל חיותם אינו אלא בתורה כמו דג שכל חיותו אינו אלא במים, וע"כ התורה שהוא למעלה משבעת ימי הבנין מגבהתו ומרוממתו על כל מה שנברא בשבעת ימי בראשית, ומאחר שהוא למעלה מהבריאה והצמצום שוב אינו מתירא מהכישוף שכל התהוותו אינו אלא מכח הצמצום, ואינו מתירא מקליפת שור והחמור שהם תרי גיזרין בישין שהם מקו הימין וקו השמאל עשו ולבן, שהרי הוא נתגלה ומרומם מכל הקוין, והם אין להם שליטה אלא במה שעדיין בטבע וקוין לא במי שהוא למעלה מכל אלה: 
@66ובזה @77יש לפרש דברי הש"ס ע"ז (ה':) א"ר יוחנן משום ר' בנאה מאי דכתיב אשריכם זורעי על כל מים משלחי רגל השור והחמור אשריהם ישראל בזמן שעוסקין בתורה ובגמילת חסדים יצרם מסור בידם, פירש"י משלחי רגל משלחין ומשליכין רגלי יצה"ר הבא על האדם מעליהם, והיינו יצה"ר הבא מכח כישוף ותרין גיזרין בישין שהם שור וחמור, כי בגמילות חסדים בזה מיישר את הנבראים שנברא בשבעת ימי הבנין כנ"ל, אך כשנוסף לעסוק בתורה נתרומם עוד למעלה כנ"ל, וע"כ כשעוסקים בתורה נוסף על הגמילות חסדים גם יצרם זה קליפת שור וחמור מסור בידם, וכעין יעקב אחר כל צדקותיו הטמין עצמו בבית עבר כנ"ל: 
@66וזה @77שפתח לה ר' פנחס בשם ר' הונא בר פפא פתחא להאי פרשתא מהכא אז תלך לבטח דרכך, והיינו דכל הפרשה שם מדבר משבח התורה אשרי אדם מצא חכמה וגו' ומסיים אז תלך לבטח דרכך, וידוע במלת אז שהוא אחד רוכב על שבעה היינו שמגיע למעלה מהטבע ושבעת ימי הבנין, ואמר זה יעקב שהשכיל לקיים בעצמו להטמן בבית עבר וע"י התורה הגיע למעלה משבעת ימי הבנין, וזהו ויצא יעקב מבאר שבע ובזוה"ק וכן הוא בלקוטי תורה להאר"י ז"ל שבאר שבע הוא בינה שהוא למעלה משבעת ימי הבנין, וכל זה הוא בכח התורה כנ"ל וילך חרנה שעי"ז הרהיב עוז בנפשו ללכת לחרן למקום כישוף כזה: 
@66ולפי @77האמור יש לפרש הענין שהתאחדו האבנים אשר שם מראשותיו ונעשו אבן אחת שזה הי' נס גמור בלתי מובן מה צורך הי' בזה ולא עביד רחמנא ניסא למגנא, ולהנ"ל יובן שהי' זה לחזק את לבו שיראה שהטבע וקשיות האבנים נדחים מפניו כדונג מפני האש, וכבמדרש כתיב כי הנה ה' יוצא ממקומו וירד ודרך על במתי ארץ וגו' מי שנגלה הקב"ה עאכו"כ, וכל זה הי' בשבילו, א"כ שוב אין לו ממה לפחד ולהתירא רק יחליף כח והכל ידחה מפניו וזה שמסיים המדרש אותן האבנים וכו' נעשו תחתיו כמטה וכפרניס מה רטיבה הרטיב קורות בתינו ארזים וגו' צדיקים וצדקות נביאים ונביאות שיצא ממנו, היינו מחמת שאין הטבע עומד כנגדו כלל ע"כ אפי' התולדות שלו שהם בטבע נמי הם למעלה מן הטבע צדיקים וצדקות נביאים ונביאות ואין הטבע חוצץ, וכמו שיהי' לעתיד ונבאו בניכם ובנותיכם: 
@66ובזה @77יש ליתן טעם מדוע לא נדר את הנדר עד אחר החלום ולכאורה איפכא מבעי' לי' דבהמראה כבר נתחזק לבו ולא הי' כ"כ בצרה גדולה כמו מקודם המראה, וקודם המראה שהי' בצרה גדולה הי' לו לנדור, והאמנם שאיכא מ"ד במדרש שמסורסת היא הפרשה והנדר הי' קודם לכן, אך לאינך מ"ד דעל הסדר נאמר מאי איכא למימר, אך להנ"ל יובן עפ"י מה שהגיד כ"ק אבי אדומו"ר זצללה"ה דבאשר הי' יעקב מפחד מעשו ומלבן אחז בלמעלה מהטבע כי נדר הוא לשון נ' דר שער הנ' עכת"ד, והנה יעקב פתח בנדרים שלא מצינו קודם לזה לשון נדר וכבמדרש תלה את הנדר במי שפתח בו תחילה, והיינו משום דמעולם לא זכה אדם לאחוז בשער הנ' כמו יעקב, וע"כ קודם מראה זו שנתאחו האבנים כנ"ל, היינו שראה בעיניו שבא למעלה משבעת ימי הבנין, לא הרהיב עוז בנפשו לאחוז בנדרים, אלא אחר שראה בעיניו שהגיע זכותו לזה פתח בנדרים, ולשון פתח היינו מלשון פתח שהפתיח פתח לכל, ומ"מ כל הנודרים מגיעים לזה באמצעות יעקב וע"כ תלה את הנדר במי שפתח בו תחילה: 
@66וממוצא @77הדברים הנ"ל יובן דמענין זה הוא לכל איש ישראל שבששת ימי המעשה הי' השמים והארץ נמתחין והולכין והי' מתעבה ומתגשם מחמת התרחקות מהשורש, ובשבת שב הכל למקורו והוא ביטול הצמצום, וע"כ איש שזוכה לקדש את השבת כראוי לו אינו מתירא ממאורעות הטבע שהתהוותם הוא מפאת הצמצום, וזהו שאמרו ז"ל יכולה היא שתרחם, שפירש"י אם תכבדוה מלהצטער בה, כי באם אינו מצטער מחמת כבוד השבת, השבת מרוממתו על המעשים שבטבע שמהם תוצאות הצער   רח"ל, וכמו שאנו אומרים בזמירות צווחין אף עקתין בטלין ושביתין: 
@11אעבדך שבע שנים ברחל בתך וגו' @33יש להתבונן מדוע לא שמע מקודם מלבן כמה שני עבודה יחפוץ כסדר העולם שהמוכר אומר מקודם כמה הוא רוצה, ואפשר לא יעלה על דעתו לבקש כ"כ, ונראה דהנה בליקוטי תורה מהאר"י ז"ל יחזקאל מאמר ב', שמה גילה סוד לידת קין שהי' רצוף למעשה חטא הידוע רח"ל שחטא אדה"ר ע"כ כשיצא טפת קין היתה מעורבת עדיין עם טפה של קרי שקדמה לה עיי"ש, ויש לומר דזהו הטעם שהי' ראש לרוצחים מפני תערובת זו כי הוא חטא שפ"ד וע"כ משך אותו לשפ"ד, והנה ידוע שיעקב תיקן חטא שפ"ד של אדה"ר שהיא חטא הידוע רח"ל שבהיותו בן פ"ד שנים לא ראה טפת קרי מימיו, וסבל יסורי הגלות בבית לבן למירוק חטא זה, והנה פסק דיני' אנפשי' להיות בגלות שבע שנים לסבול יסורי הגלות לכפר חטא של אדה"ר בזה, וטעם מספר שבעה שהוא כל החלקים שבו, שש קצוות ונקודה הפנימית כולם סובלים יסורי הגלות, לעומת שבהחטא הי' כל חלקי האדם מרגישים כאמרם ז"ל בש"ס נדה כל שאין איבריו מרגישין, וע"כ טרם שתיקן כל ענין חטא זה לא רצה להוליד תולדות למען לא יהי' בהתולדות שום סוג ופגם מעין ענין לידת קין כנ"ל ועליו להעמיד תולדות שיהיו נקיים בלי פסולת, ונראה שהי' לו טהרת ז' שנים אלו כעין שבעה שבועות שיטהרו ישראל מזוהמתם, ואח"כ זוכין ליום החמשים, כן זכה ללאה שהוא דוגמא דידי' כבזוה"ק: 
@66והנה @77זה לימוד לאדם היות עיקר תולדותיהם של צדיקים מצות ומעש"ט, ובאם הוא מלא פסולת מובן שתולדותיו הם המצות ומעש"ט שעושה הם מלוכלכים, ועל זה ידוו כל הדווים שהוא מקלקל ומטנף מצות ה', וכמו שהגיד כ"ק אבי אדומו"ר זצללה"ה בשם הקנה שראה באחד מקולקל ומטונף שבא לעשות מצות ללבוש טלית ולהניח תפילין, לא הי' יכול עוד להתאפק וצעק עליו בקול רשע למה אתה מטנף מצות ה', עכת"ד, כי ידוע שהמצות הם רמ"ח אברים דמלכא, והרי הוא כאלו הוא מטנף כביכול פלטין של מלך, וזה שאמר הכתוב שמור רגלך כאשר תלך אל בית האלקים, אף כי האדם אין רגע שאיננו נצרך לשמירה, מ"מ כאשר תלך אל בית אלקים צריך שמירה ביותר מפחיתות וטינוף הגוף והנפש המכונה בשם רגלים, ויתכן עוד לפרש מדברים שהוא רגיל בהן ויעשה תשובה על העבר ויקבל על עצמו על להבא, ואם ישים האדם הדברים אל לבו להתבונן ולהעמיק בהם נקל יהי' בעיניו עול השמירה כנ"ל, ויש לזה רמז בכתוב ויהיו בעיניו כימים אחדים באהבתו אותה, שכל עניני האבות הי' בדוגמא העליונה כמפורש בזוה"ק, והי' נקל בעיניו את יסורי הגלות שבע שנים והי' נחשבים אצלו כימים אחדים, וכמ"ש הספורנו שחשב שהי' ראוי לתת מוהר יותר מזה, וכל אדם שמבין ביותר נקל בעיניו השמירה ביותר: 
@66ויש @77לומר שזהו ענין זכירה ושמירת שבת כל ששת ימי המעשה כמ"ש ז"ל שהמצוה לזכור תמיד את יום השבת, ובודאי כמו שבא המצוה בזכירה כן היא גם מצות שמירה, היינו שישמור עצמו כל ששת ימי המעשה שיהא ראוי לקבלת שבת, וכעין שמור רגליך כאשר תלך אל בית האלקים כנ"ל כן כתיב אם תשיב משבת רגליך ולא כתיב בשבת אלא משבת והיינו בשביל שבת, וזה שסמכן הכתוב את שבתותי תשמרו ומקדשי תיראו, וכעין יעקב שתיקן חטא אדה"ר בז' שני עבודה וגלות קודם שנשא את לאה ורחל והבן: 
@00שנת תרע"ד. 
@66בענין @77יעקב אבינו ע"ה שהי' צריך מירוק בעשו ובלבן כבר אמרנו מפני שיעקב כלול היה ממדת אברהם ויצחק ע"כ מצד מדת אברהם שבו מדת החסד נצרף בבית לבן, ומצד מדת יצחק שבו נצרף ע"י עשו, ויש עוד לומר דהנה כתיב ויעקב איש תם, ולכאורה הלא מצינו לשון תם במי שאינו נשלם בשכלו, ושאלת התם בהאגדה מה זאת, אך הפירוש דהכא כתיב איש תם היינו שהי' מושל על מדת התם שבו, שוב מצאתי בהשמטה לזוה"ק סי' נ"א עיי"ש, ולפי דרכנו היינו שהשכיל להיות בטל לגמרי להשי"ת ולבטל את דעתו ורצונו אליו ית"ש, וכענין שאמרו בהמה אדעתא דמרה קאזלא, וזה כמו שאמרו ז"ל אלו בני אדם שהם ערומים בדעת ומשימים עצמם כבהמה, אף שטבעו הי' לעשות כל עניניו בהשכל ודעת שלימה, ביטל את דעתו לדעתו ית"ש, ולזה הי' הצירוף והמירוק בבית לבן הארמי שהוא היפוך מדת התם כמו שפירש"י כל שאינו חריף לרמות קרוי תם, והי' צריך ללכת תמיד עם לבן ברמאות כאמרם ז"ל שאמר לרחל אחיו אני ברמאות, וכבמדרש וישלח מה לבן דאיהו רבון דרמאי יהבתי' בחיפתי, וזה הי' לא ליום אחד אלא עשרים שנה, והרמב"ם כתב באגרותיו שהכתוב עם עקש תתפל אינו נאמר בדור שכולם עקשים דא"כ הי' צריך ללכת תמיד בעקשות והי' העקשות נעשה קנין בנפש כי ההרגל נעשה טבע שני, עכ"ד, וע"כ יעקב שהוצרך עשרים שנה ללכת עם לבן כל היום ברמאות ובעצות ובתחבולות, ומ"מ נשאר במדתו להיות תם עם הש"י, וזה עם לבן גרתי ותרי"ג מצות שמרתי, והי' זה נסיון גדול מאד למדתו זה, ונתברר מדתו שהוא איש תם מושל על מדת תם שבו ולבו ברשותו אל כל אשר יחפוץ יטנו, ואז זכה למדת האמת, והוא צירוף אות א' עם אותיות ת"ם והאלף מורה על הממשלה שהוא ראשית האותיות היינו שהוא מושל על מדת התם, ובזה הכח עשה את כל החיל הזה בבית לבן שידוע שהוציא מלבן את כל חלקי הטוב שהי' בו מלובן העליון, והי' הצאן נקוד   וטלוא כל אשר לבן בו וגם בהמקלות מחשוף הלבן אשר על המקלות לפועל דמיוני להוציא ממנו את חלקי לובן עליון והוא פלא עליון אותיות אלף, ועי' בזוה"ק (קס"א.) ובניצוצי אורות שם אות א', ובעבודתו זה בפרטית נפשו להוציא לפועל את הראשית שבו למשול על כל מדותיו ולהיות לבו ברשותו כנ"ל, זכה לכל אלה ודו"ק, ונעשה צירוף מלת אמת וזכה לתורה דכתיב בה אמת כבש"ס ע"ז והוא תכלית מעלת השכלי, והוא ראש ותוך וסוף של כ"ב אותיות, וע"כ לא נמצא כתוב אצלו מלת אמת עד שובו מבית לבן, קטונתי מכל החסדים ומכל האמת, חסדים הוא אע"פ שאינו כדאי, זה המשיך בביטול שלו להש"י אף דבר נגד שכלו ורצונו, ומדת האמת המשיך בעבודתו בבית לבן כנ"ל: 
@66אך @77אחר שזכה למדת האמת נצרך שנית צירוף ומירוק גם למדה זו, והוא עשו שורש השקר היפוך האמת כבמדרש ויקרא שמו עשו הא שוא שבראתי בעולמי, וכמו שכתב הרמב"ן (מ"ח ט"ו) שלא נתיחד לו מדה זו עד שובו לארץ אבותיו מפני שהי' צריך להתנהג בדרך פתלתול ואיננו דרך האמת, ולדרכנו הוא מחמת שהי' נצרך עדיין מירוק עשו: 
@66ולפי @77האמור יש לפרש שני השמות יעקב וישראל, שם יעקב הוא מצד בחי' הביטול מלשון עקב אלא היוד בראש השם להורות כענין איש תם שהוא מושל על בחי' העקב שהוא ביטול והכנעה, ושם ישראל מורה אל תכלית מעלת השכלי והוא צירוף לי ראש והוא מדת האמת ראש ותוך וסופן של כ"ב אותיות התורה: 
@66ועם @77זה יובן מה שאמרו ז"ל לא שעקר שם יעקב ממקומו אלא שישראל עיקר ויעקב טפל לה שבלי אותיות תם אין כאן מלת אמת ראש ותוך וסוף כנ"ל, והיינו שמחמת ההכנעה והביטול זוכה למעלת השכלי, כי כל מה שהוסיף מעלת השכלי והי' יותר ערום בדעת הוסיף עוד בהכנעה וביטול ולהשים עצמו כבהמה, ואין זה בלי זה, כי אלו יצוייר סילוק מדת התם אי אפשר שיהי' לו שלימות שם ישראל לי ראש, כמה שאי אפשר להראש לבד לחיות בלי גוף: 
@66ובדוגמת @77זה יש לומר בשבת מדת זכור ושמור, כידוע ששמור הוא מדת לילה וזכור מדת יום, והיינו כי בהכנסת שבת שאדם משליך ממנו כל טרדת מלאכה בהריחו ריח קדושת שבת, ומשליך ממנו הכל למעלה משום חשבון ודעת כאלו כל מלאכתו עשוי' ונמשך אחר השבת כענין הנ"ל בני אדם שהם ערומים בדעת ומשימים עצמם כבהמה והוא מדת התמימות, וזה שאנו אומרים בזמירות הלילה ה' אלקי ישראל אהבת תמים, ובשביל זה זוכין עוד יותר למדת זכור שהוא שבת דיממא שהוא תכלית שלימות השכלי, אך אין זה בלי זה, כדמיון שם יעקב וישראל, וזהו זכור ושמור בדיבור אחד נאמרו ודו"ק: 
@11ויצא יעקב מבאר שבע, @33יש להבין שדי הי' באמרו וילך חרנה, ולמה בגלות אברהם למצרים ויצחק לפלשתים לא כתיב מקום יציאתם משם, ונראה דהנה הוא הוצרך להבחן במדתו מדת האמת, וידוע דאמת הוא בלתי שינוי, וכמו שדייק אדמו"ר הרי"ם זצללה"ה מגור מנהר הפוסק אחת לשבעים שנה נקרא מים מכזבין, והנה ידוע כי שינוי פתאומית קשה יותר לסבול משינוי בהדרגה, וע"כ גלות בבל הי' כ"כ קשה, וזוה"ק ריש פ' שמות האריך בזה והרבה פסוקי איכה נאמרו בזה האמונים עלי תולע חבקו אשפתות השליך משמים ארץ ועוד למכביר, והנה גלות יעקב הי' מעין גלות בבל כבש"ס פסחים היכן משגרן לבית אמם, ובמדרש ר' לוי פתח קרא בגלות והוא גלות בבל, והנה סלם זה צלמו של נבוכדנצר, וע"כ גלות יעקב הי' ג"כ בסיגנון זה מאיגרא רמא לבירא עמיקתא, ובכל אלה נשאר על עמדו ולא נשתנה ממצבו וצדקתו, וזה תכלית המירוק, והבחי' למדת האמת, ע"כ מזכיר היציאה מבאר שבע הוא איגרא רמה שמיטה או יובל כבזוה"ק וילך חרנה הוא בירא עמיקתא: 
@66והנה @77יש לפרש מה שיעק"א תיקן תפלת ערבית היינו שאפי' יהי' אדם בתכלית השפלות והחשכות בבירא עמיקתא אחרי היותו ברום המעלות אל יתיאש ויחגור שארית כחו ויתאמץ בתפלה, כמו יעק"א שהי' אז בתכלית השפלות בעצמו והי' העולם חשך בעדו שהי' מתיירא שלא יפול ח"ו לג' עבירות חמורות כבמדרש לקמן בפסוק וישמרני בדרך הזה, ומ"מ לא נתבהל והי' דעתו מיושבת עליו לתפלה: 
@66במדרש @77י"ב אבנים נטל אמר היו צריכין להעמיד י"ב שבטים אברהם לא העמידם יצחק לא העמידם אני אם מתאחות ידע שהוא עתיד להעמיד י"ב שבטים, וכבר אמרנו לפרש עפ"י מה שהגיד כ"ק אבי אדומו"ר זצללה"ה דכל היכי שצריך להתאחד אם מתאחד עמם זר שאינו מתאחד ביניהם מקלקל ההתאחדות אפי' מהראוים ודייק לה מהא דש"ס סנהדרין דאי לולב צריך אגד אם מוסיף מין זר גרוע ועומד הוא, דשוב אינו אגד כלל, והנה י"ב שבטים הם מתאחדים כמ"ש ויהי בישורון מלך בהתאסף וגו' והם יחד כאיש אחד כעולם אחד וכמו י"ב מזלות שברקיע, וי"ב ר"ח אם יצייר פירוד בקישור המזלות יחרב העולם כן י"ב שבטי' ישורון, אך אי אפשר להתאחד רק כשכולם בטלים אל הש"י, אבל אם הם בריות נפרדים א"א שיהי' כולם אגודה אחת, וכמו שהגיד כ"ק אבי אדומו"ר זצללה"ה בפי' מה ביאתן למדבר סיני בתשובה אף דגם ביאתן למדבר סיני אינו מפורש שהי' בתשובה, אך זה הפי' מדכתיב ויחן שם ישראל כאיש אחד בלב אחד וזה בלתי אפשר אלא כשהם בתשובה, ומעתה יובן מדוע אברהם לא העמידן יצחק לא העמידן שבאשר יצא מהם פסולת הי' הפסולת מקלקל את האחדות, וע"כ לא הולידו אברהם ויצחק אלא אחד אחד צדיק, כי אי אפשר שיהי' יותר מאחד שהרי הי' בלתי מתאחדין, וממילא לא הי' עליהם השראת השכינה כנ"ל ויהי בישרון מלך, ולפי"ז יובן שעשה יעק"א לסימן אם מתאחדות זו לזו אני יודע שאני מעמידן שהרי ההתאחדות מורה על הביטול לזה שנגלה עליהם כבמדרש בסמוך, ובפי' מת"כ שם, וכ"ק אבי אדומו"ר זצללה"ה פירש שמה שלא נתאחדו האבנים שהי' שם אלא מה שהיו תחת מראשותיו, היינו כענין שאמרו עצמות ששמשו נותר, וכן אבנים אלו ששמשו את יעקב השיגו בקצת מעלת יעקב ע"כ הרגישו ונתפעלו, עכת"ד, ולי יש להוסיף בה מעט דברים שכל שם יעקב הוא ע"ש עקב שמירה על ביטול ליוד שבראש שמו, וע"כ האבנים שנתאחדו הוא מחמת ענין הביטול שבו, ואם אבנים שתחתיו כן בניו עאכו"כ, ומוכרח שלא יהי' בהן פסולת כנ"ל, וע"כ יעמיד הי"ב שבטים מה שאברהם ויצחק לא העמידן: 
@66ובזה @77יש לפרש דברי המדרש את הוא תרעיא דימא שנאמר עלה הפורץ לפניהם, דהנה קריעת ים סוף הי' מחמת התגלות אלקית כמ"ש הים ראה וינוס וכו' מלפני אדון חולי ארץ מלפני אלוקי יעקב, והיינו שהי' נתבטל מציאות הים כהמס דונג מפני האש אם לא הי' בורח, אך יש בכאן שאלה מאין נמצא שיהי' נקרע במקום ובפסיעה שעמדו שם ישראל ופסיעה אחת הלאה שעמדו שם המצרים לא נקרע כבמדרש, ובודאי שהתגלות הי' מתפשט על כל השטח, אך יש לומר שההתגלות אלקות הי' על כל אחד ואחד מישראל בפרטות וע"כ ראתה שפחה על הים וכו' והים הרגיש האלקות באמצעות ישראל שכל מקום שהי' ישראל עומד שם הי' השכינה נראית וכענין שאמרו ז"ל במדרש כל מקום שמיכאל נראה שם השכינה נראית: 
@66ונראה @77שישראל זכו להיות בבחי' זו על הים להיות בעצמם מעון לשכינה מיעק"א שהי' בטל להש"י כנ"ל, והנה ה' נצב עליו על יעקב כבמדרש עד שהאבנים נתאחדו כנ"ל, ומה שהזכיר הכתוב מלפני אלקי יעקב, ע"כ את תרעיא דימא: 
@66ולפי @77האמור יש ליתן מעט טעם לשבח על י"ב חלות בשבת, כי שבת הוא נחלת יעקב ואז יכולין להיות בבחי' בטול כנ"ל וזה שבת ששב למקורו ע"כ הא רזא דאחד ע"כ הי"ב חלות הם דוגמא לי"ב אבנים שהי' מתאחות תחת יעק"א, ועם זה מובן שאין זה אלא להשרידים אשר ה' קורא שמתבטלים להש"י כנ"ל: 
@66במדרש @77א"ר ברכי' מלמד שהראהו הקב"ה ליעק"א שרה של בבל עולה ויורד וכו', אמר הקב"ה למה אין אתה עולה באותה שעה נתירא יעקב ואמר כשם שיש לאלו ירידה כך אני יש לי ירידה א"ל הקב"ה אם אתה עולה אין לך ירידה ולא האמין ולא עלה כו' א"ל הקב"ה אלו עלית והאמנת לא הי' לך ירידה לעולם אלא הואיל ולא האמנת הרי בניך משתעבדין וכו', וכבר פרשנו שלא האמין בעצמו שלא יבוא הוא או אחד מזרעו לידי חטא, ויהי' גדול צער הירידה יותר מאלו לא עלה כלל כענין כי אתה נשאתני ותשליכני, אך עדיין איננו מיושב כל הצורך הלוא בודאי הד' מלכיות שהם מכעיסים ובאים, ואם לפי הזכות והחובה לא הי' צריך להיות להם עלי' אפי' יום אחד, וא"כ ע"כ איננו לפי הזכות והחובה ושוב למה מתיירא: 
@66אך @77יש לומר עפ"י דברי המהר"ל בספר הנצח בהא דר' יוחנן בן זכאי ראה ריבה אחת שהיתה מלקטת שעורין מתוך גללי בהמתן של ערביים אמר אשריכם ישראל בזמן שאתם עושים רצונו של מקום אין שום אומה ולשון יכולה לשלוט בכם ובזמן שאי אתם עושים רצונו של מקום הוא מוסר אתכם ביד אומה שפלה ולא ביד אומה שפלה אלא ביד בהמתן של אומה שפלה, ודקדק שמאחר שאז לא עשו רצונו של מקום, א"כ אוי להם מבעי לי' ולא אשריכם, ופירש שהשפלות זה עצמו מראה מעלת ישראל שאינם כמו כל העולם שהיא תחת הטבע והמזל, שאלמלא כן, אפי' בשעת ירידה הי' להם לפחות להחשב במציאות כמו גלגל החוזר כשהוא למטה, אבל כשהשפלות הוא כ"כ פלאים עד שנחשב שאינם במציאות כלל, זה מורה שישראל כל ענינם הוא רק מהש"י בעצמו, וע"כ הכל תלוי באם עושים רצונו של מקום, עכדה"ק, ובזה יש לפרש שיעקב חשב שכמו עליות של שרי האומות שהוא בטבע וסדר הבריאה, כ"כ אמר לו לעלות ויהי' לו מציאות גם מצד הטבע, אך הוא בקדושתו מחל על כל חיי הטבע ולא חפץ רק בהשפעת החיים מצד הש"י ואפי' שעי"ז יצמח לו באחד הזמנים שח"ו ישראל לא יעשו רצונו של מקום ירדו פלאים, נמי יותר טוב לו, וכמו שאמר ריב"ז אשריכם ישראל, והיינו מחמת תכלית ביטולו להש"י, ולא הי' חפץ בשום מציאות בלתי מהש"י לבדו בלי התלבשות בטבע, וזהו שלא האמין בעצמו שישארו תמיד עושין רצונו של מקום, ואם ח"ו לא יעשו רצונו של מקום ואעפי"כ יהי' להם מציאות כמו שאר האומות, א"כ לא יהי' מאושרים, ומוטב לו לסבול ח"ו רעות רבות וצרות כאשר לא יהי' עושין רצונו של מקום, ושיהי' כל מציאותיו מהש"י לבדו כנ"ל, וא"כ למה לו לעלות ממ"נ אם יעשו רצונו של מקום יהי' להם כל טוב מהש"י בלי התלבשות הטבע אף מבלעדי העלי' ואם ח"ו להיפוך הוא מרוצה ח"ו שיהי' להיפוך ולא יהי' להם מהטבע כלל, ואתיא הא כבש"ס שבת (פ"ט:) אמר לו בניך חטאו אמר לפניו רבש"ע ימחו על קדושת שמך, והכל מחמת עצם בטולו להש"י שלא הי' בעצמו שום מציאות מבלעדי שם ה' הקרוא עליו, אך גם זה נחשב ליעקב לחטא, כי אדרבא מחמת גודל הביטול לא הי' להתחכם יותר מדי, ואם רצונו של הקב"ה שיהי' לו מציאות הטבע הי' צריך לקבל באהבה גם את זה, וכמו שאמר דוד המע"ה אם כה יאמר לא חפצתי בך וגו', ובאמת שהי' זה נסיון גדול מאוד ליעקב לפי מדריגתו שיבטל גם את ביטולו להש"י מחמת מאמר הש"י, וא"כ אם עמד בנסיון זה שהי' ביטול שבביטול הי' נעשה דבק עוד יותר עד שבלתי אפשר הי' לו ולזרעו לבוא בשום פעם לבחי' אין עושין רצונו של מקום, וזה שאמר לו אלו האמנת ועלית לא הי' לך עוד ירידה לעולם, ויש לבאר עוד יותר שבזה הי' נתקדש גם עולם הטבע כמו לעתיד ודו"ק, אבל עכשיו שלא עלית והבחירה חפשית לבוא באחד הזמנים בבחי' אין עושין רצונו של מקום הרי בניך ישתעבדו בד' מלכיות וכו' עד הנני מושיעך מרחוק ואת זרעך מארץ שבים ושב יעקב ושקט ושאנן ואין מחריד אכי"ר ב"ב: 
@00שנת תרע"ה. 
@11והנה מלאכי אלקים עולים ויורדים בו, @33פירש"י עולים תחילה ואח"כ יורדים מלאכים שליווהו בארץ אין יוצאין חו"ל ועלו לרקיע וירדו מלאכי חוץ לארץ ללותו, ויש לדקדק מש"ס שבת (כ"ג:) מלמד שעמוד ענן משלים לעמוד האש ועמוד אש משלים לעמוד הענן פירש"י שהי' עמוד האש בא קודם שנשקע עמוד הענן אלמא אורח ארעא בהכי, עכ"ל, וא"כ למה בכאן לא המתינו מלאכי א"י מלעלות עד שירדו תחילה מלאכי חו"ל, ובאמת בחזירתו כתיב ויפגעו בו מלאכי אלקים שפירש"י שבאו לקראתו מלאכי א"י ללותו לארץ, ומלאכי חו"ל עדיין לא נסתלקו כמו שפירש"י ויקרא שם המקום מחנים, שני מחנות של מלאכי חו"ל ושל מלאכי א"י, ובמדרש שנטל מאלו ומאלו ושלח אל עשו הרי שהיו שניהם יחד, ולמה בכאן נסתלקו של א"י מקודם, ונראה דהנה יש להבין למה הוצרך יעקב למלאכים ללותו ולשומרו הלוא הוא ע"ה הי' גדול מהמלאך וכתיב כי שרית עם אלקים ועם אנשים ותוכל, אך בזה יש לומר שמעלתו זה לא השיג עדיין עד שובו מבית לבן, ועדיין נצרך לשמירת ולוית המלאכים, ונראה דהנה ברש"י שהאבנים אשר שם מראשותיו התחילו מריבות זו עם זו זאת אומרת עלי יניח צדיק את ראשו וזאת אומרת עלי יניח מיד עשאן הקב"ה אבן אחת, וכ"ק אבי אדומו"ר זצללה"ה הגיד דמה שהי' זה בפעם הזאת ולא בכל עת אחרת כששכב, שהוא כעין הדין עצמות ששמשו נותר בשעת שנעשה נותר שיש בהן טומאה כמו נותר עצמו, וכמו נתעברה ולבסוף נטרפה שגם הולד נטרפה, אבל נטרפה ולבסוף נתעברה אין הולד נאסר, ולהבדיל יש לומר כן נמי דבשעת שהשיג יעקב מעלתו כל שהי' אז טפל אליו נתעלה, אבל מה שנעשה טפל אליו אח"כ לא נשתנה מכמו שהי' עכת"ד, ולי יש להוסיף בה דברים, עפ"י מה דאיתא ברח"ו דבעת שנימול האדם זוכה שבאה בו נפש רוח ונשמה כדי להשלימם באותה מצוה אך מסתלקין עד שישבר קליפת יצה"ר בהתחנכו במצות, עכ"ל, ביאור הדברים שכמו שמצינו בגאולת מצרים וכן לדורות שבאותה הלילה זוכין לכל ההארות גדולות אלא שנסתלקין עד שזוכין להם אח"כ אחת לאחת למצוא חשבון בימי הספירה עד שבחג השבועות זוכין לכולם, ונראה שכך היא המדה שלעולם בהתחלה ובראשית דבר וחינוך מצוה זוכין בכל כל מה דאפשר לעשות אח"כ בענין מצוה זו בפרט, כי אחר הראשית נגרר הכל, אלא שנסתלק עד שיזכה אח"כ אחת לאחת, ומ"מ נשאר רשימו שבאמצעות הרשימו נקל אח"כ לזכות בהם, וע"כ רואין בחוש שבהתחלה וחינוך יש לעולם התעוררות ביותר כמו יום שנעשה בר מצוה או יום הנשואין של אדם, והטעם כנ"ל שכל האורות שאפשר לזכות ע"י מצוה זו אף לימים יבואו כולם נקבצו באו לו בעת ההתחלה והחינוך בכלל, אך נסתלקין ממנו עד שיזכה בהם ע"י מעשיו הטובים אחת לאחת בפרט, וכעין זה שמעתי בשם כ"ק הרבי ר"ב זצללה"ה מפשיסחא לפרש מאמר הכתוב אל תאמר שימים הראשונים הי' טובים מאלה כי לא מתכמה שאלת ע"ז, ופירש שזה נאמר על המתאוננים שאין מאיר להם הארה והתעוררות כמו שהי' להם בראשונה, ואומרים שהימים הראשונים הי' אצלם רק בשאלה מהש"י ולא הי' מהם, וידוע דשאלה חוזרת לבעלי', ודפח"ח, והמשל כמו שמלוין לאדם מעות שיהי' לו במה לעשות מסחר וקנין להרויח, ואם לא יזדרז להרויח מה, אח"כ מאומה לא ישאר בידו, והשוטה מסתפק עצמו בהתעוררות זאת, ואח"כ כשנסתלק ממנו הניתן לו מהשמים מתאונן שהימים הראשונים הי' טובים מאלה, ולפי דרכנו כך הוא המדה לעולם שבעת החינוך והתחלה זוכין לכל האורות בכלל והם הם המעוררים את האדם ברשפי אש, ויש לומר שכן הוא המדה בכל בוקר חדשים לבקרים רבה אמונתך, אלא שאור התפילה נסתלק ונשאר הרשימו כנ"ל: 
@66ולפי @77האמור יתפרש מה שעיקר קידוש הוא בליל שבת אף דנלמד מקרא דזכור וידוע דשמור הוא מדת לילה וזכור מדת יום, ולמה זה שמקדשין בכניסת שבת ואין ממתינין על יום, ולהנ"ל יש לומר דבכניסת שבת נקבצו באו כל האורות של כל חלקי השבת בכלל וע"כ אז בחי' זכור ושמור דהוא שבת דיממא נמצא באדם, והיינו שרואין בחוש שבעת התחלת וכניסת שבת יש לכל אדם התעוררות ביותר, וע"כ אז זמן הקידוש, ואח"כ נסתלקין וזוכין להם אח"כ אחת לאחת בעתו ובזמנו לפי מדת שהאדם מתעצם בקדושת ועונג שבת: 
@66מעתה @77יש לומר דהיינו הך שכתב הרח"ו שבעת שנימול האדם זוכה לנפש רוח ונשמה אלא שאח"כ מסתלקין ונשאר הרשימו מהם לבד ובאמצעות הרשימו זוכין אח"כ אחת לאחת וכמ"ש בזוה"ק זכה יתיר יהבין לי' נפשא וכו': 
@66ולפי @77האמור יש לומר דכן הי' ביעק"א ע"ה באותה הלילה שזכה לנבואה הנכבדת, ושכל מה שזכה אח"כ כל ימי חייו חדשים עם ישנים כולם נקבצו באו לו   באותה הלילה, וע"כ מובן אשר כל ימיו אח"כ עד רגע אחרונה שלו לא היו שווים במעלה כמעלתו באותה הלילה, שהי' כל האורות יחדיו, וע"כ זהו שמריבות האבנים זו עם זו שכל אחת אומר עלי יניח צדיק את ראשו, אז דווקא ומובן שמכאן אין קושיא וזה שלא הי' אח"כ כן: 
@66והנה @77במדרש פ' ע"ז סי' א' מה הקב"ה כתיב בי' ונשגב ה' לבדו אף יעקב ויותר יעקב לבדו ופירש בעל נזה"ק שלעתיד יתפשט מלכותו וממשלתו ית"ש בעולם לבדו בלי אמצעות המלאכים אף יעקב כתיב בי' ויותר יעקב לבדו ומפרש בזוהר שאז נבדלו ממנו כל מחנות המלאכים שהיו מלוים אותו תמיד והוא לבדו בכחו נתגבר נגד שרו של עשו בלא אמצעות המלאכים עכ"ל, ומעתה מיושב הא דמלאכי א"י עלו טרם שירדו מלאכי חו"ל שהרי באותה הלילה שהי' ההתחלה והחינוך לכל אלה ונקבצו באו בו כל המדריגות וגם זאת שנאמר בי אח"כ ויותר יעקב לבדו ע"כ לא הוצרך לשמירת ולוית המלאכים אלא כשסתלק ממנו המעלה הגדולה שוב נצרך להמלאכים ואז ירדו מלאכי חו"ל ללותו: 
@66ולפי @77האמור יש ליתן טעם על מה שאנו אומרים קודם קידוש צאתכם לשלום, וכ"ק אבי אדומו"ר זצללה"ה אמר שבואכם לשלום אומרים למלאכי שבת שהם דוגמת מלאכי א"י וכמו א"י שאינו נמסר לשר ושליח ובהכרח שמלאכי א"י בטלים לגמרי להש"י עד שאין להם מציאות בפ"ע, כן הוא מלאכי שבת ששבת הוא שכל הבריאה שבה אל הש"י והמלאכים הם בתכלית הביטול, ובצאתכם לשלום אומרים למלאכי חול שהם בדוגמת מלאכי חו"ל, ודפח"ח, ולפי דרכינו יש עוד לומר עפ"י מה שאמרנו לעיל שבעת הקידוש נקבצו באו להאדם כל המדריגות שבכחו להשיגם בכל יום השבת וידוע ששבת הוא נחלת יעקב ע"כ כמו שיעקב בעת מראה הנכבדת לא הוצרך למלאכים, כן הוא בצד מה בכל איש ישראל בעת הקידוש, ובואכם לשלום וברכוני לשלום היינו לסייעהו ולהובילהו עד מעלה ההיא, וכמו המלאכים שלוו את יעקב עד המראה, והיינו מה שאנו אומרים, אחר שלום עליכם מקרא כי מלאכיו יצוה לך לשמרך בכל דרכיך, היינו הדרך המוביל אל המטרה, ומקרא ה' ישמור צאתך ובואך וגו' כי אחר שמגיעין אל תכלית הנרצה לא צריכין עוד אל המלאכים, אלא הש"י בעצמו ישמור צאתך ובואך וגו': 
@66דעת @77רש"י שמראות הסולם הי' שרגליו בבאר שבע ואמצע שפועו נגד בהמ"ק וסוף שפועו נגד בית אל ונעקר הר המורי' ובא עד בית אל, ובהר המורי' הי' מקום השכיבה, והרמב"ן פירש שדיעות חלוקים במדרש, אם רגליו עמדו בבאר שבע וסוף שפועו נגד בהמ"ק, או רגליו בבהמ"ק וסוף שפועו נגד בית אל ומקום השכיבה במקום רגליו של הסולם למר כדאית לי' ולמר כדאית לי', ויש להבין לדעת הרמב"ן הלא מפורש שהמצבה שנעשית מהאבן ששכב עלי' היתה בבית אל, ובהכרח לומר שמקום השכיבה הי' בבית אל או בהר המורי' שקראו בית אל, ומ"מ אי אפשר שהי' במקום רגלו של הסולם, שהרי מרחק רב ביניהם, ואיך נשא משא כבד כזה מרחק רב כזה, ולא נמצא מזה בדברי רבותנו ז"ל ולא דברו בו: 
@66ונראה @77דהנה במדרש שקפל הקב"ה כל ארץ ישראל כפנקס ואמר מה דתחות רישך דידך, ויש לפרש דבזוה"ק דיעקב כלול הוה, וכבר אמרנו לפרש שמדריגתו היתה גבוה למעלה מכל התחלקות ע"כ הי' כלול מכל המדות, וע"כ יש לומר דכמו שהגיע למדריגה כוללת זכה נמי לשורש של ארץ ישראל שכולל את כל חלקי הארץ, ונחשב שכל א"י הי' תחת מראשותיו, וכמו למעלה כן למטה, וע"כ גם בגשמית הארץ לא הי' גבולות הארץ תופסין מקום נגדו, ואין תימא שהאבן ששם מראשותיו שנעשה בו נס שנעשה מהרבה אבנים אבן אחת, שהי' במקום רגליו של הסולם, ולרגע אחת תפס מקומו במקום שפועו, אחרי שהי' צריך לו שמה, ולא יעצרהו הגשם, לא גשם הארץ ולא גשנם האבן: 
@66במד"ר @77והנה ה' נצב עליו ר"י בר זמרא פתח כמה לך בשרי בארץ צי' ועיף בלי מים ר' אליעזר בשם ר"י בר זמרא צמאה לך נפשי כמה לך, אמר ר' אייבו ככמהות הללו שהן מצפין למים, רבנן אמרי כשם שנפשי צמאה לך כך רמ"ח אברים שיש בי צמאים לך היכן בארץ צי' ועיף בלי מים ע"כ בקודש חזיתיך ע"כ בקדושה חזיתיך לראות עזך זו פמליא שלך וכבודך והנה ה' נצב עליו: 
@66נראה @77לפרש דהנה ידוע שכל נביא הי' צריך הכנה לנבואתו חוץ משרע"ה שהי' תמיד מוכן, והנה הכנה יצדק כשהוא בהקיץ אף שבשעת הנבואה מתבטלים החושים ותרדמה נפל עליו מ"מ הכנתו שמקודם הביאהו עד הלום, וא"כ יעק"א ע"ה איך בא אליו הנבואה בעת השינה שלא ידע להכין את עצמו מקודם, וכמו שפי' הספורנו ואנכי לא ידעתי שאלו ידעתי הייתי מכין עצמי לנבואה ולא כן עשיתי, עכ"ד, מה גם כי טירון הי' לנבואה שלא מצינו לו נבואה מקודם וכן מפורש בזוה"ק, וע"כ ר"י בר זמרא פתח פתחא להאי פרשתא מהכא כמה לך בשרי בארץ צי' ועיף בלי מים, היינו כי ענין הכנה לנבואה צריכה מפאת גשם הגוף המושך לענינים השייכים לגוף וצריכין הכנה לבל יעצרהו הגשם, וכענין שכתב הר"ן בדרשותיו בענין רבע שקל כסף נשאמר נער שאול ליתן לשמואל, וע"כ יעק"א ע"ה שהי' בבחי' זו כמה לך בשרי בארץ צי' ועיף בלי מים, היינו שלא הי' לו תשוקה אחרת אלא אלקית ושם עצמו כמדבר צי' ועיף בלי מים [ומים הוא שורש התענוגים כמ"ש הרח"ו] היינו בלי שום תשוקה לתענוגי עוה"ז, ע"כ לא הוצרך לשום הכנה, וכמו משרע"ה שלא הוצרך לשום הכנה מפני שהי' גם גופו קדוש מושלל מכל חמדת העולם ונזדכך עד שלא הי' חוצץ בפני הנבואה, ובא ר' אלעזר בשם ר"י בר זמרא להביא מרישא דקרא צמאה לך נפשי כמה לך, היינו שלא שלילת תשוקת עוה"ז הביאהו שלא נצרך להכנה לנבואה, אלא הצמאון לאלקית כמו מי שעומד במדבר צי' ועיף בלי מים ודבק לשונו אל חכו בצמא, וצמאון הזה דחה וגבר מכל המונעים מהשיג את החפץ, ובאמת זה לימוד לכל איש ואיש כפי מה שהוא שאין שום דבר עומד בפני הרצון, ובאם הי' הרצון שלו כראוי לא הי' לו שום דבר מניעות, ואפי' חומה של ברזל אינה מפסקת בין ישראל לאביהם שבשמים, ובא ר' אייבו ופירש יותר היינו דר"י בר"ז אמר דשלילת החפץ לתענוגי עוה"ז גרם, ור"א בשם ר"י בר"ז אמר דצמאון דקדושה גרם ובא ר"א אמר דשניהם גורמים, והיינו ככמהות הללו שמצפים למים כאמרם ז"ל דלא מארעא קרבי אלא דמאוירא קרבי, כן יעק"א לא הי' מקבל שום חיות מענינים ארציים שהם מתחת כמו שכמהות לא ינקי מארעא, אלא כל חיותו מאלקית ממעל דומיא דכמהות דמאוירא קרבי, ובאשר שתי המעלות הי' בו ע"כ לא עמד שום דבר חוצץ לפניו, ורבנן הוסיפו לומר שלא לבד שנפשו הי' צמאה לו אלא אף רמ"ח אברים שיש בו הי' צמאים, היינו אפי' בעת שאין השכל בהיר ורואה את עצמו כארץ צי' ועיף בלי הארת השכל ואף שאין בו שום לחלוחית חיות אלקי ואעפי"כ האברים מעצמם נמשכים אחר האלקית וצמאים אליו כמו הנפש, וזה רבותא יותר מאד ומורה על תכלית הזדככות שהגוף מצד עצנוו מתלהב להש"י, וכמ"ש גם חושך לא יחשיך ממך, וזהו ע"כ בקודש חזיתיך בקדושה חזיתיך וזהו תכלית קדושה כי קדושה הוא נבדל וזה הוא נבדל לגמרי עד שגם בשרו הי' נבדל לאלקית, וזה והקדישו את קדוש יעקב, והכל הוא תירוץ למה באה אליו הנבואה בלי הכנה: 
@11ותאמר אל יעקב הבה לי בנים ואם אין מתה אנכי, @33יש להבין הלוא האמהות נביאות הי' כמו שפירש"י בקריאת שם לוי ויהודה, ורחל בלידת יוסף, ולמה לא היתה יודעת גם מתחילה בנבואה שעתידה להוליד בנים, ונראה דהנה במדרש טעם שנתעקרו האמהות מפני שנתאוה הקב"ה לתפילתן, וע"כ יש לומר דמהאי טעמא גופא העלים ה' מהם העתיד כדי שיתפללו, אך עוד לאלוק מלין דבעיקר הדברים שנתעקרו מפני שמתאוה הקב"ה לתפילתן יש להבין דסוף סוף למה תהי' כזאת שיצטערו אף בלי שמגיע להם עונש, ונראה דהנה יש לדקדק בכתוב שאמרה ואם אין מתה אנכי שלכאורה יוצדק הלשון ואם לא היינו אם לא יעשה כדברי' ולשון אם אין מורה אם אַיִן כאן דבר זה, שאיננו שייך כאן כ"כ לשון זה, אך הנה בזוה"ק ח"ב (ס"ד:) במה שאמרו ישראל היש ה' בקרבנו אם אין וכי טפשין היו ישראל דלא ידעו עלה דא וכו' אלא הכי קאמר ר"ש בעו למנדע בין עתיקא סתימאה דכל סתימין דאקרי אין ובין זעיר אפין דאקרי הוי', וע"ז לא כתיב היש ה' בקרבנו אם לא, ופירש כ"ק אבי אדומו"ר זצללה"ה דשפע הבא מעתיקא בא בחסד ה' אף בלי התעוררות התחתונים, והבא מהוי' צריך להתעוררת מעשה התחתונים ותפלה ובקשה, וזהו שהי' רצונם לידע אם ההנהגה היא מעתיקא איננו נצרך לעבודתם ולמעשה התחתונים, וע"כ לא התפללו להש"י שיתן להם מים, דא"כ לא הי' נתברר להם ספיקם, אלא באו במכוון דרך תלונה, ודפח"ח, ועל דרך זה יש לפרש גם כאן דבודאי אם לא הי' האמהות מתפללות על בנים נמי הי' מולידות שהרי על דבר זה תלוי כל בנין העולם, כי באם ח"ו לא נולד עם ישראל הי' העולם חוזר לתוהו ובוהו, ובלתי אפשר שהי' תלוי במקרה ואפשר, אך באם לא היו מתפללות היו מולידות בחסד ה' ובעתיקא הי' תליא מילתא, והנה ידוע שדבר הבא בחסד גמור איננו כ"כ דבר המתקיים ומצוי מקטריגים לאמור כל אפיא שוין, וע"כ יותר טוב הבא ע"י התעוררת מעשה התחתונים, וכטעם כלל ביאת נשמה לעוה"ז, ע"כ נתעקרו כדי שיתפללו ויהי' הכל באופן הטוב יותר ויותר, ובאם לא התפללו מחמת שלא היו עקרות בטבע הי' להם בנים בהכרח והי' ביאת עם ישראל לעולם בחסד גמור ובעתיקא תליא מילתא, ולא הי' כ"כ באופן הטוב, ומעתה יובן מאמר רחל הבה לי בנים היינו שבמעשיו יעורר למעלה וכנ"ל ואם אין היינו שאם ממדריגת אין יהי' לה בנים מתה אנכי שאז א"א שיהי' כ"כ באופן הטוב ובהכרח לא יהי' בני' כ"כ במעלה כמו שאר השבטים ומאה מיתות ולא קנאה אחת: 
@66ומעתה @77מיושב שאף שהאמהות נביאות היו והיו יודעין שיולידו מ"מ עדיין לא ידעו אם ממדריגת זעיר אפין אם ממדריגת אין: 
@66ונראה @77דגם בגאולה העתידה כן כי בכלל הגאולה מוכרחת בין עושין תשובה בין אין עושין תשובה, אך אם ישראל יעשו תשובה תהי' הגאולה באופן אחר לגמרי רם ונשא וגבה מאד וע"ז נאמר ציון במשפט תפדה ושבי' בצדקה, היינו שבמשפט וצדקה שישראל עושין יעוררו הגאולה, אבל אם ח"ו לא יזכו לא תהי' כ"כ בהתרוממות, ומ"מ למענו למענו יעשה, וכמו שאמרו ז"ל זכו וארו עם ענני שמיא לא זכו עני ורוכב על החמור, הש"י יזכנו לראות בהתרוממות קרן ישראל במהרה: 
@00שנת תרע"ו. 
@66במדרש @77והנה מלאכי אלקים עולים ויורדים בו עולים שנים ויורדים שנים אלו שרי ארבע מלכיות וכו' והנה ה' נצב עליו כתיב וביומיהון די מלכיא אינון יקים אלד' שמיא מלכו די לעלמין וגו', בפשיטות יש לומר שהראהו את ארבע מלכיות בכאן כמ"ש הרמב"ן בברית בין הבתרים שהראהו הקב"ה לא"א רמז שעבוד ארבע מלכיות כי כשהקב"ה כרת עמו ברית לתת הארץ לזרעו   לאחוזת עולם אמר לו כמשייר במתנתו שארבע מלכיות ישתעבדו בבניו וימשלו בארצם וזה ע"מ אם יחטא לפניו עכ"ל, וכן יש לומר בכאן שאחר שהובטח הארץ אשר אתה שוכב עלי' לך אתננה לזרעך, הודיעו ששייר במתנתו שעבוד ארבע מלכיות, אבל עדיין יש להבין הרי כבר נודע לו זה מאברהם, ולמה לו לחזור ולהודיעו, ויש לדחוק שלא יהא סבר שימחול הקב"ה אותו השיור, ומ"מ זה דוחק גדול, שאדרבה לטובה הוא להצולם מגוהנם ואברהם בירר לו המלכיות כבמדרש שם: 
@66אך @77נראה עפי"מ שהגדנו בשבת העבר שכוונת יצחק הי' לברך את עשו וליתן לו את כל האומות לעבדים שהם הארבע מלכיות והמסתעפים מהם אף שהי' יודע שאיננו צדיק וראוי לזה בצדקתו אלא שע"י השפעת קדושה בקרבו באמצעות הברכות יתעורר בקרבו הנשמות הטמונים בו ויביאהו לתשובה וכאשר יתעלה בתשובתו יעלה עמו כל העולם שהם עבדים לו וכמו ולד טריפה כשנתעברה ולבסוף נטרפה שהטריפות פועל בולד שהי' במעי אמו בעת שנעשה טריפה, כן להיפוך העלי' שיתעלה עשו [ לפי דעתו של יצחק] מטומאה לטהרה יפעל גם בכל הניתן לו לעבדים והם עבדים תחתיו בעת עליותו, אך רבקה הרגישה רשעת עשו וזדון לבו אשר השפעת קדושה לא יחזירהו למוטב והיהפוך כושי עורו, וע"כ סיבבה שיעקב יקבל את הברכות וזרע יעקב יגביהו את הארבע מלכיות ואת כל העולם כולו לשמים, וכמו שכך יהי' באמת לקץ הימין, שחלקי הטוב שנמצא בהם יתברר ויתוסף על גבול הקדושה וחלקי הרע בעשן יכלו והיו כלא הי': 
@66אך @77כמו למשל בירור התבואה תחילה דשין אותה להפריד הפסולת מהאוכל שלא יהי' הפסולת דבק בו או מקיפו ועדיין הוא מעורב ואח"כ ע"י מלאכת זורה בורר ומרקד מנקין אותה ומפרישין אותה לעצמה, דוגמא זו יש בבירור טוב ורע, שתחילה צריך לסלק הדביקות שיש ביניהם ואח"כ מגביהין את הטוב ודוחין את הרע, אבל כל עוד שדבקים זה בזה אין שייך ברירה, וע"כ אף שעיקר הבירור יהי' לקץ הימין מ"מ צריכין מקודם להפריד ולסלק הדביקות שביניהם, וזהו עבודתנו מאז ועד קץ הימין, ע"י שמהות הארבע מלכיות מושכין לע"ז ג"ע ושפ"ד ולה"ר אבות הטומאה של כל העבירות, וישראל מתאמצים בכל עוז שלא להמשך אחריהם ונתרחקים מהם, ולעומת הפירוד והריחוק ישראל מהם כן נעשה פירוד וסילוק הדביקות שבין חלקי הטוב וחלקי הרע שביניהם ומה שראוי להמשך אחר ישראל תיכף נמשך תיכף ונתוסף על גבול הקדושה, והנשאר יתתקן לעת קץ הימין מה שראוי להתתקן, ומה שהוא לגמרי פסולת אז בעשן יכלו כנ"ל, וישראל בגלותם בין האומות הם כדמיון אבן השואבת שמשפילין אותה עד מקום פיזור המחטין שע"פ הארץ והמחטין נדבקין באבן השואבת ומוגבהין עם אבן השואבת, ואפי' אם מונח שם עשת ברזל שאינה נמשכת אחר אבן השואבת מ"מ היא מתנענעת ונסתלק החיבור להארץ, ומובן שכ"ז נעשה רק כשמגביהין את אבן השואבת אבל לא כשמשליכין אותה ומנחת גם היא בארץ, כן ישראל אם אינן נמשכין אחר האומות אז נעשה הבירור באופן זה, אבל כשנמשכין ח"ו אחר האומות הוא דומה לאבן השואבת הנמשך אחר הברזל ושניהם שוכבים לארץ: 
@66והנה @77מאחר שיעקב קיבל על עצמו ועל זרעו אחריו עבודת הבירורי והתיקון של כל הארבע מלכיות, וכל עבודת הבירור והתיקון תלוי בהתנהגות ישראל בהיותם בגלות בין המלכיות, ע"כ נדרש ליעקב שיכבוש הדרך לפני בניו, וכמו במדרש שאברהם כבש את הדרך לפני בניו במצרים כבמדרש פ' לך, כן נדרש שיעקב יכבוש הדרך לפני בניו בשעבוד ארבע מלכיות: 
@66והנה @77במדרש ריש פ' וישב לא שלותי מלבן ולא שקטתי מעשו [כן הגירסא בילקוט ועיין במת"כ שם], ולא נחתי מדינה, ויבוא רוגז בא עלי רוגזו של יוסף, ובסוף פרשת בשלח דורש המדרש מקרא זה על ארבע מלכיות לא שלותי מבבל, ולא שקטתי ממדי, ולא נחתי מיון, ויבוא רוגז באדום, הרי שמאורעותיו מקבילים לארבע מלכיות ומקרא אחד לשתיהן, וכאשר נתבונן במאורעותיו נמצא נמי שהם בסגנון אחד עם מאורעות ישראל בארבע מלכיות: 
@66ראשונה @77בצורותיו ומאורעותיו הוא בית לבן, נראה שהוא בכלל מלכות בבל, וכבר הבאנו דברי הש"ס פסחים להיכן משגרן לבית אמם, והוא כדעת רש"י שארץ מולדתו נחשב אזור כשדים והרמב"ן חולק שרחוק זה מזה אבל דעת חכז"ל שהכל חד וכל ארץ עבר הנהר חדא הוא אף שכולל ארצות רבות ומאורעות יעקב שמא נמי הי' דוגמא דגלות בבל, ובזוה"ק ח"ב (ב'.) אי יחזקאל נביאה מהימנא הוה ועל מה דחמא במהימנותא איהו וברשותא דקב"ה גלי כל מה דגלי וכלא איצטריך אמר ר"ש מאן דרגיל למסבל צערא אע"ג דאתי לפום שעתא צערא סביל מטלנוי ולא חייש אבל מאן דלא רגיל בצערא והוא כל יומוי בתפנוקין ועידונין ואתי לי' צערא דא הוא צערא שלים ועל דא אצטריך למבכי וכו' אבל גלותא דבבל הוה צערא שלים כלהון בכי על גלותא דבבל מ"ט בגין דהוו בתפנוקי מלכין דכתיב בני ציון היקרים והשתא הוו נחתין בגלותא וכו' חשיבו דהא לית לון קיומא לעלמין דהא קב"ה שביק לון ולא ישגח בהון כעלמין וכו' כד נחתו לבבל אתפתחו שמיא ושראת רוח נבואה קדושה על יחזקאל וחמא כל מה דחמא ואמר לון לישראל הא מאריכון הכא וכו', כיון דחמו ישראל כך חדו וכד שמעו מילין מפומי' דיחזקאל לא חיישו על גלותהון כלל דהא ידעו דקב"ה לא שביק לון וכו', ובדוגמא זו הי' יעקב שהי' יושב אוהלים אוהל של תורה מימיו, ופתאום הי' מוכרח ללכת לבית לבן שהי' מפורסם בכשפיו, ובמדרש שלא היי' בטוח בעצמו ומתירא שלא יביא לידי ע"ז ג"ע ושפ"ד ולה"ר, וכ"ק אבי אדומו"ר זצללה"ה הגיד הא דכתיב וידר יעקב נדר ומכאן שנודרים בעת צרה, כי נדר תלוי בשער החמשים נ' דר כידוע, והיינו כי מצא עצמו אשר בדרך הטבע הוא אבוד ואין לו תקנה, והי' עצתו לאחוז במה שלמעלה מהטבע, כי שבעה הוא בטבע וכן שבעה פעמים שבעה שהוא מספר מ"ט עדיין הוא בטבע וחמשים הוא למעלה מהטבע, עכ"ד, וממוצא הדברים שהי' יעקב כאבוד בעיני עצמו דוגמת שהיו ישראל בבבל דחשיבו דקב"ה שביק לון ולית להו קיומא לעלמין, וכמו ששם הי' להון מראות יחזקאל למשיב נפש כן הי' מראות הסולם ליעקב שהובטח בשמירה ונשא לבו את רגליו ונעשה קל ללכת: 
@66ולפי @77האמור יש לפרש מה שאמר יעקב אכן יש ה' במקום הזה ואנכי לא ידעתי, ולכאורה אינו מובן מי לא ידע גודל מעלת מקום העקידה, והוא בעצמו אמר אפשר שעברתי על מקום שהתפללו בו אבותי ולא התפללתי ויהיב דעתי' למיהדר כברש"י ובהיפוך קושית הזוה"ק וכי תווהא הוא דלא ידע, אך יש לפרש עפ"י דברי הזוה"ק (קכ"ז:) ת"ח אי עפרון הוה חמי במערתא מה דהוה חמי אברהם בה לא יזבין לה לעלמין אלא ודאי לא חמא בה ולא כלום דהא לית מלה אתגלוי אלא למארי' ובגין כך לאברהם אתגליא ולא לעפרון לאברהם אתגליא דילי' הוה לעפרון לא הות אתגליא דלא הוה לי' חולקא בי' בגין כך לא אתגלי לעפרון כלום ולא הוה חמא אלא חשוכא ועל דא זבין לה, עכ"ל, ובדוגמא זו יש לומר בכל קדושת המקום לא אתגליא אלא למארי', וטיטוס שנכנס להיכל בודאי לא הרגיש שמה שום שינוי מקום זה ממקום אחר, וע"כ יעק"א ע"ה שהי' אז בעיני עצמו בתכלית השפלות לא צייר בנפשו שיפעול קדושת המקום עליו שירגיש בו שום שינוי, וזהו שאמר ואנכי לא ידעתי היינו שלא עלה בלבי שארגיש שיש ה' במקום הזה: 
@66עוד @77זאת מצינו השתוות גלות יעקב בבית לבן לגלות בבל, בבבל הי' עיקר הנסיון בע"ז, וכן בבית לבן שהי' מלא כשפים שהוא ע"ז, וכן נמי בבבל שם עיקר העירוב טוב ורע כידוע מענין הצלם ומיכלא דהאי רשיעא בשרא בחלבא וכבר דברנו מזה הרבה פעמים, ודוגמא זה הי' בבית לבן שיעקב אע"ה בירר את הטוב מבין הרע לחלקו כבזוה"ק (קס"א: וקס"ב), וכן בגלות בבל הי' להם נביאים לא כמו בגלות המר שאנו בו שאבדה כל חזון וכן מצינו ביעק"א בבית לבן שהי' לו שם נבואה, וכן הגאולה מבבל כתיב בלשון בריחה בישעי' מ"ח כ' צאו מבבל ברחו מכשדים וביעקב כתיב ויברח הוא וכל אשר לו וגו': 
@66צרה @77שני' שעלי' אמר לא שקטתי מעשו, וגם כתיב הצילני נא מיד אחי מיד עשו ואיתא בספה"ק שיותר הי' ירא מהאחוה של עשו שלא יהי' לו חיבור עמו ממה שהי' ירא מהריגתו, וזהו כפול לשון מיד אחי הוא החיבור, מיד עשו הוא רשעתו פן יבוא והכני אם על בנים, וכן הי' בגלות מדי שתחילה הי' סעודת אחשורוש שרצה בחבורתם והזמינם לסעודה כדי למשוך אותם לזנות כבמדרש ואח"כ הי' גזירות המן להשמיד להרוג ולאבד, מקביל לצרת יעקב שבכפלים: 
@66צרה @77שלישית שעלי' אמר לא נחתי מדינה, והוא דוגמת גזירת יון שתבעל לטפסר תחילה: 
@66צרה @77רביעית שעלי' אמר ויבוא רוגז זה רוגזו של יוסף והוא דוגמת חרבן בית שני וגלות אדום, וכמו שצרת יוסף הי' קשה מכל הצרות שעברו עליו, כן מלכות רביעית יתירה משלשתן, ונסתלקה רוה"ק מיעקב, כמו שבגלות אדום אותותינו לא ראינו עוד ואין אתנו נביא וחוזה ואין אתנו יודע עד מה: 
@66והנה @77יעקאע"ה סלל וכבש את הדרך לבני בניו לעבור בין שני אריות אלו הארבעה מלכיות שיהיו ישראל נכנסים בהם בשלום ויוצאים לשלום, וע"כ הראה לו תיכף תחילת הליכתו ענין כל הארבע מלכיות למען ידע את אשר לפניו לכבוש דרך לפני בניו עד גמר התיקון יהי רצון שנזכה לראותו ב"ב: 
@11ויהי כאשר ילדה רחל את יוסף ויאמר יעקב אל לבן שלחני ואלכה וגו' תנה את נשי ואת ילדי וגו' @33וברש"י משנולד יוסף בטח יעקב בהקב"ה ורצה לשוב ומשמע שלא הי' לו סיבה אחרת שימנע את חזירתו לא"י, ויש להבין אחר שבטח בהקב"ה שיצילו מיד עשו למה נתפייס מלבן לישב אתו עוד שש שנים בשביל השכר, ולמה לא בטח בהש"י שיתן לו רכוש מבלעדי לבן כי אין מעצור להש"י להושיע, מה גם במקום ביטול מצות כיבוד אב ואם ומצות ישיבת ארץ ישראל: 
@66ונראה @77דהנה יש להבין למה רצה לשוב הלוא עוד הי' לו לברר חלקי הטוב מלבן כמבואר בזוה"ק דף (קס"א: וקס"ב) ע"ש באריכות, ומדברי רש"י הנ"ל משמע שלא בתחבולה אמר כן ללבן כדי שיתרצה לי דבר השכר אלא שבאמת רצה לשוב, ואי' בירור אחסנתי' ועדבי' לחולקי' וההפרשה בין דרגין עלאין קדישין לדרגין אחרנין דשאר עמים דבזוה"ק שם, ונראה עפי"מ דמבואר במהר"ל בספר הנתיבות נתיב התורה פ"א שענין לוי' הוא חיבור של המלוה אל המתלוה, וע"כ יעקב שאמר ללבן שלחני שפירושו לוי' כבמדרש ריש פ' בשלח ויהי בשלח פרעה את העם שעשה להם לוי' כמד"א ואברהם הולך עמם לשלחם, והיינו שכוונת יעקב הי' שלבן יעשה לו לוי' כדי שיתרצה להתחבר עמו, וכן במה שאמר תנה את נשי וגו' נמי הכוונה שיהי' הוא הנותן ואז יהי' לו חיבור עמו, ובזה עצמו יהי' אחת משתי אלה או שע"י שלבן יהי' מחובר לטהור יהי' כמוהו ויתנוצץ בו רוח טהרה להתהפך לטוב, ואם לא עכ"פ חלקי הטוב שבלבן ימשכו אחר יעקב כדמיון חלקי ברזל הנמשך אחר אבן השואבת כי מצא מין את מינו וניער, ובזה הי' נעשה תיכף כל הבירורים והתיקונים שבכל ששת השנים, אבל באשר מיאן לבן בזה שוב לא הי' רוצה לילך ממני בלי רשותו אף שהי' יכול לברוח כמו אח"כ נקל הי' לו לברוח אז שלא הי' לו רכוש גדול, מהבריחה של אח"כ שהי' צריך להתמהמה בדרך לרגלי המלאכה אשר אתו, והלוא תראה שכל מה שהלך יעקב בשבעה ימים הלך לבן ביום אחד, ואם הי' ברח יעקב אז טרם הי' לו רכוש גדול הי' קל לברוח, ומ"מ אז לא עלה על דעתו לברוח, והטעם משום שעדיין הי' חסר הברורים כנ"ל, והי' מוכרח להשאר עוד בבית לבן לעשות הברורים כנ"ל: 
@00שנת תרע"ז. 
@11ויצא יעקב מבאר שבע וילך חרנה, @33יש להתבונן ביעקב שתחילה קיבל הברכות ואח"כ הוצרך להיות בגלות אצל לבן והרי בצדיקים כתיב המקללים קודם למברכים, כברש"י בפסוק אורריך ארור ומברכיך ברוך, כי הצדיקים תחילתן יסורין וסופן שלוה, וא"כ הברכות שהשיג שהוא תכלית השלימות, לכאורה הי' צריך להיות אחר כל היסורין, והרי אנו רואין כאן להיפוך שקודם הברכות ישב אוהלים בשלוה והשקט ומנוחה, ואחר הברכות סבבוהו רעות רבות וצרות לבן ועשו דינה ויוסף, כבמדרש לא שלותי ולא שקטתי ולא נחתי ויבוא רוגז, עד שכמעט שעבר מן העולם בהיותו בן שלשים ומאת שנה ישב בשלוה במצרים והאיך יתכן זה: 
@66ונראה @77דהנה בזוה"ק (קנ"ב:) ד"א ויצא יעקב וגו' ר' אבא פתח אשרי שומרי משפט עושי צדקה בכל עת, ומאריך בדרשא דהאי קרא, ואינו מובן כ"כ מה ענינו לויצא יעקב, ונראה עפי"מ שהגדנו כבר במק"א בהפרש שבין השופט לבין המלך, שלכאורה הי' תעודתם אחד לשפוט את ישראל וללחום מלחמותיהם, ומה הי' חטא בנ"י כששאלו להם מלך, הלא כך הוא המצוה ושלש מצות נצטוו ישראל בכניסתם לארץ, למנות עליהם מלך וכו', ופרשנו כי מדת המשפט הוא להעמיד כ"א בשלו, וכענין שכתוב עשיתי משפט וצדק בל תניחני לעושקי, שבעשיית ישראל המשפט שלא להניח לעשוק אחד מחברו, זוכין לעומתו שלא יהי' ביכולת שום נברא לעשוק דבר מה השייך לישראל, וע"כ ארץ ישראל הראוי מעולם לישראל, אלא שעשוקה היתה ביד זולתם וכמו שפירש"י בפסוק והכנעני אז בארץ, הועיל לזה זכות השופט לכבוש הארץ וללחום נגד הבאים לעשוק אותם מידם, וע"כ תעודות השופט באשר הוא מרכבה למדת המשפט לעשות משפט בישראל ובזכות זה ללחום מלתמת מצוה של ישראל שהוא כיבוש א"י מיד העושקים אותה שהם הכנענים, או להציל את ישראל מכל השאטים אותם מסביב, אבל אין ענין שופט למלחמת הרשות כלל, אך תעודת המלך הוא להרחיב גבול הקדושה נוסף על נחלתם שמעולם, וכמו שכבש דוד המע"ה את סוריא, אלא שחכז"ל תפסו עליו במה שכבש את סוריא קודם כיבוש כל א"י, ומכלל שהסדר הי' לכבוש תחילה את א"י שהוא מדת השופט, ואח"כ ללחום מלחמת הרשות כדי להוסיף ולהרחיב גבול הקדושה, וע"כ כמו ששופט ישראל הוא מרכבה למדת המשפט כן מלך ישראל הוא מרכבה למדת המלכות, וידוע במקובלים ענין מדת מלכות שמים שיורדת למטה לעולמות הנמוכים ללקט אורות ולהרחיב גבול הקדושה, ומלך ישראל הי' מרכבה למדה זו, וזה הי' חטא ישראל ששאלו להם מלך קודם זמנו עוד שעדיין לא הי' כל הארץ נכבשת והי' צריך להתנהג ע"י שופט עדיין: 
@66ובדוגמא @77זו י"ל שהי' ענין יעקב שהבכורה והברכות מעולם הי' ראוי לישראל, אלא שהנחש הקדמוני הי' רוצה לעשוק זה מן הקדושה, והי' מענין יעקב כמדת השופט שלא להניח לעשוק דבר מה מישראל, והשתדל בדבר עד ששב הכל למקום הראוי לו, והי' כענין כיבוש הארץ תחילה ע"י השופט, אך אחר שנתבצר גבול הקדושה נתבקש עוד להרחיב גבול הקדושה ולצאת לחו"ל ללקט אורות, וכענין תעודות המלך וכיבוש סוריא, וזהו ענין יעקב שהלך חרנה וכל מאורעותיו אח"כ, ואפשר עוד לומר שזהו הי' כוונת יצחק מתחילה לברך את עשו, שחשב שיעקב הוא במדריגת השופט מרכבה למדת המשפט, כי זהו מדתו משפט דאיהו רחמי, ועשו יהי' במדריגת מלך, אך באשר הי' עשו רשע, סיבבה רבקה שגם מדריגת מלך תסוב ליעקב, ולפי"ז יובן דברי הזוה"ק, דפתח פתחא להאי פרשתא מהא דכתיב אשרי שומרי משפט עושי צדקה בכל עת, שענין משפט וצדקה מקבילים נגד שתי מדות הנ"ל, מדת המשפט הוא להעמיד את כל אחד בשלו ולהיות נשמור מהיות עשוק מזולתו, ומדת הצדקה הוא להשפיע להעני אף שאין להעני חוב עליו, והא התרחבות גבול ההשפעה, יותר מכפי המשפט, שהמשפט הוא שלא יהי' נעשק מזולתו לבד, אבל לדקה הוא התפשטות והרחבת חלקי הטוב ונדיבת הלב, ע"כ במדת המשפט מעוררין למעלה שיהי' ישראל נשמרים מעושק אדם, ובמדת הצדקה מעוררים למעלה התרחבת והתפשטות גבול ישראל, א"כ יפה פתח פתחא להאי פרשתא מהכא, הישיבה בבאר שבע ובזוה"ק דהוא כללא דארעא דישראל, והי' מעין מדת השופט שעליו יסוב הקרא אשרי שומרי משפט, והא דוילך חרנה הוא התפשטות והתרחבת גבול הקדושה, והוא מדת המלך, וזה זוכין בזכות עשיית הצדקה, ויש לדקדק באותיות חרנה אחר שאמרנו שהוא מעין מדת המלכות שיורדת למטה, וידוע שמלכות מעולם שלמעלה יורדות לשלוש ראשונות לעולם שלמטה, ולעומתם הם אותיות חרן, ח' רומז לחכמה, נון פשוטה לבינה ר' באמצע רומז לכתר, שהוא ראשית הכל כי הכתר נמי נקרא ראשית ועי' בזוה"ק (ל"א:) ובנצוצי אורות אות א', ומעתה יובן שענין התפשטות והתרחבת גבול הקדושה הי' הזמן אחר שקיבל הברכות יעבדוך עמים וישתחוו לך לאומים וגו' שיעק"א ע"ה השיג מדריגת המלוכה על כל העולם, וע"כ אז דווקא הי' זמן יציאתו לחו"ל, והכל הי' פועל דמיוני על לעתיד, אלא שיעק"א ע"ה פעל זה הענין ע"י נסיון וצירוף ומירוק, ולעתיד יזכו ישראל לזה ע"י תכלית הטובה ותענוג: 
@66ואפשר @77לומר עוד שזה ענין שם יעקב וישראל, שענין להציל העשוק מיד עושקו, צריכין לעשות בתחבולות ועקבה, כמ"ש עם עקש תתפל, ואין לך עיקש יותר מזה שבא לעשוק מגבול הקדושה, אבל שם ישראל הוא על התרחבות והתפשטות גבול הקדושה, כמ"ש כי שרית עם אלקים ועם אנשים ותוכל, והנה שני מדות האלו, כמו בכלל כן הוא בכל פרט ופרט, ולעומת שם יעקב וישראל יש בכל פרט ופרט שני ענינים, תפילה ותורה, שצריך כל אדם להיות נשמור מעושק הסט"א שרודפין אחר האדם לתפשו במזימות זו חשבו, והוא ענין תפלה להיות נושע מכל הקמים על האדם, אך תורה הוא התפשטות גבול הקדושה, א"כ תפלה ותורה מקבילים לשם יעקב וישראל, וכשנדקדק נמצא בכל פרשת מ"ת כתיב שם ישראל זולת פעם אחת כה תאמר לבית יעקב, וע"ז פרשו ז"ל שהכונה על הנשים, וידוע שאשה אין דרכה לכבוש, ואיננה בענין התרחבות והתפשטות גבול הקדושה: 
@66ולפי @77האמור יש לפרש נמי הא דאמרו ז"ל לא שיעקר שם יעקב ממקומו, אלא יהי' שם ישראל עיקר ויעקב תפל לו, כי ענין זה להיות נשמר מעושק כוחות החיצונים, נוהג בכל אדם תמיד אפי' בגדולים שבגדולים וא"א בלתי שם הזה, וע"כ אי אפשר שיהי' נעקר שם זה אף אחר שנקרא ישראל: 
@66ויש @77לומר שזהו נמי ענין זכור ושמור בשבת, שמור מקביל לשם יעקב, להיות נשמר שלא יעול סט"א בחלל דילה כבזוה"ק, וזכור הוא התרחבות והתפשטות גבול הקדושה מקביל לשם ישראל: 
@00שנת תרע"ח. 
@66יש @77להתבונן בענין הפרשה בגלותו של יעקב שהי' כ"כ קשה עד שהי' מתיירא מאד שלא יבוא ח"ו לשלש עבירות ע"ז ג"ע שפ"ד וללה"ר, והוצרך להבטחה ולנדרים מה שלא מצינו כן בירידתו של אברהם ויצחק לפלשתים, ועוד זאת שהי' נצרך למירוק בכפליים צרת לבן צרת עשו ועוד כמה דקדוקים שנלאיתי לכותבם: 
@66ונראה @77דהנה בזוה"ק שיעק"א ומרע"ה הי' בחד מתקלא אלא שמרע"ה מלגיו ויעקב מלבר, ובכן מענינו של מרע"ה יש לעמוד על ענינו של יעקב, והנה כיבוש שני מלכי האמורי אשר בעבר הירדן סיחון ועוג הי' נעשה ע"י מרע"ה, ובוודאי שלא הי' במקרה אלא שלא הספיק לזה כחו של יהושע, וי"ל הטעם כי ידוע ששבעה אומות הם מקבילים לשבעה מדות הרעות, כל אחד הי' לו מדה מיוחדת לרוע, ואף שבוודאי הי' כל אחד מקולקל בכולם, מ"מ מדה אחת רעה הי' לכל אחד מיוחד ביותר, אך סיחון ועוג הי' בהם ענין אחר, והיינו דבש"ס ר"ה סיחון שדומה לסייח במדבר, וברש"י חמור הבר, והיינו שענין שנקרא חמור שהוא תכלית החומרי הוא קליפה המושכת לזנות רח"ל, וכאמרם ז"ל בסוטה היא עשתה מעשה בהמה, וחמור מיוחד בזה ביותר, כמ"ש אשר בשר חמורים בשרם, ולא חמור של ישוב אלא חמור הבר, שהי' כ"כ שטוף עד שיצא מגדר הישוב, והיא קלקול בכללת צורת האדם מקורא דכל שייפי גופא, וכאמרם ז"ל כל שאין רמ"ח אבריו מרגישין וכו' וע"כ נקרא סיחון מלך האמורי אשר יושב בחשבון, ובתיבת חשבון דרשו חז"ל חשבון הנפש חשבונו של עולם, הפסד מצוה כנגד שכרה ושכר עבירה כנגד הפסדה, שאין לך המאפיל את השכל כמו השטוף בתאוה רעה זו שהיא מעשה בהמה להיפוך השכל, וברמב"ם שאין מחשבת עריות מתגברת אלא בלב הפנוי מן החכמה, וע"כ היא היפוך חשבון הנפש, וזהו שקליפת סיחון אשר בחשבון ואינו מניח לחשוב חשבונו של עולם: 
@66וענין @77עוג מלך הבשן אשר יושב בעשתרות באדרעי, יש להתבונן בו, והנה כ"ק אבי אדמו"ר זצללה"ה הגיד בשם רבו הגאון הקדוש הרי"ם זצללה"ה מגור שאדרעי הוא מלשון דרועא שהוא קליפה לעומת תפילין של יד עכ"ד, ויש להוסיף בו דברים, דהנה כתיב אשר יושב בעשתרות באדרעי והם שני מקומות, ועשתרות ידוע עד היום ונקרא בערבי בעשתרא, והנה עשתרות פירש"י ריש דברים שעשתרות זה הוא עשתרות קרנים שהי' שם רפאים שהכה אמרפל שנאמר ויכו את רפאים בעשתרות קרנים, ועוג נמלט מהם, וי"ל דכמו שאדרעי מלשון דרועא מקביל לתפלה של יד, כן עשתרות קרנים שקרנים הוא בגובה הראש, היא קליפה מקביל לעומת תפלה של ראש, כי תפלה של ראש הוא כמו קרנים בגובה הראש, וי"ל שתפילין יש לקרותם קרנות צדיק, ולעומתם עשתרות זה הוא קרני רשעים, ועליהם נאמר וכל קרני רשעים אגדע תרוממנה קרנות צדיק: 
@66ביאור @77הדברים דהנה בתיקוני הזוהר תיקון שבעין דעוג מלך הבשן הוא עמודא דאמצעיתא דקליפה, וידוע דעמידא דאמצעותא בקדושה הוא המחבר את עלמא עלאה ועלמא תתאה, וידוע דדוגמת עלמא עלאה ועלמא תתאה באדם הוא המוח והשכל הוא עלמא עלאה והלב הוא עלמא תתאה, ואדם השלם מחבר עלמא עלאה ותתאה היינו שמשעבד את המוח והשכל לחשוב במה שראוי לחשוב ולהשכיל להטיב, והלב להשתוקק למה שראוי להשתוקק, כי יש שאף שהשכל משכיל הלב בטבעו מושך לדברים בלתי ראוים ואינו נשמע להשכל, וע"כ צריכין לשעבד את שתיהן לשמים, וזהו מצות תפילין לשעבד את המוח והלב לשמים, של ראש שעל המוח מקביל לעלמא עלאה, ותפילין של יד כנגד הלב מקביל לעלמא תתאה, ולפי זה מובן דאדם בליעל הוא להיפוך קליפה מושכת למחשבות רעות ולאפיל את אור השכל לעומת ולהיפוך תפילין של ראש, ולהכניס תאוות ותשוקות רעות בלב לעומת ולהיפוך תפילין של יד, וזהו קליפת עוג מלך הבשן שיושב בעשתרות באדרעי, ששתי הרעות בו יחד, והוא קלקול המוח והשכל וקלקול הלב, וי"ל דמה שלא כתוב בעשתרות ובאדרעי בואו החיבור, כי סט"א שארי בחבורא וסיים בפרודא כידוע, ומ"מ מובן דברי התקה"ז שעוג מלך הבשן הוא עמודא דאמצעותא דקליפה, שמקלקל את המוח שהוא דוגמת עלמא עלאה ומקלקל את הלב שהוא דוגמת עלמא תתאה היפוך אדם השלם מרכבה למדת עמודא דאמצעיתא, המחבר את המוח והלב להיות לאחדים לעבודת השי"ת, שבזה מחבר עלמא עלאה ותתאה: 
@66ולפי @77האמור יובן ענין שתי אלה קליפות קשות של סיחון ועוג, שהם כוללים, סיחון שמקלקל צורת האדם בכלל ומקורא דכל שייפי גופא, ועוג המקלקל את המוח והלב יחד שהם כלל האדם, אשר דוגמתם בקדושה הוא תפילין של ראש ושל יד יחד, וידוע דכל התורה הוקשה לתפילין כמ"ש למען תהי' תורת ה' בפיך, ומובן שכמו בקדושה הוקש לכל התורה כולה, כן להבדיל דוגמתן בטומאה הוא כח רע כולל כל הרעות שבעולם: 
@66ונראה @77עוד לומר דהנה כל אדם צריך שיהי' בו תמיד שתי אותיות, בחול אות ברית מילה ואות תפילין, ובשבת אות ברית מילה ואות שבת, וכמו בתפילין האות כפול של ראש ושל יד מוח ולב, דוגמת עלמא עלאה ועלמא תתאה כנ"ל, כן האות שבת הוא כפול זכור ושמור, זכור במוח עלמא עלאה ושמור בלב עלמא תתאה, וי"ל דסיחון ועוג בטומאה הם היפוך שתי אותיות אלו סיחון היפוך אות ברית מילה, ועוג היפוך אות תפילין ואות שבת, והנה כ"ק אבי אדמו"ר זצללה"ה הגיד בענין שתי האותות, כי האדם בעוה"ז הגשמי הוא כאבידה כמ"ש תעיתי כשה אובד בקש עבדך, ואבידה מחזירין בסימנים, ואות היינו סימן כמו שדרשו סימנים מקרא דעד דרוש אחיך אותו, וידוע דשני סימנים דינן כמו סימן מובהק דמועיל מדאורייתא עכ"ד ודפח"ח, ולפי"ז מובן דסיחון ועוג שהם היפוך שתי אותות אלו הם מאבידין את האדם בכללו, ומאן דנחית לאבדון לא סליק לעלמין כבזוה"ק: 
@66ולפי @77האמור יובן אשר לכבוש קליפות קשות כאלו לא הי' יכול להיות אלא ע"י מרע"ה שהוא ע"ה הי' אדם השלם מרכבה למדת עמודא דאמצעותא, והגיע לכל מיני השלימיות והי' מלך וכה"ג ולוי והרכין את השמים לארץ וכמ"ש וירד ה' על הר סיני והוריד הלוחות למטה והגביה את הארץ לשמים במה שהגביה את ישראל למעלה ועשה אותם לב אחד לאביהם שבשמים וכמ"ש ויחן שם ישראל, ואמרו ז"ל כאיש אחד בלב אחד, ובמדרש שלכן נקרא יקיתואל שקוו ישראל לאל בימיו, ומחמת שהי' כחו יפה לחבר את כל העולמות עולם העליון והתחתון ודוגמתם באדם, ע"כ הי' כחו גדול לכבוש את שני מלכי האמורי אלה, מה שלא הי' יכול לעשות זולתו: 
@66והנה @77מדה זו מצינו ג"כ ביעק"א ע"ה איש תם יושב אוהלים, ובזוה"ק שאוהלים אלו הם עלמא עלאה ועלמא תתאה, וכמו שידוע דיעקב כלול הוה ומרכבה למדת עמודא דאמצעותא, וע"כ הי' כחו יפה להכניע ולכבוש כחות חיצונים הכוללים כענין סיחון ועוג הנ"ל, וכמו שלא"א ע"ה נאמר לו צא וכבוש הדרך לפני בניך במצרים, ובודאי כן הי' ענין יצחק בירידתו לפלשתים כבישת הדרך לפני בניו, אף שלא נמצא זה מפורש, אך כל אלה הי' כחות רעות פרטיים לעומת מדתם שהי' פרטים כידוע אברהם קו הימין יצחק קו שמאל, אבל לא הי' בכחם לכבוש כחות כלליות, עד שבא יעקב שכחו יפה גם לזה, וי"ל שכענין סיחון ועוג שנכבשו ע"י מרע"ה כן כחו של לבן וכחו של עשו ענינם כמו סיחון ועוג, ויעק"א ע"ה הכניעם: 
@66והנה @77עפ"י מה שהגדנו שסיחון דומה לסייח במדבר הי' ענינו קליפה המושכת לערוה יוצא מגדר הושוב והוא גם הכולל כל צורת אדם מקורא דכל שייפי גופא כן מצינו ענין עשו, ובמדרש פ' צ"ט שעשו הוא היפוך יוסף הצדיק, זה פירש מן הערוה וזה נדבק בערוה, משמע שזה הי' ענין עשו, היפוך מיוסף הצדיק שהי' זה ענינו ומדתו שומר הברית כנודע, הנה דעשו הי' ענינו ערוה וזנות, היפוך אות ברית מילה, והוא דומה לקליפת סיחון, ובמדרש פרשה מ"ג כי לדם אעשך ודם ירדפך אם לא דם שנאת ודם ירדפך, ועשו שונא הוא את הדם [בתמי'] וכו' ר' לוי אמר זה דם של מילה, הרי שהי' היפוך ברית מילה לגמרי, וזהו שהי' שונא את דם ברית מילה, ושונא מורה שהי' היפוך לו לגמרי, דאם איננו מקיים לבד לא שייך לומר שהוא שונא לו: 
@66וענין @77לבן הארמי נראה שהי' דומה לעוג מלך הבשן, דהנה בזוה"ק (קס"ו:) לבן הארמי הוה חרש "בחרשין" ורב "הקוסמין" ואבוי דבעור הוה ובעור אבוי דבלעם דכתיב בלעם בן בעור הקוסם ולבן חכים "בחרשוי" "וקסמוי" יתיר מכלהו ועוד בדף (קס"ז.) כתוב בי' בבלעם ולא הלך כפעם בפעם לקראת נחשים דהכי הוא ארחי דאיהו הוה מנחש, בלבן כתוב "נחשתי" דאשגח "בחרשוי" "ובקסמוי" בעסקא דיעקב וכד בעי לאובדא ליעקב "בנחשא" "ובחרשו" דילי' ולא שבקי' קב"ה, והיינו דאמר בלעם בר ברי' כי לא "נחש" ביעקב ולא "קסם" בישראל מאן יכול להון דהא סבא בעא לאובדא לאביהון "בנחשים" "ובקסמון" דילי' ולא סליקא בידוי, והנה ידוע בזוה"ק דנחש וקסם תרין דרגין אינון, ובזוה"ק ח"ג (ר"ז.) מסטרא דנחש נפיק שור, מסטרא דקסם נפק חמור, וכבר אמרנו במק"א דשור היא שכלי וכמ"ש ידע שור קונהו, וחמור הוא תאוה נטוע בלב, ונראה שתרין דרגין אילין הוא לעומת תפילין ש"ר ושל יד בקדושה, ושתיהן הי' בלבן, ובפשיטות נמי הי' רמאי קלקול בשכל, ואמר יש לאל ידי לעשות עמכם רעה, הרי הי' לו כת רע בשכל לעומת תפילין ש"ר ויש לאל ידי לעשות רעה הוא לעומת תפילין של יד, והנה הוא דוגמת עוג מלך הבשן אשר יושב בעשתרות באדרעי: 
@66ומעתה @77יובן אשר להכניע קליפות קשות כאלה "עשו" "ולבן" שהם דומה לקליפת סיחון ועוג לא הי' אפשר אלא ע"י יעקב, כמו שקליפות סיחון ועוג לא הי' אפשר אלא ע"י מרע"ה, וע"כ אין תימה מה שהי' ירא יעק"א שלא יגברו הם ח"ו עליו וימשכוהו לכל רעות שבעולם, וי"ל שזהו הרמז דנרמז לו בחלום והנה מלאכי אלקים עולים ויורדים בו, היינו תרי לעומת תפילין ש"ר ולעומת תפילין של יד שבידו נתנו להעלותם בבית לבן או ח"ו להורידם, או י"ל דידוע מי יעלה לנו השמימה ר"ת מילה ום"ת הוי', וע"כ מלאכים שנבראו ממצות מילה ופריעה עולים, ותפילין הוא דוגמת בהמ"ק המשכת קדושה למטה נקראו המלאכים שנבראו מהם יורדים ומחמת חומר הנושא הי' מתירא מאד והוצרך לנדר שידוע שנדר הוא בשער הנ' מלשון נ' דר, וידוע שכל מי שזוכה לשער החמשים שוב אי אפשר לו להתקלקל: 
@66ועם @77זה יתבאר ענין הנדר והי' ה' לי לאלקים, והאבן הזאת אשר שמתי מצבה יהי' בית אלקים וגו', ששתי אלה מקבילים לעומת שהי' מתיירא משני אלה עשו ולבן דהנה בזוה"ק (ק"נ:) והי' ה' לי לאלקים אנא אהא משיך ברכאן ממבועא דנחלא דכלא לאתר דא דאקרי אלקים, ת"ח ישראל דאיהו באמצעותא כלא נטיל הוא בקדמייתא ממקורא דכלא ולבתר דימטי לי' מיני' נגיד ואמשיך להאי אתר וכו' והיינו כמדתו יושב אוהלים בין עלמא עלאה לתתאה ומחבר את שתיהן, וזה מקביל לעומת השמירה מלבן נחש וקסם שור וחמור כנ"ל, היפוך מתפילין ש"ר ושל יד כנ"ל, ומה שאמר והאבן הזאת אשר שמתי מצבה יהי' בית אלקים, י"ל שזה מקביל להשמירה מעשו כח המושך לערוה ובכללו חטא הידוע כנ"ל, ויתבאר עפ"מ דאיתא בזוה"ק ח"ב (כ"ו.) דמאן דמשקר בברית פריש תיאובתא ולא נטל מאן דנטל ולא יהב לאתרי' דהא לא אתער לאתרי', ועוד בזוה"ק ח"ב (רכ"ה.) ועל דא אתעביד משכנא על ידא דבצלאל דהא איהו ברזא דיוסף קא שרייא דאיהו רזא דברית קדישא, וע"ד משה פקיד ובצלאל עביד למיהוי כלא ברזא דגופא וסיומא דגופא דאיהו את קיומא קדושא כו', ובאבן עזרא דברים ל"ד ט"ז בפסוק אחרי אלהי נכר הארץ, ידענו כי השם אחד והשינוי יבוא מהמקבלים והשם לא ישנה מעשיו כי כולם בחכמה, ומעבודת השם לשמור כח הגדול כפי המקום על כן כתוב את משפט אלקי הארץ על כן אמר יעקב הסירו את אלהי הנכר, והפך המקום הדבק בעריות שהם שאר, והמשכיל יבין, עכ"ל, ועוד אמרו ז"ל בש"ס גיטין דטיטוס הרשע ימ"ש גידר את הפרוכת ונעשה נס והי' דם מבצבץ ויוצא, וכל זה ידוע למבינים ולא אוכל לפרש יותר: 
@66ולפי @77האמור מענין לבן הארמי יובן מה שאמר אח"כ ויהי לי שור וחמור היינו שהכניע את נחש וקסם שהם קליפת שור וחמור לעומת תפילין של יד ושל ראש, ויובן עוד אשר נשמת רחל ולאה שהם דוגמת עלמא תתאה ועלמא עלאה כבזוה"ק, הי' נמצאים בבית לבן, כי כל דבר נתמרק בדבר שהיפוך לו, ויעקב באשר הכניע קליפת לבן רווח להו מתמן לעומת שהכניע את קליפת שור וחמור נחש וקסם: 
@66ולפי @77האמור יתבאר עוד הא דכתיב ויהי כאשר ילדה רחל את יוסף רצה יעק"א לשוב ורק ע"י בקשת לבן נעכב עוד תמן, וכבר דקדקנו בזה דיעקב שרצה לשוב בוודאי שתיקן כל הצורך, וא"כ היתכן שיתפייס בעבור שכרו שהבטיח לו לבן, וכמו שבטח בהשי"ת שיעמוד לו נגד עשו, הי' לו לבטוח שיתן לו רכוש ואם הבין שעוד לו לתקן בבית לבן כאשר הוא באמת בזוה"ק, למה תחילה רצה לשוב, תחילה מה קסבר ולבסוף מה קסבר, ובוודאי לא עבור שיסכים לבן להשכר אמר שרוצה לשוב, כי יעקב אמיתי הוא, ועוד אם תאמר שעשה זה לתחבולה לא הי' לרש"י לפרש שאחר שנולד שטנו של אותו האיש בטח יעקב בהקב"ה ורצה לשוב אחר שאמרת שבאמת לא הי' כוונתו לשוב: 
@66אך @77לפי דרכנו הנ"ל י"ל דיעקב באמת חשב דאחר שהוציא משם את שתי מרגליות טובות רחל ולאה שהם דוגמת עלמא עלאה ותתאה והוא המחברם, כבר גמר את אשר עליו לעשות בבית לבן, שהוא דוגמת עוג מלך הבשן היושב בעשתרות באדרעי, ומעתה הגיע העת לילך ולהכניע את עשו שהוא דוגמת סיחון כנ"ל אחר שנולד יוסף שטנו של אותו האיש, אך כשהפציר בו לבן להשאר עוד אצלו, והוא הי' יודע ומכיר בלבן שהוא שונא לו עד התכלית כמו שאנו אומרים בהגדה של פסח שפרעה לא גזר אלא על הזכרים ולבן ביקש לעקור את הכל שנאמר ארמי אובד אבי, ובודאי הי' לבן מוחל כל העושר שבא לו לרגלי יעקב כדי שלא יצטרך להביט בפניו, ומזה עצמו שלבן הפציר בו שישאר עוד אצלו הבין שעוד לו לתקן בבית לבן, ובאמת כן הי', והיינו דבזוה"ק בסתרי תורה בהא דויצג את המקלות אשר פצל ברהטים וגו' עשה ענין תפילין, והוא היפוך כל ענין לבן ועוג מלך הבשן, תפילין ש"ר ותפילין של יד, והאומנם שלעצמו כבר יצא ידי חובתו במה שרווח מתמן את המרגליות טובות רחל ולאה, עדיין הי' צריך לענין התפילין לזרעו אחריו, וכענין אברהם שנאמר לו צא וכבוש הדרך לפני בניך, ואינו רחוק שכל מצות תפילין שזכו ישראל מידו היתה זאת להם, וע"כ כשגמר גם את תיקון זה נאמר לו אנכי האל בית אל אשר משחת שם מצבה אשר נדרת שם נדר עתי: קים צא מן הארץ הזאת, כי זה מקביל לענינו להכניע כחו של עשו כנ"ל, והיינו שרמז לו כי עתה הגיע העת להכניע את עשו: 
@66ויש @77עוד מקום לומר שלעומת תפילין של ראש שבמוח ותפילין של יד שבלב, הי' ענינו בבית לבן בשתי מיני בהמות כבשים ועזים, כבשים נגד הלב, שמה כבשים אין להם אלא קול אחד וכו' ועזים נגד השכל, וזהו הענין דעזים מסגי ברישא, ועזים נגזר מלשון עוז, שהשכל יש בו ענין החוזק והעוז, וכבש נגזר מלשון כבוש תחת ידך שהיא הכנעה, וכך הוא טבע הכבשים רכות הלב, ומשניהם רווח ענין תפילין ש"י ותפילין ש"ר: 
@66ועם @77זה יש לפרש מה דכתיב ויעקב הלך לדרכו ויפגעו בו מלאכי אלקים ויאמר יעקב כאשר ראם מחנה אלקים זה ויקרא שם המקום ההוא מחנים, ובזוה"ק שיעקב הכיר אותם שהם הם המלאכים שראה אותם בחלום עולים ויורדים, ובכן י"ל ששתי מחנות אלו מחמת דרווח תמן תרין מרגליות טובות רחל ולאה, או לעומת תפילין ש"י וש"ר שהם דוגמתן, וכמו שהגדנו לעיל בענין המראה, והנה מלאכי אלקים עולים ויורדים בו שהם הנבראים ממצות תפילין שהם שוים לעומת תפילין ש"ר ושל יד עיי"ש וזהו מחנים: 
@11ויצא יעקב מבאר שבע וילך חרנה @33במדרש כבר כתיב וישמע יעקב אל אביו ואל אמו וילך פדנה ארם ומה ת"ל ויצא יעקב אלא וכו' אף אני הריני הולך לבאר שבע אם יתן לי רשות הריני יוצא, עוד שם וכי לא יצא משם אלא הוא וכו' בזמן שהצדיק בעיר הוא זיוה הוא הדרה יצא משם פנה זיוה פנה הדרה וכו', ויש לדקדק דמ"מ עדיין יקשה למה כתיב וילך חרנה הלוא כבר כתיב וילך פדנה ארם והו"ל לכתוב ויצא יעקב מבאר שבע ויפגע במקום והי' נאות בלשון הכתוב שמפרש כל מה שאירע לו בדרך עד וישא יעקב רגליו וילך ארצה בני קדם, ולא הי' המקרא חסר כלום, ובפשיטות י"ל שרמז בזה מה שאמרו ז"ל איהו עד לחרן אזיל וכו' ויהב דעתיה למיהדר ואח"כ הי' המעשה ויפגע במקום, אך לפי פירש"י וילך חרנה יצא ללכת לחרן, משמע דס"ל לא כהך דרשה, אלא עוד קודם שהלך לחרן אירע לו כל אלה, א"כ למה צריך הכתוב לכתבו כלל: 
@66ונראה @77דהנה אמרו ז"ל אברהם תיקן תפילת שחרית דכתיב וישכם אברהם בבוקר אל המקום אשר עמד שם וגו' ואין עמידה אלא תפילה, יצחק תיקן תפילת המנחה דכתיב ויצא יצחק לשוח בשדה וגו' ואין שיחה אלא תפילה וכו' יעקב תיקן תפילת הערב דכתיב ויפגע במקום ואין פגיעה אלא תפילה, ויש לדקדק למה לא כתיב באברהם ויצא אל המקום וגו' כמ"ש ביצחק ויצא יצחק לשוח בשדה, שגם אברהם הלוא יצא מאהלו אל מקום ההוא, וי"ל שלשון יציאה היא ממדתו ומהבחינה שהי' עומד בו כמ"ש הנה ה' יוצא ממקומו ודרשו ז"ל הובא ברמב"ן וירא י"ח י"ח יוצא ובא לו ממדה למדה יוצא ממדת הרחמים ובא לו למדת הדין, אף שאין משם ראי' גמורה, שבהשי"ת שמלא כל הארץ כבודו אין שייך לומר יציאה בפשיטות, וע"כ בהכרח דרשו ממדה למדה, אבל בבו"ד אין הכרח לפרש כן כי יש לפרש כפשוטו, יציאה גשמית ממקום למקום, מ"מ לא לחנם כתבו הכתוב אחר שאין צורך להודיענו יציאה הגשמית שמובן מאליו, בודאי בא הכתוב והשמיענו יציאה רוחנית עמדה למדה, וע"כ יצחק שהו"ל לכתוב ויצחק השיח בשדה וגו' וכתיב ויצא יצחק פירושו יציאה ממדה למדה, והיינו שיצחק מדתו בדין ובפחד כשתיקן תפילה רחמים ותחנונים לפני המקום יציאה הוא ממדתו כי אין מרחמים בדין, וע"כ באברהם שכל מדתו חסד ורחמים כשתיקן תפילה לא שייך בו לומר לשון יציאה שהרי כך הוא מדתו תמיד: 
@66ולפי"ז @77יעקב שמדתו רחמים, והוא הרחמן שבאבות נמי אין שייך בו לשון יציאה לתיקון התפילה, וע"כ לא הי' אפשר להכתוב לכתוב ויצא יעקב מבאר שבע ויפגע במקום דהיינו שתיקן תפילת ערבית שלתיקון תפילה אין שייך בו לשון יציאה, וע"כ מחמת שהוצרך לכתוב לשון ויצא להשמיענו שהי' בבאר שבע ליטול רשות או שיציאת צדיק מן העיר עושה רושם, הי' מוכרח להסמיך לו וילך חרנה, ולזה יצדק הלשון יציאה שהי' איש תם יושב אהלים על התורה ועבודה, וכך הי' מדתו מעולם בבית מדרשו של שם ועבר, ועתה יצא ממדה זו ללכת לחרן מקום הכישוף והטומאה חרון אף ה' כמו שדרשו ז"ל בפסוק מחרן אנחנו עיי"ש, ושני המקומות באר שבע וחרן הם הפכים זה מזה, ע"כ יצדק בו לשון יציאה, וחזר ומפרש מה שאירע לו בדרך שתיקן תפלת ערבית: 
@66ולפי @77האמור יש לפרש הלשון שאמרו ז"ל בש"ס שבת (קי"ט.) בואו ונצא לקראת שבת מלכתא, שהיא יציאה מהבחי' ומהמדה שאדם עומד בו בימות החול לקראת שבת, וממוצא הדברים לימוד גדול איך לגשת לקבלת שבת שלעומת היציאה מימות החול זוכין לקבל שבת: 
@66במדרש @77אשא עיני אל ההרים, אל ההורים למלפני ולמעבדני, מאין יבא עזרי, אליעזר בשעה שהלך להביא את רבקה וכו' ואני לא נזם אחד ולא צמיד אחד, חזר ואמר מה אנא מובד סברי מן בריי ח"ו לית אנא מובד סבריי מן בריי אלא עזרי מעם ה': 
@66וראיתי @77למפרשי המדרש שהגיהו ומחקו תיבת חזר, ובוודאי בפשיטות צדקו דבריהם שמתיבת חזר משמע שתחילה הי' כמתייאש ח"ו אלא שחזר מהיאוש. וזה לא יתכן לומר על יעק"א ע"ה דכולי יומי בחד קטירא אתקטר: 
@66ויש @77לפרש בלי הגהה דודאי איש הבוטח בה' והשליך על ה' יהבו ואינו מחשב חשבונות, אלא סומך על השי"ת שהוא יישר דרכו ויפלס מצעדו לטוב, הוא המדה טובה מאד, אבל נראה שעוד טוב ממנו הוא המחשב דרכו ומבין שאין לו עפ"י דרך הטבע שום רוח והצלה וכל חיתו איננו עפ"י דרך הטבע כלל, והוא איש אובד עצות, וחוזר ואומר לנפשו אף שאין לו תקוה עפ"י דרך הטבע, מ"מ הנני מייחל ומקוה לתשועת ה' ובוטח לעזר השי"ת מאתו למעלה מהטבע, זה טוב יותר, והוא כענין ויתרון האור מן החושך, שלעומת שיש חושך בעולם ירגיש טובת ומתיקת האור עוד יותר, ועוד בו תועלת כי הבלתי מחשב כלל כנ"ל, יש עדיין חשש פן באחד הזמנים יעבור עליו רוח לחשוב כי תשועתו בדרך הטבע, כי האדם בעל שינוי ולא רבים יחכמו בכל עת ובכל שינוי הזמנים ושינוי מצב הרכבת גופו, אבל המחשב ומבין בטוב שאין לו תשועה עפ"י דרך הטבע, איננו עוד תחת חשש הנ"ל: 
@66ובספר @77גבורות ה' למהר"ל פרק ד' בהא דבש"ס כתובות מעשה בריב"ז שראה ריבה אחת שהיתה מלקטת שעורין מבין גללי בהמתן של ערביים וכו' א"ל רבי זכור אתה כשחתמת על כתובתי וכו' והיית קורא אלף אלפים דינרי זהב מבית אבי' חוץ משל חמי' אשריכם ישראל בזמן שאתם עושים רצונו של מקום אין כל אומה ולשון שולטת בכם, וכשאין אתם עושים רצונו של מקום מוסר אתכם ביד אומה שפלה וכו' ודקדק מהו השבח כשאין עושים רצונו של מקום, ופירש שזהו השבח שבזה מורה שכל מציאות וחיות ישראל הוא רק מהש"ת ובלעדו אין להם שום מציאות, והראי' שכשאין עושין רצונו של מקום הם כאלו נעדרי המציאות לגמרי, ואינם כמו שאר אומות, בהם תחת משטרי הגלגלים, שאף שנהפך עליהם הגלגל, מ"מ יש להם מציאות נמוך עכ"פ ודפח"ח, ויש להוסיף על דבריו, שהשבח הוא לישראל שהקב"ה מראה להם זה מפועל שידעו שכל הוייתם מאתו ית"ש ושלא יהי' אופן שבאחד הזמנים בעת החושך יכסה ארץ לחשוב שככל הגוים בית יהודה, והוא כדברים הנ"ל שהמחשב ומבין אשר עפ"י הדרך הטבע נסתרה דרכו והוא כאיש אובד עצות והוא חוזר ואומר לנפשו הלוא כל הוייתו אינו בדרך הטבע כלל אלא מאת ה' היתה זאת לי, ובכן בו אני בוטח ועליו הנני סומך, זה טוב יותר מבלתי מחשב ואינו רואה בעיניו שהוייתו איננו עפ"י דרך הטבע אלא שהוא מאמין זה בדרך אמונה בכלל: 
@66ועפ"י @77האמור יש לפרש ביעק"א שעשה חשבון צודק לנפשו שבדרך הטבע אין לו תקוה וחזר ואמר, היינו שחזר מהשקפתו בטבע ואמר לנפשו עזרי מעם ה' עושה שמים וארץ, ואין הפירוש חזר ממה שהי' תחילה כמתייאש ח"ו אלא חזר מהשקיף עוד בדרכיו שאין לו חקוה עפ"י דרך הטבע, והשקיף על מה שכל הוייתו הוא מהשי"ת עושה שמים וארץ, והוא כענין שכתוב ויתרון האור מן החושך, ע"כ השקיף מקודם על החושך ואח"כ על האור, ובזה ירגיש מתיקת האור עוד יותר, ועוד יש בי עוד תועלת כנ"ל: 
@66במדרש @77ושבתי בשלום אל בית אבי משפיכת דמים, משמע דשלום הוא היפוך שפ"ד, והמת"כ הביא מקרא אני שלום וכי אדבר המה למלחמה, וכן הוא אומר דמי מלחמה בשלום, ע"כ, ולזה לא הי' צריך להביא מקרא זה דמי לא ידע דמלחמה הוא היפוך השלום, ועוד דמקרא מלא הוא עת מלחמה ועת שלום ולדעתי שפ"ד אינו מלחמה, כי מלחמה התורה התירה כדמוכח בש"ס גיטין (ל"ח.) עיי"ש, ועוד בש"ס שבועות (ל"ה:) מלכותא דקטלה חד משיתא בעלמא לא מיענשא, ובתוס' בהוצאת למלחמת הרשות קאמר, ועיין גור ארי' וישלח במעשה דשכם, ועוד איזה מלחמה הי' שייך ביעקב, ואם הי' באין עליו למלחמה התורה אמרה הבא להרגך השכם להורגו, ובאמת כי קשה מאוד לומר שיעקב נתיירא שלא לבוא לידי שפ"ד ליטול ממונו של זולתו, ע"כ יצא לפרש דמיירי ממלחמה, אבל א"א לפרש כן כנ"ל, ולדידי הדבר פשוט שרומז לחטא הידוע שהוא כאילו שופך דמים והוא היפוך מדת השלום שהוא צדיק יסוד עולם כידוע, והוא מדתו של יעקב שלא ראה טפת קרי מימיו: 
@66והנה @77בזוה"ק ח"ג (קע"ו:) דשבת הוא שלום שלמא דעילאי ותתאי, ומובן ששמירת שבת הוא תיקון על חטא זה: 
@11והי' ה' לי לאלקים, @33במדרש ר"י דסכנין בשם ר' לוי נטל הקב"ה שיחתן של אבות ועשאן מפתח לגאולתן של בנים, א"ל הקב"ה אתה אמרת והי' ה' לי לאלקים, חייך כל טובות וברכות ונחמות שאני נותן לבניך איני נותן אלא בלשון הזה שנאמר והי' ביום ההוא יצאו מים חיים מירושלים, והי' ביום ההוא יוסיף ה' שנית ידו לקנות את שאר עמי, והי' ביום ההוא יטפו ההרים עסיס והי' ביום ההוא יתקע בשופר גדול וגו' ויש להבין לשון מפתח לגאולתן של בנים, מהו לשון מפתח והול"ל בו בלשון אני אבשר גאולתן של בנים: 
@66ונראה @77לפרש דהנה במדרש פרשה מ"ב ובש"ס מגילה ובכמה מקומות והי' משמש שמחה, וא"כ כאן דאמר יעקב והי' ה' לי לאלקים הוא נמי לשון שמחה, ששמחה הי' ליעקב במענה פיו בהזכירו שה' יהי' לו לאלקים, וידוע דשמחה מגביה את האדם ומנשאהו ומרוממתו למעלה מן הדבר עד שמביאו לפעמים גם לידי ריקוד ולתנועות יוצאין מן הסדר, או לסבול את שונאו כמ"ש הרב בכוונות המקוה, וכך הי' ליעקב בהזכירו שה' יהי' לו לאלקים, וכמו שהמשיל הקדוש ר' דוד זצללה"ה מלעלעוו את עבודת ה' בהתלהבות בעיני זולתו שלא הגיע לידי מדה זו כאיש המרקד לקול כנור נעים עם נבל ובא חרש שאינו שומע ורואה את זה מרקד לעומת שזה מוליך ומביא את המנגן על פני מיתרי הכנור בלי שומע שום קול שכמתעתע וכמשוגע הוא זה בעיניו, אבל מי שמרגיש את נעימת ומתיקת קול הכנור נעים עם נבל, יודע עד היכן הדברים מגיעים אל לבו עכ"ד, ובאופן זה הי' ליעקב בהזכירו שה' יהי' לו לאלקים: 
@66והנה @77גאולתן של ישראל תלוי בתשובה כמפורש בכתוב, אך אי אפשר שישראל יעשו תשובה בעודן בגלותן כי כובד הגלות ברוחניות ובגשמיות מאטים את הלבבות ומאפילים את מאור השכל ומקצר את רוחם עד שאין בטבע האנושי לעשות תשובה ומה יעשה הקב"ה בראשונה יוציאם מהגלות לחירות גוף ונפש ואז בוודאי יעשו תשובה וכמ"ש ביחזקאל ונקוטותם בפניכם וגו' אך איך יתחיל הגאולה, שבלתי תשובה אין גאולה, ונראה כשהקב"ה יזכיר גאולת ישראל יתהוה שמחה גדולה ועוז וחדוה במקומו, וזה יגרום כביכול יציאה מן הסדר להקדים הגאולה להתשובה, ועי"ז תהי' הגאולה אף כשישראל בלתי ראוים ח"ו, כביכול כמו שהאדם כשהוא בשמחה סובל אף את שונאו, ואף שאין שייך זה בהשי"ת מ"מ כל מדותיו מדה במדה, ובזכותו של יעקב שכן הי' לפניו בהזכירו שה' יהי' לו לאלקים, ככה יעשה ה' לזרעו בגאולתן, ומעתה יובן הלשון מפתח לגאולתן של בנים כמו מפתח הפותח את סגירת המנעול, כן זה יפתח גאולתן של ישראל שהי' סגור מחמת חוסר התשובה: 
@11וירא והנה באר בשדה, @33ויש לדקדק דלכאורה תיבת וירא מיותר, ומה הי' המקרא חסר באם הי' כתוב וילך ארצה בני קדם והנה באר בשדה, ונראה דהנה במדרש שבאר ההוא רומז שבעה ענינים, תורה, ובהמ"ק, סנהדרין, ובארה של מרים, וגאולתן של ישראל לעתיד, ועוד דברים העתידים לישראל, ויש לפרש הלשון וירא לשון הבנה שהבין כל הרמזים שהבאר זו רומז עליהן כמו שפירש"י ריש פ' וירא בוירא וירץ לקראתם שהוא מלשון הבנה, וע"כ הבין שבכאן יזדמן לו בת זוגו, כענין שאמרו ז"ל בש"ס תענית דאמר ר' יוחנן מדאנא שמע ואילפא לא שמע ש"מ לדידי קיימא שעתא, וע"כ פנה אל הרועים לדבר עמם והתעכב שם עד שבאה רחל: 
@11ויאמר יעקב ללבן הבה את אשתי וגו' @33וברש"י והלוא קל שבקלים אינו אומר כן אלא להוליד תולדות אמר כך, ועדיין אינו מובן דמ"מ היל"ל בלשון נקי': 
@66ונראה @77לפרש עפימ"ש האר"י ז"ל בליקוטי תורה בפירוש איוב בענין לידת נשמות הגבוהות שהי' עשוקים ביד החיצונים עוד מחטא אדה"ר שאינם מתרצין להוציאם מתחת ידם אלא כשרואין איזה זיווג פגום נותנין אותה שם בחושבם שבודאי תחזור אליהם יותר פגימה עכ"ד, וע"כ י"ל שיעק"א ידע שפיר שנשמת השבטים לגודל מעלתם בודאי יתאמצו החיצונים למנוע את לידתם בכל עוז, בכן תחבולה עשה לדבר דברים יוצאים מגדר הצניעות אף שלבו בל עמו, מ"מ החיצונים אינם יודעים תעלומות לב חשבו שפיו ולבו שוים ובודאי מזיווג כזה בהעדר הצניעות אי אפשר שיצאו בני מעלי כמ"ש מהר"ל בנתיב הצניעות ובנתיב הפרישות, וע"כ יתנו לנשמת השבטים לצאת מתחת ידם בתוך זיווג הזה, וזהו שפירש"י להוליד תולדות אמר כך: 
@66וכן @77יש לפרש הא דכי שנואה לאה, ובזוה"ק הקשה והא בני שנואה לאו בני מעליא נינהו וחזינן דכל אינון בני מעלי מלאה נפקו ואת אמרת כי שנואה לאה, ולפי דרכינו יש ליישב דהנה לכאורה קשה הלוא כתיב ויאהב גם את רחל מלאה שהפירוש הפשוט שאהבת רחל היתה גדולה מאהבת לאה, ומ"מ מפורש שגם לאה היתה אהובה, ואיך יאמר כי שנואה לאה אך י"ל דמחמת דבני שנואה רעים ופושעים כמ"ש וברותי מכם וגו' ובתחבולה עשה יעק"א להראות כאילו היא שנואה למען יניחו החיצונים להוליד את נשמות גבוהות כאלו כי אינם יודעים תעלומות לב, וזהו וירא ה' כי שנואה לאה, היינו איך היא שנואה, שהשנאה הוא רק לפנים, וזהו וירא ה', אבל אחרים לא ראו: 
@00שנת תרע"ט. 
@66ברש"י @77לא הי' צריך לכתוב אלא וילך יעקב חרנה ולמה הזכיר יציאתו אלא מגיד שיציאת צדיק מן המקום עושה רושם וכו' והקושיא מבוארת למה לא נכתב כן אצל אברהם ברדתו למצרים ויצחק לגרר, והכלי יקר עמד בזה ותירץ לפי דרכו: 
@66ונראה @77עוד לומר בהקדם דברי התנחומא דפתח לה פתחא להאי פרשתא ילמדינו רבינו ההורג את הנפש בשגגה להיכן הי' גולה כך שנו רבותינו ההורג נפש בשגגה גולה לערי מקלט כו' ויעקב אבינו גלה לחרן בורח בנפשו ונתיירא שלא יהרג אותו הרשע עשו אחיו מכיון שראהו הקב"ה בצרה גדולה נגלה עליו בחלום א"ר אבוהו בשם ר"ל כיון שראו האבנים שהי' תחת מראשותיו כבודו של הקב"ה נמחו כולם ונעשו אבן אחת, ויש להבין מה עגין גלות הרוצח לערי מקלט לגלות יעק"א לחרן, ועוד מהו לשון בורח בנפשו, שלכאורה אין לו פירוש: 
@66ונראה @77דהנה ידוע שאדה"ר נתגלגל בשלשה אבות, והם תיקנו את חטאו שהי' פתוך בו ע"ז ג"ע ושפ"ד, ובמהר"ל שאברהם תיקן חטא ג"ע דאפי' בדידי' לא הוה מסתכל, ויצחק תיקן חטא ע"ז במה שמסר עצמו לקרבן לה', ויעקב תיקן חטא שפ"ד במה שלא ראה טיפת קרי מימיו עכ"ד, ונראה להוסיף בה דברים דכל אלה הוא מורה רק שהנם נקיים משמץ חטאים אלו, אבל אין בזה מירוק ותיקון על מה שעבר, דתשובה ועזיבת החטא לבד אינו מספיק לחטאים אלו אלא יסורין ממרקין, ובודאי היסורין צריכין להיות בהתדמות החטא כברש"י ברכות, פשפש ולא מצא, היינו שיהי' היסורין דומין להחטא, וכן מוכרח, דמי הוא שיאמר זכיתי לבי שיוכל לומר פשפש ולא מצא, אלא ודאי כרש"י שלא מצא שיהי' היסורין דומין להחטא: 
@66ונראה @77שאברהם הי' לו מירוק במצרים שנלקח ממנו שרה אשתו, וזה מירוק לחטא ג"ע שמתחבר למה שאינו ראוי לו כמ"ש מהר"ל, וזה להיפוך ששלו נלקח ממנו ובפחדו עלי' שהי' נוגע לו עד דכדוכה של נפש, זה הי' לו מירוק על חטא הקדום של אדה"ר בג"ע ויצחק הי' לו מירוק בפלשתים שנתגרש משדותיו ומרכישו וסתמו לו הבארות, וזה מירוק על חטא ע"ז שהי' ענינם להמשיך השפעות מן הצד וכמאמר נשים הארורות ומאז חדלנו לקטר למלאכת השמים חסרנו כל, וכן בחטא עץ הדטו"ר שהי' הכוונה להיות כאלקים יוצרי עולמות, והי' מירוק שאף מה ששלו גזלו ממנו, והנה יעק"א ע"ה נמי מלבד שהי' נקי מחטא שפ"ד לגמרי עד שלא ראה קרי מימיו עוד הי' צריך מירוק על חטא הקדום מאדה"ר משפ"ד, והנה חטא אדה"ר בשפ"ד נראה שהי' הוצאת שז"ל כמ"ש בליקוטי התורה מהאר"י ז"ל ריש יחזקאל עי"ש, ואולי זהו שאמרו ז"ל אדה"ר משוך בערלתו הי', ובחטא זה אמרו ז"ל שהוא כאלו שופך דמים, וענין חטא זה הוא חטא בכפלים, חטא אחד השחתה להנפש שהי' ראוי להבראות והוא הוציאו ממקומו וכאלו הורג אותו ומשליכו לבטלה, חטא השני שלא לבד שהוא הורגו אלא עוד יותר גרוע שנמסר ביד החיצונים כידוע, וכל אחד הוא חטא בפני עצמו, חטא השחתה וההריגה הוא חטא בפ"ע אפי' מבלעדי שנמסר ביד החיצונים, ככל הרוצח שבעולם, וברמב"ן שחטא לא תרצח נחשב בין אדם למקום שהוא ממעט את הדמות, וחטא מה שמוסר ביד החיצונים הוא חטא בפ"ע אפי' מבלעדי חטא ההריגה, וע"כ הי' נצרך למירוק כפול לעומת החטא שהוא בכפלים: 
@66ונראה @77שהמירוק על חטא השחתה וההריגה להנפש שהי' ראוי להבראות והוא הוציאו ממקומו להריגה, לנוע על העצים והאבנים, הי' מה סיצא יעקאע"ה מבאר שבע מקום הקדושה שמיטי' או יובל או מכללא דארעא דישראל כבזוה"ק, ובפשיטות מתחת כנפי יצחק ורבקה שהי' סוד ה' עלי אהלם כמ"ש הרמב"ן, אפי' מבלעדי הליכתו לבית לבן הארמי מקום נחש וקסם, אלא אפי' לארץ אחרת, הי' צרה גדולה והמירוק מתדמה לחטא הנ"ל בחלק הראשון ממנו, ולא די לצרה זו אלא עוד שהלך לבית לבן מכשף הגדול שאין כמוהו בכל העולם אשר תקפו בכח הכישוף להעבירו על דעתו ועל דעת קונו עד שיעקב לא בטח בעצמו והוצרך לתפילה שינצל מע"ז ומג"ע ומשפ"ד ומלה"ר כבמדרש, ולא עוד אלא שהי' כפוף תחת לבן לעבד לו כמו שאמר לו אעבדך שבע שנים וגו' זה הוא מירוק לחלק השני מחטא ההוא במה שמוסר ביד החיצונים כנ"ל: 
@66ולפי @77האמור יתפרש בטוב דברי התנחומא עפ"מ שהגיד כ"ק אבי אדמו"ר זצללה"ה בטעם ערי הלוים שקולטין, שרוצח מחמת שחטא בחיים, לעומתו אבד את חייתו ואין לו עוד חיים אלא ע"י שנטפל ללוים ודר עמהם הוא שואב חיים על ידיהם כי לוים הוא מלשון חיבור והם דבקים תמיד בשורשם, ועיקר עבודתם הוא השיר עכ"ד, ויש לבאר עוד ולומר דידוע שכל אדם יש לו מקום למטה ושורש למעלה ומשום שואב חיות, וזה שחטא בחיים למעלה ובמקום שלמטה, עונשו נמי שאבד חיותו מלמעלה ונדחה ממקומו למטה, ואין לו עוד מקום אלא בערי הלוים שבאמצעותם הוא שואב חיות ושם מקומו, וע"כ אם יצוא יצא מחוץ לגבול עיר מקלטו אין לו דמים ולא עוד אלא אפי' מת אף עצמותיו אינם יוצאים ונקבר שם, משא"כ לוי שמת, כי זה כמו שאין לו חיות כן נמי אין לו מקום כלל חוץ מערי הלוים, וממוצא הדברים שגלות לערי מקלט לא לעונש ניתן אלא לתיקון: 
@66והנה @77יעקב נמי שבא לתקן החטא של שפ"ד והריגה של אדה"ר [בחלק הראשון] של חטא ההוא כנ"ל, הי' רואה את עצמו כאלו אבד את חיותו ומקומו, והי' בצרה גדולה כי כל רוצח לעתיד יהי' לו מקום עכ"פ בערי הלוים, אבל הוא בורח בנפשו היינו בשביל נפשו שהי' גלגול אדה"ר, וגלה לחרן שאין בה כלל ענין ערי מקלט' ע"כ אף שם לא יהי' לו מקום ולא חיות, וע"כ נתיירא שגם שם לא ירדוף אחריו עשו ויהרגהו, כיון שראהו הקב"ה בצרה גדולה נגלה עליו בחלום, והיינו דהנה נבטח להיות השי"ת שהוא מקומו של עולם עמו שוב יש לו חיות ומקום, וכהא דבש"ס עירובין כיון דכתיב עפ"י ה' יחנו ועפ"י ה' יסעו כמאן דקביע דמיא, וזה שמסיים התנחומא שראו האבנים כבודו של הקב"ה נמחו כולם ונעשו אבן אחת, היינו שגם גשם המקום הרגיש את כבודו של הקב"ה שעמו, עאכו"כ שכבודו ית"ש נעשה מקום ליעקב יותר מערי הלוים להרוצח: 
@66וממוצא @77הדברים הנ"ל שבאשר חטא ההוא הוא בכפלים כן צריך מירוק בכפלים, יציאתו מבאר שבע ללכת באשר יתהלך [אפי' בלא ילך לחרן לבית לבן הארמי] הוא מירוק לחלק הראשון מן חטא ההוא, והליכתו לבית לבן [אפי' יצוייר שאיננו יוצא מבאר שבע] הוא מירוק לחלק השני מן חטא ההוא, וא"כ יתפרש הכתוב בטוב שהזכיר המירוק בכפלים, ויצא יעקב מבאר שבע היא מירוק לחלק הראשון, וילך חרנה הוא מירוק לחלק השני, ומעתה לא תקשי למה לא נאמר היציאה באברהם ויצחק שהם לא הוצרכו למירוק של היציאה כלל, וכל המירוק שלהם הי' במקום שבאו שם זה במצרים וזה בפלשתים: 
@66ומ"מ @77רש"י שפיר דייק מכאן דיציאת צדיק מן המקום עושה רושם, דהי' די באומרו וילך יעקב מבאר שבע חרנה, והי' נרמז השני סוגי מירוק, ומדשנה לכתוב ויצא ש"מ שיציאת צדיק מן המקום וכו': 
@66ויש @77בפרשה זו רמז לגלות ישראל כבמדרש ובכן יש לפרש הא דאמרו ז"ל אלמלי שמרו ישראל שתי' שבתות מיד נגאלין, עפ"י מאמר האר"י ז"ל בפסוק כי גר יהי' זרעך, שכל הגלות נסתעפין מפגם זרע, וע"כ נרמז הגלות בגלות של יעק"א וכנ"ל, וכן הוא שבת וששת ימי המעשה, שבת הוא כדמיון באר שבע, שישראל מתענגים אתכא דרחמנא ויוצאין ממנו לימי החול ובארץ אויביהם שהאויר טמא ובזיעת אפם ובעבודת עבד מכודן לעצמו מוציאין את פרנסתיהם הוא דמיון הליכת יעק"א לחרן, וע"כ כמו יעק"א ע"ה זכה לכל מעלות טובות להקרא בשם ישראל ע"י המירוק ההוא שבכפלים וכתיב בי' ויבא יעקב שלם ונכתב בו שמירת שבת ויחן את פני העיר שקבע תחומין, כן ישראל המירוק של היציאה משבת לימי החול ומירוק הימי חול כאשר הם על הכוונה הנכונה זוכין לשבת השני כענין יעקב ויבוא יעקב שלם והי' תיקון לכל ענין הגלות ומיד נגאלין אכי"ר ב"ב: 
@11ועיני לאה רכות, @33ברש"י שהיתה סבורה לעלות בגורלה של עשו ובכתה שהי' הכל אומרים שני בנים לרבקה ושתי בנות ללבן הגדולה לגדול והקטנה לקטן, ויש להבין מה הי' לה לבכות הלוא בידה שלא להתרצה להנשא לו, כי כנראה שלא היתה קטנה שתהי' ברשות אבי' להשיאה בע"כ, שהרי יעקב כשבא ללבן הי' בן ע"ז שנה ובירידתו למצרים הי' בן ק"ל, וביניהם רק נ"ג שנה, ואז כבר מתה, ובאשר לא נכתב בה סיבה שמתה וגם לא מצינו לרבותינו ז"ל במדרשות ובזוה"ק שידברו מסיבת מיתתה כמו שדיברו מסיבת מיתת רחל, משמע שלא הי' במיתתה שום סיבה וחידוש אלא כדרך כל הארץ, וא"כ אז שהי' הדורות מאריכין ימים מוכרח לומר שבעת ההוא היתה גדולה, וכן הוא לפי דברי הרמב"ן לקמן ל"ה פסוק כ"ב שבעת מעשה בלהה היתה לאה זקנה ובהכרח שבעת בוא יעקב לחרן היתה עכ"פ גדולה, ואפי' תימא שקטנה היתה מ"מ לא הי' כפתה ומניחה לפני ארי בע"כ שלא בטובתה, שהרי לבן בחיצוניותו הי' מראה א"ע כאיש מוסר ובעל מדות טובות ונקל הי' לה להתחנן אל לבן ולהתנפל לפניו מלהיות בוכית ומתענה עד שנעשה עיני' רכות כלשון התנחומא, ובמדרש שהי' אומרים כך הי' התנאים הגדולה לגדול והקטנה לקטן, ואינו מובן תנאים הללו מה עבידתייהו, כי לא מצינו מעולם שראו זה את זו והדרך רחוקה, ואם בעת הפרידה מבית בתואל, עדיין לא הי' יודעין אם תוליד ומה תוליד, ובתנחומא הלשון מפליא עוד יותר, לאה לא היתה ראוי' להנשא אלא לעשו וכו' והלשון "לא היתה ראוי'" בלתי מובן כלל: 
@66ונראה @77דהנה במדרש וירא ה' כי שנואה לאה שעשתה כמעשה השנואים, ופירשו המפרשים שרמתה באחותה, ואינו מובן שסתם בכל מקום הכוונה על עשו כמ"ש ואת עשו שנאתי, והרי לא מצינו בעשו שהי' רמאי רשע הי' ולא רמאי, ועוד מה חידש לנו המדרש ולא אמר כפשוטו משום שרימתה באחותה ע"כ היתה שנואה בעיני יעקב, ובודאי יש בזה כוונה מיוחדת: 
@66ונראה @77דהנה כבר הגדנו בשם כ"ק אבי אדמו"ר זצללה"ה שיעקב ועשו היו כמו עץ החיים ועץ הדטו"ר שיצאו משורש אחד, יעקב עץ החיים ועשו עהדטו"ר עכת"ד, והנה בבריאת עץ הדטו"ר כבר הגדנו שלתועלת גדול נברא שלא ליתן מכשול לפני בני אדם ח"ו, והיינו דשני האילנות נבראו שהאדם יזכה על ידם לשלימותו, והם ענין סור מרע ועשה טוב, כי עץ החיים מהותו דביקות במקור החיים, כענין מצוות ומעש"ט המקשרים את נפש האדם בשורשו, ועץ הדטו"ר מהותו להיות נפרד לעצמו והולך אחר דעתו והי' בו כת המשנכה למשוך את האדם להיות מתאוה לו כמ"ש כי טוב העץ למאכל וכי תאוה הוא לעינים ונחמד העץ להשכיל, ווהכוונה שהאדם יתאמץ על כח המשכתו ויברח ממנו, והוא ענין סור מרע, ועי"ז יבוא לעומתו בקדושה, כי לפיי מסת שהאדם בורח מן הרע בא לעומתו בקדושה, וזה עצומו הי' מהות יעקב ועשו ועל דעת כך נבראו שיעקב יזכה לשלימותו ע"י עשה טוב, וכך הי' ממלא תעודתו אינש תם יושב אוהלים, ועשו נברא עם תכונות רעות שהי' מושכין אותו לכל רע, והכוונה הי' שיתאמץ בכח על טבעו ויברח מהרע ועי"ז יבוא לעומתו למדריגות גדולות מאד, ובודאי אם הי' ממלא תעודתו הי' זוכה למעלות רמות ונשיאות אולי עוד גבוה מיעקב עפ"מ שהגיד כ"ק אבי אדמו"ר זצללה"ה שיש מדריגות גבוהות מאד שקשה להשיגם ע"י התעוררות מצוות ומעש"ט, אבל נקל להשיגם ע"י הבריחה מההיפוך עכ"ד, ויצחק הי' חושב שעשו הי' ממלא את תעודתו, וע"כ לא הכיר בו בצורת פרצופו שהוא רשע, שבודאי יצחק אבינו הי' מכיר בחכמת הפרצוף, ומ"מ לא הכיר ברשעת עשו, מפני שהי' יצחק חושב בעשו שהי' רואה בפרצופו תכונות רעות, שכל אלה הוא מתולדה, אבל הוא ברח מהם וזכה לעומתם לקדושה גבוה ונשאה, אך באמת לא כך הי' ועשו הי' נמשך אחר תכונותיו הרעות עד שנעשה רשע גמור אדם בליעל, ורבקה הרגישה זה והשתדלה שגם בחי' סור מרע ימסר ליעקב ויזכה יעקב בשתיהן, וע"כ עד אז הי' יעקב יושב בשלוה ולא הי' לו שום מניעות ורדיפות שיצטרך להתאמץ עליהם ולברוח מהם ומן אז והלאה התחיל לו פרק חדש שהי' לו כל ימיו מניעות ורדיפות רעות רבות וצרות כמ"ש לא שלותי וולא שקטתי ולא נחתי ויבוא רוגז, והוצרך להתאמץ על כל אלה ולברוח מהמשכתם ועל ידם זכה למעלות הגבוהות ההם ונקרא שמו ישראל כי שרית עם אלקים ועם אנשים ותוכל, וע"כ מני אז כתיב ביעקב הלשון בריחה, ויברח יעקב שדה ארם, וכן בחזירתו כתיב ויברח הוא וכל אשר לו: 
@66ויש @77לומר שזה עצמו הי' ענין רחל ולאה, דבזוה"ק שרחל היא דוגמת עלמא דאתגליא ולאה דוגמת עלמא דאתכסיא, ולפי מה שהגדנו לעיל שלזכות למעלות הגבוהות ביותר נקל ע"י סור מרע, וע"כ י"ל שלאה שהיא דוגמת עלמא דאתכסיא ובודאי הפירוש שיש בה הארות גדולות מעלמא דאתכסיא זכתה בהן ע"י סור מרע, ורחל הי' לה הארות מעלמא דאתגליא זכתה בהן ע"י עשה טוב, וא"כ הם מותאמים לעומת תעודת יעקב ועשו, עץ החיים ועץ הדטו"ר: 
@66ומעתה @77לפי הכוונה שהי' ביצירת יעקב ועשו, שזה יזכה ע"י עשה טוב וזה ע"י סור מרע, הי' זיווגם מתחילת היצירה נאות להם רחל ליעקב ולאה לעשו, ובודאי כך הי' בהכרזת המלאך בת פלוני לפלוני רחל ליעקב ולאה לעשו, [כי ההכרזה הוא לעולם לפי מה שהוא מוכן לזה, וכן הוא בזוה"ק שאם אדם קלקל מעשיו מונעים ממנו בת זיווגו, מכלל שהכרזת הזיווג לפי מה שהוא מוכן לעשות ולא לפי מעשיו של אח"כ, וכן בדין שהבחירה חפשית, והדברים עתיקים]: 
@66ומעתה @77יש לפרש דברי המדרש וירא ה' כי שנואה לאה שעשתה כמעשה השנואים, לא לגנאי ח"ו אלא לשבח, שעשתה כמו שהי' הכוונה בתחילת היצירה שעשו יעשה דהיינו סור מרע, וכמו עשו אם הי' עושה מה שהי' מעותד לעשות הי' זוכה למעלות רמות ונשגבות שא"א להשיגם ע"י עשה טוב כנ"ל, אלא שהוא קלקל מעשיו ועשה להיפוך, אבל לאה עשתה כמעשה עשו שהי' מעותד לעשות ע"כ זכתה להארות עלמא דאתכסיא, ובשביל זה זכתה להיות אם הבנים שמחה וילדה ששה בנים ובת אחת מותאם למדתה, מדת עלמא דאתכסיא כמבואר בזוה"ק, וי"ל דזה עצמו הי' הבריחה שלה מצד הרע, היינו מה שהיתה בוכית ומתענה שלא תעלה בגורלו של עשו, כי בודאי מאחר שכך הי' מתחילת היצירה והמלאך כרז על זיווג זה, הי' בה נמי כח המשכה לעשו, אבל הצדקת זו התאמצה על טבעה ובורחת מהמשכה זו, ולא עוד אלא שבוכית ומתענה עד שנעשה עיני' רכות, זה נחשב בריחה נכונה מצד הרע לזכות לעומת מה שזכתה היא הארות עלמא דאתכסיא: 
@66ומעתה @77יובן לשון המדרש שכך הי' התנאים הגדולה לגדול והקטנה לקטן הכוונה על הכרזת המלאך ומכונה בשם תנאים, וי"ל הטעם מפני שלעולם דברי המלאך הם על תנאי אם לא יקלקל מעשיו שמחמת קלקול המעשים מונעים ממנו בן זוגו, כנ"ל בשם הזוה"ק, וזה עצמו הם דברי המדרש תנחומא לאה לא היתה ראוי' אלא לעשו, היינו שכך הי' מתחילת היצירה וכנ"ל שכך הי' מדתה מתאמת למה שהי' עשו מעותד: 
@66אך @77מאחר שחכמת נשים בנתה ביתה זו רבקה שגם בחי' סור מרע הוא העץ הדטו"ר לזכות על ידו למעלות גבוהות ונשאות נמסר ליעקב, שוב נעשית גם לאה אחר שזכתה למדתה הארת עלמא דאתכסיא שתהי' גם היא בת זיווגו של יעקב, רחל למדתו מתחילת היצירה עשה טוב ועץ החיים, ולאה למדתו שהשיג מחדש ע"י רבקה סור מרע עץ הדטו"ר, ולפי"ז יובן מה שרחל היתה עיקרה של בית והקדימו רחל ללאה מפני שרחל הוא זיווגו שלו לבחי' עצמית שלו ולאה היא לבחינתו הנקנית, הא למה זה דומה למי שיש לפניו שתי תפילות אחת תפילת חובה שעתי' ואחת תפילת תשלומין שמקדים תפילת תובה שעתי' לתפילת תשלומין: 
@66ולפי @77האמור יובן ענין הבכיות של לאה והתעניות שלא הספיק שתאמר ללבן אי אפשי בעשו, שהרי היתה צריכה לסלק את שורש היצירה והכרזת המלאך שינתק חבל הקשר שהי' לנשמתה עם נשמת עשו מתחילת היצירה וכמבואר בזוה"ק ובכתבי האר"י ז"ל שלעולם הנשמות יורדים לזה העולם דו פרצופין זכר ונקבה אלא שמתפרדים, ואח"כ זוכים ומזדווגים, וא"כ נשמת לאה יצאה לאור עולם דבוקה עם נשמת עשו וע"י בכייתה ותעניותי' נתפרדה ממנו ולא עוד אלא שזכתה עי"ז למעלתה מעלת עלמא דאתכסיא וחזרה להיות זיווגו של יעקב, ולאה השכילה זאת, והאמהות נביאות היו אולי בנבואה נתגלה לה כל הענין, ומובן שבאמירתה לבד אי אפשי בעשו לא היתה נתפרדת ממנו, אלא פנתה לתפלות ובכיות ותעניתים: 
@66ובמה @77שהגדנו מענין רחל ולאה יתבאר מה שקשה לי מעולם דברי המקובלים שדיני לאה קשים מדיני רחל, ושני יו"ט של ר"ה יום ראשון לאה הוא דיני קשיא יום השני רחל דיני רפיא, הלוא הוא עלמא דאתכסיא שהוא רחמים גמורים אלא שמנה דינין מתערין, ולפי דרכינו י"ל דאדרבה משום שהם הארות גבוהות מאד א"א לזכות להם אלא ע"י בריחה מההיפוך, והתאמצת נגד כל הסתרות וצמצומים, וכמו לאה שזכתה למה שזכתה ע"י הברכות והתפילות והתעניות: 
@00שנת תר"פ. 
@11והנה מלאכי אלקים עולים ויורדים בו, @33במדרש עולים שנים ויורדים שנים אלו שרי ארבעה מלכיות ששלטנותן גומרת בהם כו' ויש להבין הרי כבר נודע ענין ארבע מלכיות שנאמר לאברהם בברית בין הבתרים כבמדרש שם, ולמה חזר וכפלן כאן, גם הלשון ששולטנותן גומרת בהם אינו מובן, וכבר דברנו בזה, ולא נשנה אלא בשביל דבר שנתחדש בו: 
@66ונראה @77דהנה במדרש ויפגע במקום בקש לעבור ונעשה העולם כולו ככותל לפניו, ויש להבין למה לא אמר בלשון פשוט שמן השמים עכבוהו, כי לשון שנעשה העולם כולו ככותל לפניו אינו מובן, ובודאי יש בו כוונה נעלמת: 
@66ונראה @77לפרש בהקדם דברי כ"ק אבי אדמו"ר זצללה"ה בענין יעקב ועשו שהם דוגמת עץ החיים ועץ הדעת טו"ר, וע"כ כמו שהם יוצאים משורש אחד בתוך ובאמצע הגן כן יעקב ועשו נולדו תאומים עכ"ד, ביאור הדברים דהנה באהד"ר כתוב ויניחהו בג"ע לעבדה ולשמרה, ואף שעצי העדן א"צ שמירה ועבודה כמ"ש הרמב"ן דאלת"ה מאז והלאה מי הוא העובד והשומר, אלא שהפירוש שבעבודת ושמירת ענין האלקי יתרבה שפע בג"ע, וכאמרם ז"ל לעבדה זו מ"ע ולשמרה זו מצות ל"ת, ונראה שבאמצעות שני עצים אלו שבתוך הגן מקבלים כל עצי עדן שפעם, דוגמת הלב שבאמצע הגוף שבאמצעותו מקבלים כל האברים שפעתם וחיותם, ויש עצים בגן המסתעפים מעץ החיים נוטין לימין מקבלים חיותם באמצעות עה"ח, ויש עצים המסתעפים מעץ הדטו"ר נוטים לשמאל מקבלים תיותם באמצעות עהדטו"ר, ונראה ששתי לשונות אלו לעבדה ולשמרה מקבילים לשני עצים אלו, והיינו דענין עץ החיים שכולו טוב וחיים בלי שום תערובות רע, דוגמתו הוא האדם השלם מנוקה מכל פסולת ונטוע ומושרש במקור החיים, ומ"מ עדיין יש בו ענין עבודה, וטורח שיהי' כל כוונתו לעשות רצון קונו בלבד בלי שום עירוב כוונה לטובת עצמו כלל הן טובת עוה"ז והן טובת עוה"ב, ודביקת אלקית כאמרם ז"ל אל תאמר אקרא בשביל שאהי' בן עוה"ב אלא עשה מאהבה וסוף הכבוד לבוא, ובודאי שזה עבודה נכבדה שלאו כל מוחא סביל דא, שאף שיודע את הטובה הגדולה שמגיע לו מזה העבודה עד אין קץ ועד אין חקר, ומ"מ איננו זוכר כלל מתועלת עצמו אלא כל כוונתו לשם ה' שכך נצטויתי, היא עבודה נכבדת עד מאד, וכמו שהגיד כ"ק אבי אדמו"ר זצללה"ה בהא דכתיב באברהם וילך אברם כאשר דבר אליו ה', היינו שאף אחר שנאמר לו השבע ברכות שאין על עפר משלם ונאמר לו לך לך שפירש"י להנאתך, וגם בזה עשה אברהם ציווי ה', ומ"מ הי' מחמת ציווי ה', ולא תשוקת עצמו להנאתו עכ"ד, וזה רבותא גדולה מאד, וזה נקרא עבודה במוחלט שאינו עושה לעצמו אלא עבודת עבד לאדוניו, ועבודה כזה מביא שפע ותוספת חיים בעץ החיים, וע"כ מ"ש באדה"ר לעבדה הכוונה לעבודה כזו לתועלת עה"ח ובאמצעותו לכל עצי עדן המתייחסים תחת עץ החיים: 
@66אך @77עץ הדטו"ר מדה אחרת יש בו, שבאשר יש בו עירוב טו"ר דוגמתו באדם יש חלקי הרע שגורמים מניעות שונות הן ברוחניות והן בגשמיות, והאדם צריך להתאמץ בכל כח ועוז למרות כל המניעות לעשות מה שראוי לו לעשות ולא יעצרהו הגשם המושכו לחומריות ואפי' כחות הרוחניים הרעים, ובזה הוא מסלק את כחות הרע ומשפילם ומכניעם, ובזה הוא מתקן את עץ הדעת לפרוד ולסלק ממנו את חלק הרע עד שלא ישאר אלא עץ הדעת טוב בלתי רע ולעומתו נתוסף בו חיות הקדושה לו ולכל עצי עדן המתייחסים אליו, ועבודה זו נקרא שמירה שעיקרה שמירה מכחות הרעים, וע"כ זה שנאמר באדה"ר, ולשמרה הכוונה לתיקון עץ הדעת טו"ר: 
@66ויש @77לומר שבריאת שני העצים אלו מקבילים לכלל בריאת שמים וארץ, השמים הם מקור חיים ונקיים בלי שום פסולת וחלקי הרע אלא כולו קודש כמ"ש השמים מספרים כבוד אל ומעשה ידיו מגיד הרקיע, והארץ יש בה פסולת ותערובת רע וצריכה זיכוך ועבודה כמו בגשמיות צריכה עבודת האדמה, כן ברוחניות לסלק ממנה כחות הרעות, וכמו שהגיד כ"ק אדמו"ר הרי"ם זצללה"ה מגור השמים שמים לה' והארץ נתן לבני אדם השמים השי"ת עשה אותם שמים והארץ נתן לבנ"א לעשותה שמים, ודוגמתם הם השני עצים עץ החיים ועץ הדטו"ר, וע"כ תיכף אחר הכתוב בראשית ברא אלקים את השמים ואת הארץ סמיך ענין לו והארץ היתה תהו ובוהו ובמדרש שרמז בכאן הארבע מלכיות, שידוע מענינם מתנגדים למלכות שמים והם כחות רעות מושכים לע"ז ג"ע ושפ"ד, וזה היפוך משמים שהם נקיים ומזוככים, אבל הארץ כל ענינה עירוב כחות הרעות שצריכין לסלקם והם תוצאות הארבע מלכיות: 
@66והנה @77זה נשאר לדורות שני מיני תיקונים אלה, אחד לעומת עץ החיים אבל אין זה נמסר אלא לגדולי עולם כנ"ל דלאו כל מוחא סביל דא, ואחד לעומת עץ הדטו"ר וזה נמסר לכל אחד ואחד שאין לך ברי' שלא יהי' לו מניעות ומניעות שונות מכל צד הן ברוחניות והן בגשמיות זה באופן זה וזה באופן אחר, וע"ז איתא במדרש אין לך ברי' שאין הקב"ה מנסה אותו, וכל תהלוכות אדם בכל ימי חייו הוא מלא נסיונות והמשכיל על דבר טוב הוא זוכר בכל שבא לידו שעתה הוא נסיון שלו, וזכירה זו מועיל מאד לאדם להחזיק מעמד שבאשר שעתה מנסין אותו הוא מתחזק ביותר, ויש להמליץ ולומר "שלעבדה" הוא עבודה תמה "ולשמרה" הוא עבודת סילוק, ודוגמתם בשבת זכור ושמור שבדיבור אחד נאמרו דוגמת שני העצים שמשורש אחד יצאו, וכבר דברנו בזה: 
@66ומעתה @77יובן דברי קודש של כ"ק אבי אדמו"ר זצללה"ה שיעקב ועשו הם דוגמת עץ החיים ועץ הדטו"ר, היינו שכוונת בריאתם שיהי' שניהם כאחד טובים, יעקב יתקן דוגמת עץ החיים כנ"ל כי יהי' צדיק גמור יושב אוהלים בדביקות נפלא בלי שום מניעות והתהפכות העתים אבל כל כוונות עבודתו יהי' כולו לשם ה' ולא יזכור כלל התועלת של עצמו כלל הן דביקות בעוה"ז והן בעוה"ב, וכך הי' ממלא תעודתו איש תם יושב אוהלים והי' עבודתו עבודה תמה כנ"ל: 
@66ובזוה"ק @77(קמ"ב.) ת"ח יעקב כל עובדוי הוו לשמא דקב"ה עכ"ל, ובפשיטות אינו מובן מה רבותא הוא זה ליעקב מובחר שבאבות, וח"ו לומר על אברהם ויצחק שלא הי' כל עבודתם לשמה, אך לפי דרכינו הפירוש שלא הי' זוכר כלל בכל עבודתו שיהי' לו ממנו לעצמו ג"כ תועלת הן בזה והן בבא, וזהו כל עובדוי לשמא דקב"ה היינו שלא הי' שום צד תערובת רעיון שהי' גם לו תועלת ממנו, וזהו רבותא גדולה יותר, וזה שבאברהם השמיענו הכתוב רבותא וילך אברם כאשר דבר אליו ה' וכנ"ל בשם אבי אדמו"ר זצללה"ה, ומדהשמיענו הכתוב זה פעם אחת מכלל שהי' זה רבותא, ומכלל שלא הי' זה תמיד, אבל ביעקב לא הודיענו הכתוב זה, מפני שכך הי' מדתו תמיד ובו נתקיים תכלית עבודה מקביל לעץ החיים הנאמר לאדה"ר בלשון לעבדה: 
@66והכוונה @77בבריאת עשו שיהי' מעורב בו כחות רעות דוגמת עץ הדטו"ר והוא ישפילם ויכניעם וישברם וימגרם והוא עבודת סילוק כנ"ל וכנאמר לאדה"ר בלשון "ולשמרה" והנה יצחק חשב אותו למלא את תעודת בריאתו ולפועל דמיוני הוא עוסק כל היום בציד לכבוש עבד תחת רבו ושפחה תחת גבירתה, וע"כ כמו בתחילת בריאת הארץ שדוגמתה הוא עץ הדטו"ר נרמז הארבע מלכיות שהם תערובת הרע כנ"ל, כן נמי נרמז בדברי יצחק לעשו שא נא כליך וגו' שבמדרש, שרמז לו את הארבע מלכיות שהוא יצודם בחרמיו ויסלק מהם כח אלקי הרע ואת חלק הטוב שבהם ישא ויגביה לגבוה: 
@66אך @77עשו בזדון לבו הפך את הקערה על פניו והי' מכניע את חלקי הטוב שבו לרע, ורבקה הרגישה זה, והי' עצתה שגם ענין תיקון העץ הדטו"ר ימסר ליעקב, והוא לבדו ישלים כל תעודת אדה"ר "לעבדה ולשמרה" וע"כ מאז והלאה נתחדש לו פרק אחד בסדר ימי חייו, ותחת שעד כה הי' יושב במנוחת שאננות תחת עץ החיים בלי טרדת ומניעות מעין עוה"ב, מעתה הוא צריך למניעות וטרדות שונות ושהוא יעמוד לעומתם כגבור עושה מלחמה בכל מיני כלי זיין שבעולם, שבזה יתקן ענין עץ הדטו"ר, ומסתברא שכל המניעות וטרדות שיעברו על זרעו עד שיחיו המתים, מעין כל אלה עברו על יעק"א מאז והלאה, ובזה כבש את הדרך לפני בניו שיהי' בכוחם לעמוד בכולם, וזה הפירוש אמרם ז"ל ביקש לעבור ונעשה העולם כולו ככותל לפניו, היינו כל כחות המטרידים ומבהילים ומניעים שהעולם מלא מהם עמדו ככותל לפניו למנעהו מלעבור ולעשות את דרכו בקודש שקיבל עליו מחדש, וזהו לשון לעבור, שתחת עד כה הי' בבחי' יושב במנותת שאננות איש תם יושב אהלים, עתה קיבל עליו להיות בבחי' עובר בכל מקומות המסוכנים, ונקבצו באו כל כחות המתנגדים לו להתייצב כמו כותל מפסיק בינו לבין הצלחה הנדרשת: 
@66אך @77באמת כחות אלו לא לבד שלא עמדו לשטן ע"י דרכו אלא אדרבה זה עצמו הי' סיבה שילין שם ושיזכה למראה הנכבדת ויחליף כח כמ"ש וישא יעקב רגליו כברש"י כיון שנתבשר בשורה טובה כו', וזה לימוד לכל אדם שנראה לו כאלו הר גבוה וקשה עומד על דרכו ומתמה ואומר איך אוכל לכבוש הר גבוה של מניעות וקשי יום, שאל יאמר כן, כי אדרבה מניעות אלו עוד הם סיבה שיצליח על דרכו, ואף כי אינו יודע איך ובאיזה אופן ידע וישכיל ויאמין כי כן הוא המדה וכך זיכה יעק"א לבניו אחריו: 
@66ולפי @77האמור יובן דברי המדרש שהראה לו שרי ארבע מלכיות ששלטנותן גומרת בהן, היינו שמתחילת בריאת שני האחים יחדיו הי' הכוונה שעשו ישתדל להדיח כתמי ארבע מלכיות אלו הנרמזים מאז בבריאת הארץ, ונרמזים לאברהם בברית בין הבתרים, עתה נמסר הדבר לו לבדו ולזרעו אחריו, אבל אל יחשוב שכבד ממנו ומזרעו את משא גדולה כזו, אלא אדרבה שלטנותן גומרת בהן, היינו ששולטן ארבע מלכיות אלו הם גומרים את שלימות ישראל ומביאים אותם להחליף כח עוד יותר עד שיגיעו לתכלית שלימות הצלחה אחרונה, וכבר הגדנו שלעומת הארבע מלכיות שהי' לזרעו כך הי' ליעקב בעצמו, והוא סלל את הדרך לפני בניו, וחכז"ל בפ' וישב דרשו את הכתוב לא שלותי מעשו ולא שקטתי מלבן ולא נחתי מדינה ויבוא רוגז בא עלי רוגזו של יוסף, ובשלהי פרשת בשלח דרשו זה הכתוב על ארבע מלכיות, ומכלל ששקולות הן, וכבר פרשנו לבן כנגד בבל, שבשניהם הי' ענין ע"ז וכישוף, ושניהם הי' במקום אחד כאמרם ז"ל להיכן משגרן לבית אמם, עשו כנגד מדי שבשניהם הי' צרה כפולה כבספה"ק הצילני נא מיד אחי מיד עשו, מיד אחי הוא התקרבות שלו שלא יפגום אותי, ומיד עשו הרשע פן יבוא והכני אם על בנים, וכך הי' במדי תחילה סעודת אחשורוש שהי' התקרבות שלהם בכוונה להמשיכם לתאוות רעות כבמדרש, ולבסוף גזירת המן להשמיד להרוג ולאבד וגו', צרת דינה כנגד יון שהי' הגזירה תבעל לטפסר תחילה, צרת יוסף כנגד חורבן בית שני ע"י אדום כמו שהאריך הספורנו בפ' וישב, והיינו שיעק"א ע"ה בעצמו עמד כנגדו כל כחות הרעות שבעולם שתוצאותם הארבע מלכיות, וזהו שהראה במראה הנכבדת כל שליטתם ושה' נצב עליו לשמרו מכל אלה וזהו דרך סלולה לכל זרעו אחריו, אף שיהי' בבחי' שינה בגלות שלא ישאר בהם אלא קיסטא דחיותא, השי"ת יהי' נצב עליהם לשמרם, ויתקיים בהם כי לא אעזבך עד אשר אם עשיתי את אשר דברתי לך: 
@66במדרש @77אם יהי' אלקים עמדי ושמרני בדרך הזה אשר אנכי הולך מע"ז מג"ע משפ"ד מלה"ר כו', ויש להבין היתכן יעקב בחיר שבאבות שלא שלט בהם יצה"ר וכבר עבר רוב שנותיו, שהרי הי' אז בן ע"ז שנה אחר שהי' נטמן בבית עבר י"ד שנים וגם בלילה לא שכב לבו אלא שהי' עוסק בתורה כבמדרש כאן שכב אבל כל י"ד שנה שהי' טמון בבית עבר לא שכב, איך אפשר שעוד יתיירא שלא יבוא לידי עבירות חמורות כאלו: 
@66ונראה @77עפימ"ש הזוה"ק (קס"ו:) דלבן הוה רב חכימין, וחרשין וקוסמין ומאן דבעא לאובדא בחרשוי לא אשתזיב מיני' וכל מה דידע בלעם מיני' הוה וכתיב בי' בבלעם כי ידעתי את אשר תברך מבורך ואשר תאור יואר וכולי עלמא הוו מסתפי מלבן ומחרשוי עכ"ל, וא"כ נראה שמזה הי' מתיירא יעקב שלא יתקף לבן עליו בחרשין ובקוסמין וכענין אמרם ז"ל שלשה דברים מעבירין את האדם על דעתו ועל דעת קונו, ואחת מהם הוא רוח רעה ר"ל: 
@66אך @77עדיין צריכין למודעי, דהנה בש"ס חולין (ז':) ההוא איתתא דהוה קמהדרא למישקל עפרא מתחת כרעא דר' חנינא [וברש"י, לעשות לו כשפים להמיתו] א"ל שקולי לא מסתייעא מילתיך אין עוד מלבדו כתיב, והאמר ר' יוחנן למה נקרא שמן כשפים שמכחישין פמליא של מעלה שאני ר' חנינא דנפישא זכותי עכ"ל, ועתה אם ר"ח דנפיש זכותי' לא הי' מתיירא מכשפים, כ"ש שיעק"א לא הי' צריך לירא מכשפים: 
@66ונראה @77דהנה אנו אומרים בהגדה וירד מצרימה אנוס עפ"י הדיבור, ובפשיטות משמע דיבור של שכינה שהי' מצוהו לירד למצרים, אך זה אינו מפורש כלל בכתוב שהי' שם ציווי ללכת למצרים, אלא כלפי שהי' יעק"א מתפחד מלירד למצרים הי' דבר ה' אליו אל תירא מרדה מצרימה וגו', אבל מ"מ, לא הי' שם ציווי בפירוש שיצדק לאמר שהי' אנוס בשביל זה, אדרבה הנסיעה לבאר שבע קודם המראה הי', ובמדרש שהלך שם לקצוץ ארזים שנטע א"א בבאר שבע והביאם עמו למצרים, וא"כ לא יוצדק לומר עליו אנוס עפ"י הדיבור, ומפי כ"ק אבי אדמו"ר זצללה"ה שמעתי לפרש דהנה גלות תחת יד אומה אי אפשר אלא כשיש קצת השתוות ביניהם ע"י חטאים אבל הפכים לגמרי אי אפשר כמו שאין מים ואש מתערבים, וע"כ יעק"א שהי' בתכלית הקדושה ולא ראה טפת קרי מימיו ואי אפשר שיהי' בגלות מצרים ערות הארץ, אלא שבמדרש מעולם לא יצא מפי יעקב דבר של בטלה אלא זה שאמר לבניו למה הרעותם לי להגיד לאיש היש לכם אח, והנה ברית המעור וברית הלשון מכוונים, ע"כ מפאת דיבור של בטלה זה הי' אפשר שישלוט בו גלות מצרים, ובזה יש לפרש אנוס עפ"י הדיבור הכוונה על דיבור זה שיצא מפיו לבטלה ודפח"ח: 
@66ובדוגמא @77זו י"ל נמי כאן, דהנה יעק"א אמיתי הוא כמ"ש תתן אמת ליעקב והוא היפוך לגמרי מלבן הארמי, לא הי' אפשר שיהי' יעק"א אצלו בגלות, לפי הנחה הנ"ל שצריך שיהי' בצד מה השתוות ביניהם, וכמו שלא הי' אפשר לפי מעלת קדושתו שיהי' בגלות מצרים ערות הארץ, כמו כן לא הי' אפשר לפי מעלת מדת האמת שבו שיהי' בגלות לבן הארמי, אך באשר לפי הנראה בחיצוניות השיג הברכות ברמאות אף שלא הי' זה ממנו כבמדרש שאמר אנכי איש חלק ע"ש כי חלק ה' עמו יעקב חבל נחלתו, וכל מה שעשה הי' בציווי אמו הנביאה מ"מ באשר לפי החיצוניות הי' נראה כרמאות וכמו שהשיב יצחק לעשו בא אחיך במרמה ויקח את ברכתך, ובמדרש שאמר ללאה מה רמייתא בת רמאה לאו בליליא הוה קרינא לך רחל ואת ענית לי אמרה לי' אית ספר דלית לי' תלמידים לא כך הי' צוח לך אביך עשו ואת ענית לי', ובש"ס ע"ז שאמרו ברומי על זה מה אהני לרמאה ברמיותי', ע"כ שוב יש במה לתלות שיחול עליו גלות לבן הארמי: 
@66ולפי @77האמור י"ל שמטעם זה שיעק"א הרגיש בעצמו היות הוא הולך בגלות ללבן, וזאת אי אפשר רק מפאת שבחיצוניות נראה בו ענין רמאות, וע"כ שוב יש חשש כשפים שמכחישים פמליא של מעלה, ואינו דומה לר"ח דנפיש זכותי' שלא מצא להכישוף שום תואנה לשלוט בו: 
@66ולפי @77האמור דכל פחד של יעקב הי' מחרשוי וקסמים דלבן משום שבחיצוניות הי' נראה בו ענין רמאות, יש ליתן טעם על הטמנתו בבית עבר י"ד שנים לעסוק בתורה, שתורה היא פנימית, ומאחר שהי' טמון בתורה הי' נטמן בפנימית עד שלא הי' נחשב כלל שהוא בחיצוניות העולם, וכעין שבזוה"ק על נח בתיבה, ובפנימית הרי לא הי' שום רמאות, וכח זה נטל עמו לבית לבן, ושוב אין כח בחרשוי ובקסמוי דלבן לשלוט בו כלל, וזה הי' נמי ענין הנדר שהגיד כ"ק אבי אדמו"ר זצללה"ה שנאחז בשער החמשים נוטריקון נדר נ' דר עכ"ד, ולפי דרכינו הוא להעשות כולו פנימי ומטעם הנ"ל: 
@66והנה @77כוחו של לבן הי' בנחש ובקסם כלשון הזוה"ק בחרשוי ובקסמוי, ובזוה"ק ח"ג (ר"ז.), מסטרא דנחש נפק שור ומסטרא דקסם נפק חמור, והנה שור בטומאה הוא גסות הרוח, שור נגח, קרני רשעים, וחמור הוא תאוה רעה כמ"ש אשר בשר חמורים בשרם, והן תרין גיזרין בישין וברח"ו שזה דכורא וזה נוקבא, ולפי"ז יובן ענין הנדר של פירוש הרמב"ן וכן הוא בזוה"ק שהכתוב והי' ה' לי לאלקים הוא נמי מהנדר, וא"כ הם שני כתובין הבאים כאחד בענין הנדר, והי' ה' לי לאלקים, והאבן הזאת אשר שמתי מצבה יהי' בית אלקים, והם מקבילים לעומת שהי' מתיירא מתרין גיזרין בישין כנ"ל, לעומת קרני רשעים נדר והי' ה' לי לאלקים כענין שכתוב רמה קרני בה', לקיים וכל קרני רשעים אגדע תרוממנה קרנות צדיק, וכנגד תאוה רעה נדר והאבן הזאת וגו' יהי' בית אלקים כמ"ש תוכו רצוף אהבה מבנות ירושלים וכפירש"י שם, ובזה יש לפרש מה ששלח אח"כ לאמור כעשו ויהי' לי שור וחמור ודו"ק: 
@66והאבן @77הזאת אשר שמתי מצבה יהי' בית אלקים ויש להבין הלוא המקום גורם ולא האבן, כי אפי' אם ינטל האבן קדושת המקום במקומו עומד כאמרם ז"ל כי קדיש דוד עד ארעית תהומא קדיש, ונראה שרמז יש בדבר שלב ישראל עצמם יהי' בית אלקים, ולא עוד אלא אפי' מי שלבו כלב האבן יועיל לו זכותו של יעקב שיהי' בידו להתעורר ולפשוט צורה וללבוש צורה שיעשה בעצמו בית אלקים, ולפועל דמיונו עשה את האבן אשר שם מראשותיו מצבה ונדר להיותו בית אלקים: 
@00שנת תרפ"א. 
@11וידר יעקב נדר אם יהי' אלקים עמדי וגו' @33ובמדרש וישלח פרשה ע"ו ר"ה בשם ר' אחא אמר הנה אנכי עמך אם יהי' אלקים עמדי אלא מכאן שאין הבטחה לצדיק בעוה"ז, ובודאי הטעם שמא יגרום החטא כברש"י וישלח שמא משהבטחתני נתלכלכתי בחטא, וכן ברמב"ן כאן וז"ל וטעם התנאי שלא יגרום החטא, והביא את דברי מדרש וישלח הנ"ל, ומ"מ אכתי יש להבין א"כ מה מועיל הנדר, דודאי הנדר אינו מועיל אף כשיגרום החטא, ומאי אולמא דנדר מהבטחה מפורשת: 
@66ונראה @77דוודאי הא דצדיקים מתייראים כ"כ שלא יבוא חטא על ידיהם אף שצדיקים לבם ברשותם, מ"מ באשר האדם הוא בעל שינוי הוא עלול לחטא, וצא ולמד מאדה"ר יציר כפיו של הקב"ה ועדיין לא ניתן בו יצה"ר, ובש"ס עירובין שאדה"ר חסיד גדול הי' ואעפי"כ נתפס בפח והלך אחר דעתו של נחש, מה גם אחר החטא של אדה"ר שנתערב טוב ורע א"כ הוא בעל שינוי ביותר, וע"כ כל זמן שהאדם מעשיו הוא כפי שורת הטבע וכפי הטבע הוא בעל שינוי הוא עלול לחטא: 
@66וי"ל @77עוד עפ"י דברי זוה"ק ריש תשא בטעמא דנגף אמאי סליק במניינא דכתיב ולא יהי' בהם נגף בפקוד אותם כי בישראל שורה ברכה והמנין מסלק הברכה כי אין הברכה שורה בדבר המנוי, ושוב שורה במקומו דבר ההיפכו והוא נגף עיי"ש והוא דומיא דטעמא דטומאת מת, וע"כ נמי בכל האדם שלפי הטבע והרכבת גופו ושינוי העתים ותולדות הימים הוא בעל שינוי וכאשר ישתנה לשעתו ויסיר ממנו הארה האלקית אפי' לשעתו בלבד מ"מ ישרה במקומו כחות אחרים המושכים אותו לרע ח"ו בע"כ שלא בטובתו, וע"כ אדה"ר יציר כפיו של הקב"ה בא לכלל חטא, ואחר החטא נמי אף כי חסיד גדול הי' אמר אכלתי ואוכל עוד ופתח לו המקום פתח של תשובה והוא אמר לאו כבמדרש, כי מאחר שנשתנה דעתו תיכף שרה בו כח אחר זר שמשכהו לחטא שוגג ואח"כ בשביל שהניח דעתו של הקב"ה והלך אחר דעתו של נחש ונסתלק ממנו הענין אלקי לגמרי שרה עליו כחות חיצונים עוד יותר עד שתקפו עליו בכח בע"כ שלא בטובתו, והרגיש בעצמו שעוד אין כחו בידו ואמר אכלתי ואוכל עוד, ולאו דרך מרידה אמר כן אלא דרך התאוננות ומרת נפש, וכן מה שהשיב לאו על מה שפתח לו המקום פתח של תשובה נמי הוא כה"ג, שהשיב שאין בכחו לעשות תשובה אלא אחר שנתגרש מג"ע וקיבל עונשו נכנעו כחות החיצונים שבו, ושב להיות חסיד גדול ועשה תשובה: 
@66ודוגמא @77זה הוא יראת כל הצדיקים שמא יוגרם שמאחר שהאדם בטבעו הוא בעל שינוי, ואפי' לשעתו עכ"פ, שוב יש חשש שיפול ברשת החטא ע"י כח זר שישרה בו במקום סילוק הארה אלקית ושמירתו, ואז יש חשש לסילוק ענין האלקי לגמרי וישרה בו כחות רעות ביותר עד שיכלו להביאו לחטאים גדולים, ובזה יובן מה שבמדרש שיעק"א נתיירא שלא יבוא בבית לבן לע"ז ג"ע ושפ"ד, ואף שהאבות לא שלט בהם יצה"ר וכמעט שעבר רוב שנותיו כשהלך לבית לבן שהרי הי' אז בן ע"ז שנה וכל שנותיו הי' קמ"ז, מ"מ חשש מטעם הנ"ל: 
@66ומעתה @77י"ל שזה הי' עצת יעקב שקפץ לנדרים, דהנה ידוע שענין נדרים הוא מלשון נ' דר שהוא נאחז בשער החמשים, וידוע דשער החמשים הוא בלי שינוי, וכל השינוי הוא רק בעולם הטבע ושער החמשים הוא למעלה משבעה פעמים שבעה שהם במספר שבעת ימי הבנין וכן הוא ענין עץ החיים שכתוב בו ואכל וחי לעולם, וע"כ נדרים מסוגלים שלא יהי' האדם כ"כ בעל שינוי, ועי"ז שוב אין חשש שמא יגרום החטא: 
@66ובזה @77יובן הלשון מכאן שנודרים בעת צרה כי כ"ח עתים מפורשים בספר קהלת שהם תחת השינוי פעם כה ופעם להיפוך, ע"כ "בעת" צרה שמורה שהוא תחת ענין השינוי אז העצה לקפוץ לנדרים, וזה לימוד גדול להאדם שיתאמץ שכל עבודתו ותורתו יהי' בכח עצום למעלה מן הטבע, ואז כפי המדה שיוצא מהיקש הטבע בה במדה יש לו קיום ביותר ואיננו כ"כ תחת השינוי, ונראה שזה ג"כ מכחו של יעקאע"ה שפתח פתח שיהי' ביכולת האדם לאחוז בכח עצום למעלה מהיקש הטבע, וזה מרומז בתיבת "לאמר" וידר יעקב נדר לאמר שדרשו ז"ל לאמור לדורות, שבמה שפתח ענין הנדרים לא לבד לעצמו יצא אלא לכל התעצמות בכח עצום למעלה מהטבע שכל זה נסתעף מענין נדרים, וזהו שאמרו ז"ל אשנה פרק זה מסכתא זו נדר גדול נדר לאלקי ישראל, והראשונים דקדקו הלא נדרים הוא איסור חפצא שאוסר החפץ ולמה קרי לזה נדר גדול, ולפי דברינו י"ל דמאחר שהוא צריך לומר כן מוכח שבטבעו אינו נוטה לזה, אלא שהוא רוצה לצאת מהיקש טבעו, וכח זה נמשך עוד מנדרו של יעקאע"ה ע"כ קרי לי' נדר גדול, ובזה יתיישב כמה וכמה לשונות במס' נדרים דקרי לשבועה נמי נדר כמ"ש הראשונים ז"ל דמה"ט הוא: 
@66ויהי @77כאשר ילדה רחל את יוסף ויאמר יעקב ללבן שלחני ואלכה וגו' ויאמר אליו לבן וגו' ויש להבין מאחר שנולד שטנו של עשו ובטח יעקב בהקב"ה ורצה לשוב, למה נתפייס לישב עוד בבית לבן בשביל שכרו, וכי יש מעצור לה' ליתן לו רכוש בלתי בית לבן, ועוד שמאחר שהי' ביכלתו לשוב ולא הי' מתיירא מעשו שוב הי' מחויב לשוב מחמת מצות כיבוד אב ואם שכל עצמו ששלחוהו הי' מפני עשו ושיטול לו משם אשה, ומאחר שנסתלק טעם השליחות שוב מחויב לשוב, ועוד שבמדרש וישלח שהי' מתיירא מעשו שמא יבוא עליו מכח ישיבת ארץ ישראל, וא"כ שישיבת א"י גם אז מילתא הוא הי' לו גם הוא להזדרז בזה ולא להתפייס מלבן: 
@66ונראה @77דהנה לקמן ויאמר ה' אל יעקב שוב אל ארץ אבותיך ולמולדתך ואהי' עמך, וברש"י ושם אהי' עמך אבל בעודך מחובר לטמא אי אפשר להשרות שכינתי עליך, ויש להבין הלא כך הי' התנאים וההבטחה והנה אנכי עמך ושמרתיך בכל אשר תלך, וברש"י שהי' ירא מעשו ומלבן הרי שכך הי' ההבטחה שיהי' עמו וישמרהו אפי' בבית לבן, ובהיותו מחובר לטמא: 
@66ונראה @77דהנה במדרש פרשה פ"ז כתיב כי לא ינוח שבט הרשע על גורל הצדיקים, ר' אבא אמר אין לו נייחא בצד חבורא של צדיקים אלא בצד חבורא של רשעים, וא"כ לבן שהי' מבקש לעכב את יעקב עוד בביתו,   בודאי לא ממנו הי' זה, ולבן מצדו הי' מוחל הברכה שבאה לו לרגלי יעקב, כי לא הי' לו נייחא מחבורתו, ואם כל הרשעים כן קו"ח ללבן שגרוע מכולם ופרעה לא גזר אלא על הזכרים ולבן ביקש לעקור את הכל, אלא שחלקי הקדושה שהי' עדיין מובלע בלבן התעוררו לרגלי יעקב כי מצא מין את מינו וניעור, והם עוררו את לב לבן לבקש מיעקב שישאר עוד אצלו, וכבר דברנו מזה, ובכן לעומתם גם יעקב שהי' מחובר ללבן לא ללבן הי' מחובר אלא לחלקי הקדושה שהי' מובלעים בלבן כדי להוציאם ממנו, הא למה זה דומה לזהבי העומד על הכור ופושט את המלקחיים ליקח הזהב מתוך האש שאין רצונו ונייחא שלו מהאש שנצרבו בו כל פנים אלא מהזהב שמוציא, כך הי' הענין בישיבת יעקב בבית לבן שהי' מחובר לחלקי הקדושה שהי' בו, וי"ל שאז הי' לבן כמו קליפה השומר לפרי שיש לה חשיבות לענין קבלת טומאה, וע"כ לא הי' נקרא בשם טמא, וע"כ החיבור של יעקב אליו בשביל חלקי הקדושה הגנוזים בו לא עיכב את השראת השכינה אצלו, אך אחר שכבר הוציא ממנו כל חלקי הקדושה על ידי שהכשבים הפריד יעקב כבזוה"ק ונשאר לבן נעור וריק מחלקי קדושה אלה שוב לא הי' יכול לבן לסבול את יעקב ע"ש כי לא ינוח שבט הרשע על גורל הצדיקים שאין לו נייחא בצד חבורת הצדיקים, והא למה זה דומה למה דאיתא בת"כ בפסוק כמעשה ארץ מצרים דמקום שישבו בו ישראל הי' מקולקל מן הכל שפירש כ"ק אבי אדומו"ר זצללה"ה משום שישראל הוציאו משם כל חלקי הקדושה ונשארו מקולקלים לגמרי, כן הי' לבן בעת הזאת, וע"כ דברי בני לבן שאמרו לקח יעקב את כל אשר לאבינו לא מהם היו הדברים אלא כאמרם ז"ל שיתא דיניקא או דאבוהו או דאימי' עד שגם לבן עצמו לא הי' לו כת המעצור לכסות השנאה במשאון שבפניו הי' ניכר, וזהו וירא יעקב את פני לבן, ואז אם הי' יעקב מתעכב עוד בבית לבן הי' נחשב מחובר לטמא שהרי חלקי הקדושה כבר נשתאב ממנו, וע"כ אז בא המאמר אליו שוב אל ארץ אבותיך ואהי' עמך, אבל כאן כעת נחשבת חיבור לטמא, כי כבר כלו כל חלקי הקדושה: 
@66והנה @77הא דיוסף נקרא שטנו של עשו י"ל עפי"מ שהגיד כ"ק אבי אדמו"ר זצללה"ה בדברי רש"י בפסוק ויקראו שמו עשו לפי שהי' נעשה ונגמר בשערו כבן שנים הרבה, שזה רמז על מהותו שהי' בעיני עצמו כאיש שלם שאינו חסר לו כלום היפוך תעודת אדם שיהי' בעיני עצמו כחסר ומשתדל להשלמתו עכ"ד, והנה בזוה"ק ריש וישב דיצה"ר נקרא מלך זקן וכסיל דהא מן יומא דהוה לא נפיק ממסאבותי' לעלמין, היפוך יצה"ט דנקרא ילד מסכן וחכם, ילד הה"ד נער הייתי גם זקנתי ודא איהו נער דאיהו ילד מסכן דלית לי' מגרמי' כלום ואמאי אקרי נער בגין דאית לי' חדתי דסיהרא דמתחדשא תדיר, ונראה דדוגמת שני אלה הי' עשו ויוסף, עשו עשוי כבן שנים הרבה שלא הי' משתדל אחר שום התחדשות להשלים נפשו, הוא דוגמת יצה"ר מלך זקן וכסיל, ויוסף נקרא ילד כמ"ש אל תחטאו בילד אף שהי' לו שבע עשרה שנה והי' גדול בחכמה ויעקב כל מה שלמד משם ועבר מסר לו ובר חכים הוא לי' וכתיב בי' וזקנו יחכם שהי' חכם מכל חכמי מצרים, והא דנקרא ילד הוא משום שהי' תמיד משתדל לחדש השלמת נפשו, ונקרא נער מה"ט בגין דאית לי' חדתותא כמו סיהרא דמתחדשא תדיר, ונראה שזה הי' מהות יוסף כי שמו יוסף מורה על הוספה כמו שאמרה רחל יוסף ה' לי בן אחר, וידוע דשם של אדם הוא מהותו, וע"כ הוא להיפוך לגמרי ממהותו של עשו ששמו מורה עליו שהי' כענין מלך זקן וכסיל, ויוסף שמו מורה עליו שהי' ילד מסכן וחכם ע"כ הוא שטנו של עשו, ונראה עוד לאור עפמ"ש ומצא בה איש מסכן וחכם ומלט הוא את העיר בחכמתו, וברש"י איש מסכן זה יצה"ט, ובאשר יוסף הוא דוגמתו נקרא עליו נמי שמלט את העיר בחכמתו, היינו עיר הוא אותיות יער בהיפוך אתוון שרמז על עשו יכרסמנה חזיר מיער ויוסף עשה מאותיות יער עיר, כי יער הוא מקום בלתי נעבד, וזהו מדתו של עשו מלך זקן וכסיל, ויוסף שהי' ענינו כל עת בהתעוררות חדש, הוא עיר אלקים היינו התעוררות אלקית: 
@66ונראה @77עוד לומר כי בשם יוסף נרמז עוד ענין אסיפה כמו שאמרה רחל אסף אלקים את חרפתי, ועל שם שני הענינים נקרא יוסף על שם הוספה וע"ש אסיפה, וי"ל דכמו שמו על שם הוספה הוא שטנו של עשו כן שמו ע"ש אסיפה הוא שטנו של לבן שהי' מפוזר ומובלע בו חלקי קדושה, ויעקב הי' צריך לבררם ולאספם ולהוציאם ממנו, וגם לזה הי' יעקב מסתייע מלידת יוסף כמו שהי' מסייע לו נגד עשו: 
@66ומעתה @77י"ל דהנה יעקב נשלח מיצחק ורבקה לבית לבן לקחת לו משם אשה, ורבקה כוונה עוד להבריחו מפני עשו, וע"כ כשהוציא מלבן שתי מרגליות טובות רחל ולאה ונולד שטנו של עשו ושוב א"צ לברוח ממנו, הנה נשלם השליחות לבית לבן, ומזה עצמו שנולד לו יוסף הוכיח שצריך לשוב ע"כ ניתן לו שטנו של אותו האיש, ע"כ הי' דעתו לשוב, אך כאשר אמר לו לבן אם מצאתי חן בעיניך נתוודע יעקב שעוד יש בו בלבן חלקי קדושה שהם הם המוצאים חן בעיניו, דאל"ה לא ינוח שבט הרשע על גורל הצדיקים כנ"ל, ולא הי' ללבן נייחא בישיבת יעקב אצלו, והבין שעודנו צריך לברר ממנו את חלקי הקדושה אלו, ומזה נודע לו ששם יוסף המורה נמי על אסיפה משום הכי הוא, וא"כ אין ראי' מלידת יוסף שהכוונה שישוב תיכף, שהרי נצרך לו נמי להאסיפה של חלקי הקדושה וכך הוא הכוונה שישאר עוד בבית לבן לברר מה שראוי לברר, ע"כ נתעכב עוד עמו עד שראה את פני לבן והנה איננו עמו כתמול שלשום שמזה הבין שנשלם כל הענין, ומחמת שהרגיש שבא העת לשוב ע"כ בא אליו המאמר שוב אל ארץ אבותיך כבזוה"ק בפסוק ומשה עלה אל האלקים ויקרא אליו ה' שבאתערותא דלתתא נעשה אתערותא דלעילא: 
@00שנת תרפ"ב. 
@11ויעקב הלך לדרכו ויפגעו בו מלאכי אלקים וגו' ויקרא שם המקום ההוא מחנים, @33וברש"י מלאכי אלקים מלאכים של א"י באו לקראתו ללוותו לא"י, מחנים שתי מחנות של חו"ל שבאו עמו עד כאן ושל א"י שבאו לקראתו, וכתב הרמב"ן ואני תמה בזה שהרי עדיין לא הגיע יעקב לארץ ורחוק הי' משם ושלח מלאכים אל עשו מרחוק, ושם נאמר ויעבור את מעבר יבוק וכו' ועדיין יש לו לעבור גבול בני עמון ומואב ואח"כ ארץ אדום וכו' עכ"ל, ולא זכיתי להבין דבריו כי ידוע שגלעד מנחלת ישראל הוא מעבר לירדן כמפורש בכתוב, וכתיב ולמכיר נתתי את הגלעד, ואף שנהר יבוק מפסיק מ"מ אין קושיא שהרי יבוק נופל בירדן ושפולי יבוק משני צדדיו הוא ארץ עבר הירדן נחלת ישראל ובשפולי יבוק עברו ישראל ללחום עם עוג מלך הבשן, ורק גובה יבוק עובר לפני ארץ בני עמון, ומ"ש עוד שעדיין יש לו לעבור גבול בני עמון ומואב ואח"כ ארץ אדום בוודאי הכוונה אל ארץ עמון ומואב שטהרו בסיחון, שהרי ישראל כבשוהו כל עבר הירדן המזרחי אבל מ"מ ארץ מואב הוא לצד הדרום, מה גם ארץ אדום שהי' לגמרי בדרומו של א"י, ויעקב הרי בא מארץ הקדם ונסיעתו הי' ממזרח למערב ולא הי' דרכו כלל דרך ארץ מואב מה גם דרך ארץ אדום, ועיין רמב"ן פסוק עד אשר אבוא אל אדוני שעירה, וא"כ הגם שגלעד הי' רחוק מעבר הירדן מערבי, מ"מ מנחלת ישראל הוא ויצדק לומר שמלאכי א"י באו לקראתו שמה, אולי דעת הרמב"ן שארץ עבר הירדן לא הי' לו מעלת א"י כלל עד אחר הכיבוש וכבר דברנו בזה במק"א: 
@66ובעיקר @77הדברים נראה לומר עפ"מ שהגדנו כבר שקודם הברכות הי' יעקב איש תם יושב אהלו של תורה, ובהברכות נתמנה ונתברך בענין מלוכה, וע"כ הברכות הי' מעין הברכות שברך יעקב ליהודה, ותעודת המלך הוא להרחיב גבול הקדושה שתתפשט להלן מגבול הקדושה ואפי' בחו"ל, וע"כ יצחק מתחילה אמר לעשו שא נא כליך וגו' רמז לו הארבע מלכיות כבמדרש היינו שהי' רוצה לברכו שהוא יגביה את הארבע מלכיות לעשותם נכנע להקדושה, ואח"כ שיעקב קיבל את הברכות ניתן על שכמו תעודת המלך להרחיב גבול הקדושה וזה הי' כל עבודתו בבית לבן שבחו"ל להוציא משם את כל חלקי הקדושה [כי זה תעודת המלך להכניע את כחות החיצונים, ואם לאו להוציא מהם את כל חלקי הקדושה שנתערב בהם והם בשבי' אתם וכבר דברנו בזה במק"א]: 
@66והנה @77כ"ק אבי אדמו"ר זצללה"ה הגיד כי ענין א"י דומה לענין שבת וכמו שבת שלשה ימים לפני' ושלשה לאחרי' ושבת הוא נקודה הפנימית, כן א"י שלשה איקלימים לדרום ושלשה לצפון וא"י היא הנקודה הפנימית באמצע עכדה"ק, והנה א"י הוא שבת של כל ארצות כמו יום השביעי בימים, וע"כ יש לומר דכמו שבת שיש בו תוספת לפני' ולאחרי' והוא התפשטות הקדושה אף בענין ההוא, כן א"י יש בה נמ ענין תוספת, והוא התפשטות הקדושה להלן מתחום א"י דכשם שיש תוספות בזמן דהיינו שבת כן יש תוספות במקום, ויש לומר שזהו ענין עבר הירדן, וי"ל שתוספת שבשניהם נסתעף מיעקב אבינו ע"ה שקיבל על עצמו ענין המלוכה שהוא התפשטות גבול הקדושה כנ"ל, ע"כ מכחו בא תוספות שבת, וע"כ נלמד שמירת שבת ביעקב מע"ש ויחן את פני העיר שפירשו שקבע תחומין, ומובן שזה נעשה מבעוד יום, כי ענין שבת ביעקב הי' עם תוספות שבת, וכן נמי י"ל שכן הוא תוספת קדושת א"י הוא מכח יעקב כנ"ל ששניהם דומים זה לזה, וע"כ אחר שמלא את תעודותיו בבית לבן שהוא תעודת המלוכה התפשטות גבול הקדושה זכה נמי לתוספת קדושת הארץ, ועל כן נתפשטה לו הקדושה בעבר הירדן, וע"כ בגלעד באו לקראתו מלאכי א"י, וכן נמי קדושת שבת התפשט בתוספת שבת, ומשעה שקבע התחומין נחשב לו לשבת: 
@66ולפי @77האמור יובן הענין ששני מיני המלאכים של א"י ושל חו"ל היו יחד שמה ולא כמו בהליכתן שהי' מלאכי א"י עולים תחילה ואח"כ ירדו מלאכי חו"ל כברש"י: 
@00שנת תרפ"ג. 
@66במדרש @77וילך חרנה, רבנן אמרו בן יומו, ר' ברכי' בשם ר' יצחק אמר כלישנהון דברייאתא הוא פלן אזיל לקסרון ועד כדון הוא על זוודיא, ונראה דפלוגתא זו תלוי' בפלוגתא אחרת דש"ס חולין הובא ברש"י דתחילה הלך לחרן ואח"כ יהיב דעתי' למהדר למתפלל במקום שהתפללו בו אבותיו וקפצה לו הארץ, אך במדרש משמע דויפגע במקום הוא קודם שבא לחרן כפשטא דקרא, דבמדרש ביקש לעבור נעשה העולם כולו כמין כותל לפניו, ואם איתא שהדר מחרן להתפלל במקום הזה למה ביקש לעבור, ע"כ נראה דפליג על הא דש"ס חולין: 
@66ולפי"ז @77י"ל דרבנן דהכא ס"ל כש"ס חולין שבתחילה הלך לחרן ואז קפצה לו הארץ בהליכתו ובא באותו היום לחרן שקפצה לו הארץ בהליכתו לחרן וגם בחזירתו להר המורי' וכמ"ש הרמב"ן, דבשניהם קפצה לו הארץ, ור' ברכיה בשם ר' יצחק ס"ל כבמדרש דבהליכתו פגע בהר המורי' וילן שם, א"כ א"א לומר שבו ביום בא לחרן, וע"כ מוכרח כלישנהון דברייתא הוא פלן אזיל לקיסרון ועד כדין הוא על זוודיא: 
@66ולדידי' @77י"ל דהא שקפצה לו הארץ הי' לאחר החלום כשנשא רגליו וילך ארצה בני קדם, דמבאר שבע עד הר המורי' אין הדרך כ"כ רחוק, והוא כמלוא רוחב נחלת בני יהודה, ואפי' הי' שם קפיצת הדרך לא הי' כ"כ ניכר כקפיצת הדרך מהר המורי' לחרן, ולדידי' י"ל שעיקר מעלת קפיצת הדרך השיג בנבואה זו שהגוף ג"כ נתעלה במדריגת הנפש, ושוב לא הי' רוחק המקום לא מעלה ולא מוריד, אבל לרבנן דקפיצת הדרך מבאר שבע לחרן מקמי הכי הי', י"ל היות גלותו לבית לבן הי' לו למירוק ולהשיג תוספת מעלה, תיכף כשקיבל עליו ללכת והטה שכמו לסבול עול הגלות השיג תיכף המעלה כענין שכתוב בדניאל מיום שנתת לבך להבין ולהתענות לפני ה"א נשמע דבריך, ויש רמז לזה בגמ' מאחר שקבלת עליך את הדין דימוס פטור אתה, וזה לימוד לכל איש שמקבל עליו עול מלכות שמים עול תורה ועול מצות שוב אין משא העונות העמוסים על שכמו אוטמים כ"כ את לבבו, ואולי זה כוונת המכילתא הובא ברש"י פ' בחודש השלישי אם מקבלים עליכם מעתה יערב לכם מכאן ואילך שכל התחלות קשות, מה"ט הוא: 
@11ויבא אלקים אל לבן הארמי בחלום הלילה ויאמר לו השמר לך פן תדבר עם יעקב מטוב עד רע, @33ויש להבין למה נצרך לזה אמירה מיוחדת להארמי הזה, ובמדרש פרשה ס"ז ששה דברים משמשין את האדם שלשה ברשותו ושלשה אינן ברשותו וכו' הפה והיד והרגל ברשותו אין בעי הוא לעי באורייתא אין בעי לישנא בישא אין בעי מחרף ומגדף וכו' ובשעה שהוא זוכה הקב"ה עושה אותן שברשותו שלא ברשותו היד ותיבש ידו אשר שלח עליו הפה גם ברוך יהי', ולמה לא סגי לאלום ולסתום פיו שלא יהי' ביכלתו לדבר, ובזוה"ק (קס"ז.) פן תדבר פן תעשה ליעקב רעה מבעי לי', אלא לבן לא רדיף אבתרי' דיעקב בחילא דגוברין לאגחא בי' קרבא דהא חילא דיעקב ובנוי רב מיני' אלא למקטלי' בפומי' ולשיצאה כלא וכו', ובזה יש להבין עוד יותר שהרי זה עשרים שנה שהי' בביתו של לבן, ובזוה"ק (קט"ו:) ולבן חכם בחרשין וקוסמים יתיר מכלהו ועם כל דא לא יכיל ביעקב ובעא לאובדא ליעקב בכמה זמנין הה"ד ארמי אובד אבי ועוד שם ואי תימא דלא סליק בידי כלום ויהי לי שור וחמור אינין תרין גורי דונון וכו' ועיין עוד בזוה"ק שם, ובמדרש עם לבן גרתי לבן דהוא רבהון דרמאי יהביתי' בחפתי, וא"כ כחו של יעקב הי' גדול מכחו של לבן, א"כ למה נצרך לאזהרה שלא ידבר עם יעקב מטוב ועד רע: 
@66ויש @77לומר שזה אזהרה לדורות שכל ישראל נקראו בשם יעקב ובא אזהרה לדורות אף שישראל יהיו ח"ו בשפל המצב ויש חשש מכשפים כאמרם ז"ל למה נקראו כשפים שמכחישין פמליא של מעלה כבש"ס חולין (ח':) באשר לא יהי' נפיש זכוותא, ע"ז באה האזהרה שלא ידבר עם יעקב [דהיינו ישראל לדורות] לדורות מטוב ועד רעה, ואזהרה זו עצמה מסלק את כוחם, ואולי מזה נסתעף מה דכתיב כי לא נחש ביעקב ולא קסם בישראל כפשוטו, ויש סמך לדברינו זה במה שסיפר לבן ליעקב ואלקי אביכם אמש אמר אלי לאמר השמר לך פן תדבר עם יעקב מטוב עד רע, והי' יכול לומר בקצרה מדבר עמך, ולמה הזכיר אותו לשון שנאמר לו אלא ודאי שהכוונה לישראל לדורות אפי' שיהי' מכונים בשם יעקב ולא בשם ישראל, ואפי' בימי הגלות שישראל תחת רשותם: 

