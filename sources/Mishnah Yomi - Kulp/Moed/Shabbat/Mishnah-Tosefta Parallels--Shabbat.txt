משנה מסכת שבת פרק א משנה א 

תוספתא מסכת שבת (ליברמן) פרק א 

[א] יציאות השבת שתים שהן ארבע בפנים ושתים שהן ארבע בחוץ 


























כיצד? העני עומד בחוץ ובעל הבית בפנים פשט העני את ידו לפנים ונתן לתוך ידו של בעל הבית או שנטל מתוכה והוציא העני חייב ובעל הבית פטור פשט בעל הבית את ידו לחוץ ונתן לתוך ידו של עני או שנטל מתוכה והכניס בעל הבית חייב והעני פטור פשט העני את ידו לפנים ונטל בעל הבית מתוכה או שנתן לתוכה והוציא שניהן פטורין פשט בעל הבית את ידו לחוץ ונטל העני מתוכה או שנתן לתוכה והכניס שניהם פטורין: 

משנה ב
[ב] לא ישב אדם לפני הספר סמוך למנחה עד שיתפלל לא יכנס אדם למרחץ ולא לבורסקי ולא לאכול ולא לדין 
ואם התחילו אין מפסיקים 
מפסיקים לקרות ק"ש ואין מפסיקין לתפלה: 



משנה ג
[ג] לא יצא החייט במחטו סמוך לחשכה שמא ישכח ויצא ולא הלבלר בקולמוסו 















ולא יפלה את כליו ולא יקרא לאור הנר 






באמת אמרו החזן רואה היכן תינוקות קוראים אבל הוא לא יקרא כיוצא בו 











לא יאכל הזב עם הזבה מפני הרגל עבירה: 








משנה ד
[ד] ואלו מן ההלכות שאמרו בעליית חנניה בן חזקיה בן גוריון כשעלו לבקרו נמנו ורבו ב"ש על ב"ה וי"ח דברים גזרו בו ביום: 



















משנה ה
[ה] בית שמאי אומרים אין שורין דיו וסממנים וכרשינים אלא כדי שישורו מבעוד יום ובית הלל מתירין: 


משנה ו
[ו] בית שמאי אומרים אין נותנין אונין של פשתן לתוך התנור אלא כדי שיהבילו מבעוד יום ולא את הצמר ליורה אלא כדי שיקלוט העין ובית הלל מתירין בין שמאי אומרים אין פורשין מצודות חיה ועופות ודגים אלא כדי שיצודו מבעוד יום ובית הלל מתירין: 



משנה ז
[ז] בית שמאי אומרים אין מוכרין לעובד כוכבים ואין טוענין עמו ואין מגביהין עליו אלא כדי שיגיע למקום קרוב ובית הלל מתירין: 


משנה ח
[ח] בית שמאי אומרים אין נותנין עורות לעבדן ולא כלים לכובס עובד כוכבים אלא כדי שיעשו מבעוד יום ובכולן בית הלל מתירין עם השמש: 

משנה ט
[ט] אמר רבן שמעון בן גמליאל נוהגין היו בית אבא שהיו נותנין כלי לבן לכובס עובד כוכבים שלשה ימים קודם לשבת ושוין אלו ואלו שטוענים קורות בית הבד ועגולי הגת: 

משנה י
[י] אין צולין בשר בצל וביצה אלא כדי שיצולו מבעוד יום 
אין נותנין פת לתנור עם חשכה ולא חררה על גבי גחלים אלא כדי שיקרמו פניה מבעוד יום רבי אליעזר אומר כדי שיקרום התחתון שלה: 

משנה יא
[יא] משלשלין את הפסח בתנור עם חשכה ומאחיזין את האור במדורת בית המוקד ובגבולין כדי שתאחוז האור ברובן רבי יהודה אומר בפחמין כל שהוא: 


הלכה א
ארבע רשויות רשות היחיד ורשות הרבים
אי זהו רשות היחיד חריץ שעמוק עשרה ורחב ארבעה וכן גדר שגבוה עשרה ורחב ארבעה זהו רשות היחיד גמורה 
הלכה ב
אי זהו רשות הרבים סרטיה ופלטיה גדולה ומבואות המפולשין זו היא רשות הרבים גמורה 
הלכה ג
אין מוציאין מרשות היחיד זו לרשות הרבים זו ואין מכניסין מרשות הרבים זו לרשות היחיד זו ואם הוציא והכניס בשוגג חייב חטאת במזיד ענוש כרת ונסקל 
אחד המוציא ואחד המכניס אחד המושיט ואחד הזורק חייב 
הלכה ד
אבל הים והבקעה והכרמלית והאסטונית והאסקופה אינן לא רשות היחיד ולא רשות הרבים אין נושאין ונותנין לתוכן ואם נשא ונתן פטור אין מוציאין לא מתוכן לרשות הרבים ולא מרשות הרבים לתוכן ואין מכניסין לא מתוכן לרשות היחיד ולא מרשות היחיד לתוכן ואם הוציא והכניס פטור 
הלכה ה
חצר של רבים ומבואות שאין מפולשין עיריבו מותרין לא עיריבו אסורין 
הלכה ו
אדם עומד על האיסקופא נותן לבעל הבית ובעל הבית נותן לו נותן לעני והעני נותן לו נוטל מבעל הבית ונותן לעני מן העני ונותן לבעל הבית שלשתן פטורין אחרים אומ' אסקופא משמשת שתי רשויות וכל זמן שפתח פתוח כלפנים פתח נעול כלחוץ 
היתה גבוהה עשרה טפחים הרי זו רשות לעצמה. 







הלכה ז
כשם שמפסיקין לקרית שמע כך מפסיקין לקרית מגלה ולקריית ההלל ולתקיעת שופר ולנטילת לולב ולכל מצות האמורות בתורה 

הלכה ח
לא יצא החייט במחטו ערב שבת סמוך לחשיכה שמא ישכח ויצא ולא נגר בקיסם שבצוארו ולא צבע בדגמא שבאזנו ולא שלחני בדינר שבאזנו ולא סורק במשיחה שבצוארו אם יצאו כולן פטורין דברי ר' מאיר ר' יהודה אומ' אומן דרך אומנותו חייב ושאר כל אדם פטורין 

הלכה ט
הסוחר כסות לא יצא בכסות המקופלת ומונחת על כתיפו לרשות הרבים ואם יצא הרי זה חייב 

הלכה י
לא יצא אדם במעות הצרורין לו בסדינו לרשות הרבים ואם יצא הרי זה חייב 

הלכה יא
יוצאין בתפלין עם חשיכה וקורין בכתבי הקדש עם חשיכה אבל אין קורין בלילי שבת לאור הנר אפי' גבוה ממנו ואפי' בית אחר ואפי' עשרה בתים זה לפנים מזה אבל מסתכל הוא לתוך הכוס או לתוך הקערה ואינו חושש 

הלכה יב
רבן שמעון בן גמליאל או' תינוקות מתקנין פרשיותיהן בלילי שבת לאור הנר 

הלכה יג
אמ' ר' ישמעאל פעם אחת קראתי לאור הנר ובקשתי להטותו אמרתי כמה גדולים דברי חכמי' שאומרין אין קורין בלילי שבת לאור הנר 
ר' נתן או' הטהו ודיי וכתוב על פנקסו ישמעאל בן אלישע הטה את הנר בשבת לכשיבנה בית המקדש יביא חטאת 

הלכה יד
אמ' ר' שמעון בן לעזר בוא וראה עד היכן פרצה טהרה שלא גזרו הראשונים לומר לא יאכל טהור עם הנדה שהראשונים לא היו אוכלין עם הנדות אלא אמרו לא יאכל הזב עם הזבה מפני הרגל עבירה 
הלכה טו
שבית שמיי אומ' לא יאכל זב פרוש עם זב עם הארץ ובית הלל מתירין 

הלכה טז
אלו מן ההלכות שאמרו בעליית חנניה בן חזקיהו בן גרון כשעלו לבקרו נמנו ורבו בית שמיי על בית הלל שמונה עשרה דבר גזרו בו ביום והיה אותו היום קשה להם לישראל כיום שנעשה בו העגל 

הלכה יז
ר' אליעזר אומ' בו ביום גדשו סאה 
ר' יהושע אומ' בו ביום מחקו סאה שכל זמן שהמדה מלאה ואדם נותן לתוכה לסוף מוציאה ממה שבתוכה 

הלכה יח
בו ביום אמרו כל המטלטלין מביאין את הטומאה בעובי המרדע ונמנו ורבו בית שמיי על בית הלל 

הלכה יט
בו ביום אמרו השוכח כלים בערב שבת עם חשיכה תחת הצנור ונמנו ורבו בית שמיי על בית הלל 

הלכה כ
אמרו בית שמיי לבית הלל אין אתם מודין שאין צולין בשר בצל וביצה בערב שבת עם חשיכה אלא כדי שיצולו אף דיו סמנין וכרשנין כיוצא בהן 

הלכה כא
אמרו להן בית הלל אי אתם מודין שטוענין קורות בית הבד ותולין עגולי הגת ערב שבת עם חשיכה אף דיו סמנין וכרשנין כיוצא בהן אילו עמדו בתשובתן ואילו עמדו בתשובתן אלא שבית שמיי אומ' ששת ימים תעבוד ועשית כל מלאכתך שתהא כל מלאכתך גמורה מערב שבת ובית הלל או' ששת ימים תעבד מלאכה עושה אתה כל ששה 

הלכה כב
בית שמיי או' אין מוכרין לנכרי ולא טוענין עמו ולא מגביהין עליו אלא כדי שיגיע למקום קרוב 
ואי זהו מקום קרוב [עד שיגיע לבית הסמוך לחומה] 
ר' עקיבא או' כדי שיצא מן הפתח ויקדש עליו היום 






אמ' ר' לעזר בי ר' צדוק של בית רבן גמליאל היו מוליכין כלי לבן שלהן לכובס נכרי שלשה ימים קודם לשבת וצבועים בערב שבת לפי דרכנו למדנו שהלבנים קשין להעשות יתר מן הצבועין. 

הלכה כג
פותקין מים לגנה בערב שבת עם חשיכה והיא שותה והולכת בשבת נותנין קילור לעין ואספלנית למכה בערב שבת עם חשיכה והן מתרפין והולכין כל השבת כולה נותנין גפרית תחת הכלים בערב שבת עם חשיכה והן מתגפרין והולכין בשבת נותנין מגמר על גבי גחלים בערב שבת עם חשכה ואין נותנין חטים לרחים של מים אלא כדי שייטחנו 
  




 הרי כבר אמרנו, שמפסיקים, ומה בא התנא להשמיע אותנו עכשיו.  
 הלכה זו נרמזת לעיל בוויכוח בין בית שמאי לבית הלל.  
 גם להלכה זו קיים רמז לעיל.  
 ראשית ב"ש מודים לב"ה ואחר כך ב"ה מודים לב"ש.  
 שים לב איך הלכה זו מקדימה את הפרק הבא.  מדברים בהדלקת אש בערב שבת, ומיד ממשיכים בפרק הבא עם הדלת נר של שבת.  לעומת זאת, אין בתוספתא מעבר נקי זה בין נושא לנושא.  
 אין להלכה זו שום מובן חוץ מהקשר המשנה.  











