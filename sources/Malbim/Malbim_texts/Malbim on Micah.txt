@00פרק א
@11פסוק ב
<b>שמעו עמים כולם</b> ר"ל כל השבטים, וגם <b>הקשיבי ארץ ומלואה</b> כלל הארץ כי משום התפשטה הרעה על כל הארץ, <b>ויהי ה' בכם לעד</b> ה' הוא המתרה בכם, <b>ה'</b> מתרה בכם <b>מהיכל קדשו</b> בעודהו בהיכלו, טרם יצא ממקומו לשפוט את הארץ:
@22ביאור המילות
<b>שמעו עמים, הקשיבי ארץ.</b> עמים קורא שבטי ישראל, שכן בלשון זה אמר מיכיהו בן ימלה <small>(מ"א כ"ב)</small> שמעו עמים כולם, על השבטים, וכבר בארתי <small>(הושע ה')</small> שכ"מ שידבר אל שני נושאים מתחלפים, יתפוס אל נושא החשוב לשון שמיעה ואל הפחות ממנו לשון הקשבה שמורה שיקשיב מרחוק:
<b>לעד.</b> כולל גם המתרה, וזה המבדיל בינו ובין עונה:
@11פסוק ג
<b>כי הנה</b> בעת <b>אשר ה' יוצא ממקומו,</b> (שזה ממליץ שילך בעצמו להעניש בעונש השגחיי, שאינו מכה ע"י שליח רק בעצמו כמו כחצות הלילה אני יוצא בתוך מצרים).
<b>וירד ודרך על במתי ארץ,</b> מצייר בדרך ההגשמה שיעמוד תחלה על הרים הגבוהים:
@11פסוק ד
<b>ונמסו,</b> ואז ימסו ההרים מפחד ה' ומהדר גאונו, והמאמרים מקבילים, ונמסו ההרים <b>תחתיו כדונג מפני האש,</b> שימסו בקל כדונג, <b>והעמקים יתבקעו כמים מוגרים במורד,</b> כן יתהפכו המוצקים לדבר רך ונוזל, שזה משל אל חורבן הארץ, שתשוב להיות כמים כמו שהיתה בעת התהו (וכ"ז מליצה, ע"ד הרים נזלו מפני ה', ותגעש ותרעש הארץ, וכדומה):
@11פסוק ה
<b>בפשע, כ"ז יהיה בפשע יעקב</b> שהם עשרת השבטים, שהם פשעו ומרדו בה' דרך מרידה ועבדו עצבים וחמנים, <b>ובחטאת בית ישראל</b> הם שבט יהודה ובנימין, שהם לא מרדו רק חטאו מצד התאוה או השוגג כמו מה שהקריבו בבמות שהגם שהיה חטא לא היה מרידה כי רובן היה לשמים, ומפרש <b>מי</b> הגורם <b>פשע יעקב</b> מה שהשבטים עבדו ע"ז, <b>הלא שומרון,</b> שהמלכות אשר בשומרון הם עשו את העגלים והסיתו את העם לזה, <b>ומי</b> הגורם <b>במות יהודה הלא ירושלם,</b> שמלכות יהודה שהיתה בירושלים גרמו זאת על שלא בטלו הבמות עד ימי חזקיה:
@22ביאור המילות
<b>יעקב, ישראל.</b> כבר בארתי <small>(ישעיה סי' ט')</small> ששם ישראל הוא שם הכבוד והגדולה נגד שם יעקב, וכשידבר אל עשרת השבטים, או אל שבט יהודה לבדו, ובאו שני השמות ביחד, יכוין בשם יעקב על ההמונים ובשם ישראל על הגדולים, וכשידבר אל יהודה ועשרת השבטים ביחד, יפרט שבט יהודה בשם ישראל לחשיבותם נגד יתר השבטים, וכן לקמן <small>(ב' י"ב, ג' א', ח' ט')</small>, וההבדל בין פשע ובין חטאת מבואר בכ"מ:
@11פסוק ו
<b>ושמתי,</b> זה מוסב עמ"ש ויהי ה' בכם לעד, שה' מתרה בם ואומר אני בעצמי <b>אשים שומרון לעי השדה</b> כי יפלו הבתים ויחרבו, ואח"ז אשים אותה <b>למטעי כרם,</b> ואז <b>והגרתי לגי אבניה,</b> שנוטעי כרמים יסקלו האבנים ויפנו את העיים שנשארו ממפולת הבתים עד שגם <b>יסודיה אגלה</b> כי יפנו גם אבני היסודות כדי שיהיה ראוי למטעי כרמים:
@22ביאור המילות
<b>לעי.</b> שרשו עיה ותרגומו ליגרי חקלן, ועל והיתה בבל לגלים, תרגם ליגרון, וכן והיתה מעי מפלה <small>(ישעיה נ"ז)</small>:
<b>והגרתי.</b> דבר הנשפך למורד, כמו כמים מוגרים במורד, כי שומרון עמדה בהר ושפכו אבני החורבות אל הגיא שסביבה:
@11פסוק ז
<b>וכל פסיליה,</b> הפסילים היו מעץ או אבן והיו נותנים להם אתנן ומתנות, ותחתיהם היו העצבים, וכשיוכתו הפסילים ישארו העצבים שממה, <b>כי מאתנן זונה קבצה</b> שומרון את כל עושרה, שלדעתה היה כל הצלחתם ע"י הע"ז, כמ"ש <small>(הושע ב')</small> אשר אמרה אתנה המה לי אשר נתנו לי מאהבי, ולכן <b>ישובו עד אתנן זונה,</b> יקח אותם מלך אשור כאלו ע"ז שלו נותנות אותם לו לאתנן. ר"ל על שומרון וחורבנה איני מצטער כלל, אחר שעבדו פסילים ועצבים וזנו מאחרי:
@22ביאור המילות
<b>פסיליה, עצביה.</b> העצבים היו אצלם במדרגה למטה מן הפסילים, כמ"ש פן תאמר עצבי עשם ופסלי ונסכי צום <small>(ישעיה מ"ח ה')</small>, שהפסל והמסכה היו אצלם המצוה והגוזר, והעצב עומד תחתיו לעשות את צוויים ולמלאות דבריהם, ולא תמצא שם עצבים בכל התורה, כי מעשיהם הותחל בארץ כנען ופלשתים בזמן מאוחר, וכשיכתו הפסילים ממילא העצבים אשר תחתיכם יהיו שממה, ועקר האתנן היו נותנים אל הפסל שהוא למעלה מן העצבים, לכן אמר שאתנניה שנותנים לפסילים ישרפו באש:
<b>קבצה.</b> מפעל הכבד, שומרון קבצה עשרה מאתנן זונה:
@11פסוק ח
(ח-ט) <b>על זאת,</b> אבל <b>על זאת אספדה ואילילה</b> עד שאלך, כמו משוגע וכאיש שמחמת שגעונו ילך ערום, על <b>כי אנושה מכותיה</b> שהיא חולי מסוכנת מתדבקת, ועברה מן שומרון גם לארץ יהודה וגם הם הוכו במכות הגם שהם לא עבדו ע"ז בימי יותם ועוזיה והיה סחרם ואתננם קדש לה'. ויותר נראה שמ"ש אנושה מכותיה היינו המכות שהכתה שומרון את יהודה, ודבר פה על המכות הגדולות שהכו עשרת השבטים את יהודה בימי אחז שאז הרג פקח בן רמליה ביהודה מאה ועשרים אלף ביום אחד, וגם אז פשטו פלשתים בערי השפלה והנגב ליהודה וילכדו כמה ערים וישבו שם <small>(דה"ב כ"ח)</small> (כי בימי עוזיה ויותם היה שלום ביהודה, וכן קשה לפרשו על מה שבא סנחריב בימי חזקיה שא"כ היה מזכיר גם תשועתם אז), ור"ל המכות שהכתה שומרון את יהודה הם אנושים ומסוכנים כי <b>באה עד יהודה</b> מה שנפלו אז אפרים וארם ואדום ופלשתים ביהודה <b>ונגע עד ירושלים</b> כי את ירושלים לא יכלו לכבוש כמ"ש ישעיה <small>(סי' ז')</small>:
@22ביאור המילות
<b>שולל.</b> מטורף בדעת ששוכח הכל, וכן מוליך יועצים שולל, אשתוללו אבירי לב, והוא תואר בפלס עולל:
(ט) <b>אנושה.</b> מסוכנת, עמ"ש ישעיה <small>(י"ז י"א)</small>:
<b>ומכותיה.</b> ר"ל כ"א מן המכות, ועז"א כי באה, ר"ל המכה:
<b>ונגע.</b> ר"ל הדבר נגע עד שער עמי, כי המכה לא באה לירושלים, רק ענין המלחמה נגע עד שם:
@11פסוק ט

@11פסוק י
<b>בגת אל תגידו,</b> אחר שאמר שיעשה מספד כתנים, חוזר ואומר שישתקו ולא יצעקו כדי שלא יגידו בגת, כי גת של פלשתים לקחה עוזיה מיד פלשתים <small>(דה"ב כ"ו)</small> והיתה תחת יד יהודה, ופלשתים היו מצפים לקחתה מידם, ולכן <b>בכו אל תבכו</b> כדי שלא יודע לפלשתים ויתחזקו עליכם, רק <b>בבית לעפרה</b> שהיתה מנחלת בנימין <small>(יהושע י"ח כ"ג)</small> שם <b>עפר התפלשי</b> כי היא רחוקה מפלשתים ולא יודע להם האבל והמספד שלכם:
@22ביאור המילות
<b>עפר התפלשי.</b> כמו והתפלשי באפר <small>(ירמיה ו')</small>, התגלגלי והתכסי באפר:
@11פסוק יא
<b>עברי,</b> עיר ששמה שפיר שבא לשם האויב הפשיט את כולם ערומים והניח אותם בחיים, כי לא לחמו אותו, אבל עיר צאנן סגרו חומות העיר ולחמו עם האויב, והגם שהרג האויב כל היושבים בבתים שסביבות העיר חוץ מן החומה לא רצו לפתוח שעריהם, ולכן עת נכבשו הרג האויב את כולם ולא הסתפק בשללם לבד, עפ"ז יאמר במליצתו, <b>עברי, עריה בושת לכם יושבת שפיר,</b> עריה בושת היינו גילוי הערוה, ומציין עריה וגילוי הבושת כעצם מופשט, את עריה בושת לא תלכי לצאנן, (כי שם יהרגו כולם) רק עברי אל יושבת שפיר, שאתם יושבת שפיר תלכו ערומים וחשופי שת, ולכם צויתי לעריה בושת לעבור לכם, כי אצלכם תמצא ערומים גלויי בושת, אבל <b>יושבת צאנן לא יצאה</b> מן החומה גם <b>אל מספד בית האצל</b> הגם שכל הבתים שאצלה עשו מספד גדול על הרוגיהם בכ"ז לא רצו בני צאנן לצאת ולפתוח שערי העיר, ע"כ <b>יקח מכם עמדתו,</b> המספד יקח מקום עמידתו מכם, כי בעירכם יהיה הרג רב, וברחוב העיר יעשו המעמד ששם יעמוד המספיד לספוד על ההרוגים שנהרגו בעיר ובבית האצל היינו בבתים שאצל העיר:
@22ביאור המילות
<b>עברי.</b> ידבר בנוכח אל עריה בושת, בושת הוא מקום הערוה, ור"ל גילוי בושת, ובא הבושת כשם מופשט, מצוה לה לעבור מצאנן אל שפיר, (ושם שפיר נופל ג"כ על הערוה שפיר ושליא כלשון חז"ל כי בכל המליצה פה תפס לשון נופל על הלשון, עפרה עפר, יצאה צאנן, (היא צנן <small>(יהושע ט"ו ל"ז)</small>, רכש לכיש אכזיב לאכזב, יורש מורשה, עד (להם) עדלם), ובמלת לכם מסב דבורו אל יושבי שפיר:
<b>בית האצל.</b> בתים של צאנן:
<b>עמדתו</b> שם, כמו עמידתו, רק בא ע"מ חמלה חמדה:
@11פסוק יב

<b>כי חלה,</b> מבאר מדוע לא יצאה יושבת צאנן ועל מי בטחו, כי <b>יושבת מרות</b> היינו צאנן שמרתה ולא רצתה להמסר ביד האויב <b>קותה לטוב,</b> שהיה לה תקוה שיבואו חיל מירושלים לעזור לה ולכן מרתה ולא פתחה החומה, ועתה מפרש ומה היה הסבה שהמספד לקח עמידתו אצלם ולא נושעו, <b>כי ירד רע מאת ה' לשער ירושלים</b> שע"י השגחת ה' ירד רע לירושלים ולא יכלו לשלוח חיל לעזור לבני צאנן:
@22ביאור המילות
<b>חלה.</b> מענין תוחלת ותקוה, ר"ל חלה לטוב וירד רע:
<b>ומרות.</b> מענין מרי ומרידה:
@11פסוק יג
<b>רתום המרכבה לרכש יושבת לכיש,</b> בלכיש התחילו לעבוד ע"ז בתחלה, שכן תמצא שאמציה מלך יהודה שהתחיל לעבוד את אלהי שעיר ומרדו בו עבדיו נס לכישה ומלך שם י"ב שנה, ועוזיה מלך בירושלים, <small>(כמו שבארתי זה מ"ב סי' י"ד)</small>, מבואר שבירושלים קנאו כהני ה' על שעבד ע"ז ובלכיש החזיקו בידו ומלך שם י"ב שנה עד שהתגברו יושבי ירושלים וימיתוהו, ושם כתוב וישאו אותו על הסוסים ויקבר בירושלים, מ"ש שנשאוהו על הסוסים ר"ל מפני שעובדי ע"ז (שראש עבודתם היה אל השמש שחשבוה למולכת השמים) היו מיחדים אל עבודתה סוסים ומרכבה, שבעת צאת השמש היו הולכים לקראתה לצד מזרח במרכבה וסוסים, דוגמת שציירו כן הליכת השמש על מעגלה, כנודע בקורות ימי קדם, וכמ"ש <small>(מ"ב כ"ג י"א)</small> וישבת את הסוסים אשר נתנו מלכי יהודה לשמש ואת מרכבות השמש שרף באש, ואמציה היה לו בלכיש סוסים מיוחדים אל עבודת השמש, לכן כאשר גברו יד עבדי ה' וימיתוהו נשאו את גוייתו על הסוסים של השמש לחרפה ובוז, והיה דרכם לעשות את מרכבות השמש מעצי רתמים השומרים חום האש בתוכם ימים רבים <small>(כמ"ש חז"ל בפ' הספינה)</small> לציין בו את חום השמש ואשה המתמיד, כי עבודת השמש היה באש כנודע, ועל זה אמר <b>רתום המרכבה</b> שתחפה את המרכבה הידועה שהיא מרכבת השמש בעצי רותם, אבל <b>לרכש,</b> אל תאסור אותה אל הסוסים המיוחדים אל השמש, רק תאסור לרכש, שהוא קל ברגליו לברוח, שיברחו מפני האויב, על זה אמר <b>ראשית חטאת היא לבת ציון</b> הוא המקום הראשון לבת ציון היינו למלכות יהודה ששם התחילו בחטאת זה לעבוד את השמש.
<b>כי בך נמצאו פשעי ישראל</b> עבודת השמש שהיא מפשעי ישראל שהם עשרת השבטים הם נמצאו בך הגם שאת מיהודה:
@22ביאור המילות
<b>רתום.</b> פעל נגזר משם רותם, כמו גחלי רתמים:
<b>ורכש.</b> בהמה קלת ההליכה ואינו סוס, והתבן לסוסים ולרכש <small>(מ"א ד')</small>:
<b>פשעי ישראל.</b> במקום שבא שם ישראל נגד יהודה כיון על עשרת השבטים:
@11פסוק יד
<b>לכן תתני שלוחים על מורשת גת,</b> גת היתה תחלה לישראל מימי דוד שלקח את מתג האמה מיד פלשתים שהיא עיר גת <small>(ש"ב ח')</small> ורחבעם בנה אותה לעיר מבצר <small>(דה"ב י"ח)</small> ואח"כ לקחוהו פלשתים מיד ישראל, ועוזיהו מלך יהודה כבשה מפלשתים ויפרוץ חומותיה <small>(מ"ב כ"ו ו')</small> ובימי רחבעם בנה את מורשה אצל גת לעיר מבצר כמ"ש <small>(דה"ב י"ח ח')</small> וכשנפרצה חומת גת הגינה מורשה על גת בל יקחוה פלשתים בחזרה, ונקראת בשם מורשת גת, כי היתה מגן על גת, וכאשר פשטו פלשתים על ערי השפלה בימי אחז ורצו לכבוש את מורשת גת כדי לקחת את גת, ואז גם פקח בן רמליה נלחם ביהודה, אז התפשרו עמו בני לכיש לתת לו את עיר אכזב שהיתה אצל מורשה <small>(כמ"ש ביהושע ט"ו מ"ד)</small>, כדי שישאר בידם עיר מורשה המגינה על גת שלא תבא ליד פלשתים, וז"ש <b>לכן תתני שלוחים</b> היינו שתתן מתנה <b>על</b> ובעבור <b>מורשת גת,</b> תתן שלוחים <b>בתי אכזיב לאכזב</b> היינו לאיש כזב ומפרש מי הכוזב, שהוא <b>למלכי ישראל,</b> שנתת למלכי ישראל הכוזבים בדבריהם את בתי אכזב למתנה כדי להציל את מורשת גת:
@22ביאור המילות
<b>שלוחים.</b> מתנות, כמו ויתנה שלוחים לבתו אשת שלמה <small>(מ"א ט')</small>, ובשני המקומות היתה המתנה עיר ושדות וכרמים, ובזה יש לצרפו עם שלחיך פרדס רמונים, ומלת על כטעם בעבור, <b>ומורשת,</b> ר"ל עיר מורשה הסמוכה לגת:
<b>אכזיב.</b> עיר בערי יהודה והוא כזיב האמור בתורה סמוך לעדולם, שכן אמר ויט עד איש עדולמי והיה בכזיב בלדתה אותו, וכל הערים האלה צנן לכיש מורשה אכזיב עדולם, כולם בשפלה אשר ליהודה <small>(יהושע ט"ו)</small>:
<b>לאכזב.</b> כמו היו תהיה לי כמו אכזב <small>(ירמיה ט"ו)</small>, ומפרש למלכי ישראל:
@11פסוק טו
<b>עוד,</b> ר"ל אבל לא הרוחתי בזה מאומה כי מלכי ישראל היו כמו אכזב ולא שמרו הבטחתם, כי הם בעצמם לקחו את מורשה מידך, ותחת שתחלה רק פלשתים לבד רצו לירש את מורשה, עתה <b>עוד הירש אביא לך יושבת מרשה,</b> כי גם מלכי ישראל באו לירש את מרשה, ומלבד זה הם לא הסתפקו לקחת את מרשה לבד כי <b>עד עדלם יבוא</b> היורש השני יבוא עד עדולם, שהיתה ג"כ עיר מבצר בשטח ההוא ונחשבת בין ערי מבצר שבנה רחבעם, ופקח לקח אז מידם את מרשה ואת עדולם, ומפרש מי הוא היורש הזה שיבא עד עדולם? <b>כבוד ישראל!</b> ר"ל מחנה <b>מלך</b> ישראל וכבודו:
@22ביאור המילות
<b>כבוד ישראל.</b> חילו ומחנהו, כמו את מלך אשור ואת כל כבודו <small>(ישעיה ח' ח')</small>:
@11פסוק טז
<b>קרחי,</b> לכן קרחי ראשך <b>וגזי</b> שערך, <b>על בני תענוגיך כי גלו ממך,</b> ומוסיף <b>הרחבי קרחתך כנשר,</b> שהעופות החומסים יש להם חולי של מריטת הנוצות, ביחוד הנשר עד שלבסוף ימרט כל נוצותיו וימות מחמת זה, ויל"פ שר"ל תחלה קרחי וגוזי על בני תענוגיך בעודם אצלך כי ע"י התענוגים תחטא לה', ואח"כ הרחיבי קרחתך כי גלו ממך: 
@00פרק ב
@11פסוק א
<b>הוי חשבי און ופעלי רע,</b> בעת שהם על משכבותם מתבודדים בפ"ע שאז א"א שיעשוק ויגזול רק שיחשוב מחשבות און, אבל הם גם <b>על משכבותם חושבים און</b> לעשוק ולגזול וגם <b>פועלים את הרע,</b> ומפרש איך יצוייר שיפעלו אז רע, אחר <b>שבאור הבקר</b> תיכף <b>יעשוה כי יש לאל ידם,</b> וא"כ מחשבתם לעשות און הוא דומה כאילו הם פועלים אותו, אחר שאין דבר מעכב שלא יוכלו להוציא מחשבתם לידי מעשה:
@22ביאור המילות
<b>חשבי און ופעלי רע.</b> עמ"ש יחזקאל <small>(י"א ב')</small>:
<b>ופעלי, יעשוה.</b> כבר בארתי <small>(ישעיה ה' י"ב)</small> שפועל הוא העסק בדבר, ומעשה הוא גמר המעשה, ר"ל בבקר יגמרו מעשיהם:
@11פסוק ב
<b>וחמדו,</b> כשיחמדו <b>שדה</b> של חבירו יגזלו אותו ביד חזקה, ואח"כ יחמדו <b>בתים</b> והבית הוא בעיר וא"א לגזלו בפרהסיא, <b>ונשאו,</b> ישאו אותו דרך משא ומתן, שיחליף השדות אשר גזלו בעד הבתים, ואח"ז <b>ועשקו גבר וביתו,</b> שאחר החליפין לא יתנו לו הבית (שזה נקרא עושק שמעכב מלתת לו את המגיע לו) וזה נקל להם לעשות גם בעיר, וגם <b>איש ונחלתו</b> הוא השדות שגזלו יקחו אחר כך גם איש השדה שמתוך עניו ימכר להם לעבד:
@22ביאור המילות
<b>וגזלו, ונשאו.</b> הנשיאה אינו מציין הגזלה, כמו לא חמור אחד מהם נשאתי, ובא על משא ומתן, לשאת כסף וזהב <small>(יחזקאל ל"ח)</small>, וההבדל בין גזל ועושק ידוע, העושק מעכב את המגיע לו.
<b>גבר, איש,</b> גבר מציין גבורת האיש, כי יצייר שבעל הבית חזק הוא נגד בעל השדה:
@11פסוק ג
<b>לכן הנני חושב על המשפחה הזאת</b> הגזלנים <b>רעה</b> שהרעה תהיה ככבל ברזל סביב צוארם <b>אשר לא יוכלו למיש צוארם משם, וגם לא תלכו רומה</b> להרים הצואר על הכבל, <b>כי עת רעה היא,</b> כי הרע שתבא על אנשים בעת שלום יש תקוה שיחלצו ממנה לא כן אם היא עת רעה לכל העולם שאז א"א להחלץ מן הרעה:
@22ביאור המילות
<b>רומה.</b> כתרגומו לא תהכון בקומה זקופה:
@11פסוק ד
<b>ביום ההוא ישא עליכם משל, ונהה נהי,</b> מצייר דבור שישאו על השודדים האלה, שהוא דבור משלי, וגם דבור של נהי, שהנהי אחד מקונן והשני עונה, וכן יצייר כאילו א' נושא נהי ואחרים עונים.
<b>אמר שדוד נשדנו</b> מצייר במשל שהאויבים החריבו את בתיהם, ואח"כ חלקו בגורל את שדותיהם, ומצייר כי המשפחה הזאת הנז' שהיה דרכם לגזול שדות ולהחליפם בבתים, כשיראה שהאויב שודד את ביתו, <b>יאמד שדוד נשדנו"</b> ששדדו את ביתי, והעונה משיב לו (וזה הנהי) <b>חלק עמי ימיר"</b> שהלא הבית הזה לקחת בחליפין בעד השדה, והאויב ימיר את החלק בחליפין לתת אותה בחזרה לבעליו, ושוב יאמר <b>איך ימיש לי"</b> ר"ל וא"כ איך ימיש ויסיר ממני מה ששייך לי, דהיינו השדה? הלא גם השדה לא ניתן לי תמורת הבית? ומשיב העונה, <b>לשובב שדינו יחלק"</b> מה שהאויב יחלק השדות הוא כדי להשיב את שדינו שגזלת, ואחר שזה נעשה כדי לקחת הגזלה מידך.
@22ביאור המילות
<b>ונהה נהי נהיה.</b> ענין קינה. נהה פעל, כמו ג¢א¢ה ת¢ע¢ה.
<b>ונהי, שם,</b> וכן נהיה שם בה' הנקבה ע"מ, ש מ¡ל¢ה, כמו משען ומשענה, נהי גדול וקטן, כי גדר הנהי שהוא צעקת הוי הה אוי מכמה אנשים, אחד מקונן ואחר או אחרים עונים <small>(כמ"ש ירמיה ט' י"ט, עמוס ה' ט"ז)</small>, המקונן אומר שדוד נשדונו, ואחר משיב חלק עמי ימיר, והמקונן אומר איך ימיש לי, ואחר משיב לשובב שדינו יחלק, וכ"ז הנהי. עתה יענו כל העם לכן לא יהיה לך משליך תבל, וזה הנהיה, שהוא סוף הנהי, תאניה ואניה:
<b>נשדנו.</b> מבנין נפעל כמו נשדונו, כמו ונקלותי עוד מזאת <small>(ש"ב ו')</small>:
<b>איך ימיש לי.</b> נעלם מלת איך, אשר יסיר ממני את אשר לי, שמלת לי מורה הקנין, לי הכסף, ובא אשר לו הבית:
<b>לשובב.</b> פעל המרובע משורש שוב, כמו ושובבתי את ישראל <small>(ירמיה נ' י"ט)</small>:
@11פסוק ה
<b>לכן לא יהיה לך משליך חבל בגורל,</b> לא תקח אתה חלק גם בחלוקת השדות, אחר שהשדות היו גזולים בידך, והם מושבים עתה לבעליהם, והוא מליצה על שהאויב יחריב את הבתים ומדלת עם הארץ ישאיר בשדות לכורמים וליוגבים, בענין שהם ישיגו שדותיהם הנגזלות בחזרה, והמשפחה שהיו גוזלים שדות ובתים ונתעשרו מן הגזלות לא יהיה להם שום חלק וגורל בין קהל ה':
@22ביאור המילות
<b>משליך חבל בגורל.</b> הגורל הוא הכללי, ואח"כ מחלקים בחבלים לחלקים קטנים לאיש ואיש, כמו ויהי הגורל למטה מנשה, ויפלו חבלי מנשה עשרה <small>(יהושע י"ז)</small>:
@11פסוק ו
<b>אל תטיפו,</b> מתחיל להתוכח עמהם על שאינם רוצים לשמוע לנביאי האמת, ושיעור הכתוב <b>האמור בית יעקב אל תטיפו יטיפון,</b> המאמר המורגל אצל בית יעקב, הם אומרים אל הנביאים <b>אל תטיפו</b> מה <b>שיטיפון,</b> אל תטיפו דברי נבואות של תוכחות או יעודים רעים, אשר רגילים הנביאים להטיף ולנבאות, כי אין אנו רוצים לשמוע נבואות כאלה, זאת שנית אומרים, <b>לא יטיפו לאלה לא יסג כלמות,</b> שיעור הכתוב <b>לא יטיפו כלמות אשר לא יסג,</b> שעכ"פ לא יטיפו להוכיח על עבירות לפרסם כלמות העם ומעשיהם הרעים שהכלמות והחרפות האלה לא יסוגו אחור, ר"ל שישארו תמיד לחרפת עולם (כענין וחרפתו לא תמחה), לא ידברו נבואות שבזה יכלימו את העם בכלימות עולם:
@22ביאור המילות
<b>תטיפו.</b> נבואה קצרה <small>(עמוס ז' ט"ז)</small>, ונעלם מלת אשר יטיפון:
<b>לא יסג כלמות.</b> כלימות אשר לא יוסג ויופרש מהם, כמו ולא נסוג ממך:
@11פסוק ז
<b>האמור בית יעקב,</b> כל זה הוא מאמר הנאמר בבית יעקב, ר"ל מאמר הרגיל בפיהם:
<b>הקצר,</b> עוד יטענו על דברי הנביאים הנבאים פורעניות ויעודים רעים, <b>וכי קצר רוח ה'?</b> וכי יתפעל ה' ממעשים הרעים שעושים בני אדם ורוחו קצרה מלסובלם, עד שלכן יכעוס ויקצוף מקוצר רוחו ויגזור פורעניות על העם? או <b>אם אלה מעלליו?</b> או אם תאמר שאינו מסבת התפעליות שמתפעל לכעוס על העוברים רצונו שלא יכול להאריך רוחו, א"כ ישאלו הכי אלה מעלליו לעשות רע לבריותיו, הלא מעללי ה' הם טוב וחסד רחמים וחנינה לא לגזור רעות ופורעניות? כ"ז יאמרו בית יעקב אל הנביאים, משיב להם, <b>הלא דברי ייטיבו עם הישר הולך,</b> מה תתלוננו על דברי, שהם דברים רעים ומבשרי פורעניות, הלא עם מי שהולך בדרך הישר עמו ייטיבו דברי, ואינם דברים רעים, רק ישמח עליהם, והם לו דברי נחומים שדברי הנבואה מעידים שה' משגיח על מעשי בני אדם לשלם לאיש כפעלו, והישר הולך ישמח בזה, כי עי"ז יקוה מה' צדקה וחסד עפ"י פעלו כענין שמחה לצדיק עשות משפט:
@22ביאור המילות
<b>האמור.</b> שם, כמו אמרת, או מאמר, ובא משקלו ע"מ פעול לציין מאמר תמידי מורגל:
<b>קצר רוח.</b> מי שאינו מושל ברוחו, כמו וקצר רוח יעשה אולת <small>(משלי י"ד)</small>, והפוכו ארך רוח <small>(קהלת ז')</small>, וכן קצר אפים, ארץ אפים:
<b>מעלליו.</b> ההבדל בין מעלל, מפעל, מעשה, שמעלל מציין פעולה מוסריית יוצאת מתבונה נפשיית כמ"ש בכ"מ:
<b>ייטיבו.</b> הפעיל, כמו יהיטיבו:
@11פסוק ח
<b>ואתמול,</b> וא"כ למה <b>את עמי ומול עמי</b> (דברי) לאויב יקומם? אחר שעם הישר הולך דברי ייטיבו ואיך הדברים האלה עצמם הטובים, יקומו מול עמי לצר ואויב נגדם? הלא הסבה לזה <b>ממול שלמה,</b> מפני שדברי יקוממו <b>מול השלמה והאדר אשר תפשיטון מעוברים בטח,</b> שאתם תפשיטון מעוברים בטח בדרך, את שלמותיהם ואדרת שהם לובשים, עד שהם דומים <b>כשובי מלחמה,</b> כי תפלו על עוברי דרך ללחום אתם ולשלול את שללם כאשר ישללו את המנוצחים במלחמה, מול הדברים הרעים אלה יקוממו דברי לאויב:
@22ביאור המילות
<b>ואתמול.</b> מורכב מן את מול, כי איבה מקושר עם את, ויקומם מקושר עם מול:
<b>ממול שלמה.</b> ר"ל לאויב יקומם מול שלמה ואדר (אשר) תפשיטון, וחסר וי"ו החבור כמו שמש ירח <small>(חבקוק ג')</small> ונעלם מלת אשר. ואדר מלשון אדרת שנער <small>(יהושע ז')</small>, מלבוש חשוב:
@11פסוק ט
<b>נשי עמי תגרשון מבית תענגיה,</b> כמו שיבאר אח"ז שהיו לוקחים הנשים מבית בעליהם במשכון בעבור חובות וטמאו אותם בזנות, ועל זה אמר <b>מעל עולליה תקחו הדרי,</b> כי בני הנשים יצא עליהם ספק ממזרות וסר מהם ההדר האלהי שאין השכינה שורה רק על משפחות מיוחסות מישראל. אומר אליהם הכי זאת יהיה <b>לעולם,</b> הכי <b>נשי עמי תגרשון לעולם?</b> ואני אהיה ארך אפים ואחריש לכם?
@22ביאור המילות
<b>נשי עמי, תענגיה.</b> יחיד על רבים, תגרשו כ"א בפ"ע:
@11פסוק י
<b>קומו ולכו</b> מן הארץ לגולה, <b>כי לא זאת המנוחה,</b> לא באופן זה תנוחו בארץ, וזאת לא יקרא בשם מנוחה אם תעשו כזאת, ומפרש מ"ש נשי עמי תגרשון מבית תענוגיה איך היה זה? אומר <b>בעבור טמאה תחבל,</b> הלא תחבל ותמשכן אשת איש מבית בעלה בעבור לטמא אותה בזנות, <b>וחבל נמרץ,</b> והמשכון הוא משכון מפורש שתמשכן אותה בפירוש על תנאי זה שתשכב עמה לטמאותה, והנה כ"ז הוא תשובה עמ"ש אל הנביאים בל ינבאו להם תוכחות ויעודים רעים והביאו ראיה שא"א שה' יפעול רעות ויעניש וכי קצר רוח ה' מלסבול עונם, וע"ז הראה להם כי א"א שיניח ה' אותם להתמיד ברעתם שהוא נגד הנימוס כי השחיתו את דרכם עד מאד, עד שמוכרח לשלחם מן הארץ כי לא זאת המנוחה, עתה חוזר למ"ש אל תטיפו יטיפון, אומר להם.
@22ביאור המילות
<b>תחבל.</b> כמו ובעד נכריה חבלהו, ענין משכון:
<b>וחבל נמרץ.</b> היינו משכנתא מפורשת, כמו והוא קללני קללה נמרצת:
@11פסוק יא
(יא-יב) <b>לו איש הולך רוח,</b> אם הייתי שולח אליך אחד מנביאי השקר, אשר יטיפו לך שקרים או יטיפו עפ"י רוח דמיונם התועה, שתהיה בסובאי יין ושכר, <b>והיה מטיף העם הזה אסף אאסף יעקב כלך</b> וכו' והנביא שקר הזה היה מטיף לאמר לך בשמי שאאסוף את יעקב ואקבצם ממקומות פזוריהם שהם יעודים טובים ונחמות, ויאמר לך בנבואה כי את יעקב וישראל הנאספים, <b>יחד אשימנו כצאן בצרה,</b> ר"ל שלא יהיה להם עוד עול תורה ומצות כצאן קדשים כצאן ירושלים, רק שיהיו דומים כצאן בצרה שהיא עיר ראש מלכות אדום, שהצאן אשר בתוכה, היינו העם שבה. הם חפשים מכל תורה ומצוה, ויאמר לך שכן גם אתה תהיה כגוים אין תורה, אם יבא נביא שיטיף לך כן אז <b>כעדר בתוך הדברו תהימנה מאדם,</b> ר"ל אז לא יתחבאו כולם בבתיהם כאשר היו בורחים מלשמוע דברי הנביא אמת אשר הטיף להם לשמור מצות, רק היו מתקבצים כולם לשמוע את דבריו, והבית של הנביא המטיף היה מלא המיית אדם, כמו שהדביר ששם מקבצים את הצאן מלא מכל העדר ולא חסר צאן אחד, כן היו נמצאים שם יחד והיו הומים שם מרוב אדם:
@22ביאור המילות
<b>הלך רוח ושקר כזב.</b> שנביאי השקר היו מתנבאים לפעמים טעות רוח המדמה שנדמה לו ברוחו שחוזה ורואה והיה רק רעיון רוח, כמ"ש ההולכים אחר רוחם ולבלתי ראו, ולפעמים בדו שקרים מלבם. ויש הבדל בין שקר ובין כזב, שהכזב הוא דבר שאין שקרו גלוי עתה, והשקר הוא שהוא שקר גם עתה, והנביא לא יאמר שקר נגלה רק כזב בענין שנדמה בשעתו שהוא אמת <small>(כמ"ש ישעיה כ"ח ט"ו)</small>:
<b>ליין ולשכר.</b> שתשתה יין ושכר, או שמתנבא בעבור אשישי ענבים שיקבל:
@11פסוק יב

@22ביאור המילות
<b>אסף אאסף יעקב, קבץ אקבץ ישראל.</b> כבר התבאר <small>(ישעיה י"א)</small> בפסוק ואסף נדחי ישראל והנפיצות יהודה יקבץ, שיהודה נפוצו ונפזרו וצריכים קיבוץ, וישראל שהם עשרת השבטים אינם נפזרים רק נדחים חוץ למקומם ואין צריכים קיבוץ רק אסיפה מן החוץ אל הפנים, ונוסח זה שהיה מקובל להם מפי הנביא שקדם למיכה שם בפי המטיף שגם הוא יטיף כן, (כי במקום שיבואו יחד שם יעקב וישראל יכוין ביעקב על עשרת השבטים ובשם ישראל על שבט יהודה כנ"ל א' ה') רק שיוסיף שיהיה כצאן בצרה לא כצאן ירושלים:
<b>הדברו.</b> מקום שמנהיגים אותו לשם, כמו ורעו כבשים כדברם, והוא בתוך המכלא שלו, ובא ה' הידיעה עם הכינוי כמו בתוך האהלי <small>(יהושע ז' כ"א)</small> והחציו <small>(שם ח' כ"ג)</small>:
<b>תהימנה.</b> ענין המיה מרוב אדם, ובא לשון נקבה כפי משל הצאן:
@11פסוק יג
<b>עלה הפורץ,</b> אומר ראה נא איך אינם שלמים באמונתם, ואיך ינועו כקנה על פני רוח ופוסחים על שתי הסעיפים, שהלא נראה זאת בעת ההיא בשבט יהודה, שבעת שעמד מלך אשר פרץ גדרות הדת ועבד ע"ז נמשכו תיכף כל העם אחריו לעשות כמעשהו, כמו שהיה בימי אחז ובימי מנשה, ובעת שקם אחריו מלך צדיק כמו חזקיה שעמד אחרי אחז ויאשיה אחרי מנשה שהחלו לעבוד את ה', כן עשו גם העם ועבדו כולם את ה', וזה מורה שאין האמונה נשרשת בלבם רק ימשכו בזה אחרי המנהיג אותם לה' או לעזאזל, וז"ש בעת אשר <b>עלה הפורץ לפניהם,</b> שהוא המלך הפורץ גדר ומפר דת והורס חומותיה, אז <b>פרצו ויעברו,</b> פרצו גם המה גדרי הדת עברו תורות חלפו חק, וגם <b>(פרצו) שער ויצאו בו,</b> שאחרי שפרצו גדרות כמתגנב ללכת דרך פרצה, נעשה להם אח"כ הפרצה כשער הקבוע ללכת בו ויצאו בו מכלל הדת, אבל בעת אשר <b>ויעבר מלכם לפניהם,</b> אם עבר לפניהם מלך צדיק המולך ביראת ה' והראוי למלוך ולישב על כסא דוד, אז <b>וה' בראשם,</b> נמשכו אחרי ה' והלכו אחריו: 
@00פרק ג
@11פסוק א
<b>ואומר,</b> משיב להם עוד עמ"ש הקצר רוח ה' אם אלה מעלליו, קורא אל ראשי בית יעקב שהם בעצמם ישפטו בדבר, אם לא מגיע להם עפ"י הדין שיענשו מאת ה', וז"ש <b>הלא לכם לדעת את המשפט,</b> שראוי להם העונש במשפט ובדין:
@22ביאור המילות
<b>ראשי בית יעקב, וקציני בית ישראל.</b> ישראל גדול מיעקב, ויכוין בישראל על שבט יהודה ובבית יעקב על עשרת השבטים <small>(כנ"ל א' ה')</small>, והקצין הוא העומד בקצה העם מצד מעלתו, והראש הוא המושל מצד שקבלוהו עליהם אף שיהיה שפל אנשים, והוא מושל בחזקה <small>(כמ"ש שופטים סי' י"א ע"ש)</small>, ומלכי יהודה ושריהם היו חשובים מצד עצמם, לא כן מלכי ישראל ושריהם שהיו רודים בחזקה ולא מצד מעלתם:
@11פסוק ב
<b>שנאי,</b> הלא אחר שהם <b>שונאי טוב ואוהבי רע</b> שזה הפך המשפט (כמ"ש עמוס ה' ט"ו שנאו רע ואהבו טוב והציגו בשער משפט) והם <b>גוזלי עורם</b> מעליהם של העניים, ואח"כ גוזלים <b>גם שארם</b> ובשרם <b>מעל עצמותם</b>:
@11פסוק ג
<b>ואשר,</b> ואחר שכבר <b>אכלו את שאר עמי והפשיטו את עורם</b> ולא יש להם עוד מה לגזול מאתם כי שללו את כל אשר להם, אז <b>ואת עצמותיהם פצחו,</b> יפתחו העצמות לחפש אם יש מוח בעצמות, וגם <b>יפרשו</b> וישברו העצמות לשנים <b>כמו</b> שמשימין הבשר <b>בסיר</b> קטן ששוברים העצמות, <b>וכבשר בתוך קלחת</b> שהעצמות מתרתחים עד שמוציא כל המוח שבם, כן ילחצו העניים בממונם ובגופם עד דכדוכה של נפש:
@22ביאור המילות
<b>פצחו, ופרשו,</b> פצח היא הפתיחה הקטנה ומשתתף עם פצח פתח, ופצחי רנה, הוא קרוב עם ואנכי פציתי את פי, ופרש הוא ששובר לשנים דבר של מאכל, עוללים שאלו לחם פורש אין להם:
<b>סיר, קלחת.</b> שניהם לבישול <small>(ש"א ג')</small> ובקלחת מצטמק יותר וירתח העצמות, ע"ז הוסיף כבשר בתוך קלחת:
@11פסוק ד
<b>אז,</b> וא"כ אחר שעושים מעשים רעים כאלה אם <b>אז</b> בעת הפורעניות <b>יזעקו אל ה' ולא יענה אותם</b> וגם <b>יסתיר פניו מהם בעת ההיא</b> להסיר השגחתו מהם ולעזבם ביד המקרה, הכי זה עול מאתו? הלא זה מגיע להם בצד המשפט <b>כאשר הרעו מעלליהם,</b> וא"כ איך תאמרו אם אלה מעלליו, הלא כפי שהרעו מעלליהם יסתיר פנים מהם והרע באה להם מעצמו, כפי מעלליהם והכנתם:
@11פסוק ה
<b>כה אמר ה',</b> ונגד מה שלא רצו לשמוע לנביאי האמת ושמעו קול מורה שקר ונביאי כזב, אמר ה' על הנביאים, <b>שהם מתעים את עמי</b> מדרך הטוב והם מנבאים רק להנאת עצמם, שאם <b>נושכים בשניהם</b> שיתנו להם לאכל ובזה סותמים פיהם מלדבר רע, אז <b>יקראו שלום, ואשר לא יתן על פיהם</b> מאכל לסתמו בו, <b>וקדשו עליו מלחמה</b> וינבאו עליו רעה כמעשה דבר הדיא בפרק הרואה:
@11פסוק ו
<b>לכן לילה לכם מחזון,</b> מפני שהיה ביניהם שלשה מינים, חוזים, קוסמים, נביאים, אמר נגד החוזים שדרך המחזה לבא בלילה, לא יבא החזון ע"י הלילה רק יבא לכם לילה ע"י החזון, ונגד הקוסמים שדרך לעשות הקסם במקום חשוך, לא יבא עוד הקסם ע"י החשך, רק <b>תחשך לכם</b> ע"י <b>הקסם,</b> ונגד נביאי השקר שהם היו מנבאים ביום, <b>תבא השמש על הנביאים,</b> ומוסיף שלא לבד שתבא השמש כי גם <b>יקדר עליהם היום</b> שבעוד שיהיה יום ויהיה השמש בשמים יקדר היום עליהם, ר"ל שתשיגם הצרה לפני זמנה:
@22ביאור המילות
<b>חזון, קסם, מתנבאים.</b> עי' ישעיה <small>(ג' ב', ירמי' י"ד י"ד)</small>:
@11פסוק ז
<b>ובשו,</b> ועי"כ <b>יבושו החוזים, ויחפרו הקוסמים</b> (שחפירה גדולה יותר מבושה) והנביאים המדברים בניב שפתים <b>יעטו על שפם</b> כאבל העוטה פיו שלא לדבר, והטעם לכל זה <b>כי אין מענה אלהים</b> שכל מה שחזו וקסמו ונבאו לא היה ע"י מענה אלהים רק שקר ותרמית לבם:
@22ביאור המילות
<b>בשו, חפרו.</b> חפר גדול מבושת <small>(ישעיה א' כ')</small>, והקוסם ששקרותו מבואר יותר יחפור להטמן בעפר:
<b>על שפם.</b> בארתי בספר התו"ה תזריע <small>(סי' קנ"ד)</small>, ששם שפם לא בא רק אצל אבל על ששפתיו נסתמו שלא ידבר ונראה כאילו אין לו שתי שפתים:
@11פסוק ח
<b>ואולם אנכי</b> אינני כנביאי שקר אלה, הם אין בפיהם מענה אלהים, <b>ואנכי מלאתי כח את רוח ה'</b> הדובר בי לא קסם כזב וחזון שוא, הם יקדשו מלחמה על אשר לא יתן על פיהם ואנכי <b>מלאתי משפט</b> לדבר כפי הדין והאמת <b>וגבורה</b> בל אירא משום אדם, הם מתעים את עמי ואנכי מלאתי כח <b>להגיד ליעקב פשעו</b>:
@22ביאור המילות
<b>ליעקב פשעו, ולישראל חטאתו.</b> יעקב שהם עשרת השבטים מרדו בע"ז, וישראל שהם שבט יהודה חטאו מצד התאוה, כנ"ל <small>(א' ה')</small> בפשע יעקב ובחטאת בית ישראל:
@11פסוק ט
<b>שמעו נא זאת,</b> אחר שאמר <small>(בפסוק א')</small> שמעו נא ראשי בית יעקב, ומצדיק דרכי ה' שבא הכל בדין ובמשפט, מסיים דבריו, א"כ שמעו זאת, מה שאומר לכם עתה, אחר שאתם <b>מתעבים משפט,</b> שהוא הדין הנימוסי, וגם <b>את כל הישרה</b> דברים שהשכל מחייב אותו <b>יעקשו,</b> להלוך נגד היושר והשכל, עד שלא ישמעו לא לנימוס הקבוע ההסכמיי ואף לא להשכל הישר:
@22ביאור המילות
<b>משפט, ישרה.</b> המשפט הוא לפי הנימוס האלהי או ההסכמיי, והיושר הוא מה שיסכים השכל הישר עליו, וא"א לתעב דבר שהוא יושר רק אם יעקש היושר, שעקש לב לא ימצא טוב, כי העקשות הפך היושר:
@11פסוק י

(י-יא) <b>בונה,</b> ר"ל א"כ אשאל אותם, וכי יחשבו שה' <b>בונה ציון בדמים</b> עד שלכן ע"י <b>שראשיה בשחד ישפטו ישענו על ה' לאמר הלא ה' בקרבנו?</b> היעלה על דעתם שה' אוהב דמים ועולה, ובו בונה ציון וירושלים, עד שעי"כ במה שישפטו בשוחד ישענו על ה', באשר יאמרו כי בזה חפץ ה' ובזה תבנה ציון ותכונן ירושלים? הלא ה' בונה ציון במשפט ובצדקה, וא"כ אחר <b>שראשיה</b> הקבועים לעשות משפט בין אדם לחברו <b>ישפטו בשוחד, וכהניה</b> שקבועים על ההוראה <b>יורו במחיר,</b> שלפי המחיר שינתן להם יטמאו ויטהרו יאסרו ויתירו, <b>ונביאיה</b> לא ינבאו רק <b>יקסמו בקסמים ע"י כסף שנותנים להם,</b> וא"כ איך <b>על ה' ישענו לאמר הלא ה' בקרבנו</b> ושהוא יגין עליהם לבל יבא עליהם רעה?
@22ביאור המילות
<b>בנה ציון בדמים וירושלים בעולה.</b> ואמר <small>(חבקוק ב')</small> בונה עיר בדמים וכונן קריה בעולה, שכונן הוא גמר הבנין, שמציין שעקר הבנין הוא בדמים ורצח, וגם אחר שנבנתה העיר תתמיד בה העולה שזה כולל כל מה שהוא נגד היושר, וכן יציין שציון הוא עקר הבנין, וירושלים היא הטפל כי שם משכן ההמון <small>(כמ"ש ישעיה סי' מ"א כ"ז)</small>, ור"ל שבית המלכות נבנה בדמים, וההמון יתמידו בעולה:
@11פסוק יא

@11פסוק יב
<b>לכן,</b> תראו בהפך כי <b>בגללכם ציון שדה תחרש,</b> כי בדמים לא תבנה ציון רק תחרב, ומצייר שכל המקודש יותר יגדל חורבנו יותר, שציון תחרש עד שתהיה כשדה, וירושלים לא תחרש רק תהיה לעיים ע"י מפולת הבתים, והר הבית ששם היה המקדש והמזבח ונשאר ממנו כותל המערבי ידמה כבמות הנמצאים ביער שאין איש בא לתוכם רק שועלים ופריצי חיות ילכו בם: 
@00פרק ד
@11פסוק א
<b>והיה באחרית הימים,</b> ר"ל עתה בגללכם ציון שדה תחרש, וזה ימשך עד קץ הימים, שאז באחרית הימים תשוב ותבנה ע"י שנלך בשם ה' אלהינו ונשליך רוע המעשים, כמו שסיים כי כל העמים וכו' ואנחנו נלך בשם ה', ונבואה זו כבר חזה ישעיה <small>(שם סי' ב')</small> בשינוי לשון קצת כי אין שני נביאים מתנבאים בסגנון אחד, וכבר בארנוה שם בפרטות, יאמר ההר שעליו יעמוד בהמ"ק יהיה נכון בראש ההרים, ויהיה מנושא יותר ע"י הגבעות שתחתיו, ובכ"ז ימשכו אליו עמים כנהר המושך למקום נמוך:
@22ביאור המילות
(א-ב) <b>עמים, והלכו גוים.</b> <small>(בישעיה ב')</small> אמר ונהרדו אליו כל הגוים והלכו עמים רבים, שר"ל שגוים הפחותים מעמים <small>(כפי הכלל שם א' ד')</small> ינהרו כמים הנמשכים מעצמם בטבע בלי הכנה, ועמים החשובים שיש להם מלך יתועדו ויזמינו א"ע ללמוד דרכיו. ומיכה הוסיף שאח"ז גם עמים החשובים ימשכו אליו בטבע וגם גוים הפחותים יתועדו ללמוד דרכיו, וגם שמיכה אמר ונהרו עליו היינו על ההר עצמו שהוא יותר מן ההמשכה אל ההר שיחס ישעיה אל הגוים, ושההזמנה לעלות אל ההר יעשו גם גוים הפחותים:
<b>מדרכיו, בארחותיו.</b> התבאר בישעיה שם:
@11פסוק ב
<b>והלכו,</b> וגוים רבים ילכו ויאמרו זל"ז לכו אתם ונעלה עמכם אל הר ה' ומן ההר נלך אל הבהמ"ק, ויורנו מדרכיו הגדולים, ונלכה מעצמנו בארחותיו הפרטים, ר"ל שע"י שיראנו שרשי דת האמתיית ויסודותיו נשתדל להשיג גם ענפים וסעיפיה, <b>כי מציון</b> ששם ישבו הסנהדרין ומורי הדת <b>תצא תורה</b> לכל העולם, <b>ודבר ה'</b> שהוא דבר הנבואה תצא מירושלים שהנביאים ימצאו בכל העיר:
@11פסוק ג
<b>ושפט,</b> והשופט אשר יהיה שם שהוא המלך המשיח ישפוט בין עמים רבים, ור"ל שאז יבוטלו הסבות שבעבורם ילחמו גוי בגוי ממלכה בממלכה, שלפעמים תעמוד מלחמה בסבות חילוק הדת והאמונה, ואז מציון תצא תורה כללית לכולם, ולפעמים תעמוד מלחמה ע"י דין ודברים שיש בין עם לעם שאז החרב תכריע בדברי ריבותם, ואז ישפוט המשיח בין עמים רבים, ולפעמים תעמוד מרד במדינה עצמה, על זה אמר שאז יוכיח לגוים וישיבם אל היושר ע"י תוכחתו, וממילא יכתתו חרבותם לאתים ולא ישא גוי אל גוי חרב וגם לא ילמדו עוד תכסיסי מלחמה כלל:
@22ביאור המילות
<b>ושפט בין עמים רבים.</b> וישעיה אמר בין הגוים, ומיכה פי' שגם עמים שיש להם מלך ישמעו משפטיו, וגם גוים פחותים לתוכחות מוסרו יטו אזן:
@11פסוק ד
<b>וישבו,</b> וגם לא תעמוד ריב ומדון ע"י חסרון לחם וע"י עוני שעי"ז יפשטו ידיהם בגדוד, כי ישבו איש תחת גפנו, <b>ואין מחריד,</b> שלא ימצא עוד מגן וחרב ומלחמה סלה:
@11פסוק ה
<b>כי,</b> מבאר במה יזכו ישראל לכל הכבוד הזה באחרית הימים, מפני שבכל משך זמן הגלות הרב, הגם <b>שכל העמים ילכו איש בשם אלהיו</b> בכ"ז <b>אנחנו נלך בשם ה' אלהינו,</b> ולא נשכח שם אלהינו הגם שעליו הורגנו כל היום, וזה יהיה <b>לעולם</b> ר"ל זמן רב, ולכן באחרית הימים תצא תורה מציון לכל העולם:
@11פסוק ו
<b>ביום ההוא נאום ה' אוספה הצולעה,</b> כבר בארתי <small>(ישעיה י"א)</small> בפסוק ואסף נדחי ישראל ונפוצות יהודה יקבץ, שישראל שהם עשרת השבטים לא נפוצו בפיזור גדול בין העמים רק נדחו ממקומם והושלכו לארץ מרחק ונאבד מקומם, וצריך אסיפה מן החוץ אל הפנים, ועל זה אמר אוספה הצולעה, ושבט יהודה הם נפוצו לארבע רוחות השמים וצריכים קיבוץ, ועל זה אמר והנדחה אקבץ, ושבט יהודה הם סובלים רעות רבות וצרות בארצות פזוריהם לא כן עשרת השבטים, ועל זה אמר <b>ואשר הרעותי,</b> שהם שבט יהודה שהרעותי לה אם בעת בית שני ע"י היונים ואח"כ ע"י הרומיים, ואם במשך זמן גלותם:
@22ביאור המילות
<b>אספה הצלעה, והנדחה אקבצה.</b> כבר התבאר <small>(ישעיה י"א י"ב)</small> שפעל אסף עקרו על הכנסת איזה דבר מן החוץ אל הפנים, ופעל קבץ בא על קיבוץ המפוזרות, ושם <small>(י"ג י"ד)</small> בארתי שפעל נדח מציין חוץ למקומו ויבא עליו פעל השבה בכ"מ, לבד כשמדבר מן גלות ישראל שעם הנדיחה נקשר מושג הפיזור והניפוץ מעצמו. ובארתי בכ"מ שעשרת השבטים אינם מפוזרים וא"צ קיבוץ רק אסיפה וקראם פה ובצפניה <small>(ג' י"ד)</small> בשם צולעה, שהם כצאן צולעה על ירכה כי אין רגלם עומדת במישור בדת ובאמונה, או מענין צלע וזויות על שנחבאים כל ימי הגלות בצלע כדור הארץ ולא נודע מקומם איה, ובצפניה אמר והושעתי את הצולעה, אם על ישועת הנפש והדת, אם מצד שהם יהיו הלוחמים ראשונה <small>(כמ"ש בסי' ה')</small> וצריכים ישועה, ואז יתקבצו גולי יהודה שהם מפוזרים ונפוצים:
@11פסוק ז
<b>ושמתי את הצולעה לשארית,</b> שעשרת השבטים שקראם בשם צולעה הם נאבדו מכלל ישראל, ונדמה שאינם במציאות כלל, או שלא נשארו באמונתם ונהיו ככל הגוים, אשים אותם שיהיו שארית ישראל ויתגלו.
<b>והנהלאה,</b> הם שבט יהודה שהיה שארית ישראל רק שדחו אותה הלאה מגוי אל גוי, וממקום אל מקום, מקום אחר הלאה, והיו חלושים מאד ונתמעטו ע"י הריגות ובלבולים, אשימם לגוי עצום, <b>ומלך ה' עליהם,</b> א] שיהיו תחת מלכות ה' והשגחתו, ב] שתהיה המלוכה <b>בהר ציון,</b> ג] שיהיו <b>מעתה ועד עולם</b> היינו מעת הגאולה עד נצח כי לא יגלו עוד:
@22ביאור המילות
<b>והנהלאה,</b> נגזר ממלת גש הלאה שמורה על התרחקות:
@11פסוק ח
<b>ואתה מגדל עדר,</b> מסב פניו אל הר ציון הנזכר, אומר אליו, אתה הר ציון, שאתה מגדל של העדר הלז שהוא עדר הצאן הצולעה והנדחה, תחלה תהיה כמגדל של צאן, ואח"כ תהיה <b>עופל,</b> שהוא מבצר חזק, ומפרש שזה יהיה בשלש מדרגות, תחלה <b>בת ציון עדיך תאתה</b> שהגליות יתחילו להתקבץ וגלות יהודה ובנימין שהם בת ציון שגלו מציון בחורבן בית שני יתקבצו אליך, <b>ואח"כ ובאה הממשלה הראשונה,</b> תבוא ממשלה קטנה, שיהיה להם קצת ממשלה והנהגה כמו שהיו לישראל בימים הראשונים לפני מלך מלך לבני ישראל שהיה להם שופטים מנהיגים אותם, ואח"כ תבא <b>ממלכת לבת ירושלים</b> יהיה להם מלכות קבוע שהוא מלכות ב"ד, שאח"כ ימלוך המלך המשיח בממלכה קבועה, <small>(וכן התבאר ביחזקאל סי' ל"ד כ"ג כ"ד, וסי' ל"ו כ"ד כ"ה, ועמוס ט' י"א)</small>, שמלכות ב"ד תתגלה בהדרגה, ותחלה לא יהיה רק במדרגת שופט ויתעלה לאט לאט עד שיהיה לה' המלוכה, עיי"ש:
@22ביאור המילות
<b>מגדל עדר.</b> שם מקום סמוך לבית לחם אפרתה <small>(בראשית ל"ו י"ט כ"א)</small>, והנביא משתמש בשם זה על מגדל של עדר הצאן, (כמו ויבן מגדלים במדבר כי מקנה רב היה לו דה"ב כ"ו י'):
<b>ועפל.</b> היינו מקום חזק ומבצר גבוה:
<b>תאתה ובאה.</b> אתה מציין הביאה המוחלטת, ובאה מציין הביאה הבלתי מוחלטת, בת ציון תאתה בהחלט, והממשלה תבא בהדרגה ובכל פעם תתקרב יותר עד שתבא ממלכת, ולכן הטעם של מלת ובאה מלרע:
@11פסוק ט 
<b>עתה,</b> אחר שהודיע מה שיהיה באחרית הימים, חוזר אל זמן הבינים, שאמר לכן בגללכם ציון שדה תחרש, ורואה בנבואתו מה שנעשה בימי יהויקים וצדקיהו, עד שגלו לבבל, ואומר <b>עתה</b> (ר"ל קודם אחרית הימים) <b>למה תריעי ריע,</b> למה תשמיעי קול תרועת שבר, <b>המלך אין בך אם יועצך אבד</b> הלא עתה עדיין יש בך מלך ויועצים, וא"כ מה זאת <b>כי החזיקך חיל כיולדה,</b> שהיולדה בעת שהיא מוכנת שיפתח רחמה ושיצא הולד אשר במעיה תאחזנה חיל וחבלים, והוא צייר אל מה שהיא מוכנת שיפתחו שערי עירה ושיצאו לגולה ושישפכו דמים הרבה בתוכה, ר"ל איך את מוכנת להכבש וללכת לגולה בעוד שיש לך מלך ויועצים מדוע לא תאזרו חיל:
@11פסוק י
<b>חולי,</b> משיב באמת תחולי וגם תשכבי על גחונך <b>ותגוחי</b> להוציא הולד כיולדה, <b>כי עתה תצאי מקריה</b> שזה כמשל הוצאת הולד מן הבטן כן תצאי מן העיר, <b>ושכנת בשדה</b> כי רבים ישכנו בשדה כמו אלה שהלכו להתישב במצרים ובין יתר אומות שסביב א"י, <b>ובאת עד בבל</b> הם אלה שהגלו לבבל, <b>שם תנצלי (מכף אויביך)</b> כי אלה ששכנו בשדה נהרגו אח"כ ע"י הכשדים כמבואר בירמיה, רק גולי בבל נצולו, וכן <b>שם יגאלך ה' מכף אויביך</b> כי גולי בבל נגאלו ושבו לא"י בימי כורש:
@22ביאור המילות
<b>חולי וגחי.</b> כבר התבאר כ"פ כי המליץ ידמה כיבוש עיר בצורה כפתיחת רחם יולדה, כי כן תחיל ותגיח, (מענין גחון כמ"ש יחזקאל סי' ל"ב שתשכב על גחונה), וכן יצאו דמים רבים, והעצמים אשר בבטן המלאה יצאו לחוץ, ועז"א כי עתה תצאי מקריה, ושם קריה בא על עיר מבצר<small>(ישעיה א' כ"ו)</small>:
@11פסוק יא
<b>ועתה,</b> שוב חוזר ורואה בנבואתו מה שיהיה אחר גאולתם בימי כורש, שאחר ששבו בבית שני <b>נאספו עליך גוים רבים,</b> שהוא מה שנאספו גוים רבים שונים אל ישראל אח"כ בדור דור כמו היונים ואח"כ הרומים, ואח"כ בכל משך זמן הגלות, עד האסיפה האחרונה שיתאספו עליהם בימי גוג ומגוג, שכל זה כולל בדבריו שרואה שגוים רבים מתאספים כמה פעמים על ישראל אחרי גאולתם בימי כורש.
<b>האומרים תחנף ותחז בציון עינינו,</b> ר"ל והאסיפות האלה תהיה בשני אופנים, שלפעמים ירצו שציון תחנף להם, ר"ל שתהיה נכנעת ומשועבדת להם, כעבד החונף לאדוניו, כמו שהיה בימי היונים והרומיים שרצו שישראל יהיו תחתם למס עובד, ולפעמים יאמרו <b>תחז בציון עינינו,</b> ר"ל שיחשבו שהמחזות שחזו הנביאים על ציון נאמרו עליהם כי הם נכנסו תחת ישראל ושעליהם ישכון ה' ועליהם חזו החוזים, כי כן יחשבו הישמעאלים ומטעם זה יתאספו לצבא על ירושלים לכבשה כנודע ודומיהם, וכן מטעם זה יתאספו חיל גוג ומגוג לכבוש את ירושלים ולחזות בה מחזות אשר חזו החוזים שלפי דעתם חזו עליהם:
@22ביאור המילות
<b>תחנף.</b> פרשתי הכינוי על ציון, ויל"פ תחנף עינינו, שיחניפו לציון כאילו באו לחסות בצל קדושתה, ולחזות בה, הענינים הרוחנים, שזה הבדל בין ראה וחזה <small>(כמ"ש ישעיה סי' ל"ג)</small>:
@11פסוק יב
<b>והמה לא ידעו מחשבות ה',</b> עצת ה' הוא התכלית הנרצה אליו במעשהו, והמחשבות הם האמצעיים אשר יעשה כדי להכין את העצה שהיא התכלית, ובאר הנביא שכל מה שיתאספו הגוים על ציון כ"ז הוא ממחשבות ה', ר"ל שהם אמצעיים להשיג עי"כ את עצתו ר"ל התכלית הנרצה אצלו, שכל האסיפות שלהם יהיו הכנות ואמצעיים אל האסיפה שיתאספו באחרית הימים שגם היא תהיה הכנה שע"י ישיג עצתו, ששם ישפוט אותם על מעשיהם ושם יכירו דת האמת, וע"י האותות והמופתים שיראו אז ישובו הנשארים אל האמונה האמתיית, והרשעים יכלו כמוץ יסוער מגורן, וז"ש <b>שהמה לא ידעו מחשבות ה' ולא הבינו עצתו,</b> שכ"ז הוא אמצעיים להשיג עצתו, שהוא כי <b>קבצם כעמיר גורנה</b> כמו שמקבצים את העמיר אל הגורן לדוש אותו ולהסיר המוץ והקליפה ולהשאיר הבר והתבואה, כן ידוש אותם במלחמת גוג ומגוג וכן יסיר המוץ שהוא מה שיכלה הרשעים אשר הרעו בקדש, וכן יברר התבואה שיפרשו מהם גרי הצדק ומכירי דת האמת:
@22ביאור המילות
<b>לא ידעו מחשבות ה' ולא הבינו עצתו.</b> כבר בארתי <small>(ישעיה ה' י"ט)</small> כי התכלית הנרצה אצל ה' יקרא עצה, והאמצעיים המובילים אל התכלית נקראו מחשבות, ויש הבדל בין ידיעה להבנה, שהידיעה תפול על דבר המושג בחוש, וההבנה על דבר המושג בשכלו <small>(ישעיה מ"ג י' ובכ"מ)</small>, ומי שיודע האמצעיים יוכל להבין התכלית, למשל שרואה בעיניו מלך פלוני מיעד חילותיו לעמוד במקום פלוני ובסדר מיוחד מבין שרוצה ליפול על מדינה פלונית ולכבשה, והם לא ידעו האמצעיים, וגם כשידעו אותם לא יבינו העצה שהוא התכלית הנרצה אצלו:
@11פסוק יג
<b>קומי ודושי בת ציון</b> מצייר זמן מלחמת גוג ומגוג שאז קבצם כעמיר גורנה להסיר המוץ מן הבר, ומצוה אל בת ציון שתקום ותדוש כעגלה דשה, <b>כי קרנך אשים ברזל,</b> להלחם בקרן ולנגח מן המון גוג <b>ופרסותיך אשים נחושה</b> לענין הדישה לברר הדגן מן המוץ, <b>והדיקות עמים רבים,</b> ולהסיר הקליפה היינו לכלות הרשעים עד שישאר קמח נקי, <b>והחרמתי לה' בצעם</b> הבצע והחמס שלקחו מישראל יהיה חרם והקדש לה' כי קדש ישראל לה' וממונם כממון הקדש, וגם <b>חילם</b> של עצמם שאינם ע"י בצע מישראל ואינו חרם, מ"מ יהיה לה' מצד שהוא <b>אדון כל הארץ</b> והכל שלו:
@22ביאור המילות
<b>בצעם וחילם.</b> בצע מיוחד על ממון שהרויח ורובו שלא במשפט כמו כן ארחות כל בוצע בצע <small>(משלי א')</small>:
@11פסוק יד
<b>עתה,</b> מפרש מי הם האומות שיתאספו אז על ירושלים אשר ישראל ידושו אותם, אומר שהגדוד הזה שיבא על ירושלים באחרית הימים יהיו הבנים של האומות שצרו על ירושלים והחריבו אותה בימי קדם, כמו בני אשור ובני בבל ובני רומי, וז"ש <b>שעתה תתגודדי,</b> הגדוד שיתגודד עתה במלחמת גוג, יהיה <b>בת</b> של <b>גדוד</b> אשר <b>מצור שם עלינו</b> בימי קדם, הבת שנולדה מן הגדוד הזה ששמו מצור עלינו בימי קדם, הם יתגודדו עתה בחיל גוג ומגוג, וכן יהיה בת של הגדוד אשר <b>בשבט יכו על הלחי את שופט ישראל,</b> שאבותיהם הכו את שופטי ישראל בשבט על הלחי, (שמכת הלחי הוא מכת בזיון וכן מכת השבט, וכ"ש אם מכים בשבט על הלחי וזאת היו עושים לשופט ישראל וכ"ש להמון עם שבהם) בת גדוד זה, הם יתגודדו על ירושלים ויקבלו גמולם באחרית הימים: 
@00פרק ה
@11פסוק א
<b>ואתה בית לחם,</b> (כבר התבאר בס' יחזקאל סי' ל"ז), שבעת קץ יתעוררו תחלה עשרת השבטים ועליהם מלך משיח בן יוסף והם יעשו חיל, ושבט יהודה שהם מפוזרים בין העמים חלשים ומועטים ילוו אליהם ויהיו טפלים להם תחת מלכות משיח בן יוסף, עד אח"כ שיקום משיח בן דוד בעז ה', ואז יקבלו כולם עליהם מלכות בית דוד, ואז יחדלו המלחמות, כי אליו גוים ידרשו והיתה מנוחתו כבוד, ואלה הדברים באר לנו נביאנו החוזה, ואמר, <b>ואתה בית לחם אפרתה,</b> אשר משם יצא דוד בן ישי בית הלחמי וצמח מלכות בית דוד, <b>צעיר להיות באלפי יהודה ממך לי יצא להיות מושל בישראל,</b> ר"ל עתה אתה עדיין צעיר וקטן משתהיה עם אלפי יהודה הנלוים אליך במדרגה זו שיצא ממך איש המיוחד לי להיות מושל בישראל, אתה עדיין קטן וחלוש שתגבר עם אלפי יהודה אשר עמך על אופן זה עד שאתה תמשול ממשל רב ומלך המשיח היוצא ממך שהוא משיח בן דוד יגבר חיל להיות מושל בישראל ושיהיה <b>מוצאותיו מקדם מימי עולם,</b> והיינו שיתגבר במלכות חזקה כפי מוצאותיו מקדם בימי דוד ושלמה שמלכו מלכות רב ועצום, הנך צעיר לזה חלוש וחסר כח אתה עם אלפי יהודה אשר עמך:
@22ביאור המילות
<b>מקדם מימי עולם.</b> כבר התבאר <small>(ישעיה מ"ג י"ח)</small> שהקודם לפעמים קודם למלת ראשון או מלה מציינת הראשית הבא אחריו, וירמוז למ"ש חז"ל ששמו של משיח קדם לבריאת עולם, ר"ל שתכלית כלל הבריאה הוא השלמת המין האנושי שיהיה באחרית הימים, וכמ"ש <small>(ש"א ז')</small> וזאת תורת האדם ה' אלהים ע"ש, כי מלכות ב"ד הולך מהלך השלימות לכלל העולם והבריאה:
@11פסוק ב
<b>לכן,</b> שיעור הכתוב <b>לכן עד עת יולדה ילדה</b> (ועד עת אשר) <b>יתר אחיו ישובון יתנם על בית ישראל,</b> לכן כל משך הזמן טרם יגמר קיבוץ הגליות שזה נמשל ללידת היולדה, כמ"ש כי חלה גם ילדה ציון את בניה, ועד עת שיתר אחיו של יהודה ישובון לארצם, עד העת ההיא יתנם (לאלפי יהודה) על בית ישראל, ר"ל לכן כל עת שלא יגמר קיבוץ הכללי ולא יהיה עדיין כל גלות יהודה מאוספים בא"י, כל העת ההיא יהיו בית ישראל (שהם עשרת השבטים ומשיח בן יוסף שהוא מהם) העקר, הם יהיו הלוחמים והמושלים ובית יהודה יהיו טפלים להם (כמ"ש ביחזקאל שם, הנני לוקח את עץ יוסף וכו' ונתתי אותם עליו את עץ יהודה כמש"פ שם):
@22ביאור המילות
<b>יתנם על בני ישראל.</b> כמו ונתתי אותם עליו <small>(יחזקאל ל"ז)</small> שיהיו טפלים לו:
@11פסוק ג
<b>ועמד,</b> אבל אח"כ יעמוד המשיח מבית לחם אפרתה, היינו שיעמוד ויתגבר על האומות, <b>ורעה</b> את ישראל, ומפרש, <b>ועמד בעז ה'</b> שיעמוד נגד האומות בכח ה', <b>ורעה בגאון שם ה' אלהיו</b> בקדושת שם ה' ירעה את ישראל (כמ"ש והריחו ביראת ה' ולא למראה עיניו ישפוט) <b>וישבו,</b> ר"ל מאז לא לחמו עוד, רק ישבו במנוחות שאננות, וכמ"ש והיתה מנוחתו כבוד, <b>כי עתה</b> וכו'.
@22ביאור המילות
<b>עז, גאון.</b> עז משתתף עם שמות המורים על הגבורה והוא למלחמה, וגאון משתתף עם שמות המורים על התפארת ועל הכח הנסיי למעלה מן הטבע שכח זה יהיה לו משם ה' אלהיו, ששם אלהים הבא בכינוי מורה על השראת השכינה עליו, ולא התחבר שם אלהים בכינוי לאדם רק לאנשי הרוח כמו מלך ונביא וכ"ג <small>(כמ"ש בס' התו"ה ויקרא סי' רנ"ח)</small> ובכח זה ירעה וינהיג את העם:
<b>וישבו.</b> כבר בארתי בס' התו"ה תזריע <small>(סי' ט"ו)</small> שפעל ישב בא לפעמים על המנוחה. הפך הטלטול והתנועה:
@11פסוק ד
(ד-ה) <b>והיה</b> וכו', ר"ל כי עתה יגדל עד אפסי ארץ וזה יהיה ע"י שלום, שגדולת מלך המשיח תתפשט עד אפסי ארץ ולא ע"י מלחמות רק בכח השלום, וזה עצמו תהיה גדולתו שלא יצטרך למלחמה כי כל העמים יקבלו תורתו ודתו ומלכותו עליהם, ושיעור הכתובים <b>והיה זה שלום והציל מאשור כי יבוא בארצנו,</b> שהשלום יצילנו אז מאשור שלא נצטרך ללחום נגדו כמקדם, כי השלום שיהיה אז יציל אותנו מאשור, כי יכנע תחתינו וידרוש ברית שלום, ומ"ש <b>אשור כי יבא בארצנו</b> וכו' עד <b>ואת ארץ נמרוד בפתחיה,</b> הוא מאמר מוסגר, ר"ל עד עתה קודם שיעמוד משיח בן דוד בעוד ימלוך משיח בן יוסף הוצרכנו למלחמה כל ימי מלחמת גוג ומגוג, <b>ואם אשור בא בארצנו</b> עד עתה, או גם <b>כשדרך בגבולנו,</b> הוצרכנו <b>להקים עליו שבעה רועים</b> שילחמו אתו, והם <b>רעו את ארץ אשור בחרב</b> עד שהוצרכו לחרב ומלחמה, וגם <b>רעו את ארץ נמרוד</b> (שהוא מדינת בבל שנמרוד היה שם המלך הראשון) <b>בפתחיה</b> שהוצרכו ללכת עד פתח ארצם ולרעותם ולשברם שם ע"י מלחמה ומצור, אבל עתה לא יהיה כן רק <b>והיה זה שלום והציל</b> ר"ל השלום יציל אותנו <b>מאשור כי יבא בארצנו.</b> ובענין השבעה רועים ושמונה נסיכים, כבר יש פי' רבים במפו', וי"ל עוד שרמז על זמן הקודם, שמעת שהחל האויב לקצות בישראל שזה היה בימי יהואחז בן יהוא <small>(מ"ב י"ג ז')</small> עד שבא מלך אשור והגלם בימי הושע בן אלה, היו שמונה נסיכים ר"ל מלכים לעשרת השבטים, והם יואחז יואש בנו ירבעם בנו זכריה בנו מנחם פקחיה פקח הושע הם שמונה (כי שלום נהרג תיכף ואינו מן החשבון) ואח"ז היו שבעה רועים מבית יהודה, יחזקיה מנשה אמון יואחז יהויקים יכניה צדקיה, גם יל"פ על לעתיד, שכפי נבואת יחזקאל שנבא על מלחמות גוג ומגוג בסי' ל"ב ובסי' ל"ח, הנה לפי מה שנבא על המלחמה בסי' ל"ב שאשור יבא אז על א"י לעשות מלחמה עם אדום כמו שפרשתי שם, יבואו אז שבעה רועים, שהם מצרים, עילם, משך, תובל, אדום, נסיכי צפון, צידוני, והמלחמה שנבא עליה בסי' ל"ח יש שמונה נסיכים, והם גוג נשיא ארץ המגוג, משך, תובל, פרס, כוש, פוט, גומר, בית תוגרמה, ושם בארתי שפעם א' יבא אל הארץ ולא יכנס אל ירושלים ועל זה אמר כי יבא בארצנו ופעם א' יבא עד ירושלים ועל זה אמר וכי ידרוך בארמנותינו:
@11פסוק ה

@22ביאור המילות
<b>ורעו.</b> ירוצצו כמו תרועם בשבט ברזל:
<b>בפתחיה.</b> בפתחי הארץ, שתהיה פתוחה לפניהם:
<b>והציל,</b> מוסב על השלום שנזכר למעלה מציירו כעצם מופשט, והוא יציל מאשור:
@11פסוק ו
<b>והיה שארית יעקב,</b> גם השארית אשר ישארו <b>אז בקרב העמים</b> ולא ילכו לא"י יהיו דומים <b>כטל מאת ה',</b> ר"ל שלא יהיו כמו עתה שמקבלים השפע באמצעות העמים אשר הם בתוכם רק יהיו כטל הבא מאת ה', וגם ידמו <b>כרביבים עלי עשב</b> שהם מצמיחים את העשב והם אין מקבלים ממנו תועלת, כן ישפיעו טוב וחסד להעמים אשר הם בתוכם והם לא יקבלו מהם דבר, כי <b>לא יקוו לאיש</b> להשיג ממנו טוב וחסד, כי ישיגו כל שפעם מאת ה' בבלי אמצעי:
@22ביאור המילות
<b>לא יקוה לאיש, ולא ייחל לבני אדם,</b> יש הבדל בין תקוה ובין יחול, המיחל ממתין על דבר ודאי, כמו המיחל לאור היום שבודאי יבא או על ההבטחה, והמקוה מצפה על דבר בלתי ברור וכמ"ש כי טוב קויתי ואיחלה לאור <small>(איוב ל' כ"ו)</small>, ועמ"ש ישעיה נ"א ה', תהלות ק"ל ה'. ויש הבדל בין איש ובין אדם, שאיש כולל כל יש ונמצא, ואדם שם המיוחד אל האדם לבדו <small>(כמ"ש בחבורי התו"ה ויקרא סי' י')</small>. והנה היחול יהיה גם אז כמו שמיחל שתזרח השמש בבקר וירדו הגשמים וכדומה, רק שלא יהיה לבן אדם, שלא יצטרך עזרת אדם, אבל התקוה לא יהיה גם לאיש ר"ל לשום יש ונמצא, רק לה' לבדו:
@11פסוק ז
<b>והיה שארית יעקב,</b> ולענין הגבורה נגד צורריהם אשר עד עתה היה כשה נדחה בין אריות, כמ"ש שה פזורה ישראל אריות הדיחו, עתה יהיו המה כאריה וככפיר, ויש הבדל בין גוים ובין עמים, שגוים הם פחותים מעמים ואין להם מלך, ועמים הם חשובים שיש להם מלך, ולעומת זה גוי מציין הקיבוץ הגדול יותר מן שם עם, והאריה הוא הזקן והכפיר הוא הקטן, ודרך האריה לצאת על טרפו אל היער והוא טורף בהמות גדולות, והכפיר ישב בסוכו למו ארב ואינו יוצא על טרפו וטורף רק בהמות קטנות, ובזה מצייר שידמה <b>בגוים</b> הגדולים הפחותים <b>כאריה בבהמות יער,</b> שהגם שהגוים ידמו כבהמות יער גדולים, ידמו הם לנגדם כאריה גדול, עד שיצא אל מדינות הגוים להלחם אתם ולטרף בם טרף, <b>ובקרב עמים רבים</b> שהם קטנים מגוים והם חשובים יותר ידמו <b>ככפיר בעדרי צאן,</b> שאינו יוצא על טרפו, כן לא יצאו אליהם ללחום אתם במדינתם, כי רובם יקבלו עול מלכות שמים, רק אלה שיבואו אל מעונתם לעשות אתם מלחמה בא"י, כמו העמים שיצבאו על הר ציון בחיל גוג ומגוג, יטרפו אותם ככפיר הטורף במעונתו והם יהיו חלשים לנגדם כעדרי צאן, ומפרש <b>אשר אם עבר ורמס</b> (ר"ל שהאריה עובר ביער חוץ למעונתו ורומס, והכפיר <b>טורף</b> במעונתו, <b>ואין מציל</b> מידם):
@22ביאור המילות
<b>בגוים, בקרב עמים</b> ההבדל בין גוי ובין עם בארתי <small>(ישעיה א' ד')</small>, ובא נרדפים בספר זה למעלה <small>(ד' ב' ג', חבקוק ב' ח', צפניה ב' ט', חגי ב' י"ד, זכריה ח' כ"ב)</small>:
<b>כאריה, ככפיר,</b> מ"ש בפי' התבאר הושע <small>(ה' י"ד)</small>, עמוס <small>(ג' ד')</small>, ובכ"מ:
@11פסוק ח
<b>תרום ידך,</b> לא יצטרכו ללחום את צורריהם בשתי ידים רק יד אחת יהיה די להרימה <b>על צריך,</b> ויש הבדל בין צר ואויב שהצר מציר בפועל ולוחם אתו, והאויב דורש רעתו ואינו מציר בפועל, ועל הצוררים שלוחמים אתך תרום ידך, והאויבים יכרתו מעצמם:
@22ביאור המילות
<b>צריך, אויביך,</b> הצר מציר בפועל והאויב דורש רעה ואינו מציר בפועל <small>(ישעיה א' כ"ד, נחום א' ב' ובכ"מ)</small>:
@11פסוק ט
<b>והיה,</b> ר"ל זה יהיה בתחלה בעוד שתהיה מלחמת גוג לנגדם, יצטרכו לטרוף ולהרים ידם, אבל <b>ביום ההוא,</b> ר"ל אחר מלחמת גוג ומגוג אז לא יצטרכו עוד למלחמה כלל כי ה' יכרית את אויביהם,והנה למלחמה היה צריך, א] סוסים ומרכבות ואז <b>והכרתי סוסיך,</b> ב] היה צריך ערי נשק וערי מבצר, על זה אמר:
@11פסוק י
<b>והכרתי ערי ארצך,</b> ר"ל הערים ששייכים אל הארץ והמדינה, כי ערי הרכב וערי הנשק לא היו שייכים אל העם רק אל כלל המדינה ונקראים ערי הארץ, ונגד המבצרים אמר <b>והרסתי כל מבצריך,</b> ג] היה להם מכשפים ומעוננים מתי יצליחו במלחמה, על זה אמר:
@11פסוק יא
(יא-יג) <b>והכרתי כשפים מידך,</b> ד] היה ביניהם עבודת פסילים ומצבות ואשרים, על זה אמר <b>והכרתי פסיליך</b> וכו' <b>ונתשתי אשיריך, והשמדתי עריך,</b> היינו הערים שעבדו בהם ע"ז יהיו כערים הנדחות:
@11פסוק יג

@22ביאור המילות
<b>ונתשתי,</b> פעל נתש בא על עקירת הנטיעות, <small>(ירמיה א' י')</small>:
<b>עריך.</b> שעבדו בם ע"ז, ויונתן תרגם מענין ויהי ערך שונאים ומעיקים:
@11פסוק יד
<b>ועשיתי,</b> ואז אעשה נקמה בגוים אשר לא ישמעו לחזור לדת האמת ולקבל עליהם מלכות שמים כמבואר בסוף זכריה:
@22ביאור המילות
<b>באף ובחמה.</b> אף הוא הגלוי, וחמה הוא בלב, (כן כללתי בכ"מ), ואף שאין בו חמה אינו מסוכן, כמ"ש כי יגורתי מפני האף והחמה:
@00פרק ו
@11פסוק א
<b>שמעו נא,</b> אחר שאמר <small>(למעלה ג' א')</small> שמעו נא ראשי בית יעקב, שרצה להתוכח עם ישראל לפניהם והם יהיו השופטים בדבר, כמ"ש הלא לכם לדעת את המשפט, והם לא רצו לשמוע, יאמר להם שה' בחר תחתיהם שופטים אחרים שישמעו טענתו וריבו ווכוחו, שהם ההרים והגבעות בפניהם יתוכח, וה' אמר להנביא <b>קום ריב את ההרים,</b> ר"ל שיריב ריב ה' בפניהם, <b>ותשמענה הגבעות קולך</b> הגם שראשי בית יעקב אינם רוצים לשמוע, הגבעות הם ישמעו קול הנביא:
@22ביאור המילות
<b>ההרים, הגבעות.</b> גבעות קטנות מהרים והם סביב ההרים <small>(ישעיה ב' ב')</small> ובכ"מ, ר"ל עיקר יציע ריבו לפני ההרים, והגבעות הקטנות ישמעו מעצמם, ומלת את כטעם אל, כמו והראה את הכהן:
@11פסוק ב
<b>שמעו הרים, והאתנים,</b> היינו ההרים התקיפים שהם <b>מוסדי ארץ</b> שהם מימות הבריאה שהיו היסוד לארץ בעת נולדה הארץ מן התהום.
<b>כי ריב,</b> יש לו ריב עמם על שחטאו כנגדו, <b>ועם ישראל יתוכח</b> להראות שהוא צדיק בריבו:
@22ביאור המילות
<b>ריב, יתוכח,</b> הוכוח הוא בנחת וע"פ ראיות השכל, וישראל מציין את הגדולים, עמם יתוכח בראיות, ועם כלל ההמון יבא בריב <small>(עי' הושע ד' ד', איוב י"ג ו')</small>:
@11פסוק ג
<b>עמי</b> יספר הוכוח שיש לו עמם, <b>מה עשיתי לך</b> רעות, בהפך זכור הטובות שעשיתי לך, <b>ומה הלאתיך,</b> נגד הטובות שעשיתי עמך היית מחוייב הודאה ועבודה עבורם, הכי הלאיתיך עבורם בעבודה קשה:
@11פסוק ד
<b>כי העליתיך,</b> מפרש מה עשיתי לך, הטובה הראשונה היה שהעליתי אותך מארץ מצרים, והגם שהיה לפני זמן המוגבל והיית עוד <b>בבית עבדים</b> בכ"ז <b>פדיתיך,</b> לפני הזמן, <b>ואשלח לפניך את משה</b> שהייתם נזונים בזכותם כמ"ש המן בזכות משה וכו', והיו מורים אתכם הדרך הטובה, משה לאנשים ומרים לנשים ואהרן כהן ה':
@11פסוק ה
(ה-ח) <b>עמי,</b> עתה מפרש מה הלאיתיך, <b>זכר נא מה יעץ בלק מלך מואב,</b> שרצה שבלעם יקטרג על ישראל ויקללם, <b>ומה ענה אותו בלעם</b> שטוב בעיני ה' לברך את ישראל מפני שההשגחה דבוקה בם לטובה, ועי"ז יעץ בלעם לבלק להכשילם בבנות מואב שעי"ז תסור השגחת ה' מהם, ומזה תראה כי לא הלאיתיך, ומביא ע"ז מה שנעשה אז <b>מן השטים ועד הגלגל,</b> שיעור הכתובים וסדרם, <b>מן השטים ועד הגלגל למען דעת צדקות ה' הגיד לך אדם מה טוב</b> וכו', ושני הפסוקים במה אקדם ה' וכו' הירצה ה' באלפי אילים וכו' באו כמאמר מוסגר כמו שיבואר, וענינו, שאחרי שחטאו ישראל בשטים ע"י עצת בלעם, נחמו על מעשיהם, ושאלו במה יתרצה ה' לכפר פשע ולהתם חטאת, וחשבו כי יצטרכו לפייסו בקרבנות גדולות עד שיקריבו את בניהם ופרי בטנם לכפר חטאתם, ואז <b>מן השטים ועד הגלגל הגיד לך אדם,</b> והודיע להם תשובה על שאלתם <b>מה טוב,</b> שאין ה' רוצה בעבודות קשות <b>כי אם עשות משפט</b> וכו', ר"ל כי אז הואיל משה באר את התורה וכתב להם את משנה התורה והגיד להם מה טוב ומה ה' דורש מאתם שאינו דורש עבודות קשות וקרבנות וזבחים, (כי בספר משנה תורה לא האריך בדיני הקרבנות) ואינו רוצה רק שיעשו משפט וחסד, וזה היה מן השטים ועד הגלגל, כי בשטים החל משה לבאר להם את משנה התורה ואחרי מות משה עד בואם לגלגל שנעשו להם נסי הירדן וראו ששב שכינת ה' להיות אתם, דבר ה' אל יהושע וצוהו על משמרת התורה ושמירת מצותיה ולא הלאה אותם בשום עבודה קשה, עד שבאו לגלגל ששם צוה שימולו שנית ושיעשו את הפסח, שהיה עבודה קשה, אבל עד שבאו לגלגל לא בקש מהם שום דבר עבודה, וז"ש <b>מן השטים ועד הגלגל הגיד לך אדם מה טוב</b> ושה' אינו דורש מעמך שום דבר עבודה קשה כי אם עשות משפט וכו', <b>למען דעת צדקות ה'</b> ובזה תדע צדקות ה' שאינו מכביד על האדם עבודות קשות להלאותו:
@22ביאור המילות
<b>מן השטים,</b> הכתובים זרים מאד והלא ענין בלעם ובלק לא נמשך מן השטים עד הגלגל?, ומ"ש הגיד שהוא עבר נסתר, קשה ומוזר?, ולמ"ש שעורו מן השטים עד הגלגל הגיד לך, תשובה על שאלתך מה טוב:
@11פסוק ו
<b>(במה אקדם ה',</b> מספר במאמר מוסגר, מה שאמרו ישראל אז אחרי שנכשלו בשטים בבעל פעור, הם שאלו, <b>במה אקדם ה'</b> באיזה מנחה ונדבה אקדמה פניו מצד שהוא ה' מהוה כל המציאות, עוד שאלו <b>(במה) אכף לאלהי מרום</b> אחר שחטאתי לפניו ואצטרך לכפוף קומתי ולהכנע ולבקש סליחה, במה אכף לפניו מצד שהוא אלהי מרום, שמצד דינו הקשה נקרא בשם אלהים, והוא אלהי מרום, והחוטא לפניו ראוי לעונש גדול, ומפרש נגד מ"ש במה אקדם ה' <b>האקדמנו בעולות</b> במה שאביא אליו <b>עגלים בני שנה</b> לעולה:
@22ביאור המילות
<b>אכף.</b> נפעל משורש כפף:
@11פסוק ז
<b>הירצה ה',</b> הלא לא ירצה <b>גם באלפי אילים</b> שטובים מעגלים, וגם <b>ברבבות נחלי שמן</b> שאביא לנסכי העולות?, ועתה מפרש נגד מ"ש במה אכף לאלהי מרום, <b>האתן בכורי פשעי,</b> הלא ראוי שבעד פשעי שהוא המרד במזיד אתן בני הבכור לקרבן, ובעד <b>חטאת נפשי</b> שהוא השוגג אתן <b>פרי בטני</b> שהם בנים הקטנים, כן שאלתם אז):
@22ביאור המילות
<b>פשעי, חטאת נפשי.</b> פשע הוא המרד, וחטאת הוא הבא ע"י שגגה או התאוה, וע"כ ייחס בן הבכור אל הפשע, ופרי בטן הקטנים אל החטאת:
@11פסוק ח
<b>הגיד</b> חוזר למעלה שעל שאלתכם זאת, הגיד לך מן השטים ועד הגלגל, מה טוב ובמה תתרצה אל ה', <b>הגיד</b> ר"ל שהגיד לך, א] <b>מה שטוב לך</b> מצד שאתה <b>אדם,</b> במצות שבין אדם לחברו, מה שטוב לפני האדם עצמו בחיים המדיניים, וגם הגיד <b>מה ה' דורש ממך</b> במצות שבין אדם למקום, ומפרש נגד הגיד לך אדם מה טוב <b>כי אם עשות משפט ואהבת חסד,</b> שזה הטוב לך מצד שאתה אדם שהמשפט ישמור החיים המדיניים מן הגזל והעשק, ועשיית החסד בזה יעזור איש לאחיו, ונגד מה ה' דורש ממך אמר <b>והצנע לכת עם אלהיך,</b> מה שאתה צריך ללכת עם אלהיך (כמו את האלהים התהלך נח), שזה שורש המצות שבין אדם למקום שילך עם אלהים, ללכת בדרכיו ולהתקדש בקדושתו, כמ"ש והייתם קדושים כי קדוש אני, זה יהיה <b>בהצנע</b> ובסתר, כי הם דברים שבינך ובין קונך ובזה טובה הצניעות בל יזיד וירים לבו בעניני החקירה באלהות וכן בל יתחכם על מצותיו, רק ילך בהצנע לכת עם אלהים:
@22ביאור המילות
<b>הצנע.</b> הצנוע בא הפך הזדון <small>(משלי י"א ב')</small>, הוא שיסתיר פניו מהביט אל האלהים, ובל יתחכם על מצותיו:
@11פסוק ט
<b>קול ה'</b> שיעור הכתוב <b>קול ה' ותושיה יקרא לעיר יראה שמך,</b> וכונתו עמ"ש ויקרא אברהם שם המקום ההוא ה' יראה, שתחלה היתה נקראת בשם שלם, כמ"ש ומלכי צדק מלך שלם, ואברהם הוסיף לה שם יראה, ע"ש שה' יראה וישגיח תמיד על העיר הזאת, ועתה יזכיר הנביא את ירושלים, שתזכור ששמה <b>יראה</b> כי עיני ה' בה תמיד, ותשמור את עצמה מלמרות עיני כבודו, וז"ש <b>קול ה'</b> וגם <b>תושיה</b> שהיא התורה, הם <b>קראו לעיר</b> הזאת <b>ששמה יראה,</b> כי ה' הסכים על השם הזה וכתבו בתורתו וא"כ <b>שמעו מטה ומי יעדה,</b> אחר שה' משגיח על מעשיכם שמעו את המטה שהוא העונש המיועד על עונותיכם ומי יעד את העונש הלא הוא ה' אשר לו היכולת להעניש, ר"ל כי מה שתקשו ערפכם יהיה או מצד שתחשבו שאין ה' רואה מעשיכם, על זה אמר <b>יראה שמך,</b> או שתחשבו שאין רצונו להעניש על זה אמר <b>שמעו מטה,</b> או שתחשבו שאין ביכלתו להעניש, על זה אמר <b>מי יעדה</b>:
@22ביאור המילות
<b>לעיר יקרא.</b> הוא קריאת השם, ומבואר אצלינו <small>(התו"ה אמור סי' קמ"א)</small> שקריאת השם, שבא אחריו ל', מורה שכבר היה לו שם ומוסיף עוד שם אחר, כי כבר היה שם העיר שלם והוסיף יראה, ואמר ש¡מ?ך בלשון זכר, כי עקר השם על ראיית ה' והשגחתו הוא על העם אשר בעיר, או בא על המקום כמ"ש בתורה ויקרא אברהם שם המקום ההוא ה' יראה, וכמ"ש זה כ"פ שהמליץ יערב מטעם זה לשון זכר ונקבה ול' יחיד ורבים, כפי המושג העקרי אשר ברוח מליצתו, ותושיה היא התורה ששם נתפרש שם המקום, ור"ל קול ה' לעיר יקרא, ותושיה (לעיר תקרא) יראה שמך:
<b>ומי יעדה,</b> היינו שיעד את המכה שיכה המטה, כי מכה היא שם נקבה:
@11פסוק י
<b>עוד האש,</b> עפ"ז ישאל וכי <b>עוד יש בבית רשע אוצרות רשע?</b> הכי לא יירא מעונשי ה' הרואה במעשיו, <b>ואיפת רזון זעומה</b> גם האיפה הקבועה מן הרוזנים, הממונים לפקח על המדות והם קובעים את האיפה שתהיה איפת צדק, גם איפה זו היא <b>זעומה</b> שה' זועם עליה, כי גם הרוזנים יחוקקו חקקי און:
@22ביאור המילות
<b>האש.</b> הא' תמורת יו"ד וע"כ בא חסר, וכן אם אש להימין <small>(ש"ב י"ד י"ט)</small>:
<b>בית רשע.</b> בבית רשע, כמו כי ששת ימים, חרב תאכלו:
<b>רזון.</b> יחיד משם רוזנים שהם שרי העצה בעניני הדת, ומצאנו אותו ביחיד ובאפס לאום מתחת רזון <small>(משלי י"ד כ"ח)</small> לפי פירושי:
@11פסוק יא
<b>האזכה</b> וע"י שקבעו איפה קטנה יעשו גם השקל מזויף, שלפי שהקטינו את האיפה יקטינו הקונים את השקל, ובכ"ז לא יזכו בזה, כי ע"ז אמר <b>אבן ואבן איפה ואיפה תועבת ה' גם שניהם,</b> ר"ל אף שנמצאו שניהם יחד, שע"י שיש אבן ואבן יעשה המוכר איפה ואיפה שמי שנותן לו שקל קטן מזויף נותן לו לעומתו איפה קטנה, ובכ"ז היא תועבה בעיני ה' הגם שנמצאו שניהם, לא יזכה בזה לאמר שהקטין השקל בעבור שכנגדו הקטין האיפה או בהפך, כי ה' הזהיר על אבן ואבן ועל איפה ואיפה בכל אופן, וז"ש הכי <b>אזכה</b> עי"כ <b>במאזני רשע,</b> ובמה שיש <b>בכיס אבני מרמה</b> להקטין גם השקל ע"י שהקטינו האיפה, אחר שה' שונא גם שניהם:
@11פסוק יב
<b>אשר עשיריה מלאו חמס,</b> כי הם מעותים בין מדת האיפה בין מדת השקל כמ"ש להקטין איפה ולהגדיל שקל, <b>ויושביה דברו שקר ולשונם רמיה בפיהם</b> הדבור הפשוט הוא שקר גלוי, והדבור התבוניי שזה מיוחס אל הלשון הוא רמיה, שבו ירמאו ברמאות עד שאין השקר ניכר:
@22ביאור המילות
<b>ולשונם.</b> שם לשון בא על הדיבור התבוני, וזה המבדיל בינו ובין שפה כמ"ש בפי' ספר משלי, ויחס אליו הרמיה, כמ"ש משפת שקר מלשון רמיה <small>(תהלות ק"כ)</small> עמש"ש:
@11פסוק יג
<b>וגם אני החליתי הכותך,</b> וע"כ התמדתי להכותך במטה, כמ"ש שמעו מטה ומי יעדה עד שהחליתי אותך, ובאשר כ"ז לא הועיל, ולכן <b>השמם על חטאתיך</b> צריך אני להשמם אותך עד שתהיה שממה לגמרי:
@11פסוק יד
<b>אתה,</b> מפרש מ"ש החליתי הכותך, שהגם <b>שאתה תאכל ולא תשבע</b> בכ"ז <b>וישחך בקרבך</b> תשוחח המאכל אותך בקרבך שהוא חולי שבא מרוב השביעה והאכילה היתרה.
<b>ותסג</b> תשתדל להחזיר את רכושך ותבואתך ולהפליטו מידי האויב, ובכ"ז <b>לא תפליט</b> מידו, וגם <b>אשר תפלט</b> מיד האויב <b>לחרב אתן</b> יהרגוך עי"ז בחרב:
@22ביאור המילות
<b>וישחך.</b> שרשו ישח, ומשתתף עם שחה, כדרך נפ"י ונל"ה שמשתתפים. ונשתנה משקלו כי מציין חולי ידוע שישחו כלי המזון בקרבו:
<b>ותסג.</b> מענין הפרשה, כמו נסוג אחור:
@11פסוק טו
<b>אתה תזרע</b> וכן יהיה קללה גם בפרי האדמה ופרי העץ, שתזרע תבואה וקטניות ולא תקצור, וגם שתדרוך זית לא תסוך השמן כי האויבים יאכלוהו:
@11פסוק טז
<b>וישתמר,</b> עתה מפרש מ"ש השמם על חטאתך, שהגם שהחליתי הכותך לא הועיל לך מאומה כי בכ"ז <b>ישתמרו חקות עמרי</b> שהוסיף חקים רעים על חטאי ירבעם, וגם ישתמרו <b>כל מעשה בית אחאב</b> שהוסיפו עוד ברע ואתם תלכו במועצותיהם, לכן השמם על חטאתיך, וז"ש <b>למען תתי אותך לשמה</b> שתהיה שממה לגמרי, <b>וחרפת עמי תשאו</b> ר"ל ואתם תסבלו עונש על חרפת עמי שאתם גרמתם זאת שיהיו לחרפה ע"י מעשיכם הרעים: 
@00פרק ז
@11פסוק א
<b>אללי לי,</b> הנביא מקונן על שפלת הדור, שכל החסידים והישרים ספו תמו מן הארץ ולא נשאר רק הוא לבדו אשר עודו רד עם אל, ומדמה את הדור שלפניו ככרם של גפנים או של תאנים, שכבר עבר זמנם, והוא דומה בין התאנים <b>כאספי קיץ</b> שכבר נלקחו התאנים הבכורות ונשאר הוא לבדו כתאנה שנשארה בסוף הקיץ, ודומה בין הענבים <b>כעוללות</b> שנשארו אחרי <b>הבציר,</b> ונגד עוללות בציר אמר <b>אין אשכול לאכול,</b> ונגד אספי קיץ אמר <b>(אין) בכורה</b> (לאכול) אשר <b>אותה נפשי,</b> לאכול אשכול או בכורה ואין:
@11פסוק ב
<b>אבד</b> מפרש נגד אין אשכול לאכול, <b>אבד חסיד מן הארץ</b> שהחסיד שעשה כל מעשהו יותר על החיוב בין במצות שבין אדם למקום בין במצות שבין אדם לחברו וזה נדמה כאשכול המלא ענבים כן היה מלא פרי צדקה ומשפט, וכמ"ש חז"ל אשכול איש שהכל בו, זה נאבד מן הארץ, ונגד בכורה אותה נפשי אמר <b>וישר באדם אין</b> שיהיה עכ"פ איש העושה עפ"י היושר במצות שבין אדם לחברו, ועל זה אמר באדם, ר"ל במצות הנוהגות מאדם לאדם ג"כ אין, כי בהפך <b>כולם לדמים יארבו,</b> לשפוך דם, <b>ואיש יצוד את אחיהו בחרם</b> ופח יקוש ללכוד אותו:
@22ביאור המילות
<b>ישר באדם.</b> היינו בדברים שבין אדם לחברו, כי סתם ישר כולל יותר והוא מעלה גדולה מאד כמ"ש בפי' משלי:
@11פסוק ג
<b>על הרע,</b> סדר הכתוב, <b>על הרע כפים השר שואל והשופט להיטיב בשלום,</b> ר"ל הגם שתראה שהשר והשופט שואל על הרע כפים, דהיינו ששואל וחוקר ודורש על הרע שנעשה בכפים, בל תחשוב ששואל ע"ז כדי לעשות משפט ולהעניש את עושה הרע, רק שואל כדי להיטיב את הרע בשילום, ר"ל ע"י שישלם לו שוחד וע"י התשלומין שיקבל מאת עושה רע ייטיב עם עושה הרע ולא יענישהו, והנה השר היה ממונה ליסר עושה עול, והשופט היה ממונה לעיין בדינו כפי המשפט, ושניהם השר והשופט קבלו תשלומין, והיטיבו עם עושה הרעה, ועוד היה עליהם הגדול שהוא הראש על כולם והמופלא שבסנהדרין וכשלא מצאו משפט אצל השר והשופט הלכו אל הגדול <b>והגדול דובר הות נפשו הוא (להיטיב בשלום)</b> ר"ל שהגדול רוצה ג"כ לקחת שוחד, לכן הוא דובר שהרע הזה הוא הות נפשו של עושה הרע. ר"ל שראוי להמית אותו ושתבא הוות ושבר על נפשו, אבל רק דובר כן, ור"ל השר והשופט שואל, והגדול דובר הוות נפשו הוא, וכ"ז להיטיב בשלום, בין שאלת ודרישת השר והשופט ובין מה שהגדול דובר ומחליט שהרע כפים ראוי להוות ושבר, כ"ז רק כדי שישלמו להם שוחד שע"י ייטיבו את הרע, ובזה <b>ויעבתוה,</b> שאז יסכימו השלשה שהם השר והשופט והגדול להיטיב את הרע, ויעשו עבות שאין עבות פחות משלשה כמ"ש חז"ל, ר"ל אז יעשו פסק דין בכל תוקף בחוט המשולש אשר לא ינתק לאשר הדבר בחוזק שאין מגיע עונש לעושה הרע:
@22ביאור המילות
<b>הרע כפים,</b> הרע שנעשה בכפים, ויל"פ רע כפים תואר לאיש רע כפים הפך מנקי כפים:
<b>בשלום,</b> נרדף עם שוחד, כמו ורודפי שלמונים לפי' המפרשים:
<b>הות.</b> מענין שבר:
<b>ויעבתוה.</b> יעשו עבות שהיא משלשה מיתרים כמ"ש חז"ל, ר"ל יחזקוה:
@11פסוק ד
<b>טובם כחדק ישר ממסוכה,</b> גם האיש הטוב הנמצא ביניהם אינו טוב בעצמו, רק הוא דומה במשלו כחדק שהוא ישר נגד המסוכה, שהמסוכה הוא הגדר והסכך שעושים מקוצים וחדק, והחדק בעצמו הוא מלא עקמומית, וכשעושים ממנו מסוכה מעקמים אותו יותר ויסתבך ויתפתל יותר עד שהחדק הוא ישר בערכו, וכן הטוב שבהם הוא ג"כ נפתל ועקש, רק שהוא ישר בערך בני דורו שהם עקומים כמסוכה, <b>יום מצפיך פקודתך באה</b> ביום פורעניות המוכן למצפיך, ר"ל על האומות שמצפים לראות ברעתך, ביום המוכן לפורעניותם, הלא ביום ההוא באה פקודתך, פקדו את עוניך ותקבל עליהם עונש, באופן שיום המוכן לפורעניות האומות שכני א"י נפקדו גם ישראל על עונם, עד <b>שעתה תהיה מבוכתם,</b> שהעם כולו שאמר עליהם כולם לדמים יארובו וכו' יהיו נבוכים ויהיה מבוכה ביניהם:
@22ביאור המילות
<b>מסוכה.</b> גדר של קוצים, כמו הנני שך את דרכך בסירים <small>(הושע ב')</small>:
<b>יום מצפיך.</b> יום הקבוע לפורעניות <small>(עי' הושע ז' ה')</small>, ומצפה כמו לך העמד המצפה <small>(ישעיה כ"א עמש"ש)</small>:
@11פסוק ה
<b>אל,</b> ר"ל והמבוכה תהיה גדולה ביניהם כ"כ עד שיתחלק לבם איש מאחיו עד <b>שלא יאמינו גם בריע</b> שעד עתה האמין באהבתו, <b>ולא יבטחו באלוף</b> שהוא השר המלמד אותו ומורהו הדרך, וגם <b>משוכבת חיקך שמור פתחי פיך,</b> כי יחדל גם שלום הבית:
@11פסוק ו
<b>כי בן מנבל אב,</b> עד שגם צאצאי בטן יקומו על הוריהם שזה מורה על תכלית הנבוכה והשחתת העם, עד שיופסק כל קשר אהבה ואחוה, וכ"ש שלא ימצא שלום המדיני ביניהם:
@22ביאור המילות
<b>קמה באמה,</b> הקם על חברו נקשר במלת על, ואם אחריו ב' קם להעיד נגדו עדות שקר, כמו כי קמו בי עדי שקר, ויקם בי כחשי, כי יקום עד חמס באיש:
@11פסוק ז
<b>ואני,</b> אומר הנביא עם שפלות הדור הזה והשחתתם ורוע מצבם ומעמדם המדיני והביתי אין תקוה עתה. רק אני בה' אצפה שהמצפה הוא לזמן רחוק, שאצפה על הבטחת ה' שעוד ישוב יגאלנו באחרית הימים, <b>אוחילה</b> ר"ל ובציפוי הזה שאני מצפה על הגאולה העתידה באחרית הימים, יש שני ענינים, או שייחל וימתין עד בוא העת המיועד וקץ הימין, שאז מוכרח שתבא הגאולה בכל אופן, וע"ז יפול לשון יחול, שהמיחל ממתין על דבר שיבא בברור, כמו שממתין על הבקר שיבא בודאי בכלות הלילה, ועל זה אמר <b>אוחילה לאלהי ישעי</b> שהוא על עת הישועה, או שיצוייר שתבא הגאולה גם לפני זמן המיועד אם ישובו בתשובה ויבקשו פניו ויהיה עת רצון, כמ"ש בעת רצון עניתיך וביום ישועה עזרתיך <small>(ישעיה מ"ט)</small> וכמש"פ שם, ועל זה אמר <b>ישמעני אלהי</b> ר"ל שישמע תפלתי בעת רצון גם לפני זמן המיוחל:
@22ביאור המילות
<b>אצפה.</b> צפה בפועל נקשר עם התקוה לזמן עתיד, וגדר פעל יחל התבאר למעלה ח' ו':
@11פסוק ח
<b>אל,</b> לכן <b>אל תשמחי אויבתי לי</b> על מה שאני בגלות, <b>כי נפלתי קמתי</b> מה שנפלתי לעמקי בור עי"ז אקום ואתעודד, כי עי"ז אושע, וגם <b>כי אשב בחשך</b> של הצרות <b>ה' אור לי,</b> אם אין לי אור הגשמי שהוא אור ההצלחה החומריית יש לי אור ה' שהוא אור הדת והאמונה, אור התקוה בישועת ה':
@11פסוק ט
<b>זעף,</b> כי ע"י הנפילה הלזו <b>זעף ה' אשא כי חטאתי לו</b> ועי"כ ימרקו החטאים ויכופר עון, <b>עד אשר יריב ריבי</b> עד שבעת הגאולה אז יריב ריבי <b>ועשה משפטי</b> מן המעיקים לי והלוחצים אותי, ואז <b>יוציאני לאור ואראה בצדקתו,</b> כי עד הזמן ההוא האור מצדקת ה' נמצא רק שאני יושב בחשך ועיני עצומות מראות צדקות ה', ואז יוציאני לאור ואראה צדקת ה' ואורו וישועתו, ואז אבין למפרע הצדקה שעשה עמי ושהיה הכל צדקה וחסד לטובתי:
@11פסוק י
<b>ותרא אויבתי</b> וגם אויבתי תרא זאת אז, ואז <b>תכסה בושה,</b> כי היא <b>האומרה אלי</b> כל משך זמן הגלות <b>איו ה' אלהיך,</b> למה הסיר השגחתו מאתכם, ואז תרא שה' היה עמי כל ימי גלותי ולא הסתיר פניו ממני ושהכל היה בהשגחתו למען ייטיב לי באחרית הימים, אבל <b>עיני תראינה בה,</b> כשאני נושא עיני להביט בה תראינה עיני בה בדרך בזיון, שאני רואה גם <b>עתה</b> הגם שהיא <b>עתה</b> מצלחת ועושה חיל, אני רואה כי <b>תהיה למרמס כטיט חוצות,</b> שהצלחתה היא לרעתה למען תאבד באחרית, ולמען תהיה למרמס, וזאת אני רואה בה, גם עתה בימי שלותה:
@22ביאור המילות
<b>תראינה בה.</b> ראיה שאחריו ב' הוא לבזיון, המה יביטו יראו בי:
<b>ריבי, משפטי.</b> ריב הוא בדבר שיש בו טו"מ, ומשפט הוא בדבר מבואר <small>(ישעיה א' כ"ז, שם נ' ח', ירמיה י"ב א', ובכ"מ)</small>:
@11פסוק יא
(יא-יב) <b>יום,</b> מסב פניו אל כנ"י, והמאמרים מקבילים, <b>יום לבנות גדריך יום הוא, יום ההוא ירחק חק ועדיך יבא,</b> ר"ל היום המוכן לבנות את גדריך (שבגדרות צאן הנבנות יתקבצו צאן פזורה) <b>יום הזה יום הוא</b> ר"ל הוא יום קבוע ועומד לפני ה', וגם ר"ל שיום הזה הוא יום ואין לילה עמו, כי הימים שלפניו יהיה לילה ולא יום, ישוב ויאמר, הגם כי <b>יום ההוא ירחק חק</b> שבאמת חקו וזמנו ירחק לעתים רחוקות ובאחרית הימים, בכ"ז <b>עדיך יבא</b> כמ"ש אם יתמהמה חכה לו כי בא יבא, <b>למני אשור</b> יבא אל הגליות השבים <b>מני אשור וערי מצור</b> אשר שם הגלו בימי סנחריב, <b>ולמני מצור</b> היינו הגלות אשר בארץ מצרים <b>ועד נהר</b> פרת, כמ"ש ובאו האובדים בארץ אשור והנדחים בארץ מצרים, וכמ"ש והחרים ה' את לשון ים מצרים והניף ידו על הנהר, <b>וים</b> הגליות שגלו בצד מערב שהוא הגליות שנעשו ע"י הרומים הם יבאו <b>מים,</b> וגולי הצפון יבוא <b>מהר ההר</b> שהוא בצפון א"י:
@22ביאור המילות
<b>חק.</b> קצב של הזמן, כי שם חק כולל קצב כל דבר, חק חג על פני מים, מדוע לא כליתם חקכם:
@11פסוק יב

@11פסוק יג
<b>והיתה</b> ואז תהיה <b>הארץ</b> ר"ל כדור הארץ כולו, <b>לשממה על יושביה</b> כי יפקד עון יושב הארץ עליה, וז"ש <b>מפרי מעלליהם</b>:
@22ביאור המילות
<b>על ישביה.</b> בעבור יושביה:
@11פסוק יד
<b>רעה עמך,</b> כאשר ראה החוזה אריכות ימי הגלות התפלל אל ה' שירחם עליהם במשך העתים האלה, אומר אל ה' <b>רעה עמך בשבטך,</b> גם אם תצטרך להכות אותם במשך ימי גלותם, <b>רעה עמך,</b> בהשגחתך כרועה צאנו ירעה, ולא תכם במקל חובלים רק <b>בשבטך</b> תוכיחם בשבט אנשים, לא במטה ובמקל, <b>צאן נחלתך שוכני לבדד יער, (רעה) בתוך כרמל,</b> הנה הם שוכנים לבדד, ר"ל נפרדים מכל פועלי און ובכ"ז הם ביער מלא חיות רעות טורפות, אבקש רעה אותם בתוך כרמל שהוא מלא תבואה, (ר"ל שתשגיח עליהם שיהיה להם כל צרכיהם) עד יבא העת <b>שירעו בשן וגלעד כימי עולם</b> ר"ל שישובו לארץ ישראל:
@11פסוק טו
<b>כימי,</b> (תשובת ה') <b>כימי צאתך מארץ מצרים</b> שהיו ג"כ מעונים ולחוצים, והצאתים בכח גדול ובאותות ובמופתים כן <b>אראנו נפלאות</b> לעתיד לבוא:
@11פסוק טז
<b>יראו</b> עד <b>שהגוים שיראו</b> זאת בעיניהם <b>יבשו מכל גבורתם,</b> שיראו שגבורתם הבל וריק אחר שה' עושה נפלאות ולא בכח יגבר איש, <b>ישימו יד על פה</b> בל ידברו דבר, כי לא יוכלו לבטא בשפתים הנוראות האלה שיהיו למעלה משכל האנושי, <b>אזניהם,</b> ר"ל ולא ישימו יד על אזן כמו ביציאת מצרים שנאמר שמעו עמים ירגזון, כי <b>אזניהם תחרשנה,</b> והנמשל שלא למשמע אזן ישמעו רק בעיניהם יראו את מעשה ה' ונפלאותיו:
@11פסוק יז
<b>ילחכו עפר כנחש,</b> ומוסיף <b>כזוחלי ארץ,</b> כי הנחש ירים ראשו לפעמים, ומוסיף <b>ירגזו ממסגרותיהם,</b> שלא יהיה כזוחל שיוכל לזחול לכל מקום שרוצה, כי הם יהיו סגורים בעריהם מפני הפחד שיפול עליהם, והפחד הזה לא יהיה מפני מלחמה והרג רב רק <b>אל ה' אלהינו יפחדו</b> מפני גדלו ורוממתו, ועי"כ <b>ויראו ממך</b> כי ה' אתך:
@22ביאור המילות
<b>יפחדו ויראו.</b> הפחד היא מעצם בלתי ידוע, והיראה הוא מדבר ידוע <small>(ישעיה נ"א י"ג, תהלות כ"ז א')</small>:
@11פסוק יח
<b>מי אל כמוך,</b> בסיום דבריו יתן הודיה להשם על סליחת העונות שישא ה' פשע עמו, אומר אתה <b>אל! מי כמוך, נושא עון</b> ר"ל הגם שתחלה יסרתם בעונם, אבל <b>לשארית נחלתו</b> להדור שישארו בקץ הימין להם הוא <b>נושא עון ועובר על פשע,</b> והנה בי"ג מדות אמר נושא עון ופשע וחטאה שהנשיאה הוא שישא ויסבול אותו ולא יעניש עליו ובכ"ז הוא שמור אצלו לעת מצוא, כמ"ש ונקה לא ינקה, ובזמן העתיד יהיה שינוי שאת הפשע שהוא המרד שאינו עון, ר"ל שלא נעשה ע"י מינות ועוות השכל יעביר לגמרי, ורק את העון לא יעביר מן המציאות וישאר כמו שהיה מקודם שהיה נושא וסובל אותו ולא העבירו, והנה מדת ארך אפים נסתבב ע"י שנושא עון ופשע ואינו מעבירו לגמרי רק שסובל אותו ומאריך אף שלא להעניש תיכף, ולעתיד שאת הפשע יעביר לגמרי לא ימצא מדת ארך אפים רק על העון שאותו לא יעביר רק ישא אותו ויאריך אף, ובזה הוסיף <b>לא החזיק לעד אפו,</b> שגם על העון שעליו מאריך אפים והעון שמור אצלו, לא יחזיק את האף לעד, וזה יהיה ע"י שני מדות אחרות שיתעוררו שהם מדת רחום ומדת רב חסד, ועל זה אמר <b>כי חפץ חסד הוא</b> וימחול מצד החסד, וגם.
@22ביאור המילות
<b>אל,</b> הוא שם הקריאה, אתה אל! מי כמוך:
<b>נשא.</b> משתתף עם נשיאת משא שסובל את העון, והכובש עון יכניע את העון בל יתרומם ולא יהיה למשא עליו, והעובר על פשע, בל ישגיח בו כלל:
@11פסוק יט
<b>ישוב ירחמנו</b> וימחול מצד הרחמים, וע"י המדות האלה <b>יכבוש עונותינו,</b> לא ישא את העון כמשא וסבל, רק יכבוש אותו שלא יגיע שום עונש עליו בעתיד, (וכבר ידעת בפלוגתא חד אמר כובש וחד אמר נושא, ועון עצמו אינו נמחק), <b>ותשליך במצולות ים כל חטאתם</b> אבל החטא שהוא הבא בשוגג או בסבת התאוה שלא מצד המרד או המינות תשליך אותו במצולות ים שלא ימצא כלל:
@11פסוק כ
<b>תתן,</b> אחר שחשב כל המדות בא אל מדת אמת ומדת נוצר חסד לאלפים, ואמר שמדת אמת הוא שתקיים הבטחתך, <b>תתן האמת</b> וההבטחה שהבטחת <b>ליעקב</b> שהבטיחו והיה זרעך כעפר הארץ ופרצת ימה וקדמה, שר"ל אחרי הגלות שתדבק לעפר נפשם אז יקום לעזרה למו ויפרצו בנחלה בלי מצרים ותקיים הבטחה זו מצד מדת אמת שלך, וגם <b>תתן החסד</b> שהבטחת <b>לאברהם</b> (שאל אברהם לא נתחייב עדיין מצד הבטחה קודמת ונקרא חסד, ואל יעקב שכבר נתחייב לקיים השבועה שנשבע לאברהם ויצחק נקרא אמת) עד שתשמור <b>אשר נשבעת לאבותינו</b> הגם שהשבועה היא <b>מימי קדם</b> תצור חסד לאלפים: 

