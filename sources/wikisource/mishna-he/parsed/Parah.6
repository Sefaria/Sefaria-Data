{
    "text": [
        "המקדש ונפל הקדוש על ידו או על הצד ואחר כך נפל על השקת, פסול .נפל מן השפופרת לשקת, פסול .נטל משפופרת וכסה, או שהגיף את הדלת, הקדוש כשר, והמים פסולים.זקפה בארץ, פסול.לתוך ידו, כשר, מפני שאפשר.", 
        "היה קדוש צף על פני המים, רבי מאיר ורבי שמעון אומרים, נוטל ומקדש.וחכמים אומרים, כל שנגע במים, אין מקדשין בו.זלף את המים ונמצא קדוש מלמטן, רבי מאיר ורבי שמעון אומרים, מנגב ומקדש.וחכמים אומרים, כל שנגע במים, אין מקדשין בו.", 
        "המקדש בשקת והטפי בתוכה, אף על פי שפיו צר כל שהוא, המים שבתוכו מקדשין.אם היה ספוג, המים שבתוכו פסולים.כיצד יעשה, יזלף עד שהוא מגיע לספוג.נגע בספוג, אף על פי שהמים צפין על גביו כל שהן, פסולין.", 
        "נתן ידו או רגלו או עלי ירקות כדי שיעברו המים לחבית, פסולים.עלי קנים ועלי אגוז, כשרים.זה הכלל, דבר שהוא מקבל טמאה, פסול.ודבר שאינו מקבל טמאה, כשר.", 
        "המפנה את המעין לתוך הגת או לתוך הגבים, פסולים לזבים ולמצורעים ולקדש בהן מי חטאת, מפני שלא נתמלאו בכלי."
    ], 
    "versionTitle": "Wikisource Mishna", 
    "versionUrl": "http://he.wikisource.org/wiki/%D7%9E%D7%A9%D7%A0%D7%94", 
    "language": "he"
}