{
    "text": [
        "כל הפסולין ששחטו, שחיטתן כשרה.שהשחיטה כשרה בזרים, בנשים , ובעבדים, ובטמאים, אפלו בקדשי קדשים, ובלבד שלא יהו טמאים נוגעים בבשר.לפיכך הם פוסלים במחשבה.וכלן  שקבלו  את הדם חוץ לזמנו וחוץ למקומו, אם יש דם הנפש, יחזור הכשר ויקבל.", 
        "קבל הכשר ונתן לפסול, יחזיר לכשר.קבל בימינו ונתן לשמאלו, יחזיר לימינו.קבל בכלי קדש ונתן בכלי חל, יחזיר לכלי קדש.נשפך מן הכלי על הרצפה ואספו, כשר.נתנו על גבי הכבש, שלא  כנגד היסוד, נתן את הנתנין למטה למעלה, ואת הנתנים למעלה למטה, את הנתנים בפנים בחוץ, ואת הנתנין בחוץ בפנים, אם יש דם הנפש, יחזור הכשר ויקבל.", 
        "השוחט את הזבח לאכול דבר שאין דרכו לאכול, ולהקטיר דבר שאין דרכו להקטיר, כשר.רבי אליעזר פוסל.לאכול דבר שדרכו לאכול ולהקטיר דבר שדרכו להקטיר, פחות מכזית, כשר.לאכול כחצי זית  ולהקטיר כחצי זית, כשר, שאין אכילה והקטרה מצטרפין.", 
        "השוחט את הזבח לאכול כזית מן העור , מן הרטב , מן הקיפה, מן האלל, מן העצמות, מן הגידים , מן הטלפים, מן הקרנים, חוץ לזמנו או חוץ למקומו, כשר ואין חיבים עליהם משום פגול ונותר וטמא.", 
        "השוחט את המקדשין לאכול שליל או שליא בחוץ, לא פגל.המולק תורין בפנים לאכול ביציהם בחוץ, לא פגל.חלב המקדשין וביצי תורין, אין חיבין עליהם משום פגול ונותר וטמא.", 
        "שחטו על מנת להניח דמו או את אמוריו למחר, או להוציאן לחוץ, רבי יהודה פוסל, וחכמים מכשירין.[ שחטו ] על מנת לתנו על גבי הכבש שלא כנגד היסוד, לתן את הנתנין למטה למעלה, ואת הנתנין למעלה למטה, את הנתנין בפנים בחוץ, ואת הנתנין בחוץ בפנים, שיאכלוהו טמאים, שיקריבוהו טמאים, שיאכלוהו ערלים, שיקריבוהו ערלים, לשבר עצמות הפסח ולאכול הימנו נא, לערב דמו בדם פסולין, כשר, שאין המחשבה פוסלת אלא חוץ לזמנו וחוץ למקומו, והפסח והחטאת שלא לשמן."
    ], 
    "versionTitle": "Wikisource Mishna", 
    "versionUrl": "http://he.wikisource.org/wiki/%D7%9E%D7%A9%D7%A0%D7%94", 
    "language": "he"
}