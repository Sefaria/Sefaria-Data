{
    "text": [
        "שלשה תריסין הם.תריס הכפוף, טמא מדרס.ושמשחקין בו בקנפון, טמא טמא מת.ודיצת הערביין, טהורה מכלום.", 
        "שלש עגלות הם .העשויה כקתדרא, טמאה מדרס.כמטה, טמאה טמא מת.ושל אבנים, טהורה מכלום.", 
        "שלש ערבות הן.ערבה משני לג ועד תשעה קבין שנסדקה, טמאה מדרס.שלמה, טמאה טמא מת.והבאה במדה, טהורה מכלום.", 
        "שלש תבות הן.תבה שפתחה מצדה, טמאה מדרס.מלמעלן, טמאה טמא מת.והבאה במדה, טהורה מכלום.", 
        "שלשה תרבוסין הן.של ספרין, טמא מדרס.שאוכלין עליו, טמא טמא מת.ושל זיתים, טהור מכלום.", 
        "שלש בסיסיות הן.שלפני המטה ושלפני סופרים, טמאה מדרס.ושל דלפקי, טמאה טמא מת.ושל מגדל, טהורה מכלום.", 
        "שלש פנקסיות הן.האפיפורין, טמאה מדרס.ושיש בה בית קבול שעוה, טמאה טמא מת.וחלקה, טהורה מכלום.", 
        "שלש מטות הן.העשויה לשכיבה, טמאה מדרס.של זגגין, טמאה טמא מת.ושל סרגין, טהורה מכלום.", 
        "שלש משפלות הן.של זבל, טמאה מדרס.של תבן, טמאה טמא מת.והפחלץ של גמלים, טהור מכלום.", 
        "שלשה פרקלינין הן.של צדי חיה ועוף, טמא מדרס.של חגבין, טמא טמת מת.ושל קיצין, טהור מכלום.", 
        "שלש סבכות הן.של ילדה, טמאה טמאת מדרס.של זקנה, טמאה טמא מת.ושל יוצאת לחוץ, טהורה מכלום.", 
        "שלשה מפצים הן.העשויה לישיבה, טמאה מדרס.של צבעין, טמא טמא מת.ושל גתות, טהור מכלום.", 
        "שלש חמתות ושלש תורמלין הן.המקבלין כשעור, טמאין מדרס.ושאינן מקבלין כשעור, טמאין טמא מת.ושל עור הדג, טהור מכלום.", 
        "שלשה עורות הן.העשוי לשטיח, טמא מדרס.לתכריך הכלים, טמא טמא מת.ושל רצועות ושל סנדלים, טהורה מכלום.", 
        "שלשה סדינין הן.העשוי לשכיבה, טמא מדרס.לוילון, טמא טמא מת.ושל צורות, טהור מכלום.", 
        "שלש מטפחות הן.של ידים, טמאה מדרס.של ספרין, טמאה טמא מת  ושל תכריך [ ושל ]  נבלי בני לוי, טהורה מכלום.", 
        "שלש קפות הן.מהוהה  שטליה על הבריה, הולכין אחר הבריה.קטנה על הגדולה, הולכין אחר הגדולה.היו שוות, הולכין אחר הפנימית.רבי שמעון אומר, כף מאזנים שטליה על שולי המיחם מבפנים, טמא.מבחוץ, טהור.טליה על צדה, בין מבפנים בין מבחוץ, טהור."
    ], 
    "versionTitle": "Wikisource Mishna", 
    "versionUrl": "http://he.wikisource.org/wiki/%D7%9E%D7%A9%D7%A0%D7%94", 
    "language": "he"
}