{
    "text": [
        "הכובש, השולק , המולח (בשדה), חיב.המכמן באדמה, פטור.המטבל בשדה, פטור.הפוצע זיתים שיצא מהם השרף, פטור.הסוחט זיתים על בשרו, פטור.אם סחט ונתן לתוך ידו, חיב.המקפא לתבשיל, פטור.לקדרה, חיב, מכני שהוא כבור קטן.", 
        "תינוקות שטמנו תאנים לשבת, ושכחו לעשרן, לא יאכלו למוצאי שבת עד שיעשרו.כלכלת שבת, בית שמאי פוטרין ובית הלל מחיבין.רבי יהו.דה אומר, אף הלוקט את הכלכלה לשלח לחברו, לא יאכל עד שיעשר.", 
        "הנוטל זיתים מן המעטן, טובל אחד אחד במלח ואוכל.אם מלח ונתן לפניו, חיב.רבי אליעזר אומר, מן המעטן הטהור חיב, ומן הטמא פטור, מפני שהוא מחזיר את המותר.", 
        "שותים על הגת, בין על החמין בין על הצונן פטור, דברי רבי מאיר.רבי אליעזר ברבי צדוק מחיב.וחכמים אומרים, על החמין חיב, ועל הצונן פטור.", 
        "המקלף שעורים, מקלף אחת אחת ואוכל.ואם קלף ונתן לתוך ידו, חיב .המולל מלילות של חטים, מנפה מיד ליד ואוכל.ואם נפה ונתן לתוך חיקו, חיב.כסבר שזרעה לזרע, ירקה פטור.זרעה לירק, מתעשרת זרע וירק.רבי אליעזר אומר, השבת מתעשרת זרע וירק וזירין.וחכמים אומרים, אינו מתעשר זרע וירק אלא השחלים והגרגיר בלבד.", 
        "רבן שמעון בן גמליאל אומר, תמרות של תלתן ושל חרדל ושל פול הלבן, חיבות במעשר.רבי אליעזר אומר, הצלף מתעשר תמרות ואביונות וקפרס.רבי עקיבא אומר, אין מתעשר אלא אביונות, מפני שהן פרי."
    ], 
    "versionTitle": "Wikisource Mishna", 
    "versionUrl": "http://he.wikisource.org/wiki/%D7%9E%D7%A9%D7%A0%D7%94", 
    "language": "he"
}