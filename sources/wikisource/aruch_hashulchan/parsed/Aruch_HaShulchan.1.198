{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "שלושה שאכלו והתחילו לברך, ונכנס אחד שלא אכל; אם נכנס כשאמר המברך \"נברך שאכלנו משלו\" – עונה אחריהם \"ברוך ומבורך שמו תמיד לעולם ועד\".לפי שכששומע שהמברך אומר לכולם ליתן ברכה לה' – מחוייבים כל השומעים לברך, דאם לא כן מיחזי חס וחלילה כאינו רוצה... ועל כי אין ביכולתו לומר \"שאכלנו משלו\", שהרי לא אכל – יאמר \"ברוך ומבורך...\".", 
        "אבל אם נכנס כשהמסובין עונין \"ברוך שאכלנו...\", עונה אחריהם \"אמן\". ואינו צריך לומר \"ברוך\", כיון שלא שמע כשאמר \"נברך\".ויראה לי דעניית \"אמן\" הוא אחר שחוזר המברך ואומר \"ברוך שאכלנו משלו...\". דוודאי כל עניית \"אמן\" הוא בסוף העניין, ואיך לא יענה בסוף? ואם נאמר שיענה עליהם וגם על המברך, הוא דבר תמוה לענות שני \"אמנין\" על דבר אחד ברגע אחת כמעט. ולכן נראה לי כמו שכתבתי.ועוד נראה לי דגם הנכנס בעת שאומר \"נברך\" ועונה \"ברוך ומבורך\", מכל מקום ה\"אמן\" אחר \"ברוך שאכלנו\" צריך לענות, שהרי על כל ברכה ששומע חייב לברך \"אמן\". וזה שבגמרא ופוסקים חילקו בין נכנס ל\"נברך\" ובין נכנס ל\"ברוך\", הכי פירושו: דאם נכנס ל\"נברך\" צריך לומר גם \"ברוך\", ואם נכנס ל\"ברוך\" לא יענה רק \"אמן\".ופשוט הוא דאם עשרה מברכים יאמר \"ברוך אלקינו ומבורך שמו תמיד לעולם ועד\".ואם שתה מים וכל שכן שאר משקין, ולא בירך עדיין ברכה אחרונה – יכול לענות \"ברוך שאכלנו משלו\", דשתייה בכלל אכילה כמו שכתבתי.ופשוט הוא דאין חילוק בין נכנס בעת שהתחילו לברך, או ישב שם בעת הסעודה ולא אכל ולא שתה. וכן אם בא בעת שהמברך חוזר ואומר \"ברוך שאכלנו...\" – עונה גם כן \"אמן\". ויש מי שחולק בזה, ואינו עיקר.(עיין ט\"ז, ולא נתבררו דבריו. וגם האליה רבה השיג עליו, עיין שם. והגר\"ז פסק שלא לענות \"אמן\" כשעונה \"ברוך\", וצריך עיון. וגם בסימן קצ\"ב, פסקנו כן, עיין שם.)"
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}