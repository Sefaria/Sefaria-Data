{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "שחרית נכנסין לבית הכנסת בהשכמה, ומסדרין הזמירות כמו בכל יום טוב. ומנהגינו לומר \"שיר היחוד\" ו\"אנעים זמירות\" ו\"שיר של יום\" – קודם התפלה.והשליח ציבור לובש הקיט\"ל, ומתחיל \"אדון עולם\" בניגון של ימים נוראים. וכן הברכות, ופסוקי דזמרה עד \"המלך יושב\" וכו'.ואז הולך שליח ציבור אחר ומנגן על מקומו בניגון מאויים, ומסיים \"המלך\" בקול, והולך אל העמוד, ומתפלל שחרית – הכל כתפלת ערבית. ואומרים פיוטים, וכל מקום לפי מנהגו. ואחר חזרת השליח ציבור – פותחין הארון, ואומרים \"אבינו מלכנו\" כשחל בחול, ואין אומרים \"אבינו מלכנו חטאנו לפניך\", ולא \"כתבנו בספר סליחה\" ולא \"כי אין בנו מעשים\". ונרשם במחזורים, עיין שם. ואחר כך אומרים קדיש שלם. ובשבת אין אומרים \"אבינו מלכנו\".ואין אומרים הלל בראש השנה וביום הכיפורים, מפני שהם ימי דין (ראש השנה לב ב).", 
        "יש לעמוד בעת אמירת אבינו מלכנו. ואומרים \"כלה כל צר ומשטין\" הכ\"ף בפת\"ח, והלמ\"ד בציר\"י. ואומרים \"סלח ומחל\", כי מחילה גדולה מסליחה. ואומרים \"מחה והעבר חטאינו ופשענו\". וכן אומרים \"קרע רוע\" ביחד, ולא להפסיק בין \"קרע\" ל\"רוע\" (מגן אברהם סעיף קטן ג). ויש אומרים דצריך לומר \"רוע גזר\" ביחד (ט\"ז סוף סימן תרכב), וכן נראה עיקר.(ואולי דבמגן אברהם יש טעות הדפוס. ומה שכתב המחה\"ש צריך עיון, עיין שם.)ונכון להאריך בתפלות ופיוטים עד חצות.", 
        "וקוראים בתורה בניגון של ימים נוראים בפרשת \"וד' פקד את שרה\" חמשה קרואים, ובשבת שבעה.ומפטירין בפנחס: \"ובחדש השביעי\", ובנביא בריש שמואל: \"ויהי איש אחד מן הרמתים\" עד \"וירם קרן משיחו\".ויש שקוראין התוקע לתורה, ויש לשליח ציבור. ואנחנו אי אפשר לנו לנהוג כן, מפני הכנסות בית הכנסת ובית המדרש כידוע.וזה שכתב רבינו הבית יוסף בסעיף ג:בני אדם החבושים בבית האסורים – אין מביאין אצלן ספר תורה, אפילו בראש השנה ויום הכיפורים.עד כאן לשונו; נתבאר יפה לעיל סימן קלה סעיף ל.", 
        "מילה בראש השנה – מלין אחר קריאת התורה קודם תקיעת שופר. וכך השיב רבינו גרשון מאור הגולה: דאם אין ברית מילה – אין שופר. ועוד נראה לי דמילה לגבי שופר מקרי תדיר.ויש נוהגים שהמוהל אינו מקנח פיו מדם המציצה, ותוקע כך, לערב דם מילה במצות שופר (ט\"ז סעיף קטן ב). אמנם אם אי אפשר להביא התינוק לבית הכנסת, ולילך לבית התינוק אין העם רוצים להמתין, בהכרח להמתין עם המילה עד אחר יציאה מבית הכנסת."
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}