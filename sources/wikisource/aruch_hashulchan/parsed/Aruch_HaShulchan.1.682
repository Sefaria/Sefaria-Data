{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "כל שמונת ימי חנוכה אומר \"על הנסים\" בברכת המזון בברכת הארץ. והיינו: שמתחיל \"נודה לך\" ואומר עד \"ובכל שעה\", ואחר כך אומר \"ועל הנסים\" עד \"לשמך הגדול\". ואחר כך אומר \"ועל הכל ד' אלקינו אנחנו מודים לך...\"וכן בתפילה אחר \"מודים\" עד \"קוינו לך\": \"ועל הנסים\" עד סופו, ואחר כך אומר \"ועל כולם... וכל החיים יודוך סלה...\"לפי שברכות אלו אינם תפילה אלא הודאה, וגם \"על הנסים\" היא הודאה, ולכן קבעוה בהודאה. מה שאין כן \"יעלה ויבא\" – היא תפילה, קבעוה בברכת תפילה ב\"רצה\".ויראה לי דצריך לומר \"ועל הנסים\"\" שהרי גם מקודם יש הודאות, וזהו נוסף. ובסידורים כתוב \"על הנסים\", ונראה שצריך לומר בוי\"ו.", 
        "צריך לומר \"כשעמדה... הרשעה\" – הרי\"ש בשו\"א, והשי\"ן והעי\"ן בקמ\"ץ. וצריך לומר \"להשכיחם תורתך, ולהעבירם חוקי רצוניך\" בלא ממי\"ן (מגן אברהם). ויש אומרים \"מחוקי\" (פרי חדש), וכן אנו אומרים, דלשון זה פשוט יותר.ואומרים \"כשעמדה... על עמך ישראל\", ואין צריך לומר \"כשעמדה עליהם\", דזהו יתור לשון, שהרי אומרים \"על עמך ישראל\".וצריך לומר בסופו \"וקבעו שמונת ימי חנוכה אלו\", ולא כמו שיש אומרים \"שמונה ימים אלו\" ואין מזכירין חנוכה, דאינו כן, דכל עניין יש להזכיר מפורש (שם).ואומרים \"ועל התשועות ועל המלחמות\". ויש אומרים \"ועל הנפלאות\". ולי נראה דבחנוכה יש לומר \"ועל המלחמות\" שהרי החשמונאים נלחמו באנטיוכס. אבל בפורים לא היה מלחמה, ויש לומר \"ועל הנפלאות\".ואנו אומרים \"כשם שעשית לאבותינו...\", ורבינו הבית יוסף כתב דאין אומרים \"כשם שעשית...\" אלא מסיים \"ועשית עמהם נסים וגבורות בימים ההם...\" ויש אומרים שאומרים אותו. עד כאן לשונו.וטעם דיעה ראשונה: ד\"כשם\" משמע לשון תפילה, דכשם שעשית לאבותינו – כן תעשה לנו, ואין אומרים תפילה בשלש אחרונות. אבל יש אומרים שאומרים אותו, וכן הוא המנהג שלנו. דציבור שאני, כמו שאומרים בעשרת ימ תשובה \"וכתוב...\", \"ובספר חיים\".", 
        "אם שכח \"על הנסים\", בין בתפילה בין בברכת המזון – אין מחזירין אותו. דלא דמי ל\"יעלה ויבא\" דראש חודש וחול המועד, שהם ימים שיש בהם קרבן מוסף. מה שאין כן חנוכה, דהודאה בעלמא היא.ומיהו אם נזכר באותה ברכה – כל זמן שלא אמר השם, אפילו אמר \"ברוך אתה\" ונזכר – חוזר.ואף על גב דאינו חייב לחזור, מכל מקום בברכת המזון יש לו לומר ב\"הרחמן\" בסופם \"הרחמן הוא יעשה לנו נסים ונפלאות, כשם שעשית... בימי מתתיהו\" עד סופו. וכן בתפילה יכול לומר \"על הנסים\" אחר \"יהיו לרצון\" (ט\"ז).ודע דבשבת צריך לומר \"על הנסים\" גם במוסף וכן במוסף דראש חודש טבת. ואף על גב דאין מוסף בחנוכה – מכל מקום יום הוא שנתחייב בד' תפילות, וצריך להזכיר של חנוכה בכולם."
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}