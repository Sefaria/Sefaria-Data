{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "כתב הטור:עושין מצה מסולת נקייה, ואפילו היא יפה כמצות שלמה או מפת הדראה. ופירש רש\"י: אפילו כולה סובין. אבל הרמב\"ם ז\"ל אסר כולה סובין, שכתב בפרק ששי: אין יוצאין לא בפת סובין, ולא בפת מורסן. אבל לש הוא העיסה בסובין שבה ובמורסנן, ויוצאין בה. וכן דעת רב אלפס.עד כאן לשונו. ביאור הדברים: דלא תימא כיון דכתיב \"לחם עוני\" – צריך שלא יהא סולת. קא משמע לן דמותר. ו\"לחם עוני\" הוא לעניין הלישה, והעריכה, והאפייה, שלא יהא בהם רק קמח ומים, ולאפותה מיד. וכך הוא בגמרא (לו ב). וכן להיפך: אפילו הדראה, כלומר פת קיבר, שלא תימא שאין זה קרוי \"לחם\". קא משמע לן דאינו כן, דכמה עניים אוכלין כן.", 
        "אך לרש\"י שפירש כולה סובין – וודאי תמוה. דזה לא הוי לחם כלל לעניין חלה, ודין אחד להם (ר\"ן). ולהרי\"ף והרמב\"ם אתי שפיר.וצריך לומר דגם כוונת רש\"י אינו בכולה סובין, אלא שעירב סובין הרבה דעם כל זה ראוי למאכל אדם (ב\"ח). וגם מדברי הרי\"ף נראה שכתב \"פת הדראה פת סובין\", ואם כי הרא\"ש פירש דברי הרי\"ף כהרמב\"ם. אבל הר\"ן ז\"ל פירש בכוונתו כרש\"י, דאי כהרמב\"ם הוה ליה לומר \"פת בסובין\", וכוונתו להרבה סובין.", 
        "וכתב רבינו הרמ\"א בסעיף א:וטוב לכתחילה שלא לעשות המצה רחבה יותר מדאי, דהוה כאשישה.עד כאן לשונו, כלומר ובגמרא שם תניא: \"לחם עוני\" – פרט לחלוט ולאשישה, עיין שם. והרבה תימה למה השמיטו כל רבותינו הך ד\"אשישה\". וגם רבינו הרמ\"א כתב \"וטוב...\" – הלא ברייתא מפורשת היא?ואפשר לומר דדחו לה מהלכה, דכיון דאפילו כמצה של שלמה כשר – כל שכן דזה כשר. או אפשר משום דאמרינן שם אשישה אחד מששה באיפה, עיין שם. ושיעור חלה הוא עשירית האיפה, כדכתיב \"והעומר עשירית האיפה הוא\", ועומר הוא שיעור חלה. ואם כן צריכה האשישה להיות קרוב לשני שיעורי חלה, ודבר זה אי אפשר כלל, שהרי אין לשין יותר משיעור חלה, כמו שיתבאר בסימן תנו.אם כן ממילא אין צורך לכתוב להך דינא. ולזה קאמר רבינו הרמ\"א \"וטוב...\", כלומר: דאפילו במצות שלנו – טוב לעשות כן, שלא יהא במקצתו דומה לאשישה. ואין זה מדינא. וכן אנו נוהגים לעשות המצות להסדרים, לא גדולות הרבה. ואין זה לעיכובא.", 
        "תנן בפרק קמא דחלה:עיסת הכלבים בזמן שהרועין אוכלין ממנה – חייבת בחלה..., ויוצא בה אדם ידי חובתו בפסח. אין הרועים אוכלין ממנה – פטורה מן החלה..., ואינו יוצא בה ידי חובתו בפסח.ופירש הרמב\"ם שלשין אותה במורסנה, ומתכוין להאכילה לכלבים לא לאדם – פטורה מחלה, דכתיב \"באכלכם מלחם הארץ\" – אותן שבני אדם אוכלין, ולא מה שבהמות אוכלין.ולפיכך אינו יוצא חובת מצה בפסח, דמצה בחלה תלוי. אמנם בזמן שהרועים אוכלין ממנה, כלומר שדרך אותו המקום שאף על פי שעושין להאכילה לכלבים, מכל מקום דרכן של רועין לאכול ממנה – שפיר קרינן בזה \"באכלכם מלחם הארץ\".", 
        "ורבינו שמשון פירש דהכי פירושו: עיסת כלבים – כגון שיש בה מורסן הרבה. ולכן בזמן שהרועין אוכלין, שאין בה כל כך מורסן עד שלא יכלו לאכלה – חייבת בחלה, ויוצאין בה ידי חובת מצה, דמקרי \"לחם\". אבל אם אין יכולין לאכלה – אין זה לחם.והרמב\"ן ז\"ל פירש על פי הירושלמי, שאם אפילו היה מסולת, רק אם עריכתה ועשייתה אינה כצורת לחם – מקרי \"עיסת כלבים\", דכך עושין לכלבים בלא צורת לחם. וכבר כתבנו ביורה דעה סוף סימן של דלא פליגי על הרמב\"ם לדינא אלא בפירש המשנה, וגם בירושלמי שם יש פלוגתא בזה, עיין שם. וגם זה לא לדינא אלא בפירושא דמשנה, עיין שם.", 
        "ודע: דאף על גב דקמח שלא ניטלה ממנה הסובין והמורסן – מצטרף לכזית כמו שכתבתי, מכל מקום אם ניטל הסובין או המורסן מהקמח, וחזרוהו לתוכו – אינו מצטרף.ויש מי שמסתפק בזה (מגן אברהם סעיף קטן ב). ואין כאן ספק, שהרי גם לענין חלה כן הוא, ומצה תלוי בחלה כמו שכתבתי (ח\"י סעיף קטן ב).ודע דרש\"י ז\"ל בסוף פרק שביעי דשבת פירש ד\"סובין\" – הוא הקליפה הנושרת בשעת הכתישה, ו\"מורסן\" – הוא הנשאר בנפה. והרע\"ב פרק שני דחלה פירש להיפך, עיין שם. והערוך בערך \"מורסן\" פירש ד\"סובין\" – הוא הפסולת הדק של הקמח, ו\"מורסן\" – הוא הפסולת הגס, עיין שם. ולדבריו הקליפה לאו כלום הוא.וכנראה שכן תפסו העולם, שהרי בנמצא קליפה בפסח בתבשיל – אין אנו אוסרים את התבשיל. ולדברי רש\"י והרע\"ב – הרי באים לידי חימוץ.וכפירוש הערוך מבואר בפירוש המשנה להרמב\"ם פרק אחד עשר דתרומות (משנה ה), וזה לשונו: \"מורסן\" – הוא העולה מן הסובין. ו\"סובין\" – ידוע. עד כאן לשונו, כלומר: הפסולת הגס העולה מהפסולת הדק. וכן הוא בפירש הרא\"ש שם, שכתב על \"מורסן\" – הפסולת הגסים, עיין שם. ובמשנה דשם נתבאר דבתבואה חדשה יש יותר סובין מבתבואה ישנה, עיין שם היטב.", 
        "תנו רבנן: \"לחם עוני\" – פרט לחלוט. דאם החליטו הקמח ברותחין, דאינו מניחו להחמיץ – מכל מקום אינו יוצא בה ידי חובתו בפסח, דזהו לחם עשירים ולא לחם עוני.וכתב הטור:עיסה שבלילתה רכה, וחלוטה ברותחים – לא מקרי \"לחם\" לברך עליה \"המוציא\". ואי אפייה בתר הכי בתנור – מקרי \"לחם\" לעניין \"המוציא\" וחלה, ויוצאין בה ידי מצה. ואם בלילתה עבה וחלוטה ואפויה – הוי \"לחם\" לענין חלה ו\"המוציא\", אבל אין יוצאין בו בפסח. ולרב האי – יוצאין בו בפסח. וכל זה לדין הגמרא, אבל הגאונים אסרו כל חליטה.עד כאן לשונו. וכן כתבו הרי\"ף והרמב\"ם, דבזמן הזה ליכא מאן דידע למיחלט. הלכך כל מין חליטה – אסור. ומכל מקום אם נפל חיטה, או שעורה, או חתיכת עיסה לתוך תבשיל רותח – אפשר דיש להתיר התבשיל, ועל כל פנים לצרפה לאיזה קולא (עיין מגן אברהם וח\"י סעיף קטן ד).", 
        "אין אדם יוצא ידי חובתו במצה גזולה. וזה לשון הרמב\"ם בפרק שביעי דין ז:אין אדם יוצא ידי חובתו במצה שהיא אסורה לו, כגון שאכל טבל, או מעשר ראשון שלא ניטלה תרומתו, או שגזלה. זה הכלל: כל שמברכין עליו ברכת המזון – יצא בו ידי חובתו. וכל שאין מברכין עליו ברכת המזון – אינו יוצא בו ידי חובתו.עד כאן לשונו. והרא\"ש בפרק \"כל שעה\" (סימן יח) כתב גם כן דאינו יוצא במצה גזולה, משום דאינו \"שלכם\". דמצה ילפינן מחלה בגמרא (לה ב) דבעינן משלכם, עיין שם. אבל שאולה – חשיב שפיר \"שלכם\", ויוצא בו (ט\"ז סעיף קטן ג). וגם בגזולה: דווקא כשגזל מצה. אבל אם גזל חטים או קמח ועשאו מצה – יצא בה ידי חובתו, שהרי קנאה בשינוי, ודמים לבד הוא חייב לו. וזהו לטעם הרא\"ש משום \"לכם\".", 
        "אבל להרמב\"ם שתלה הטעם משום ברכה, ולפי מה דקיימא לן לקמן סימן תרמט לענין לולב דאפילו אם קנאו בשינוי לא יברך עליו – אם כן הכא נמי לא יצא חובת מצה להרמב\"ם. ויש מי שמחלק בין שינוי השם לשינוי מעשה, ואינו עיקר (ח\"י סעיף קטן ו). וכן מוכח בתוספות בכמה מקומות.ואין לומר דברכת המזון שהוא דאורייתא – צריך לברך, דהרי הרמב\"ם פסק מפורש בסוף פרק ראשון מברכות דאין מברכין ברכת המזון על דבר איסור. והרא\"ש חולק עליו, וכמו שכתבתי בסימן קצו.ולכן תמיהני על רבינו הבית יוסף, שבשם פסק כרהמב\"ם, וכאן פסק כהרא\"ש. מיהו גם המגיד משנה כתב דבשינוי – יוצא ידי חובתו, ומשמע דגם להרמב\"ם כן, עיין שם. וצריך עיון (ועיין מגן אברהם שם סעיף קטן א).", 
        "ולכאורה למה לא אמרו רבותינו הטעם משום \"מצוה הבאה בעבירה\"? אך נראה משום דסבירא להו דמצוה הבאה בעבירה אינו אלא דרבנן, ויש בזה דעות בראשונים (תוספות סוכה ט א).ובירושלמי פרק ראשון דחלה (הלכה ט [ה]) אומר: מצה גזולה – אסור לברך עליה. אמר רבי אושעיא: על שם שנאמר \"ובוצע ברך נאץ ה'\". הדא דתימא בתחילה, אבל בסוף – דמים הוא דחייב ליה. ופירש הרא\"ש שם דהכוונה לכתחילה ודיעבד, דבדיעבד יוצא בגזולה. והמגיד משנה פירש דבסוף פירושו על ידי שינוי, עיין שם.ולעניות דעתי נראה ד\"בתחילה\" היא ברכה ראשונה, שעדיין בידו להחזיר. ו\"בסוף\" היא ברכת המזון שכבר אכלה, וחייב לו דמים. ולכן מברך, דמאי דהוה – הוה.", 
        "ואחר כך אומר הירושלמי:רבי אומר: אין עבירה – מצוה. רבי יוסי אומר: אין מצוה – עבירה. אמר רבי אילא: אלה המצות אם עשאן כמצותן – מצוה, ואם לאו – אינה מצוה.עד כאן לשונו. וכתב הרא\"ש: ואפשר דהני אמוראי פליגי, ואית להו כיון דלא עשאן כמצותן – אינה מצוה, ואינו יוצא ידי חובתו. עד כאן לשונו. וטעמם משום מצוה הבאה בעבירה, אלא שאומרים בלשונות שונות. ולפי זה משמע דמצוה הבאה בעבירה הוי דאורייתא.", 
        "הכהנים יוצאים ידי חובת מצה בחלה ובתרומה, אף על פי שהיא מצה שאינה ראויה לכל אדם. וכן יוצאין במצה של מעשר שני בירושלים, דקיימא לן מעשר שני – ממון הדיוט הוא בירושלים, ולא בגבולין (סוף חלק כרבנן דרבי מאיר).וזהו שפסק הרמב\"ם בפרק שלישי דמעשר שני דממון גבוה הוא, ובכאן פסק בפרק ששי דיוצאין ידי מצה במעשר שני בירושלים (לחם משנה). אבל אין יוצאין במצה של ביכורים אפילו בירושלים, [[שמות יב כ|שנאמר: \"בכל משבתיכם תאכלו מצות\" – מצה הנאכלת בכל מושבות, יצאו ביכורים שאין נאכלין אלא בירושלים. אבל מעשר שני – יש לו היתר בגבולין על ידי פדייה (לו ב).", 
        "חלות תודה ורקיקי נזיר שעשאן לעצמו – אינו יוצא בהם, שנאמר \"ושמרתם את המצות\" – מצה המשתמרת לענין מצה בלבד הוא שיוצאין בה, יצאה זו שמשתמרת לשם זבח.אמנם אם עשאן למכור בשוק – יצא בה ידי חובתו. שהעושה למכור בשוק, דעתו שאם לא ימכור אותם לשם זבח יאכל אותן לשם מצה, ונמצא שנעשו לשם מצה (לח ב).ואף על גב דאם כן באנו לדין ברירה, לומר אחר כך הוברר הדבר שנעשה לשם מצה, ובדאורייתא אין ברירה – דיש לומר דאין זה כברירה דעלמא, דהוא אפאן לשם מצוה, ואחר כך נתברר הדבר לאיזה מצוה נעשה.(ודמי לדברי הר\"ן בריש פרק חמישי דנדרים, עיין שם היטב. ודייק ותמצא קל.)"
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}