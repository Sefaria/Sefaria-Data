{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "בירושלמי פרק רביעי דברכות (הלכה ג) איתא: בתשעה באב צריך להזכיר מעין המאורע. מאי ניהו? \"נחם ד' אלקינו את אבילי ציון\", וכו'. והיכן אומרה? ב\"עבודה\", ככל דבר שהוא להבא שאומרים ב\"עבודה\", כמו: \"יעלה ויבא\".מיהו בזה אנו נוהגים דלא כהירושלמי, אלא מזכירים אותה בברכת \"בונה ירושלים\", שקודם החתימה אנו אומרים \"נחם...\" ומסיימין הברכה \"מנחם ציון ובונה ירושלים\". וכתב הרי\"ף שלהי תענית דאנן סמכינן אהא דאמרינן בפרק \"לפני אידיהן\" (ח א): דאע\"פ שאמרו שואל אדם צרכיו \"בשומע תפלה\", אם בא לומר בסוף כל ברכה וברכה מעין אותה ברכה – אומר, עיין שם. וכאן הוא מעין הברכה כמובן.", 
        "ומכל מקום צריך טעם: איך נעשה דלא כהירושלמי, במה שאין חולק עליה?ונראה לי דהעניין כן הוא: דהנה בתוספתא ברכות סוף פרק שלישי איתא שכולל את \"צמח דוד\" ב\"בונה ירושלים\", וכן הוא בירושלמי פרק רביעי שם. ולפי זה היו אלו שני הברכות – ברכה אחת. ולכן לא היה ביכולת הירושלמי לתקן הברכה דנחמת ציון מקודם בברכת ירושלים, כיון דבה נזכר מלכות בית דוד, ובנחם אין רמז לזה. לכך תקנוהו בברכת \"המחזיר שכינתו לציון\".אבל אחר כך שתקנו ברכת \"את צמח\" ברכה בפני עצמה, וברכת ירושלים – עיקרה רק על ירושלים, אם כן למה נאחרה עד אחר כך? וטוב יותר לקדמה.ואף על גב דגם עתה נזכר בברכת \"בונה ירושלים\": \"וכסא דוד\", מכל מקום עיקרא דברכה היא על ירושלים, מה שאין כן כשהיו שתי הברכות ביחד – היה עיקרה על מלכות בית דוד.", 
        "והנה אין אנו אומרים \"נחם\" רק במנחה. ותמה הרא\"ש שם על זה: דלמה לא נאמרה גם בערבית ושחרית? אך הטעם דכל היום אי אפשר לומר תנחומים, דהוה כמתו מוטל לפניו. אך במנחה יכולים לקבל תנחומים (ב\"ח). ועוד: דלעת ערב הציתו את האש במקדש, הלכך באותה שעה מזכירין שפלותה, ומתחננים לבנותה (בית יסף בשם ר\"ס גאון, עיין שם).ומי שאוכל בתשעה באב יאמר נחם בברכת המזון, קודם \"ובנה ירושלים\". ואם לא אמר – אין מחזירין אותו. ובתפלה, כששכח לומר אצל \"בונה ירושלים\" – יאמרנה ב\"עבודה\". (ומה שכתב בבית יוסף ומגן אברהם לומר אצל \"ועל כולם\" – הוא טעות, ונגד הירושלמי.) ואם שכח גם בשם, נראה לי דאין מחזירין אותו, ויאמרנה בסוף התפלה בלא חתימה.וגם \"ענינו\" צריך לומר במנחה ב\"שומע תפלה\", והשליח צבור אומרה בשחרית ומנחה בין \"גואל\" ל\"רופא\", כמו בכל תענית ציבור.(וכתב המגן אברהם דמי שמתענה בעשירי – יאמרנה בכל התפלות, עיין שם.)(וראיתי מי שרוצה לומר שהשליח צבור לא יאמר \"ענינו\" בשחרית, ודבר תמוה הוא זה.)"
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}