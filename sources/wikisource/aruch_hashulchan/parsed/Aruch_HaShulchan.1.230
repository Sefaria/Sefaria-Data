{
    "versionTitle": "Wikisource Aruch HaShulchan", 
    "heversionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "language": "he", 
    "text": [
        "דבר מובן בשכל שעניין התפלה הוא רק על העתיד ולא על העבר, דמה יועיל על העבר, ועל העבר לא שייך רק לשון הודאה, לתת תודה לו יתברך על הטוב שעשה לו. ועל העתיד הוי להיפך, דהודאה לא שייך רק על מה שהיה, ותפ(י)לה שייך על העתיד שמבקש מהשי\"ת שיעשה לו כך וכך.", 
        "ולכן הנכנס לעיר ושמע קול צווחה בעיר מאיזה צרה שנתהוה בה, ואומר: 'יהי רצון שלא תהיה זה בתוך ביתי' - הרי זו תפלת שוא, דזהו תפלה על העבר ומאי דהוה הוה. אבל יכול לומר: 'מובטחני שאין זה בתוך ביתי' אם הוא צדיק גמור, כמעשה דהלל הזקן שאמר כן, ועליו נאמר משמועה רעה לא יירא נכון לבו בטוח בד' (ברכות ס'.).והעניין מתפרש בשני פנים: אחד כפשוטו שהוא בטוח שאין זה בביתו, והשנית מפני שהרגיל את בני ביתו שיקבלו הכל בשמחה הן הטוב הן ההיפך, ואם כן ממילא אפילו אם ח\"ו קרם איזה צרה לא יצעקו בקולות אלא יקבלו באהבה ובשתיקה.", 
        "וכן מי שהיתה אשתו מעוברת ורצונו בזכר, עד מ' יום יכול להתפלל ולומר: 'יהי רצון שתלד אשתי זכר', כי עד מ' יום הוה מיא בעלמא. אבל לאחר מ' יום שנתרקם צורת הולד ואם מתפלל אז: 'יהי רצון שתלד אשתי זכר' - הרי זה תפלת שוא, דמה שהיה היה ולא ישתנה עוד.ואף שמצינו שדינה נתהפכה מזכר לנקבה, זה היה בתוך מ', ואפילו אם שם היה לאחר מ' אין מזכירין מעשה נסים (שם), וענייני אבותינו הקדושים היו כולם בנס.", 
        "הנכנס לכרך אומר: \"יהי רצון מלפניך ה' אלקינו ואלקי אבותינו שתכניסני לכרך הזה לשלום\", וזהו תפלה על העתיד. וכשנכנס בשלום אומר: \"מודה אני לפניך ד' אלקי שהכנסתני לכרך הזה לשלום\", וזהו הודאה על העבר. וכן ביציאתו, בקש לצאת אומר: \"יהי רצון... שתוציאני מכרך הזה לשלום\", וכשיצא אומר: \"מודה... שהוצאתני מן הכרך הזה בשלום, וכשם שהוצאתני לשלום כן תדריכני לשלום וכו'”, וזהו תפלת הדרך שנתבאר בסימן ק\"י ע\"ש.וכתב הרמב\"ם בפירוש המשנה שאין זה לא תפלה ולא ברכה אלא בקשה בעלמא. ולכן עכשיו אין אנו מורגלים בזה, לפי שרש\"י ז\"ל פירש משום דבכרך מצויים עלילות ע\"ש, ובזמנינו לא שייך זה. ומכל מקום הזהיר בדברי חז\"ל נכון לאמרו, ומה גם שאין בזה ברכה שנחשוש לברכה לבטלה.", 
        "הנכנס למוד את גורנו אומר: \"יהי רצון מלפניך ה' אלקי שתשלח ברכה בכרי הזה\", שהיא תפלה על להבא. התחיל למוד אומר: \"ברוך השולח ברכה בכרי הזה\", לפי שהוא מובטח שתהיה ברכה. מדד ואחר כך בירך - הרי זה תפלה שוא, שאין הברכה מצויה אלא בדבר הנעלם מן העין כדי שלא יהא נראה להדיא כנגד הטבע ממש, דרוב נסים הם נסתרים.והנכנס למרחץ ובמרחצים שלהם שהיתה נסוקת מתחתיו והיו בסכנה תמיד, אומר: \"יהי רצון מלפניך ד' אלקי שתכניסני לשלום ותוציאני לשלום, ותצילני מהאור הזה וכיוצא בו לעתיד לבוא\", וכשיצא בשלום אומר: \"מודה אני לפניך ד' אלקי שהצלתני מהאור הזה\". ועכשיו לא נהגו בזה, דהתנור עומד מן הצד וליכא סכנה (ב\"ח וט\"ז ומג\"א), וכן הוא להדיא בירושלמי דפרק י' דברכות.והנכנס להקיז דם אומר: \"יהי רצון... שיהא עסק זה לי לרפואה, כי רופא חנם אתה\", ולאחר שהקיז יאמר: \"ברוך רופא חולים\", ויש מי שאומר בשם ומלכות (ט\"ז סק\"ג), וגם ברמב\"ם הוא בשם ע\"ש (וכן כתב הבית יוסף בשם הסמ\"ג). ונכון שכל רפואה שנוטל יאמר: \"יהי רצון מלפניך ד' אלקי שתהא זה לי לרפואה\", וכן נוהגין המדקדקים.ולעולם יהא אדם רגיל לומר: \"כל מה דעביד רחמנא - לטב עביד\". כללו של דבר: לעולם יתפלל אדם על העתיד ויבקש רחמים מלפניו יתברך ויתן הודאה על העבר, ויודה וישבח כפי כחו, וכל המרבה להודות לד' הרי זה משובח, וכמאמר הכתוב: \"טוב להודות לד' ולזמר לשמך עליון”."
    ], 
    "versionSource": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F_%D7%90%D7%95%D7%A8%D7%97_%D7%97%D7%99%D7%99%D7%9D", 
    "versionUrl": "http://he.wikisource.org/wiki/%D7%A2%D7%A8%D7%95%D7%9A_%D7%94%D7%A9%D7%95%D7%9C%D7%97%D7%9F"
}