<?xml version="1.0"?><api><query><normalized><n from="ערוך_השולחן_אורח_חיים_פז" to="ערוך השולחן אורח חיים פז" /></normalized><pages><page pageid="180451" ns="0" title="ערוך השולחן אורח חיים פז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן פז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;הרחקה מכלים שמחזיקים בהם צואה ומי רגלים&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן פז סעיף א&lt;/h3&gt;
&lt;p&gt;תניא בסוף פרק שלישי (כה ב):&lt;/p&gt;
&lt;dl&gt;&lt;dd&gt;גרף של רעי, ועביט של מי רגלים – אסור לקרות קריאת שמע כנגדן, ואף על פי שאין בהן כלום. וגרף ועביט שניהם של חרס הם, אלא של צואה קרי &quot;גרף&quot; ושל מי רגלים &quot;עביט&quot; (רש&quot;י). ומי רגלים עצמן – עד שיטיל לתוכן מים.&lt;/dd&gt;
&lt;/dl&gt;&lt;p&gt;ודקדקו רבותינו: מדלא תני תקנתא דהטלת מים בגרף ועביט – שמע מינה דלא מהני.&lt;/p&gt;
&lt;p&gt;ואי קשיא: דהיכי אפשר שהכלי של מי רגלים יהיה חמור ממי רגלים עצמן? וודאי כן הוא, דהמי רגלים עצמן כשנתערבו עם המים נבטלו. אבל הכלים שהזוהמא נבלע בתוכן – לא נתערבה הזוהמא בהמים, ונשאר הזוהמא בשלימותה. ולכן דינם ממש כצואה, שמלפניו מרחיק מלוא עיניו, ומלאחריו ארבע אמות ממקום שכלה הריח (טור). ואפילו אין בהם ריח רע – אסור, דזהו כבית הכסא שאין בו צואה (מגן אברהם סעיף קטן א' בשם הרא&quot;ש). וגם כן ההרחקה מלפניו מלוא עיניו, ומלאחריו ארבע אמות מהכלי.&lt;/p&gt;
&lt;h3&gt;סימן פז סעיף ב&lt;/h3&gt;
&lt;p&gt;דווקא כשהם של חרס, דאז הזוהמא רבתה בהם כשפעמים אחדות נתנו בהם הצואה והמי רגלים, לפי שהם בולעים הרבה. אבל של מתכות, ושל זכוכית, ושל חרס מצופה שקורין גליזיר&quot;ט, וזהו פאליוו&quot;א שלנו – מותר אם הם רחוצים יפה ואין בהם ריח רע, לפי שאלו אינם בולעים הרבה, ולא רבתה בהם הזוהמא.&lt;/p&gt;
&lt;p&gt;ויש מי שאומר דלפי מה שיתבאר לקמן סימן תנ&quot;א דלכלי זכוכית לא מהני הגעלה – הוא הדין דבכאן זכוכית דינו ככלי חרס (ט&quot;ז סעיף קטן ב').&lt;/p&gt;
&lt;p&gt;ותמיהני: מה ענין זה לזה? והרי עינינו רואות שהם נקיים גם מכלי מתכות כשרוחצין אותן, ואם כן איזה איסור שייך בכאן? ובהגעלה טעמא אחרינא הוא, דאמרינן דבליעת האיסור אינה מפלטת. וגם בזה רבו החולקים כמבואר שם. אבל לגבי זוהמא – הא חזינן דלית לה.&lt;/p&gt;
&lt;p&gt;(וכן כתבו בבאר היטב ובשערי תשובה, שהיד אהרן והברכי יוסף חולקין עליו, וגם האליה רבה חולק עליו, עיין שם. ולכן מותר בפשיטות. ועוד כתב הט&quot;ז בסעיף קטן ג' דבתוספות מתיר בשאר כלים בנתינת מים, עיין שם. ולא מצאתי זה בתוספות. ודע דהציפוי מכלי חרס בעינן מבפנים ומבחוץ.)&lt;/p&gt;
&lt;h3&gt;סימן פז סעיף ג&lt;/h3&gt;
&lt;p&gt;גרף ועביט של עץ, נראה דדינם ככלי חרס. ושל אבנים הוה ככלי מתכות; וכן של עצם, דעינינו רואות שהם נקיים ואינם בולעים זוהמא הרבה. ושל סיד וגפסיס הוה ככלי חרס. וכן יש כלי חרס הלבנים הרבה והם חלקים, ומכל מקום דינם ככלי חרס (כן נראה לפי עניות דעתי).&lt;/p&gt;
&lt;h3&gt;סימן פז סעיף ד&lt;/h3&gt;
&lt;p&gt;גרף ועביט של חרס או של עץ, שכפאו על פיו – יש מתירין דהוה כמו כיסוי. ויש אוסרין, דכיון שהזוהמא בלוע בתוכו – הוה כל הכלי כמו צואה, וצריך לכסות אותה בדבר אחר.&lt;/p&gt;
&lt;p&gt;אבל של מתכות, אפילו אינו רחוץ מבפנים – מהני כפיה, שהרי אין איסורו אלא מתוכו, והוי הכפיה ככיסוי. וכן בכל אלו שדינן ככלי מתכות – מהני כיסוי.&lt;/p&gt;
&lt;p&gt;ואף בכלי זכוכית, ואף שהזוהמא נראית – הא בצואה מהני כיסוי אף שנראית, כמו שכתבתי בסימן ע&quot;ו.&lt;/p&gt;
&lt;p&gt;ואם כיסה על הגרף והעביט, וריח רע נודף מהם, בין של חרס ורחוץ, ובין של מתכת ואינו רחוץ – צריך להרחיק ארבע אמות ממקום שכלה הריח. אבל של מתכת ורחוץ – די עד שיתרחק עד מקום שכלה הריח (דרך החיים).&lt;/p&gt;
&lt;h3&gt;סימן פז סעיף ה&lt;/h3&gt;
&lt;p&gt;כתב אחד מהגדולים דנכון שירגיל האדם שיהיה לו עביט של מתכת או זכוכית, ויהיה רחוץ ונקי, ויטיל לתוכו רביעית מים כשמשתין בו, ואז מותר לו לברך &quot;אשר יצר&quot; וללמוד אצלו. ואם הוא נקי, שאין ממנו ריח רע – די שירחצוהו מערב שבת לערב שבת (אליה רבה בשם של&quot;ה).&lt;/p&gt;
&lt;h3&gt;סימן פז סעיף ו&lt;/h3&gt;
&lt;p&gt;מותר לקרות קריאת שמע בבית שיש בו צואה ומי רגלים, או גרף ועביט, כשהרחיק מהם השיעורים שנתבארו. ולא אמרינן כל הבית כארבע אמות, דהכי איפסקא הלכתא בסוף פרק שלישי דברכות, וכמו שכתבתי בסימן ע&quot;ט.&lt;/p&gt;
&lt;p&gt;וכן אם כפה עליהם כלי, אף על פי שהם עמו בבית – הרי אלו כקבורים, ומותר לקרות ולהתפלל כנגדו.&lt;/p&gt;
&lt;h3&gt;סימן פז סעיף ז&lt;/h3&gt;
&lt;p&gt;אם יש בבית מיטה גבוה עשרה טפחים, והמחיצות מגיעות לארץ בצדדין שכלפי הבית, ואפילו אינן מגיעות לארץ אלא שאין גובהן מן הארץ שלושה טפחים דהוי כלבוד, וצואה או גרף ועביט עומד אחורי המיטה – מקרי המיטה &quot;מחיצה&quot;, ומותר לקרות לפני המיטה כשאין ריח רע מגיע אצלו, וגם לא יראנה בעיניו.&lt;/p&gt;
&lt;p&gt;ויש מי שמצריך שהמיטה תגיע מכותל לכותל, אבל בלאו הכי לא חשיבא מחיצה (מגן אברהם סעיף קטן ד'). והוא תמוה: מה איכפת לן בזה? וחלקו עליו בזה (עיין משנה ברורה). ואם הגרף והעביט תחת המיטה, ומחיצותיה מגיעות לארץ או בפחות משלושה טפחים סמוך לארץ, אפילו אין המיטה גבוה עשרה טפחים – הוי ככיסוי, ומותר לקרות כנגדה, שאין מגיע לו ריח.&lt;/p&gt;
&lt;p&gt;ודווקא כשהגרף או העביט עומד אחורי המיטה, דאז ההיתר הוא משום מחיצה, לכן צריך גבוה עשרה טפחים. אבל תחת המיטה הוי משום כיסוי, ואינו צריך גבוה עשרה טפחים. אבל מיטה שדפנותיה גבוהות שלושה טפחים מן הארץ, וכן שולחנות שלנו וכסאות שהמחיצות אין מגיעות עד פחות משלושה טפחים סמוך לארץ – אין זה לא מחיצה ולא כיסוי, ודינה כעומדת בבית. ורוב מיטות שלנו גבוהות מן הארץ שלושה טפחים ויותר. ולכן אינו מועיל עד שיוציאנה או יכסנה, כפי הדינים שנתבארו.&lt;/p&gt;</extract></page></pages></query></api>