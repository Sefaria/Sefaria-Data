<?xml version="1.0"?><api><query><normalized><n from="ערוך_השולחן_אורח_חיים_שכא" to="ערוך השולחן אורח חיים שכא" /></normalized><pages><page pageid="206668" ns="0" title="ערוך השולחן אורח חיים שכא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שכא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני אבות מלאכות של טוחן, ולש, ומפשיט את העור, ומעבדו, ומוחקו, ומחתכו, ומשרטט; ודיני תיקוני מאכל&lt;/b&gt;&lt;/big&gt;&lt;br&gt;&lt;big&gt;ובו ארבעים וחמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ&lt;br&gt;כא | כב | כג | כד | כה | כו | כז | כח | כט | ל | לא | לב | לג | לד | לה | לו&lt;br&gt;לז | לח | לט | מ | מא | מב | מג | מד | מה&lt;/p&gt;
&lt;h3&gt;סימן שכא סעיף א&lt;/h3&gt;
&lt;p&gt;טחינה הוי אב מלאכה, והיתה במשכן בטחינת סממנים. ותולדות טחינה כתב הרמב&quot;ם סוף פרק ח': &quot;הטוחן כגרוגרות – חייב, וכל השוחק תבלין וסממנין במכתשת - הרי זו טוחן וחייב. המחתך ירק תלוש - הרי זה תולדת טוחן, וכן הנוסר עצים ליהנות בנסורת שלהן או השף לשון של מתכת - חייב משישוף כל שהוא. אבל המחתך עצים - אינו חייב עד שידקדק מהם כדי לבשל כגרוגרות מביצה&quot; עכ&quot;ל.&lt;/p&gt;
&lt;p&gt;וזה שכתב 'בנסורת שלהן', משמע דאם לאו - פטור מטעם מלאכה שאינה צריכה לגופה, ואי אפשר לומר כן, דהא הרמב&quot;ם מחייב באינה צריכה לגופה. אלא הכונה משום מקלקל, וכגון דלא צריך להעצים לנסרן במידה זו, דאם לא כן אין זה מקלקל (לח&quot;מ).&lt;/p&gt;
&lt;p&gt;ושיעורא דכגרוגרות הוא בטוחן לאכילה, ככל שיעורי אוכלין, ולעצים הוה כשיעור עצים להוצאה, דהוה כגרוגרות מביצת תרנגולת כמ&quot;ש בסימן ש&quot;א. וזה שכתב: 'עד שידקדק מהן וכו', כלומר דאם נוסרן צריך להיות בהנסורת כדי לבשל כגרוגרות מביצה, ואם חותכן צריך להיות בהחתיכות כשיעור.&lt;/p&gt;
&lt;p&gt;ודע דמחתך אינו תולדת טוחן, והוא אב מלאכה בפני עצמו. ואמרו בגמרא (ע&quot;ד:) דכשחותך עצים ומקפיד על המדה - הוה תולדה דמחתך, וכשאינו מקפיד - הוה תולדה דטוחן ע&quot;ש, וכן בכל דבר השייך טחינה.&lt;/p&gt;
&lt;h3&gt;סימן שכא סעיף ב&lt;/h3&gt;
&lt;p&gt;וזה שכתב דמחתך ירק חייב משום טוחן, זהו ממה שאמרו שם: &quot;האי מאן דפרים סילקא - חייב משום טוחן&quot;. אבל התוספות כתבו שם דדוקא בסילקא שייך טחינה, אבל שאר אוכלין - שרי עכ&quot;ל, וכונתם דאפילו שאר ירקות לבד מסילקא מותר, כמבואר בהג&quot;א ע&quot;ש.&lt;/p&gt;
&lt;p&gt;והרא&quot;ש תמה לגמרי על מי שאוסר לחתוך, וזה לשונו: &quot;ופירוש רש&quot;י תמוה, דאיך שייך טחינה בדבר שהוא אוכל ומחתך דק דק, ופירושא דסילקא כמו שפירש ר&quot;ח עצי דקלים וכו', שכשמפרק הנימין יוצא כמו קמח דק, לפיכך המנפצו חייב משום טוחן&quot; עכ&quot;ל.&lt;/p&gt;
&lt;p&gt;ואני מתפלא על הטור שכתב: &quot;אסור לחתוך הירק דק דק, שדומה לטוחן&quot; עכ&quot;ל, שלא כדברי אביו הרא&quot;ש ז&quot;ל, ולא הביא דעתו כלל. ונראה מלשונו דסבירא ליה דנהי דחיוב חטאת ליכא בזה, דבגמרא הפירוש כאביו, מכל מקום כיון דרש&quot;י והרמב&quot;ם אסרו - לא מלאו לבו להתיר, ולכן כתב שדומה לטוחן.&lt;/p&gt;
&lt;h3&gt;סימן שכא סעיף ג&lt;/h3&gt;
&lt;p&gt;והרשב&quot;א והר&quot;ן כתבו דהך דפרים סילקא זהו כדי לאכלו למחר או לאחר זמן, אבל לאכול מיד – מותר כמו בבורר, שבשעת אכילה בורר ואוכל כמ&quot;ש בסימן שי&quot;ט. ולאו דוקא ממש בשעת אכילה, אלא כדי לאכול מיד, ואפילו אחד יכול לחתוך בעד כל בני הסעודה, כמו בבורר שם (ב&quot;י).&lt;/p&gt;
&lt;h3&gt;סימן שכא סעיף ד&lt;/h3&gt;
&lt;p&gt;ובדברי הרמב&quot;ם יש עיון, דלכאורה משמע מדבריו כפירוש רש&quot;י, דמחתך ירק חייב משום טוחן, כלומר לחתיכות קטנות, דא(י)לו לגדולות הא מצינו שהיו מקנבין ירק ביום הכיפורים מן המנחה ולמעלה (תוספות קי&quot;ד: ד&quot;ה 'אלא'). אבל בפרק כ&quot;א דין י&quot;ח כתב: &quot;המחתך את הירק דק דק כדי לבשלו - הרי זה תולדת טוחן וחייב. לפיכך אין מרסקין לא את השחת ולא את החרובים לפני בהמה, אבל מחתכין את הדלועין ואת הנבלה, לפי שאין טחינה בפירות&quot; עכ&quot;ל.&lt;/p&gt;
&lt;p&gt;ובכאן נראה דדוקא כדי לבשל הירק חייב, אבל לאכלו חי – מותר, וכן כתב רבינו הב&quot;י בספרו הגדול שזהו דעת הרמב&quot;ם. ואחר כך כתב דאולי מדרבנן אסור, ומדבריו נראה שגם בפרק ח' היתה לפניו הגירסא ברמב&quot;ם 'כדי לבשלו' ע&quot;ש.&lt;/p&gt;
&lt;p&gt;אמנם לעניות דעתי מאד תמוה, דמאי נפקא מינה במלאכת טחינה אם כדי לבשל או שלא לבשל. ושמא תאמר מפני שעיקר טחינה הוא בקמח והוא כדי לאפות, הא בירושלמי דכלל גדול אומר: &quot;ההן דשחק מלח, ההן דשחק פלפלין - חייב משום טוחן&quot;, וכי כל מלח הוא לבישול. ועוד אומר שם: כששוחק שום במדוכה - חייב משום טוחן, וכן המכה על הפשתן - חייב משום טוחן, והרי חייבים גם בעצים ובמתכת כששפין אותו שקורין פיילי&quot;ן, כמ&quot;ש הרמב&quot;ם עצמו. ולולי דברי רבינו הב&quot;י הייתי אומר דמ&quot;ש הרמב&quot;ם 'כדי לבשלו' אין כונתו דוקא לבשלו, אלא כלומר שמחתכו דק דק עד כדי לבשלו, דהמחתך לבישול מחתך דק דק.&lt;/p&gt;
&lt;h3&gt;סימן שכא סעיף ה&lt;/h3&gt;
&lt;p&gt;וגם מ&quot;ש הרמב&quot;ם דמחתכין את הדלועין לפי שאין טחינה בפירות, והרי הירושלמי מחייב על טחינת פלפלין כמ&quot;ש, ופלפלין הוה פירא כדאיתא בברכות (ל&quot;ו:): &quot;וערלתם ערלתו את פריו&quot; - להביא עץ שטעם עצו ופריו שוה, ואיזה זה - פלפלין&quot; ע&quot;ש.&lt;/p&gt;
&lt;p&gt;ולבד זה לא אבין, דכיון שפסק דבירק יש טחינה ולא בפירות, לפיכך מותר לחתוך את הדלועין, והרי דלועין הוא מין ירק כדמוכח במסכת כלאים, וכן בדברי הרמב&quot;ם בפרק ג' מכלאים שכתב: &quot;היתה שדהו זרועה ירק ובקש לזרוע ירק אחר, אפילו דלועין&quot; ע&quot;ש, ובהכרח כן הוא, שהרי אינו לא מין תבואה ולא מין זרעים. ולבד זה מנין לו שאין טחינה בפירות.&lt;/p&gt;
&lt;h3&gt;סימן שכא סעיף ו&lt;/h3&gt;
&lt;p&gt;ונראה לעניות דעתי כונה אחרת בדבריו, דטחינה לא שייך אלא בדברים שדרכן לחתכן דק דק יהיה מאיזה מין שיהיה, אבל פירות אין דרכן לחתכן דק דק וגם דלועין כן הוא כידוע. ולאו דוקא דלועים, אלא הוא הדין כל מין ירק שאין דרכן לחתכן דק דק, כמו אצלינו אוגערקעס אין מחתכין דק דק, ובוריקעס וקרויט שדרכן בבישול מחתכין דק דק. ופירות לעולם אין מחתכין דק דק, ולכן צנון שקורין רעטא&quot;ך גם כן ידוע שאין דרכן לחתך דק דק, אבל בצלים ושומין דרכן לחתכן דק דק.&lt;/p&gt;
&lt;h3&gt;סימן שכא סעיף ז&lt;/h3&gt;
&lt;p&gt;והנה לבירור הדין לרש&quot;י והרמב&quot;ם בכל מין ירק שייך טחינה, אלא דלרבינו הב&quot;י בדעת הרמב&quot;ם אינו אלא כשרוצה לבשלו. ולהתוספות והרא&quot;ש אין שום טחינה בירק, ורק בסילקא להתוספות יש טחינה, ואין זה המין מצוי אצלינו. ולהרשב&quot;א והר&quot;ן האיסור הוא רק על לאחר זמן, אבל קודם האכילה – מותר, כמ&quot;ש.&lt;/p&gt;
&lt;p&gt;ופלא על רבינו הב&quot;י בש&quot;ע סעיף י&quot;ב שסתם דבריו לגמרי לאיסור, וזה לשונו: &quot;המחתך הירק דק דק - חייב משום טוחן&quot; עכ&quot;ל, וזהו דלא כהרמב&quot;ם ולא כתוספות והרא&quot;ש ולא כהרשב&quot;א והר&quot;ן, אלא כדעת רש&quot;י. והרי באמת אין מרש&quot;י הכרע, והוא פירש רק דפרים הוי דק דק, ואולי סבירא ליה גם כן כתוספות. ומזה מוכח דרפויי הוה מרפיא בידו פירושו בהרמב&quot;ם וכמ&quot;ש, ולכן כתב סתם דחייב משום טוחן וצ&quot;ע.&lt;/p&gt;
&lt;h3&gt;סימן שכא סעיף ח&lt;/h3&gt;
&lt;p&gt;אך רבינו הרמ&quot;א כתב וזה לשונו: &quot;והוא הדין דאסור לחתוך גרוגרות וחרובין לפני זקנים. ודוקא פירות וכדומה לזה אסור, אבל מותר לפרר לחם לפני תרנגולים, דהואיל וכבר נטחן אין לחוש, דאין טוחן אחר טוחן. וכל זה לא מיירי אלא בחותך ומניח, אבל אם לאכלו מיד - הכל שרי, מידי דהוה אבורר לאכול מיד דשרי, כדלעיל סימן שי&quot;ט” עכ&quot;ל.&lt;/p&gt;
&lt;p&gt;והנה בזה דמיד שרי פסק כהרשב&quot;א והר&quot;ן, ולהרא&quot;ש פשיטא דמותר וכן להתוספות, ואפילו לרש&quot;י ולהרמב&quot;ם לפי פירושינו מכל מקום אין ראיה דלא סבירא ליה כן.&lt;/p&gt;
&lt;p&gt;ולכן מה שדרכינו בשבת שחרית לחתוך בצלים דק דק לערבן עם שומן או לתתם להצאלינ&quot;ט - אין איסור, דכיון שעושים זה קודם הסעודה, אפילו שעה קודם הסעודה מקרי לאלתר, כמ&quot;ש לעיל בבורר בסימן שי&quot;ט סעיף י&quot;ב וסעיף ט&quot;ו ע&quot;ש. ואף על גב דבורר לא שרי אלא ביד, זהו משום דמלאכת ברירה הוא ביד, אבל מלאכת טוחן אינה אלא בכלי, וכשהותרה לאכול מיד - הותרה גם בכלי, שהרי זהו דרך אכילתה (וכן כתב הפמ&quot;ג).&lt;/p&gt;
&lt;h3&gt;סימן שכא סעיף ט&lt;/h3&gt;
&lt;p&gt;וראיתי מפקפקים ואוסרים לחתוך בהא&quot;ק מעסע&quot;ר הבצלים, ולא נהירא לי כלל, שהרי זהו גם כן סכין. ובריב&quot;ש (סימן קפ&quot;ד) חשש לאסור לגרור גבינה במורג חרוץ, וקורין לזה רי&quot;ב אייזי&quot;ן, שזהו עשוי לטחון דק דק כקמח, ובזה שפיר הוי מלאכת טוחן. אבל הסכין שקורין הא&quot;ק מעסע&quot;ר, הרי הוא סכין העשוי בתמונת חצי עיגול והוא כסכין דעלמא, ולמה נאמר שבנות ישראל עושות שלא כדין.&lt;/p&gt;
&lt;p&gt;וגם ראיתי מי שכתב דאם חותכים הבצלים שתים וג' שעות קודם הסעודה - קרוב לחיוב חטאת (חיי אדם כלל י&quot;ז). ותמיהני, אטו ליכא רבותינו המתירים לגמרי: תוספות ורא&quot;ש והרמב&quot;ם לפי דעת רבינו הב&quot;י, דדוקא לבשל אסור. ועוד דכל שעושין קודם הסעודה בשביל הסעודה - מקרי לאלתר ואי אפשר לצמצם, וכפי מ&quot;ש לעיל סימן שי&quot;ט מקרי שלא לאלתר משחרית לבין הערבים, אבל כל שלאותה סעודה - אין חשש. ובודאי יותר נכון לעשות סמוך לסעודה, אבל כשרבים בני הסעודה, בהכרח להקדים איזה זמן להכין בשביל כולם.&lt;/p&gt;
&lt;h3&gt;סימן שכא סעיף י&lt;/h3&gt;
&lt;p&gt;אמנם זה שכתב רבינו הרמ&quot;א דאסור לחתוך גרוגרות וחרובין לפני הזקנים, והיא תוספתא בפרק א' דביצה, ובתוספתא איתא: &quot;אין מרסקין וכו', אבל מרסק הוא ביד של סכין ובעץ הפרור ואינו חושש&quot; עכ&quot;ל, כלומר על ידי שינוי מותר, כמו שיתבאר במלח ובפלפלין.&lt;/p&gt;
&lt;p&gt;ורבינו הרמ&quot;א שכתב לחתוך, משום דכאן מיירינן בחתיכה והכל אחד, דמה לי ריסוק מה לי חותך (עיין מג&quot;א סקי&quot;ד). ויש מי שאומר דדווקא לזקנים אסור, אבל מי שיכול לאכלו כך - מותר (שם). ודבר תמוה הוא, דאם יש בזה איסור טוחן, מה לי מי שיכול לאכול ומי שאינו יכול לאכול, ואם כן גם גבי ירקות נאמר כן, ולא שמענו חילוק זה מפי הפוסקים (גם במ&quot;ב תמה בזה), ועיין בסעיף הבא.&lt;/p&gt;
&lt;h3&gt;סימן שכא סעיף יא&lt;/h3&gt;
&lt;p&gt;אמנם אעיקרא דתוספתא קשה לי, הא הרמב&quot;ם כתב דאין טחינה בפירות. ואמת שהמגיד משנה נתקשה בזה, וכתב שמצא נוסחא שאין טחינה אלא בפירות, אך רבינו הב&quot;י בספרו כסף משנה דחה גירסא זו בשתי ידים, והרי גם בעפר ובעצים ובברזל יש טחינה, כמ&quot;ש בסעיף א'.&lt;/p&gt;
&lt;p&gt;אמנם לפי מ&quot;ש בסעיף ו' אתי שפיר, דכוונתו משום שאין דרך לחתך הפירות דק דק ע&quot;ש. ולפי זה שפיר קאמרה התוספתא, דזקנים שבהכרח לחתך להם דק דק – אסור, ולפי זה שפיר קם הדין דהיש מי שאומר בסעיף הקודם דמי שיכול לאכלו כך, אין טחינה בפירות. ופשוט הוא דקודם אכילה - מותר לפני הזקנים כמו בירקות.&lt;/p&gt;
&lt;p&gt;(ולולי דברי הרמ&quot;א הייתי אומר דטעם התוספתא לאו משום טוחן אלא משום ממחק, וכמ&quot;ש הרמ&quot;א עצמו בסעיף י&quot;ט, דמותר להחליק האוכל בשבת ולא הוה משום ממחק, הואיל ואפשר לאכלו בלא זה עכ&quot;ל, ואם כן הזקנים שאין יכולים לאכלן בלא זה - אסור משום ממחק. ולהיכולים – מותר, כדברי המג&quot;א סקי&quot;ד שהבאנו בסעיף הקודם ודו&quot;ק)&lt;/p&gt;
&lt;h3&gt;סימן שכא סעיף יב&lt;/h3&gt;
&lt;p&gt;כתב רבינו הב&quot;י סעיף ז': &quot;מותר לדוך פלפלין אפילו הרבה יחד, והוא שידוכם בקתא של סכין ובקערה&quot; עכ&quot;ל.&lt;/p&gt;
&lt;p&gt;כלומר אף על גב דהטוחן פלפלין חייב חטאת, מכל מקום על ידי שינוי התירו חכמים (קמ&quot;א.), דעל ידי שינוי לא מקרי מלאכה, והוי מלאכה כלאחר יד, ולכן מה שצריך לאותה סעודה - התירו לו. והשינוי הוא שידוך בקתא של סכין ולא בריחים, ובקערה ולא במדוכה.&lt;/p&gt;
&lt;p&gt;ויש מי שאומר דדי בשינוי אחד: או בקתא אפילו במדוכה או בקערה אפילו שלא בקתא (מג&quot;א סק&quot;ט), אבל מרש&quot;י שם מבואר דצריך שני שינויים, שכתב: 'כיון דקמשני שלא בריחים ושלא במדוכה' עכ&quot;ל, הרי כתב מפורש דתרתי בעינן, וכן עיקר לדינא. ולאו דווקא פלפלין, דהוא הדין לכל מיני תבלין (שם).&lt;/p&gt;
&lt;p&gt;ויזהרו שלא לשום הפלפלין או התבלין תוך חפץ ולדוך על החפץ, שהרי נקלט בו הריח והוי מוליד ריחא, דגם ביום טוב אסור כמ&quot;ש בסימן תקי&quot;א (ט&quot;ז סק&quot;ז). אמנם כבר בארנו דשבת קילא מיום טוב לענין נולד, ורוב הפוסקים התירו נולד בשבת, וכמ&quot;ש הטור בסימן תצ&quot;ה. ומכל מקום לכתחלה ודאי יש לאסור, דדעת ר&quot;ת שיש איסור נולד בשבת כמ&quot;ש הטור שם, ובארנו זה בסימן ש&quot;ח ובסימן ש&quot;ך.&lt;/p&gt;
&lt;h3&gt;סימן שכא סעיף יג&lt;/h3&gt;
&lt;p&gt;וגם במלח אין כותתין המלח במדוך אפילו של עץ, אבל מרסק הוא ביד של סכין ובעץ הפרור ואינו חושש. ודוקא מלח הגס, אבל מלח שהיה דק מתחלה ונתבשל ונעשה פתיתין - מותר לחתכו בסכין כמו שחותך הפת, דאין טחינה אחר טחינה, דלכן מותר לפרר פת לפני תרנגולים. ומכל מקום במכתשת - גם מלח זה אסור לכתוש, דהוי עובדא דחול (וכתב הפמ&quot;ג דגם צוקער כן הוא ע&quot;ש, ועיין מ&quot;ש בסימן ש&quot;ך סעיף כ&quot;ד).&lt;/p&gt;
&lt;h3&gt;סימן שכא סעיף יד&lt;/h3&gt;
&lt;p&gt;מותר לחתוך בשר מבושל או צלי דק דק בסכין. ולא מיבעיא לשיטת התוספות והרא&quot;ש דגם בירקות ליכא איסור טוחן, אלא אפילו להסוברים שיש טחינה בירקות, מכל מקום בעינן על כל פנים דבר הגדל מהקרקע, אבל בבשר בעלי חיים לא שייך גדר טחינה כמובן. ולכן מותר אף שלא לאכול לאלתר, ואפילו מי שאינו יכול ללעוס כך מותר (מג&quot;א סק&quot;י), כיון שאינו בגדר טחינה כלל.&lt;/p&gt;
&lt;p&gt;ומכל מקום אסור לחתוך בשר חי לפני העופות דק דק, דכיון שבלא חיתוך אין יכולים לאכלה, קמשוי לה אוכל לפני התרנגולין, ואסור לשוויי אוכלין לפני בהמה בשבת. ואף על גב דבסימן שכ&quot;ד יתבאר דמותר לשוויי אוכל לפני בהמה, מכל מקום בחיתוך דק דק – אסור. ואין בזה טעם נכון, ובאמת יש מי שחולק בזה ומתיר (ט&quot;ז סק&quot;ט. ומ&quot;ש המג&quot;א סק&quot;י בשם הש&quot;ג דלענין מפרק חשיב בהמה גידולי קרקע ע&quot;ש, לא ידעתי הדמיון, דהתם מפרק החלב מהבשר, ואיזה ענין הוא לטחינה ודו&quot;ק).&lt;/p&gt;
&lt;h3&gt;סימן שכא סעיף טו&lt;/h3&gt;
&lt;p&gt;כתב רבינו הב&quot;י בסעיף י': אסור לגרור הגבינה בשבת במורג חרוץ בעל פיפיות שקורין ראלי&quot;ן, ובלשונינו רי&quot;ב אייזי&quot;ן או טארטק&quot;י. ולאו משום דבגבינה יש טחינה, שהרי דומה לבשר, אלא משום דכיון דכלי זו מיוחדת לענין טחינה, ששוחקין עליו צנון ותמכא שקורין קרי&quot;ן - אסור לעשות עליה שום דבר.&lt;/p&gt;
&lt;p&gt;אבל בסכין - מותר לחתוך לחתיכות קטנות, ואפילו הוא גבינה קשה - מותר (מג&quot;א סקי&quot;ב). ורק בכלי המיוחד לגרירה, אפילו כלי קטן - אסור (שם). וכן מותר לחתכו בקרדום או במגירה, כדתנן ריש פרק כל הכלים (קכ&quot;ב:): &quot;קרדום לחתוך בו את הדבילה, מגירה לגור בה את הגבינה&quot; (שם).&lt;/p&gt;
&lt;h3&gt;סימן שכא סעיף טז&lt;/h3&gt;
&lt;p&gt;פשוט הוא דהמפרר חתיכת עץ רקוב לפולווע&quot;ר - חייב משום טוחן, וכן המפרר צרור עפר - חייב משום טוחן, וכן המפרר את הטיט ואת הזבל היבש, וכן המפרר גחלים או מפרר קליפות של אוכלין וכל כיוצא בזה. וטיט הנדבק על הבגד - אסור לגוררו, דהוה טוחן, ובסימן ש&quot;ב נתבאר בזה ע&quot;ש.&lt;/p&gt;
&lt;h3&gt;סימן שכא סעיף יז&lt;/h3&gt;
&lt;p&gt;לישה הוי אב מלאכה, והיה במשכן במלאכת הסממנים. ואיתא בירושלמי דכלל גדול: &quot;ההן דגבל גירגבסין (סובין) עפר קילורין מלוגמא סממנין - חייב משום לש, הלש והמקטף והעורך - כולהון משום לש&quot;. ומקודם זה אומר: &quot;השוחק את השום ונותן עליהם משקין - חייב משום לש&quot;, וכן בסיקרא כשנותן מים - חייב משום לש, והוא מין צבע, והיינו כשלש ועושה השום והסיקרא גוש אחת.&lt;/p&gt;
&lt;p&gt;ואיזה הן תולדותיה: העורך, היינו שאחר הלישה מעריך את הלחם לתת לו צורה, ומקטף היינו שטח עליו משקין לאחר העריכה (רש&quot;י פסחים ל&quot;ו.). והרמב&quot;ם סוף פרק ח' כתב דתולדת לישה הוא המגבל את העפר ע&quot;ש, כלומר דהאב מלאכה הוא לישה בבצק. ועפר וכל מה שנתבאר הם תולדות.&lt;/p&gt;
&lt;p&gt;ושיעור לישה, כגרוגרות בעיסה שהוא מאכל אדם, ובעפר שיעורו כדי לעשות פי כור של צורפי זהב, כשיעור הוצאתו שנתבאר בסימן ש&quot;א, וכן כל אחד הוה כשיעור הוצאה.&lt;/p&gt;
&lt;h3&gt;סימן שכא סעיף יח&lt;/h3&gt;
&lt;p&gt;וכתב שם הרמב&quot;ם: &quot;אין גיבול באפר ולא בחול הגס, ולא במורסן ולא בכיוצא בהם. והנותן זרע שומשמין או זרע פשתן וכיוצא בהן במים - חייב משום לש, מפני שהם מתערבין ונתלין זה בזה&quot; עכ&quot;ל.&lt;/p&gt;
&lt;p&gt;והראב&quot;ד השיג עליו על מה שכתב שאין גיבול באפר, דאדרבא באפר בנתינת מים לחוד הוה לישה, וחייב כמו בזרע שומשמין ופשתן ע&quot;ש. ומחלקותם תלויה בסוגיא דפרק קמא (י&quot;ח.) ע&quot;ש, והתוספות וספר התרומה והסמ&quot;ג כתבו כהראב&quot;ד.&lt;/p&gt;
&lt;p&gt;ואין להקשות על הרמב&quot;ם שפסק דמורסן אין בו משום גיבול מהירושלמי שהבאנו, דיש לומר סובין לחוד ומורסן לחוד, ומורסן עב יותר מסובין כמבואר בפרק ב' דחלה וכן מבואר בסוף פרק כלל גדול ע&quot;ש, וגם במורסן חולקים ויתבאר בסימן שכ&quot;ד.&lt;/p&gt;
&lt;h3&gt;סימן שכא סעיף יט&lt;/h3&gt;
&lt;p&gt;כתב הרמב&quot;ם בפרק כ&quot;א דין ל&quot;ג: &quot;מגבל חייב משום לש, לפיכך אין מגבלין קמח קלי הרבה, שמא יבא ללוש קמח שאינו קלי, ומותר לגבל את הקלי מעט מעט. אבל תבואה שלא הביאה שליש שקלו אותה ואחר כך טחנו אותה טחינה גסה, והרי היא כחול והיא הנקרא שתיתא - מותר לגבל ממנה בחומץ וכיוצא בו הרבה בבת אחת. והוא שיהיה רך, אבל קשה – אסור, מפני שנראה כלש. וצריך לשנות, כיצד: נותן את השתית ואחר כך נותן את החומץ&quot; עכ&quot;ל.&lt;/p&gt;
&lt;p&gt;ביאור דבריו: דבין קלי ובין שתיתא אינם בלי לישה, וגם שתיתא הוא קלי, אלא דקלי הוא מתבואה גמורה ושתיתא הוא מתבואה שלא הביאה שליש. ומהו קלי: זהו קמח של תבואה שנתייבש כשהן קליות בתנור, ואותו קמח לעולם מתוק, ומערבין אותו עם שמן ומים ומלח (רש&quot;י שבת קנ&quot;ה:).&lt;/p&gt;
&lt;p&gt;ולכן קלי מתבואה שנגמרה, אף על פי שאינו בר גיבול מפני שנתייבש בתנור, מכל מקום גזרו שלא יגבל הרבה אלא מעט, גזירה משום קמח גמור, מפני שהוא קרוב במראיתו לקמח גמור. אבל קלי משתיתא, דהתבואה לא הביאה שליש ואין לה דמיון לקמח גמור - מותר אפילו הרבה, אמנם בקשה שנראה כלש צריך שינוי.&lt;/p&gt;
&lt;h3&gt;סימן שכא סעיף כ&lt;/h3&gt;
&lt;p&gt;אבל הטור יש לו שיטה אחרת בזה, וזה לשון הטור: &quot;שתיתא אם היא עבה - אסור לגובלה הרבה ביחד אלא מעט מעט, ואם היא רכה - מותר לגובלה הרבה ביחד על ידי שינוי. ומהו השינוי: שיתן הקמח תחלה ואחר כך החומץ, שבחול נותן החומץ תחלה&quot; עכ&quot;ל. ולא חילק בין קלי לשתית, והכל נכלל בשתית, ועבה אסור לגמרי הרבה ורכה צריך שינוי.&lt;/p&gt;
&lt;p&gt;ורבינו הב&quot;י בסעיף י&quot;ד העתיק דברי הרמב&quot;ם, אלא שרבינו הרמ&quot;א במקום שכתב שעל ידי שינוי מותר הרבה, הגיה: 'ואפילו ברך' ע&quot;ש, כלומר ואפילו ברך צריך שינוי, אבל בעבה לא מהני שינוי ואסור לגבל רק מעט.&lt;/p&gt;
&lt;p&gt;והנה ענין קלי אינו ידוע לנו כלל, ורק יש ללמוד מזה על מצה כתושה החוזרת לקמח שקורין מצה מע&quot;ל, ודאי דינה כשתית, ולכן אסור ללוש אותה בשבת הרבה, וגם למעט צריך שינוי כבשתית, ויש שאוסר אפילו על ידי שינוי (ט&quot;ז סקי&quot;א), ואינו כן, וכן פסק בתרומת הדשן (סימן נ&quot;ג) בכיוצא בזה. וכתב שדי השינוי שאמרו חז&quot;ל: ליתן תחלה הקמח ואחר כך המשקה, ורק שתהא בלילתה רכה ע&quot;ש, וזהו לפי הטור כמ&quot;ש. (ולעניות דעתי היה נראה דמצה כתושה קילא מקלי, שהרי כבר נלושה פעם אחת, וכשם שאין טחינה אחר טחינה, כך אפשר אין לישה אחר לישה וצ&quot;ע)&lt;/p&gt;
&lt;h3&gt;סימן שכא סעיף כא&lt;/h3&gt;
&lt;p&gt;ודע דבגמרא יש פלוגתא דתנאי בנתינת מים לקמח: אם חייב מיד, שזהו לש, או שאינו חייב עד שיגבל. ורבי סבירא ליה דמיד בנתינת מים חייב, ורבי יוסי ברבי יהודה סובר דאינו חייב עד שיגבל.&lt;/p&gt;
&lt;p&gt;ופסקו הרי&quot;ף והרמב&quot;ם והרא&quot;ש כרבי יוסי, וגם דעת הראב&quot;ד נראה כן. אבל בעל ספר התרומה פסק כרבי, וכן נראה דעת הסמ&quot;ג והסמ&quot;ק (עיין ב&quot;י). ולפי זה לפי הירושלמי שהבאנו בסעיף י&quot;ז שיש בשום שחוק משום לישה, יש ליזהר כששוחקים שום בשבת לבלי ליתן מעט משקה בתוכו, אלא ישחקנו ויתננו להמאכל. וגם השחיקה אסורה בשבת אלא אם היה שחוק מערב שבת, ואם לאו יחתכו בסכין ויתננו להמאכל.&lt;/p&gt;
&lt;h3&gt;סימן שכא סעיף כב&lt;/h3&gt;
&lt;p&gt;כתבו רבותינו בעלי הש&quot;ע בסעיף ט&quot;ו וסעיף ט&quot;ז: &quot;חרדל שלשו מערב שבת, למחר יכול לערבו בין ביד בין בכלי, ונותן לתוכו דבש. ולא יטרוף לערבו בכך (כלומר בכח), אלא מערבו מעט מעט. שחלים שדכו מערב שבת, למחר נותן יין וחומץ, ולא יטרוף אלא מערב. וכן שום שדכו מערב שבת, למחר נותן פול וגריסין, ולא יטרוף אלא מערב.&lt;/p&gt;
&lt;p&gt;ויש אומרים דלא יערב בכף אלא ביד, ויש אומרים דהא דשרי לערב משקה בחרדל דוקא שנתנו מבעוד יום, אבל בשבת - אסור לתת משקה בחרדל או בשום הכתושים משום לש.&lt;/p&gt;
&lt;p&gt;ואם נותן האוכל תחלה ואחר כך החומץ או היין ומערבו באצבעו – שרי, דהוי שינוי כמו בשתיתא דלעיל. וכן נוהגין להתיר על ידי שינוי, ומקום שדרכו לעשות כך בחול, יתן בשבת החומץ תחלה ואחר כך האוכל&quot; עכ&quot;ל.&lt;/p&gt;
&lt;h3&gt;סימן שכא סעיף כג&lt;/h3&gt;
&lt;p&gt;ביאור הדברים: דלהפוסקים שפסקו כרבי יוסי דבנתינת מים בעלמא לתוך הקמח לא מקרי גיבול, ולכן באלו הדברים חרדל ושחלים ושום, כיון שנלוש החרדל מערב שבת והשחלים והשום נידכו מערב שבת - שוב מותר בשבת ליתן לתוכן משקין. רק לא יטרוף בכח, דזהו הלישה שלהם, אלא מערב מעט מעט בנחת. והנתינה לאו כלום הוא, דאינה לישה לרבי יוסי. ומכל מקום הטריפה המעטה, יש אומרים שלא תהיה בכף אלא באצבעו, או שינענע בהכלי עצמו.&lt;/p&gt;
&lt;p&gt;וכשלא נלוש החרדל מערב שבת, והשחלים והשום לא נידכו מערב שבת, הגם דהנתינה של המשקין לאו כלום היא, מכל מקום בהכרח שילוש מעט או ידוך מעט, דאם לא כן אינם ראוים לאכילה. ואפילו נלוש ונדוך מערב שבת - אסור לישה גמורה בשבת, ויש בזה חיוב חטאת. ואפילו החרדל שכבר נלוש, מכל מקום עיקר לישתו הוא כשנתערב בהמשקין, וטריפה בכח זהו לישתם. ולכן לא התירו רק ליתן מעט מעט ולערב באצבע, או על ידי נענוע הכלי, ולדיעה ראשונה גם בכף, רק ליזהר לטרוף בקלות. והיש אומרים סבירא ליה כרבי, ולכן גם נתינת המשקין לתוכן צריך מבעוד יום, דאם לא כן גם הנתינה הוי כלישה לרבי.&lt;/p&gt;
&lt;p&gt;ואם לא נתנו משקין מבעוד יום - אסור לגמרי, אך כשנתנו מבעוד יום - מותר להוסיף משקין בשבת. אמנם אפילו לדיעה זו, על ידי שינוי – מותר, כמו בשתיתא דלעיל. ואף על גב דלא דמי, דשתיתא אין בה גיבול מן התורה כמ&quot;ש, ולכן מותר על ידי שינוי, מה שאין כן באלו, יש לומר דסבירא ליה דגם באיסור תורה מותר על ידי שינוי, או אפשר דסבירא ליה דגם באלו אין איסור תורה.&lt;/p&gt;
&lt;p&gt;(עיין מג&quot;א סקכ&quot;ב שכתב דלהיש אומרים גם בקמח קלי שנתבאר צריך ליתן המשקה בערב שבת, ולא משמע כן מהטור ש&quot;ע. ולפי מ&quot;ש אתי שפיר, דבשם אין הלישה מדאורייתא, ומה שאסרו במורסן בסימן שכ&quot;ד, יש לומר דבמאכל בהמה החמירו מפני שהוא הרבה ומיחזי כמגבל ודו&quot;ק)&lt;/p&gt;
&lt;h3&gt;סימן שכא סעיף כד&lt;/h3&gt;
&lt;p&gt;לפי זה אצלינו, בחרדל שקורין זענעפ&quot;ט צריכין להכין הכל מערב שבת, וכן בקריי&quot;ן שנותנין בו חומץ או ראסי&quot;ל צריכין ליתן מערב שבת, ובשבת מותר להוסיף. אבל אם לא נתנו מערב שבת - אין ליתן רק על ידי שינוי.&lt;/p&gt;
&lt;p&gt;ויש שאומרים שאצלינו שאינה עשויה כעיסה אין בזה חשש כלל (ב&quot;ח בשם רש&quot;ל), ומכל מקום קשה לסמוך על זה, ויזהרו לעשות על ידי שינוי, והיינו שבחול נותנים מקודם הקריי&quot;ן בכלי ושופכים עליה חומץ או ראסי&quot;ל, ובשבת יעשה להיפך. ולא יערב בחוזק אלא ברפיון, וכל כל כיוצא בזה (עט&quot;ז סקי&quot;ב).&lt;/p&gt;
&lt;h3&gt;סימן שכא סעיף כה&lt;/h3&gt;
&lt;p&gt;לפי דעת הפוסקים כרבי דבנתינת מים הוה גיבול - אסור להשתין בטיט או בעפר, דהרי כשנתערבו מי השתן בהטיט או בהעפר הוה גיבול (מג&quot;א סקי&quot;ט וא&quot;ר), ומאד קשה להזהר בזה. אמנם כפי הנראה דהעיקר לדינא כרבי יוסי, שכן פסקו הרי&quot;ף והרמב&quot;ם והרא&quot;ש וכמ&quot;ש, ואולי אפילו לרבי הוה דבר שאין מתכוין, ואף אי הוי פסיק רישא הוי פסיק רישא דלא ניחא ליה.&lt;/p&gt;
&lt;h3&gt;סימן שכא סעיף כו&lt;/h3&gt;
&lt;p&gt;המפשיט את העור - הוי אב מלאכה, והיה במשכן שהפשיטו עורות אלים מאדמים ועורות התחשים. ושיעורו: שאם הפשיט כדי לעשות קמיע – חייב. ותולדתו: המפרק דוכסוסטוס מעל הקלף (רמב&quot;ם פרק י&quot;א הלכה ו'). ויראה לי דגם הפשטת עור עוף ועור דג הוי אב מלאכ,ה דלהדיא אמרינן בשבת (ק&quot;ח.) שיש להן עורות.&lt;/p&gt;
&lt;p&gt;ואין לומר דלפי זה אחר הבישול גם כן יהא אסור לפשוט העור מאליהם ולאוכלה, וזהו מעשים בכל יום שבעת האכילה מי שאוהב העור פושטה מעט מעט ואוכלה, דיש לומר דבעת אכילה לא שייכא הפשטה, כמו מלאכת הברירה שאינה בעת האכילה, דקיימא לן בורר אוכל ואוכל בסימן שי&quot;ט, והכא נמי בהפשטה, ועוד דלאחר בישול הוויין כבשר. אבל קודם בישול, נראה לי דאפילו באלו שעורותיהן כבשרן לענין טומאה, מכל מקום לענין הפשטה בשבת הוה אב מלאכה.&lt;/p&gt;
&lt;h3&gt;סימן שכא סעיף כז&lt;/h3&gt;
&lt;p&gt;המעבד את העור - הוי אב מלאכה, והיה במשכן כמפשיט שכתבנו, ושיעורו גם כן כדי לעשות קמיע. ואחד המולחו ואחד המעבדו – חייב, שהמליחה גם כן היא מין עיבוד. ותולדת המעבד: הדורס על העור ברגלו עד שיתקשה, או המרככו בידו ומושכו ומשוה אותו כדרך שהרצענים עושים - הרי זה תולדת מעבד וחייב (רמב&quot;ם שם).&lt;/p&gt;
&lt;p&gt;ודע, דבמשנה דאבות מלאכות חשיב מולח ומעבד לשתים, ופריך בגמרא: היינו מולח היינו מעבד, ומתרץ: אפיק חד מינייהו ועייל שירטוט ע&quot;ש. ובזה מובן הירושלמי שאמרה: מה עיבוד היה במשכן, שהיו משרטטין בעורות מה משרטטין מסרגלין ע&quot;ש. ואינו מובן מאי קפריך מה עיבוד היה במשכן, הלא היה בתחשים ובא(י)לים מאדמים. אלא משום דעל מקום מעבד היה שירטוט, וקורא לה בלשון מעבד משום שהיה שייך גם כן לאחר מלאכת העיבוד שהיו משרטטין אותם מארבע רוחות להשוותם, והוה שירטוט אב מלאכה (והמפרשים נתקשו בזה וברור הוא כמ&quot;ש, וכבר זכרנו זה בסימן רמ&quot;ב) ועיין בסימן שכ&quot;ז.&lt;/p&gt;
&lt;h3&gt;סימן שכא סעיף כח&lt;/h3&gt;
&lt;p&gt;וזה לשון הרמב&quot;ם סוף פרק י&quot;א: המשרטט כדי לכתוב שתי אותיות תחת אותו שרטוט – חייב. חרשי העצים המעבירים חוט של סיקרא על גבי הקורה כדי שינסור בשוה - הרי זה תולדת משרטט, וכן הגבלים שעושים כן באבנים כדי שיפצל האבן בשוה. ואחד המשרטט בצבע או בלא צבע - חייב&quot; עכ&quot;ל.&lt;/p&gt;
&lt;p&gt;ולכן יש ליזהר מאד שלא לשרטט בצפורן גם כן, דהוה אב מלאכה. ועיין לקמן סימן ש&quot;מ דאם השרטוט אינו מתקיים - אינה מלאכה, וידוע שבנייר מתקיים השירטוט, ונכון להודיע זה לההמון שאינם יודעים שזהו אב מלאכה.&lt;/p&gt;
&lt;h3&gt;סימן שכא סעיף כט&lt;/h3&gt;
&lt;p&gt;פסק הרמב&quot;ם שם דאין עיבוד באוכלין, ומפורש כן בגמרא (ע&quot;ה:) דעיבוד לא שייך אלא בעורות הדבר המתקיים לאורך ימים, ולא במאכלים. ולכן מליחת בשר, אפילו לזמן רב שמולחין בהרבה מלח - מכל מקום אין בזה עיבוד מן התורה.&lt;/p&gt;
&lt;p&gt;ולרש&quot;י ותוספות שם, נהי דמן התורה אין עיבוד באוכלין, מכל מקום מדרבנן יש עיבוד באוכלין (תוספות שם). ולכן לקמן (ק&quot;ח:) שאוסר לעשות מי מלח עזין ולמלוח צנון, פירש רש&quot;י מפני שהוא כמעבד או נראה כמעבד, וכן כתב הרע&quot;ב בפירוש המשנה. אמנם הרמב&quot;ם בפרק כ&quot;ב דין ו' לא סבירא ליה כן.&lt;/p&gt;
&lt;h3&gt;סימן שכא סעיף ל&lt;/h3&gt;
&lt;p&gt;וזה לשון הרמב&quot;ם: &quot;מערב אדם מים ומלח ושמן וטובל בו פתו או נותן לתוך התבשיל, והוא שיעשה מעט. אבל הרבה – אסור, מפני שנראה כעושה מלאכה ממלאכת התבשיל. וכן לא יעשה מי מלח עזין, והם שני שלישי מלח ושליש מים, מפני שנראה כעושה מורייס. ומותר למלוח ביצה, אבל צנון וכיוצא בו – אסור, מפני שנראה ככובש כבשים בשבת, והכובש אסור מפני שהוא כמבשל. ומותר לטבל צנון וכיוצא בו במלח ואוכל&quot; עכ&quot;ל, הרי שלא מטעם מעבד אסרו זה, אלא מטעם שנראה כעושה מלאכה וכעושה מורייס וככובש כבשין.&lt;/p&gt;
&lt;h3&gt;סימן שכא סעיף לא&lt;/h3&gt;
&lt;p&gt;אבל הטור סבירא ליה מטעם מעבד, כרש&quot;י ותוספות וזה לשון הטור: &quot;אין עושין מי מלח הרבה ביחד לתת לתוך הכבשים, שכיון שעושיהו כדי להתקיים, דמי לעיבוד, שהמלח מקיימן, אבל יכול לעשות ממנו מעט לתת לתוך התבשיל. ואם נותן לתוכו שני שלישי מלח - אסור לעשות ממנו אפילו מעט. אסור למלוח חתיכות צנון ד' או ה' ביחד, אלא מטביל כל אחת ואחת לבדה ואוכלה, אבל ביצים מותר למלחן. כתב הר&quot;ש שאין למלוח ביחד הרבה פולין ועדשים שנתבשלו בקליפתן&quot; עכ&quot;ל, הרי שכתב שהאיסור הוא מטעם מעבד.&lt;/p&gt;
&lt;h3&gt;סימן שכא סעיף לב&lt;/h3&gt;
&lt;p&gt;והנה רבינו הב&quot;י בסעיף ב' בדין דמי מלח העתיק לשון הטור, דזהו משום מעבד, ובסעיף ג' בדין צנון העתיק לשון הרמב&quot;ם, שזהו ככובש כבשים ע&quot;ש, וכמדומה שסבור שאין חילוק לדינא.&lt;/p&gt;
&lt;p&gt;ולעניות דעתי יש חילוק, שהרי התוספות שם כתבו דכשיש שמנונית - ליכא איסור דמי מלח, שהשמנונית ממתיק המלח ע&quot;ש, וכן פסקו גדולי האחרונים (מג&quot;א סק&quot;ו וסק&quot;ז). וכן המנהג אצלינו כשחותכים צנון או בצלים הרבה, אין מולחין אותן רק מקודם נותנין עליהם שמן או שומן ואחר כך מולחין אותן, וזהו לפי טעם מעבד, דבכהני גוונא ליכא עיבוד. אבל להרמב&quot;ם שהטעם מפני שנראה כעושה מלאכה או ככובש כבשים, נראה דגם בכהני גוונא אסור. ותדע לך שכן הוא, שהרי כתב: &quot;מים ומלח ושמן וכו'”, והרי אוסר לעשות הרבה אפילו כשיש שמן.&lt;/p&gt;
&lt;p&gt;ולבד זה אני מתפלא על הטור וש&quot;ע שלא הזכירו היתר שומן שכתבו התוספות, וגם המרדכי כתב היתר זה ע&quot;ש. ומה לנו להתוספות והמרדכי, הלא במשנה עצמה מפורש כן, דתנן: &quot;אלו הן המותרין: נותן שמן בתחלה וכו'”. אך אם כן גם להרמב&quot;ם מותר, ואם כן קשה למה השמיטו זה וצ&quot;ע.&lt;/p&gt;
&lt;p&gt;(ואין לומר דסבירא ליה דרק רבי יוסי סבירא ליה כן ואנן קיימא לן כרבנן, והא אדרבא רבי יוסיי מחמיר יותר, וכיון דלדידיה שרי כל שכן לרבנן. ואפשר דסבירא ליה דהיתר זה הוא רק למי מלח מועטין דאוסר רבי יוסי, ולמרובין לא מהני זה. ולפי זה שפיר השמיטו, דמועטין בלאו הכי שרי לרבנן. וזה נוכל לתרץ על הרמב&quot;ם ולא על הטור ש&quot;ע, שהתוספות והמרדכי כתבו מפורש דלדידן שרי ודו&quot;ק)&lt;/p&gt;
&lt;h3&gt;סימן שכא סעיף לג&lt;/h3&gt;
&lt;p&gt;כתב רבינו הב&quot;י בסעיף ד': &quot;יש מי שכתב שמותר לטבול כמה חתיכות צנון אחת אחת לבדה, ולהניחם יחד לפניו כדי לאוכלם מיד זו אחר זו&quot; עכ&quot;ל. ויסוד ההיתר הוא מהגהות מיימוניות (פרק כ&quot;ב אות י') על פי הירושלמי דכלל גדול, שאומר: &quot;צנון טומנו במלח, ובלבד שלא ישהה&quot; ע&quot;ש. ונמצא דהאיסור אינו אלא במולחן שישהו איזה שעות, אבל כשרצונו לאכלם מיד – מותר, וכן כתב בעל תרומת הדשן (סימן נ&quot;ג).&lt;/p&gt;
&lt;p&gt;ולפי זה מה שאמרו בגמרא שם: &quot;אין מולחין צנון, אמר רב נחמן.. מימלח לא מלחנא טבולי ודאי מטבילנא&quot;, הכי פירושו: למלוח הרבה ביחד שתשהה – אסור, אבל לטבל בעת האכילה - מותר אפילו הרבה אחד אחד. אך מלשון רש&quot;י משמע קצת דרק אחד שרי לטבול במלח ולאכול, ולכן מפרשי הש&quot;ע החמירו בזה (ט&quot;ז סק&quot;א ומג&quot;א סק&quot;ו).&lt;/p&gt;
&lt;p&gt;אבל יש שהסכים לדברי רבינו הב&quot;י (הגר&quot;א סק&quot;ד), ומדברי רש&quot;י אין הכרע (שם), ולהרמב&quot;ם פשיטא שמותר, ולכן לעניות דעתי באיסור קל כזה הסומך על דברי רבינו הב&quot;י - לא הפסיד. אמנם אצלינו המנהג הפשוט שאין מולחין מקודם עד שנותנין בהם שומן או שומן.&lt;/p&gt;
&lt;h3&gt;סימן שכא סעיף לד&lt;/h3&gt;
&lt;p&gt;כבר נתבאר בשם הטור שאין למלוח הרבה פולים ועדשים שנתבשלו בקליפתן, דכיון דהמליחה מועלת, הוי כצנון, אלא יטבול כל אחת במלח ואוכל. וכן אין למלוח אוגערקע&quot;ס חיים הרבה ביחד, דהא רגילין לכובשן והוי כצנון (מג&quot;א סק&quot;ז), אלא טובלן במלח כל חתיכה ואוכלה. אמנם בשמן ושומן - הכל מותר, וכן סאלאט&quot;א, ויכול ליתן מקודם המלח ואחר כך ליתן שמן וחומץ.&lt;/p&gt;
&lt;p&gt;והמנהג אצלינו ליתן חומץ לתוך בצלים ירוקים או לאוגערקעס חיים, ואין איסור בזה, ורק ליזהר ליתן ממש בעת האכילה. ואינו דומה למלח, אפילו להאוסרים ליתן מלח על הרבה צנון בעת הסעודה, דבזה אין רק אלא משום כבישה, ובעת האכילה לא נראה ככבישה. ויש מי שאוסר ליתן יין או שאר משקים לתוך החומץ, דזהו ככובש כבשין (ט&quot;ז סק&quot;ג), וחומרא יתירא היא, דלא מצינו על משקה במשקה שתהא שם כבישה על זה. וכן נוהגים ליתן חומץ ביין או במים לשתותם, ובפרט שהחומץ הוא פחות מהם.&lt;/p&gt;
&lt;h3&gt;סימן שכא סעיף לה&lt;/h3&gt;
&lt;p&gt;אסור למלוח בשר חי או דגים חיים בשבת כדי שלא יסריחו, ואפילו במקום הפסד - אסור (מג&quot;א סק&quot;ז). אבל ליתן בשר מבושל בחומץ לאכול תיכף - מותר (שם).&lt;/p&gt;
&lt;p&gt;ובשר שלא הודח, שחל יום ג' להיות בשבת, ואם לא ידיחוהו היום יהיה אסור לאכלו מבושל, כמבואר ביורה דעה סימן ס&quot;ט - אסור להדיחו בשבת, כיון שאינו צורך היום. אמנם על ידי עכו&quot;ם יש להתיר, משום פסידא. ויש מי שאוסר, משום דאין בזה פסידא, שיכול לאוכלו צלי (שם). ואינו כן, דידוע שאצלינו שאין בקיאים בצלי אש, הוה כמעט כולו הפסד.&lt;/p&gt;
&lt;p&gt;ויש שמתירים על ידי שיטול ידיו על הבשר כשצריך לנטילת ידים, והבשר הודח ממילא, ונכון הוא. וכבר נתבאר בסימן ש&quot;ח דבשר חי אפילו כשאינו מלוח - מותר לטלטלו ע&quot;ש.&lt;/p&gt;
&lt;h3&gt;סימן שכא סעיף לו&lt;/h3&gt;
&lt;p&gt;וכתב רבינו הב&quot;י בסעיף ה': &quot;אסור למלוח בשר מבושל או ביצים מבושלות להניחם&quot; עכ&quot;ל. ואיסור זה לא נתברר, דמשום כובש כבשים ודאי לא שייך, ואי משום דמיחזי כעיבוד, והרי אפילו מאן דאוסר בגמרא (ע&quot;ה:) אינו אוסר אלא מליחה, דקבעי (לה) [לא] לאורחא שמולח הרבה, ובזה לית הלכתא כוותיה. ואם כן אפילו אם נאמר דמדרבנן אסור, אינו אסור אלא בכהני גוונא. ולכן יש לומר דזה שאמר להניחם היינו על למחר, דהוה טירחא לצורך חול (וכן מפורש מהגר&quot;א).&lt;/p&gt;
&lt;p&gt;ויש שפירשו להניחה לסעודה אחרת (ט&quot;ז סק&quot;ה ומג&quot;א סק&quot;ז), והטעם דלמה לו למלוח כעת, ימלחנה כשיצטרך. ולכן אם יש צד שטוב לו המליחה עתה – מותר, כגון שכעת הבשר חם (ט&quot;ז שם). וכן משמע במקור הדין בתשובת הגאונים שכתבו: טעם האיסור, שאין הבשר מתקלקל בלא מלח (ב&quot;י), וכא(י)לו אומר למה יטריח עתה חנם.&lt;/p&gt;
&lt;p&gt;ומנהג העולם כשמבשלים צימע&quot;ס על סעודת הלילה ומניחים הבשר שקורין צימע&quot;ס פליי&quot;ש, למחרת שחרית מולחים במלח ונותנים מעט פלפלין, ובזה למחר הטעם יותר טוב. ואין איסור בזה, כיון שטוב לו יותר במה שמולחו עתה, ובפרט שהמליחה לא הרבה ואינו בגדר עיבוד.&lt;/p&gt;
&lt;h3&gt;סימן שכא סעיף לז&lt;/h3&gt;
&lt;p&gt;ממחק הוי אב מלאכה, ואיזהו ממחק: המעביר שיער או צמר מעל העור אחר מיתה, עד שיחליק פני העור, והיה במשכן בהעורות האלים המאדמים. ושיעורו שימחוק משך עור כדי לעשות קמיע.&lt;/p&gt;
&lt;p&gt;ותולדות מוחק הם: הממרט נוצה מהעוף - הוה תולדת מוחק וחייב, וכן הממרח רטייה כל שהוא או שעוה או זפת מדברים המתמרחין עד שיחליק פניהם - חייב משום מוחק, וכן השף בידו על העור המתוח בין העמודים - חייב משום מוחק, וכן הסופרים המותחין הקלף ושפין עליהם בסיד כדי שיחליק - חייב משום מוחק.&lt;/p&gt;
&lt;h3&gt;סימן שכא סעיף לח&lt;/h3&gt;
&lt;p&gt;כבר נתבאר בסימן רנ&quot;ב דשום ובוסר ומלילות שריסקן מבעוד יום - מותר לשתות המשקין היוצאין מהן בשבת. ואם הם מחוסרין דיכה, שעדיין לא נדוכו - אסור לגמור דיכתן בשבת, דזהו מלאכת סחיטתן. ואם אין מחוסרין אלא שחיקה - מותר לגמור שחיקתן בשבת.&lt;/p&gt;
&lt;p&gt;ולפיכך מותר לגמור שחיקת הריפות שקורין גאגעלא&quot;ך בעץ פרור שקורין קא&quot;ך לעפי&quot;ל בקדירה בשבת אחר שנוטלין אותה חם מתוך התנור, ואין בזה חיוב מגיס שהוא כמבשל, כיון שכבר נתבשלה כל צרכה, וכמ&quot;ש שם ובסימן שי&quot;ח, דמגיס אינו אלא קודם גמר בישול. וגם אין בזה משום ממחק, דמותר להחליק המאכל בשבת, כיון שאפשר לאכלו גם בלא זה.&lt;/p&gt;
&lt;p&gt;ולכן מותר להחליק המאכל על הלחם למרחו או בקערה, אפילו להשיבו ממקום המלא למקום הריקן, כדרך שמחליקין וממרחין בתפוחי אדמה מבושלין, וקורין לזה צ&quot;ו ריבענ&quot;ע קאס&quot;ע. ואף על גב דבחרדל ושחלים אסרנו לטרוף בחוזק, זהו מפני שהמשקה נעשה בהם בשבת, מה שאין כן במאכל בלא משקה (ט&quot;ז סקי&quot;ד). ויש מי שאומר דלהגיס הרבה ולהכות בעץ הפרור עם צדדי הקדירה, או הקערה עד שמתערב הריפות והבשר והמים עד שנעשה כולה כגוף אחד - אסור בשבת כמו בחרדל ושחלים (מג&quot;א סקכ&quot;ח), והרמב&quot;ם בתשובות התיר זה ע&quot;ש.&lt;/p&gt;
&lt;h3&gt;סימן שכא סעיף לט&lt;/h3&gt;
&lt;p&gt;וכל זה במקום שיכול לאכול בלא השחיקה והמריחה, אבל כשבלא זה אינו יכול לאכול - פשיטא שאסור, דאף על גב דאפשר דאין מירוח באוכלין, הא גם אין עיבוד באוכלין, ומכל מקום אסור מדרבנן כמו שנתבאר (שם סקכ&quot;ט). אמנם לפי דעת הרמב&quot;ם גם שם אין איסור מטעם עיבוד כמו שבארנו, ומכל מקום יש להחמיר. וגם לבד זה כתב רבינו הרמ&quot;א בסעיף י&quot;ט דמכל מקום המחמיר במאכל של תפוחים וכדומה שדרכו בכך - תבא עליו ברכה עכ&quot;ל.&lt;/p&gt;
&lt;p&gt;והעולם נוהגים היתר לדוך ולמרח תפוחי אדמה המבושלים בצאלינ&quot;ט, וכן קטניות שבצאלינ&quot;ט. מיהו מירוח קל הוא, ומותר לכל הדיעות. עוד כתב רבינו הרמ&quot;א דאסור לקלוף שומים ובצלים כשקולף להניח, אבל לאכול לאלתר - שרי עכ&quot;ל, והטעם משום בורר, וכמ&quot;ש בסימן שי&quot;ט.&lt;/p&gt;
&lt;h3&gt;סימן שכא סעיף מ&lt;/h3&gt;
&lt;p&gt;מחתך הוה אב מלאכה, וזה לשון הרמב&quot;ם פרק י&quot;א דין ז': &quot;המחתך מן העור כדי לעשות קמיע – חייב, והוא שיתכוין למדת ארכו ומדת רחבו, ויחתוך בכונה שהיא מלאכה. אבל אם חתך דרך הפסד או בלא כונה למדתו אלא כמתעסק או כמשחק - הרי זה פטור (אבל אסור). הקוטם את הכנף - הרי זה תולדת מחתך וחייב, וכן המגרד ראשי כלונסות של ארז - חייב משום מחתך. וכן כל חתיכה שיחתוך חרש עץ מן העצים או חרש מתכות מן המתכת - חייב משום מחתך&quot; עכ&quot;ל.&lt;/p&gt;
&lt;p&gt;ובמשכן היה הרבה בחיתוך העורות וקרשי המשכן והאבנים והכסף והזהב. והנוסר עצים, אם חותך במדה - חייב משום מחתך, ואם מכוין להנסורת - חייב משום טוחן. והקורע נייר לכיסוי הכלי או לקינוח - חייב משום מחתך, וכן הקורע מין סחורה ומכוין לקרוע ממנה מדה של כך וכך - חייב משום מחתך, וכן כל כיוצא בזה. ואפילו בקורע בעלמא לקלקול - אסור מדרבנן, כדין כל המקלקלין דפטורין אבל אסורין.&lt;/p&gt;
&lt;h3&gt;סימן שכא סעיף מא&lt;/h3&gt;
&lt;p&gt;איתא בגמרא (קכ&quot;ח.): חבילי סיאה אזוב וקורנית (מיני ירקות קשים): הכניסן לעצים - אין מסתפק בהן בשבת (דמוקצין נינהו), למאכל בהמה - מסתפק מהן בשבת. ומולל בראשי אצבעותיו ואוכל, שמולל השרביטין שהזרע בתוכם (רש&quot;י), ובלבד שלא ימלול בידו הרבה כדרך שהוא עושה בחול.&lt;/p&gt;
&lt;p&gt;וכבר נתבאר כעין זה בסימן שי&quot;ט, וסתמא הוי כמו מפורש למאכל בהמה (תוספות). וקודם המלילה כשבא לקטום מקצת חתיכה מהם - קוטם בידו ואוכל על ידי מלילה שנתבאר. ולא יקטום בכלי כדרך שהוא עושה בחול, וגם קצת נראה כמחתך. ואם מכוין למדה - הוה מחתך גמור, שהשרביטין הם כמו עץ בעלמא.&lt;/p&gt;
&lt;h3&gt;סימן שכא סעיף מב&lt;/h3&gt;
&lt;p&gt;כמו שאמרנו בממחק כשיכול לאכול בלא זה אין בזה משום ממחק, כמו כן מותר להשקות את התלוש, והיינו ירק תלוש כדי שלא יכמוש, כיון שראוין לאכילה בלא זה - אין זה כלום. אבל כשאי אפשר לאכול בלא זה - אסור (מג&quot;א סקי&quot;ג). ואם יש בו צורך היום יש מי שמתיר (שם), וצ&quot;ע.&lt;/p&gt;
&lt;p&gt;ופשוט הוא דהוואזאנע&quot;ס שבבתים - הוויין כמחובר, שהרי הם נקובין ועומדין על הקרקע, והמשקה אותם - חייב חטאת כמו זורע, ויתבאר בסימן של&quot;ו בס&quot;ד.&lt;/p&gt;
&lt;h3&gt;סימן שכא סעיף מג&lt;/h3&gt;
&lt;p&gt;אסור לרדות דבש מהכוורת בשבת, מפני שדומה לתולש. ואף על גב דכוורת אינה כקרקע, כדתנן שלהי שביעית: דכוורת דבורים אינה כקרקע, והרודה ממנה בשבת - פטור ע&quot;ש, הלא כל פטורי דשבת פטור אבל אסור.&lt;/p&gt;
&lt;p&gt;וזהו דוקא כשהדבש דבוק בהכוורת, אבל אם נתלשו ממנה מבעוד יום - מותר ליטול החלות של דבש כדי לאכול הדבש הדבוק סביב, אבל לרסקו – אסור, כמ&quot;ש בסימן ש&quot;ך, אלא אם כן נתרסק מבעוד יום, דאז מותר ליטול הדבש הזב ממנו. וליקח החלות לאוכלם כולם - אסור משום בורר, שהרי בוררו מתוך השעוה (עיין מג&quot;א סקט&quot;ז).&lt;/p&gt;
&lt;p&gt;ואסור לטרוף ביצים מגולגלים בקערה שקורין צ&quot;ו שלאגי&quot;ן אֵייע&quot;ר, דזהו כעובדא דחול, דמיחזי כמו שרוצה להשליכם לקדירה לבשל (שם סקכ&quot;ד). ויש מי שכתב שדבר שאינו ראוי לאכלו - אסור ללועסו בשיניו משום טחינה (שם סקי&quot;ב), ודבר תמוה הוא ולא מסתבר כלל.&lt;/p&gt;
&lt;p&gt;(וראיתו שרימז לדף קל&quot;ג. במה שלועס בשיניו הכמון שפירש רש&quot;י מטעם כל שאפשר לשנות – משנין, ואם זה אינו טחינה למה צריך השינוי כמ&quot;ש המחה&quot;ש ע&quot;ש. ואינו כן, דזה גופה שבשיניו הוי שינוי, דמדינא מותר לחלל שבת, דאחר המילה הוא, כמ&quot;ש התוספות בגמרא ע&quot;ש ודו&quot;ק)&lt;/p&gt;
&lt;h3&gt;סימן שכא סעיף מד&lt;/h3&gt;
&lt;p&gt;כתב רבינו הב&quot;י בסעיף י&quot;ז: מותר לעשות יינומלין, שהוא יין ישן דבש ופלפלין, מפני שהוא לשתייה. ואין עושין אלונתית, שהוא יין ישן ומים צלולים ושמן אפרסמון, שהוא לרפואה&quot; עכ&quot;ל, וזהו בגמרא (ק&quot;מ.).&lt;/p&gt;
&lt;p&gt;ולכאורה אינו מובן, הא כל האוכלים אוכל אדם לרפואה וכל המשקין שותים לרפואה. אמנם הרמב&quot;ם בפרק כ&quot;ב דין י&quot;א תיקן זה, שכתב: שאין זה ראוי לאכילת בריאים ע&quot;ש, ואם כן אינם אלא לרפואה, ואנחנו לא ידענו מה זה.&lt;/p&gt;
&lt;h3&gt;סימן שכא סעיף מה&lt;/h3&gt;
&lt;p&gt;עוד כתב בסעיף י&quot;ח: &quot;אין שורין את החילתית לא בפושרין ולא בצוננין, שדרך לשרותו לרפואה, אבל נותנו לתוך החומץ ומטבל בו פתו. היה שרוי מאתמול - מותר לשרותו בשבת (דבלאו רפואה נמי משקה הוא). ואם שתה ממנו יום חמישי ויום ששי וצריך לשתות גם בשבת – מותר, שכך הוא דרך רפואתו לשתותו ז' ימים זה אחר זה. הלכך מותר לשרותו בצונן וליתנו בחמה, מפני שהוא סכנה אם לא ישתה ממנו&quot; עכ&quot;ל, ואי ליכא חמה - מותר אפילו באור מפני הסכנה (מג&quot;א סקכ&quot;ז). וגם זה אינו ידוע לנו כלל, וגם זה בגמרא שם.&lt;/p&gt;
&lt;p&gt;ושם מבואר דלא מיירי בחולה אלא בבעל מיחוש, שיש לו כבידות הלב ע&quot;ש, ואין זה מחלה, והיה אסור לשתותו בשבת. אלא משום דהתחיל מקודם - מוכרח לגמור, דאם לא כן יש סכנה בדבר, ולכן אם אצלינו יארע כענין זה - גם כן יש להתיר.&lt;/p&gt;</extract></page></pages></query></api>