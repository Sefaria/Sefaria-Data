<?xml version="1.0"?><api><query><normalized><n from="ערוך_השולחן_אורח_חיים_נח" to="ערוך השולחן אורח חיים נח" /></normalized><pages><page pageid="176051" ns="0" title="ערוך השולחן אורח חיים נח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן נח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין זמן קריאת שמע, ואם לא קראה בזמנה&lt;/b&gt;&lt;/big&gt;&lt;br&gt;&lt;big&gt;ובו עשרים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא&lt;/p&gt;
&lt;h3&gt;סימן נח סעיף א&lt;/h3&gt;
&lt;p&gt;כתב הרמב&quot;ם בפרק ראשון מקריאת שמע דין י&quot;א:&lt;/p&gt;
&lt;dl&gt;&lt;dd&gt;איזה היא זמנה ביום מצותה? שיתחיל לקרותה קודם הנץ החמה, כדי שיגמור לקרות ולברך ברכה אחרונה עם הנץ החמה. ושיעור זה כמו עישור שעה קודם שתעלה השמש. ואם איחר וקרא קריאת שמע אחר שתעלה השמש – יצא ידי חובתו, שעונתה עד סוף שלוש שעות ביום למי שעבר ואיחר. ומי שהקדים וקרא קריאת שמע אחר שיעלה עמוד השחר, אף על פי שהשלים קודם שתנץ החמה – יצא ידי חובתו. ובשעת הדחק, כגון שהיה משכים לצאת לדרך – קורא לכתחילה משעלה עמוד השחר.&lt;/dd&gt;
&lt;/dl&gt;&lt;p&gt;עד כאן לשונו. ולדבריו עיקר זמן קריאת שמע מן התורה מעט קודם הנץ, באופן שיגמור הברכה אחרונה של קריאת שמע והיא ברכת &quot;גאל ישראל&quot; ממש עם הנץ, בכדי שיתחיל תפילת שמונה עשרה תיכף אחר הנץ, כדכתיב: &quot;ייראוך עם שמש&quot;, ואתפילה קאי. וכן עשו הוותיקים, כמבואר בברכות (ט ב).&lt;/p&gt;
&lt;p&gt;ואף על גב דאחרים אומרים שם דזמן קריאת שמע הוא משיראה את חברו רחוק ארבע אמות ויכירנו, ואמר רב הונא הלכה כאחרים, מכל מקום הא אביי אמר אחר כך לתפילין כאחרים, לקריאת שמע כוותיקין..., עיין שם. והלכה כאביי, וגם שיטת הרי&quot;ף כן היא.&lt;/p&gt;
&lt;h3&gt;סימן נח סעיף ב&lt;/h3&gt;
&lt;p&gt;ושיטת רבינו תם ורבינו חננאל בתוספות יומא (לז ב), דעיקר זמן קריאת שמע הוא מן התורה אחר נץ החמה, כדמוכח מיומא שם. וקרא ד&quot;ייראוך עם שמש&quot; קאי אקריאת שמע, דקריאת שמע נמי היינו &quot;יראה&quot;. והוותיקין היו באמת מקדימין מעט קודם הזמן, מפני שרצו להתחיל תפילת שמונה עשרה תיכף אחר הנץ, וגם אביי הכי סבירא ליה. וזה שאמר לקריאת שמע &quot;כוותיקין&quot;, סימנא בעלמא הוא דהזמן הוא בשעת הנץ אלא שהוותיקין הקדימו קצת. ואין חשש בזה, שהרי בדיעבד יוצאים תיכף אחר עמוד השחר.&lt;/p&gt;
&lt;p&gt;ונמצא דלשיטה זו ולשיטת הרמב&quot;ם – אידחי לה לגמרי זמן קריאת שמע דאחרים. ואין כן דעת רוב הפוסקים, כמו שיתבאר.&lt;/p&gt;
&lt;h3&gt;סימן נח סעיף ג&lt;/h3&gt;
&lt;p&gt;וזה לשון הטור:&lt;/p&gt;
&lt;dl&gt;&lt;dd&gt;מאימתי זמנה? משיראה את חברו הרגיל עמו קצת מרחוק ארבע אמות ויכירנו. ונמשך עד סוף שלוש שעות. ומצוה מן המובחר לקרותה כוותיקין, שהיו מכוונין לקרותה מעט קודם הנץ החמה, כדי שיסיים אותה וברכותיה עם הנץ החמה, ויסמוך לה התפילה מיד בהנץ החמה. וכן כתב הרמב&quot;ם... ומי שיוכל לעשות כן – שכרו מרובה מאוד, ומובטח לו שהוא בן העולם הבא, ולא יוזק כל היום.&lt;/dd&gt;
&lt;/dl&gt;&lt;p&gt;עד כאן לשונו. וזהו דעת התוספות והרא&quot;ש ורוב הפוסקים, דהזמן הוא משיראה חברו הרגיל עמו קצת ברחוק ארבע אמות ויכירנו. דאילו רגיל עמו הרבה גם בלילה יכירנו, ואם לא רגיל עמו כלל וודאי גם אחר כך לא יכירנו. אלא ברגיל קצת, והכי איתא בירושלמי. והזמן הזה הוא הרבה קודם להנץ.&lt;/p&gt;
&lt;p&gt;וזה שכתב &quot;וכן כתב הרמב&quot;ם&quot;, לאו אכולי מילתא קאי אלא על מצות הוותיקין (כסף משנה). וכדעת הטור פסקו רבותינו בעלי השולחן ערוך, מפני שרוב הפוסקים סוברים כן.&lt;/p&gt;
&lt;h3&gt;סימן נח סעיף ד&lt;/h3&gt;
&lt;p&gt;ויש להבין במאי פליגי כל הני? הא כיון דבדיעבד יוצאים מעמוד השחר, מפני שאחר עמוד השחר הוי יום לכל הענינים שבתורה. ואם כן מנלן שיעורים אחרים? ולשיטת רבינו תם ורבינו חננאל אתי שפיר, דבכל המצות תנן בסוף פרק שני דמגילה דכל מצות שביום מצותן לכתחילה מהנץ, ואם עשאן מעמוד השחר – כשר, מפני שעיקר תוקף היום הוא בזריחת השמש. וגם על שיטת הרמב&quot;ם לא קשה כל כך, דכיון דעיקר התפילה הוא מהנץ, כדכתיב &quot;ייראוך עם שמש&quot;, ומצוה גדולה להסמיך גאולה לתפילה, לכך מתחילין קודם הנץ כדי שיגמור עם הנץ כמו שכתבתי. אבל להטור ורוב הפוסקים דהשיעור הוא משיראה חברו..., וכן כל שיעורי התנאים במשנה שם, והם בין עמוד השחר להנץ, מנלן?&lt;/p&gt;
&lt;h3&gt;סימן נח סעיף ה&lt;/h3&gt;
&lt;p&gt;אמנם ביאור הענין כן הוא: דמצות עשה דקריאת שמע לא דמי לכל המצות. דכל המצות הנוהגות ביום – נוהגות כל היום, וכל המצות הנוהגות בלילה – נוהגות כל הלילה ולא יותר. ובקריאת שמע הדבר משונה, דקריאת שמע דיום אינה נוהגת אלא עד שלוש שעות היום ולא יותר. וקריאת שמע דלילה לא לבד שנוהגת כל הלילה אלא אף נוהגת גם על היום, שלכן אמרו חכמים דלפעמים כשקרא אחר עמוד השחר יוצא בקריאת שמע של לילה (ברכות ח ב), וכמו שכתבתי לקמן בסימן רל&quot;ה.&lt;/p&gt;
&lt;p&gt;וטעמו של דבר: דכיון דכתב התורה בקריאת שמע &quot;ובשכבך ובקומך&quot; – הקפידה תורה על זמן שכיבה ועל זמן קימה. וכיון שיש בעולם הישנים גם לאחר עמוד השחר – נחשבת בשל לילה אף על גב דעמוד השחר בכל דבר נחשב ליום. וכן אמרו בגמרא שם: משום דאיכא אינשי דגנו בהאי שעתא, עיין שם (ט א). וגם לקריאת שמע של יום נחשבה, משום דאיכא אינשי דקיימי ממיטתם בהאי שעתא (שם ח ב). אבל לאחר שלוש שעות על היום אין דרך כלל לישן, ואפילו בני מלכים קמים ממיטתם בסוף שלוש שעות, לא קרינא עוד &quot;ובקומך&quot;.&lt;/p&gt;
&lt;p&gt;ולפיכך קריאת שמע של לילה נמשכת גם אחר הלילה עד נץ החמה, דאז כולם קמים ממיטתם. אבל עד הנץ יש ששוכבים על מיטתם. וקריאת שמע של יום אינה אלא עד שלוש שעות, דאז כל העולם קמים ממיטתם. ובזה פליגי תנאי על לכתחילה: אימתי זמן שרוב העולם קמים ממיטתם, דליהוי קרינן &quot;ובקומך&quot;? זה אומר בכה, וזה אומר בכה. ואנן קיימא לן כאחרים, דאז הוא הזמן לרוב העולם לקום ממיטתם.&lt;/p&gt;
&lt;h3&gt;סימן נח סעיף ו&lt;/h3&gt;
&lt;p&gt;ובזה מובן מה שיש במצות קריאת שמע לכתחילה ודיעבד. דלכתחילה יקרא משעה שרואה חברו בריחוק ארבע אמות או שיעור אחר, ובדיעבד עד שלוש שעות. משום דבוודאי לכתחילה צריך לקיים &quot;ובקומך&quot; לרוב העולם, אך בדיעבד אם רק יש איזה אנשים שעתה קמים כמו בני מלכים – יצא.&lt;/p&gt;
&lt;p&gt;ואין לשאול: למה לא נאמר דכל היום הוי &quot;ובקומך&quot; כמו דכל הלילה הוי &quot;ובשכבך&quot;, כמו שבאמת הקשה כן רבינו הבית יוסף בספרו הגדול? דלא דמי: דשכיבה שפיר מקרי כל זמן ששוכב, אבל קימה אינה ניכרת אלא בשקם, אבל אחר כך לא מקרי &quot;קימה&quot; רק &quot;עמידה&quot; או &quot;ישיבה&quot; או &quot;הלוך&quot; (מגן אברהם סעיף קטן ז', וט&quot;ז סוף סעיף קטן ד').&lt;/p&gt;
&lt;p&gt;ולזה כתב רבינו הבית יוסף בסעיף ב דאם לא קרא קריאת שמע קודם הנץ החמה, יש לו להקדים לקרותה במהרה כל מה שיוכל. עד כאן לשונו. והטעם משום דאז על כל פנים יותר יש קמים ממיטתם בעולם מכפי מה שיש אחר כך.&lt;/p&gt;
&lt;h3&gt;סימן נח סעיף ז&lt;/h3&gt;
&lt;p&gt;ויש ששאלו: דכמו שיוצאין קריאת שמע של לילה לאחר עלות השחר, משום שיש אנשים ששוכבים עדיין במיטתן וקרינן ביה &quot;ובשכבך&quot;, אם כן יש לצאת קריאת שמע של לילה עד שלוש שעות על היום, שהרי יש בני מלכים ששוכבין עדיין במיטתן?&lt;/p&gt;
&lt;p&gt;ויש מי שתירץ דהם שוכבים ואינם ישנים, ולכן &quot;ובקומך&quot; שפיר קרינן בהו ולא &quot;ובשכבך&quot; (מגן אברהם סעיף קטן ו' בשם מלחמות).&lt;/p&gt;
&lt;p&gt;ויש מי שתירץ דבשלמא קריאת שמע דיום – שפיר אזלינן אחר &quot;ובקומך&quot; דבני מלכים אף דמיעוטא נינהו, כיון דהוי יום גמור. אבל קריאת שמע דלילה לקרותה ביום – לא אזלינן אחר המיעוט של בני מלכים (שם בשם רשב&quot;א). מה שאין כן אחר עלות השחר, שהרבה עדיין ישנים במיטתן, ואין היום זורח עדיין – שפיר מקרי &quot;ובשכבך&quot;.&lt;/p&gt;
&lt;h3&gt;סימן נח סעיף ח&lt;/h3&gt;
&lt;p&gt;ולעניות דעתי נראה דאין התחלה לשאלה זו. שהרי יתבאר דכשקורא קריאת שמע של לילה אחר עמוד השחר – לא יקרא אז קריאת שמע של יום, כמו שכתב רבינו הבית יוסף בסעיף ה, וזה לשונו:&lt;/p&gt;
&lt;dl&gt;&lt;dd&gt;אם נאנס ולא קרא קריאת שמע ערבית עד שעלה עלות השחר, כיון שעדיין לא הנץ החמה – קורא קריאת שמע, ויוצא בה ידי חובת קריאת שמע של ערבית. ואם היה אנוס באותה שעה לצאת לדרך [במקום] גדודי חיה ולסטים – לא יקרא אז קריאת שמע פעם שנית לצאת בה ידי חובת קריאת שמע של יום, שמאחר שעשה לאותה שעה לילה – אי אפשר לחזור ולעשותה יום.&lt;/dd&gt;
&lt;/dl&gt;&lt;p&gt;עד כאן לשונו. ועתה ממילא אי אפשר בשום פנים לקרוא קריאת שמע לאחר הנץ על חובת לילה, דאם כן לא יהיה ביכולתו לקרות קריאת שמע של שחרית. דמאחר דעשיתו לילה, איך תעשנו יום? וכל הזמן שאחר הנץ במצב אחד הוא. וכל שכן אם יקרא של ערבית בשלוש שעות – לא ישאר זמן כלל על של שחרית, דאחר שלוש שעות עבר הזמן. ואם נאמר דאז יקרא של שחרית קודם הנץ, ושל ערבית אחר הנץ – הא וודאי אי אפשר להקדים זמן קריאת שמע של שחרית מערבית דאמש. ולכן אין לשאלה זו מקום כלל.&lt;/p&gt;
&lt;p&gt;(עיין מגן אברהם סעיף קטן ו', שכתב בשם המלחמות וזה לשונו: ולענין קריאת שמע של שחרית, אף על גב דבעינן בוקר ואינה כל היום, כיון דכתיב &quot;ובקומך&quot;... ועוד: מפני שקבעו פרשת ציצית, דכתיב: &quot;וראיתם אותו&quot; – לפיכך קבעו זמנה משיכיר בין תכלת... עד כאן לשונו. ולא אבין: דאטו כתיב בוקר בקריאת שמע? ועוד: דאנן קיימא לן כאחרים, ולא משיכיר בין תכלת..., וצריך עיון. ולפי מה שבארנו בסעיף ז אתי שפיר בפשיטות. ודייק ותמצא קל.)&lt;/p&gt;
&lt;h3&gt;סימן נח סעיף ט&lt;/h3&gt;
&lt;p&gt;מי שהוא אנוס, כגון שצריך לצאת לדרך במקום גדודי חיה ולסטים, שלא יוכל לעמוד ולא לכוין אפילו פרשה ראשונה, ואפילו עד &quot;על לבבך&quot;. ואפילו למה שיתבאר בסימן ס&quot;ג דעיקר הכוונה הוא בפסוק ראשון, מכל מקום הא מתבאר שם דדרך עראי אסור לקרות. ולדעת בה&quot;ג בטור שם צריך כוונה עד &quot;על לבבך&quot;. ואם כן במקום מסוכן כזה כשילך וודאי יהיה דרך עראי (עיין מגן אברהם סעיף קטן ד'). וכן אם השיירא הולכים מהרה, ולא ירצו להמתין לו כלל – יכול לקרותה עם ברכותיה משיעלה עמוד השחר, וגם יכול לומר ברכת &quot;יוצר אור&quot;. ויש אומרים שלא יאמר אז &quot;יוצר אור&quot; (שם סעיף קטן ה').&lt;/p&gt;
&lt;p&gt;אבל אם אינו הולך במקום גדודי חיה ולסטים, וגם אין בני השיירא נחפזים כל כך, אפילו יוצא לדרך אחר שעלה עלות השחר – אינו קורא עד שיגיע זמנה. ומכל מקום בדיעבד אם כבר קראה משעלה עלות השחר, אף על פי שלא היה אנוס – יצא. ואם קראה בלא ברכות – יחזור לקרותה בזמנה עם הברכות, ועיין לקמן בסימן ס. וכן אם יש דבר נחוץ בעיר שמוכרחים לקרות קריאת שמע במוקדם האפשרי, כגון שיש מת, או ברית מילה, או ביום הושענא רבה שמרבים בתחנונים – יכולים לקרותה מיד אחר עלות השחר. וכן המתפללים באור בוקר ביום ראשון דשבועות (שם סעיף קטן ג').&lt;/p&gt;
&lt;h3&gt;סימן נח סעיף י&lt;/h3&gt;
&lt;p&gt;שלוש שעות הם רביע היום כשהיום והלילה שוים. ובכל זמן משערים על רביע היום, וכשהיום ארוך שש עשרה שעות הוה זמן קריאת שמע עד ערבע שעות, ובחורף כשהיום שמונה שעות הוי זמן קריאת שמע רק שני שעות על היום.&lt;/p&gt;
&lt;p&gt;ולפי זה במדינותינו שהם לצד צפון העולם, נגמר בקיץ זמן קריאת שמע בחצי שעה שמינית אף אם נחשוב מנץ החמה, כמבואר בהלוחות. ולכן יש ליזהר בקיץ להתחיל בתפילה לא יאוחר משיכה המורה שעות שבעה, ויגיעו לקריאת שמע קודם חצי שמינית. אבל בחורף נמשך הזמן קריאת שמע עד שעה עשירית ויותר מעט, כמבואר בהלוחות.&lt;/p&gt;
&lt;p&gt;(והט&quot;ז סעיף קטן א' הביא מהבית יוסף שבחורף שהיום קצר יש למהר, עיין שם. וזהו במדינות שלהם. ודייק ותמצא קל.)&lt;/p&gt;
&lt;h3&gt;סימן נח סעיף יא&lt;/h3&gt;
&lt;p&gt;זה שכתבנו דבכל זמן משערים רביע היום, וזהו הנקרא &quot;שעות זמניות&quot;, כלומר: שלעולם היום שנים עשר שעות, והלילה שנים עשר שעות, והשעות אינן שוות רק בימים שהיום והלילה שוים. אבל כשהיום ארוך יותר מן הלילה – הוה שעה של יום גדולה משל לילה, וכשהלילה ארוכה יותר מן היום – הוה שעה של לילה גדולה מן היום. כן כתב הרמב&quot;ם בפירוש המשנה בפרק ראשון דברכות, עיין שם.&lt;/p&gt;
&lt;p&gt;וזה שאמר בזוהר ויקהל (דף קצ&quot;ה ע&quot;ב) דאי אתוספי שעתא בלילא אינון שעתא דמתוספא דיממא אינון, עיין שם – זהו לענין הגן עדן שהקדוש ברוך הוא משתעשע שם עם הצדיקים כמבואר שם. ושם היום והלילה שוין בשעות, ולא לענין דיני התורה אצלינו. דאם לא כן נאמר בחורף בערב שבת שמותר לעשות מלאכה עד אחר שעה ששית אחר חצות היום, ובמוצאי שבת נאסור לעשות מלאכה עד אחר שעה ששית? בתמיה. וחלילה לומר כן.&lt;/p&gt;
&lt;p&gt;(וכן משמע במגן אברהם סימן א' סעיף קטן ד'. וכן כתב ביד אפרים שם בשם המקובל מהר&quot;ש שרעבי.)&lt;/p&gt;
&lt;h3&gt;סימן נח סעיף יב&lt;/h3&gt;
&lt;p&gt;מיהו יש בזה שאלה: דנהי דוודאי לכל דיני התורה כן הוא, מכל מקום לענין קריאת שמע דכתיב בה &quot;ובשכבך ובקומך&quot; הלא השכיבה והקימה לא ישתנו בהתארך היום או יתקצר? כלומר: כשהיום והלילה שוים הוי זמן קריאת שמע עד אחר שעה תשיעית דהם שלוש שעות על היום, משום דבני מלכים ישנים עד שלוש שעות. ואם כן אטו בתקופת תמוז שרביע היום הוא בחצי שעה שמינית יקומו אז הבני מלכים? הרי הם ישנים עד אחר שעה התשיעית. ואם כן ליהוי זמן קריאת שמע תמיד עד אחר שעה תשיעית, שהרי קרינן אז &quot;ובקומך&quot;? וראיתי לאחד מן הגדולים שעלה על דעתו לומר כן.&lt;/p&gt;
&lt;p&gt;(משכנות יעקב סימן ע&quot;ו, וכתב &quot;אלולי דמסתפינא&quot;, עיין שם.)&lt;/p&gt;
&lt;h3&gt;סימן נח סעיף יג&lt;/h3&gt;
&lt;p&gt;אמנם באמת אין זה שאלה כלל, ודיני התורה לא ישתנו לעולם, כלומר לראות לפי מנהג המקום. והדברים התלוים ביום ובלילה צוותה לנו התורה שכל אחד במקום שהוא כשאצלו יום – ינהוג דיני יום אף שבמקום אחר הוי לילה, וכשאצלו לילה – ינהוג דיני לילה אף שבמקום אחר עדיין יום. ועל זה נאמר: &quot;שבת היא לה' בכל משבתיכם&quot;. כלומר: תקבלו השבת בכל מקום שאתם יושבים, שכשבמקומכם יום הששי הגיע הלילה – אצליכם שבת, אף שבמקום אחר עדיין הוא יום ששי. ולהיפך: בשבת בערב כשהוא לילה – אצליכם חול, אף שבמקום אחר עדיין הוא שבת. וכן גבי קריאת שמע, שהתורה אמרה &quot;ובשכבך ובקומך&quot; – אינו תלוי בכל אדם מתי שישכב ומתי שיקום, אלא זמן שכיבה לרוב העולם וזמן קימה לרוב העולם. ושיערו חכמינו ז&quot;ל שבזמן הנץ רוב העולם קמים ממיטתם, ויש שקמים מעמוד השחר, ובני מלכים ישנים עד שלוש שעות שהוא רביעית היום. ואין משגיחים על מה שיש כמה ערים שבנץ החמה עדיין כולן ישנים וכיוצא בזה.&lt;/p&gt;
&lt;p&gt;ולפי זה הוי כאילו התורה אמרה שבנץ החמה תקרא קריאת שמע, ועד רביע היום הוה זמן קריאת שמע. ואז ממילא דבכל מקום ומקום לפי מה שעומד בכדור הארץ, כששם תנץ החמה הוה זמן קריאת שמע. וכששם יעבור רביע היום עברה זמן קריאת שמע, כמו בשבת. ולא משגחינן אם שם כבר עמדו או עדיין ישנים, דלא לפי מנהג בני אדם ניתנה התורה אלא גזירה היא: כך וכך תעשה ביום ובלילה. וממילא שכל אחד מתי שהוא אצלו יום – הוה מצות היום עליו, ובלילה – מצות הלילה עליו.&lt;/p&gt;
&lt;h3&gt;סימן נח סעיף יד&lt;/h3&gt;
&lt;p&gt;יש מי שאומר דרביע היום חשבינן מעמוד השחר (מגן אברהם סעיף קטן א'). ולפי זה במדינתינו בקיץ יעבור זמן קריאת שמע אחר חצי שעה השביעית, מפני שאצלינו בקיץ מעלות השחר עד הנץ הוי זמן ארוך. אך כבר האריכו גדולי הדור לדחות דבר זה, והביאו ראיות ברורות דחשבינן מהנץ (הגר&quot;א בסימן תנ&quot;ט, והגרש&quot;ז בסידורו). וכן כתב הלבוש לקמן סימן רל&quot;ג, וכן אנו תופסין עיקר לדינא. וכן נדפס זמן קריאת שמע בהלוחות לפי חשבון נץ החמה, והלואי שנעמוד לפי חשבון זה. ובעוונותינו הרבים שנעשה כהיתר בהעברת זמן קריאת שמע, ובפרט בקיץ.&lt;/p&gt;
&lt;p&gt;ועל כל פנים כשיראה שיעבור הזמן – יקרא קריאת שמע אף בלא הברכות. אף שאין זה כתיקון חכמים לגמרי שתיקנוה דווקא עם הברכות, מכל מקום מן התורה יצא ידי חובתו. ואף שאין לו מזומנים עתה התפילין – יקרא בלא תפילין, דלא אמרו חכמינו ז&quot;ל &quot;כל הקורא קריאת שמע בלא תפילין כאילו מעיד עדות שקר בעצמו&quot; (יד ב) אלא כשיש לו תפילין עתה, אבל לא שיעבור זמן קריאת שמע מפני זה. וכן כתבו כמה גדולים (לבוש ומעדני יום טוב, ועיין ט&quot;ז). וכתבו שגם יקרא בברכותיה, עיין שם.&lt;/p&gt;
&lt;h3&gt;סימן נח סעיף טו&lt;/h3&gt;
&lt;p&gt;קריאת שמע היא מצות עשה מן התורה לקרותה פעמים בכל יום, אחד בבוקר ואחד בערב. והרמב&quot;ם מנאה במנין המצות, וזהו דעת רוב רבותינו.&lt;/p&gt;
&lt;p&gt;ואף הסוברים דקריאת שמע דרבנן, מודים גם כן שיש חיוב ומצות עשה מן התורה לקרות &quot;בשכבך ובקומך&quot;. אלא דסבירא להו דמן התורה יוצאים גם בשארי פרשיות של תורה (תר&quot;י בפרק שלישי, ושאגת אריה סימן א'), ורבנן תיקנו לקרות שלוש פרשיות אלו.&lt;/p&gt;
&lt;p&gt;מיהו אנן קיימא לן דקריאת שמע ממש דאורייתא. ויש אומרים דרק פסוק ראשון הוא מן התורה (כסף משנה ומגן אברהם ריש סימן ס&quot;ז). ויש אומרים דפרשה ראשונה היא מן התורה (שאגת אריה סימן ב'). ויש אומרים דגם &quot;והיה אם שמע&quot; מן התורה (פרי חדש בריש סימן ס&quot;ז). ומרש&quot;י ריש ברכות משמע דרק פרשה ראשונה הוא מן התורה, אבל מתוספות ורא&quot;ש שם משמע דכולן מן התורה, עיין שם.&lt;/p&gt;
&lt;p&gt;(ומכל מקום לענין ספק אם קרא – קורא כולן לכל הדעות. ויתבאר בסימן ס&quot;ז בסייעתא דשמיא.)&lt;/p&gt;
&lt;h3&gt;סימן נח סעיף טז&lt;/h3&gt;
&lt;p&gt;ומדברי הרמב&quot;ם ריש הלכות קריאת שמע נראה לי דסבירא ליה דכולן הוי מן התורה. שהרי מקודם כתב:&lt;/p&gt;
&lt;dl&gt;&lt;dd&gt;מצות עשה לקרות קריאת שמע פעמים ביום.&lt;/dd&gt;
&lt;/dl&gt;&lt;p&gt;ואחר כך כתב:&lt;/p&gt;
&lt;dl&gt;&lt;dd&gt;ומהו? קורא שלוש פרשיות אלו... ומקדימין לקרות פרשת &quot;שמע&quot;, מפני שיש בה ייחוד השם ואהבתו ותלמודו, שהוא העיקר הגדול שהכל תלוי בו. ואחריה &quot;והיה אם שמע&quot;, מפני שיש בה ציווי על שאר כל המצות. ואחר כך פרשת ציצית, מפני שגם היא יש בה זכירת כל המצות... ושלוש פרשיות אלו על הסדר הזה – זו היא הנקראת &quot;קריאת שמע&quot;.&lt;/dd&gt;
&lt;/dl&gt;&lt;p&gt;עד כאן לשונו. ולבד ששטחיות לשונו משמע שכולן מן התורה, עוד זאת: דאם נאמר דרק פרשה ראשונה הוי מן התורה, או רק פסוק ראשון, למה לו לומר טעם על הקדמת הראשון מן השני? לימא משום דראשונה הוי מדאורייתא. וגם על השניה שקודמת לציצית, לימא משום שהשלישית היא דרבנן.&lt;/p&gt;
&lt;p&gt;ועוד: דידוע דרכו בכל חיבורו הגדול, שמבאר מהו דאורייתא ומהו דרבנן. ואי הוה סבירא ליה דאין כולן מן התורה, הוה ליה לבאר שזו היא דאורייתא וזו היא דרבנן. אלא וודאי דסבירא ליה דכולן מן התורה.&lt;/p&gt;
&lt;p&gt;והא דרבינו הקדוש לא קרא רק שמע ישראל (יג ב) משום דעל פי דין היה פטור לגמרי. שהרי אפילו העוסק בצרכי רבים פטור, כמו שכתבתי בסימן ע, כל שכן רבינו הקדוש שהיה מלמד תורה להתלמידים, כמו שכתב רש&quot;י שם. אלא דעם כל זה היה קורא פסוק ראשון, משום דאין בזה הפסק ללימוד התורה. וזה שבעמידה הוא רק פסוק ראשון, משום דבו צריך כוונה יתירא כמובן.&lt;/p&gt;
&lt;h3&gt;סימן נח סעיף יז&lt;/h3&gt;
&lt;p&gt;וזה שכתב רבינו הבית יוסף בסימן ס&quot;ג סעיף ו:&lt;/p&gt;
&lt;dl&gt;&lt;dd&gt;הקורא קריאת שמע – לא ירמוז בעיניו... בפרשה ראשונה שהיא עיקר קבלת מלכות שמים.&lt;/dd&gt;
&lt;/dl&gt;&lt;p&gt;עד כאן לשונו. – אין ראיה שהשאר הם דרבנן, דהא פירש הטעם משום שהיא עיקר קבלת מלכות שמים. כלומר: ובה מגונה זה, ולא בהשאר. ועוד: דבאמת הרמב&quot;ם לא כתב פרשה ראשונה, עיין שם (כמו שכתב שם המגן אברהם סעיף קטן י'). והרי מבואר שם דהאומנין קורין בראש האילן, ואינם צריכים לירד. ואי סלקא דעתך דיש פרשיות דרבנן, למה לא הקילו באומנים שלא יקראום, כמו שהקילו בברכת &quot;הטוב והמטיב&quot; בברכת המזון, כמו שכתבתי בסימן קצ&quot;א? אלא וודאי דבקריאת שמע כולן מן התורה.&lt;/p&gt;
&lt;p&gt;אך זה יש לדחות, דכיון דרשאי לעסוק במלאכה בפרק שני – אין בזה ביטול מלאכה. ועוד ראיה: מדהצריכו חכמים לדקדק בהתיבות שבכל הפרשיות, כמו שכתבתי בסימן ס&quot;א. ואי הוה דרבנן – לא הוה חשו לדקדק כל כך, כמו כל קריאת התורה שהוא מדרבנן ולא חשו כל כך כמו בקריאת שמע.&lt;/p&gt;
&lt;p&gt;ויותר תמוה לי: דאיך אפשר לומר שאין כולם מן התורה? דאם כן בריש פרק שני דתנן: למה קדמה שמע... – ואי רק &quot;שמע&quot; דאורייתא או פרשה ראשונה, מה צריך טעם לזה? וכמו שכתבתי על הרמב&quot;ם, פשיטא שאותה שמן התורה צריך להקדימה. וכן למאן דסבירא ליה דשני פרשיות דאורייתא ולא פרשת ציצית, למה צריך טעם שם על הקדמת &quot;והיה אם שמע&quot; ל&quot;ויאמר&quot;? עיין שם. אלא וודאי שכולן מן התורה.&lt;/p&gt;
&lt;h3&gt;סימן נח סעיף יח&lt;/h3&gt;
&lt;p&gt;שנו חכמים במשנה (ט ב):&lt;/p&gt;
&lt;dl&gt;&lt;dd&gt;הקורא מכאן ואילך לא הפסיד, כאדם הקורא בתורה.&lt;/dd&gt;
&lt;/dl&gt;&lt;p&gt;שהרי הוא כאדם שקורא אחד מכל הפרשיות שבתורה. ואף על פי שלא יצא ידי קריאת שמע, יש לו קיבול שכר כעוסק בתורה (רש&quot;י).&lt;/p&gt;
&lt;p&gt;ומפרש בגמרא: מאי &quot;לא הפסיד&quot;? לא הפסיד ברכות. כלומר: שיכול גם אחר זמן לברך &quot;יוצר אור&quot; ו&quot;אהבה רבה&quot; שלפני קריאת שמע, ו&quot;גאל ישראל&quot; שלאחר קריאת שמע.&lt;/p&gt;
&lt;p&gt;מיהו כתבו הרשב&quot;א והרא&quot;ש בשם רב האי גאון, דזהו רק עד שעה רביעית עד שליש היום, שהוא זמן תפילה. אבל לאחר זמן תפילה – אסור לומר הברכות. ואם בירך – הוי ברכה לבטלה, ועובר על &quot;לא תשא&quot;. וכן פסקו הטור והשולחן ערוך סעיף ו.&lt;/p&gt;
&lt;p&gt;אבל הרמב&quot;ם סוף פרק ראשון כתב דכל היום יכול לברך, עיין שם.&lt;/p&gt;
&lt;p&gt;ואינו מובן: דכיון ד&quot;לא הפסיד&quot; קאי אברכות, מהו &quot;כאדם הקורא בתורה&quot;? מה ענין ברכות לתורה? ולהגאון ניחא, דזה קאי על אחר שליש היום. אבל להרמב&quot;ם קשה וצריך עיון. והקורא בזמנה עדיף מקורא בתורה.&lt;/p&gt;
&lt;p&gt;(גמרא שם. ודע שתוספות ר&quot;י הקשו אלשון &quot;לא הפסיד&quot;, ותרצו לענין שיכול לקרות בעל פה, עיין שם. וצריך עיון גדול, דהא הגמרא מקשה ומתרץ לענין הברכות.)&lt;/p&gt;
&lt;h3&gt;סימן נח סעיף יט&lt;/h3&gt;
&lt;p&gt;ודע שלשון הטור כן הוא:&lt;/p&gt;
&lt;dl&gt;&lt;dd&gt;אף על פי שזמנה נמשך עד שעה שלישית, אם נאנס ולא קרא – יכול לקרותה עם ברכותיה כל שעה רביעית...&lt;/dd&gt;
&lt;/dl&gt;&lt;p&gt;עד כאן לשונו. ומשמע דלא התירו לו חכמים לקרות הברכות אלא דווקא כשנאנס. אבל אם ברצונו עבר זמן קריאת שמע – לא יברך. ורבינו הבית יוסף בספרו הגדול כתב דלא דווקא נקיט, עיין שם.&lt;/p&gt;
&lt;p&gt;ותמיהני: הא הרמב&quot;ם בפירוש המשנה כתב גם כן, וזה לשונו: לא הפסיד הברכות... וזה במי ששכח... עד כאן לשונו. וגם מלשונו בחיבורו סוף פרק ראשון משמע כן, שכתב:&lt;/p&gt;
&lt;dl&gt;&lt;dd&gt;הקורא אחר שלוש שעות ביום, אף על פי שהיה אנוס – לא יצא ידי חובת קריאת שמע בעונתה...&lt;/dd&gt;
&lt;/dl&gt;&lt;p&gt;עד כאן לשונו. ומה שהקשה רבינו הבית יוסף שם על הטור, דמנא לן לחלק בכך, עיין שם – לא ידעתי. דוודאי כל תקנת חכמים כן הוא, וכל שכן במצות עשה דאורייתא שעליה תיקנו חכמים הברכות. ואף שהברכות לא שייכים לקריאת שמע כמו שיתבאר, מכל מקום סוף סוף כך תיקנו. ובוודאי לא תיקנוה רק אם קיים כדין התורה, ולא בשעבר זמן קריאת שמע. ורק בנאנס התירו לו חכמים לקרותה גם אחר כך בברכותיה, ולא כשעבר בשאט נפש. וצריך עיון.&lt;/p&gt;
&lt;h3&gt;סימן נח סעיף כ&lt;/h3&gt;
&lt;p&gt;ודע דבירושלמי פרק שראשון דברכות (הלכות ה) מבואר דבציבור אין לקרות קריאת שמע כלל לאחר זמן קריאת שמע. והכי איתא התם:&lt;/p&gt;
&lt;dl&gt;&lt;dd&gt;רבי יוסי ורבי אחא נפקא לתעניתא. אתא ציבורא ומקרי שמע בתר תלת שעין. בעי רב אחא מחויי בידן. אמר ליה רבי יוסי: והלא כבר קראו אותה בעונתה. כלום קורין אותה אלא לעמוד בתפילה מתוך דברי תורה? אמר ליה: מפני ההדיוטות שלא יאמרו בעונתה הן קורין אותה.&lt;/dd&gt;
&lt;/dl&gt;&lt;p&gt;עד כאן לשונו. הרי שבציבור אסור לאחר זמן קריאת שמע.&lt;/p&gt;
&lt;p&gt;ומצאתי לרבינו הבית יוסף בספרו הגדול סימן מ&quot;ו שהביא זה, וכתב:&lt;/p&gt;
&lt;dl&gt;&lt;dd&gt;מדקאמר &quot;בעי למחויי&quot; – שמע מינה שלא מיחה.&lt;/dd&gt;
&lt;/dl&gt;&lt;p&gt;עיין שם, והוא דקדוק קל כמובן. ועוד כתב שלא ישמעו לנו אף אם נמחה בידם, עיין שם. וזהו וודאי כן הוא כידוע. וקצת ראיה לתירוצו הראשון, דשם מקודם הביא הירושלמי דביומי דרבי יוחנן הוה עבדין כן ולא מיחה בידם, עיין שם. אמנם אפילו אם נאמר כן, הא משמע להדיא דזהו רק כשכבר קראו אותה בעונתה כמו שהשיב לו רבי יוחנן.&lt;/p&gt;
&lt;p&gt;ואיך מצאנו ידינו ורגלינו בכל מדינותינו בימי הקיץ? והוא רחום יכפר עון. וצריך עיון גדול.&lt;/p&gt;
&lt;h3&gt;סימן נח סעיף כא&lt;/h3&gt;
&lt;p&gt;לקמן בסימן ק&quot;ח יתבאר דבתפילה אם היה אנוס שלא התפלל – יתפלל שתים בתפילה הסמוכה לה. ולכן יש אומרים דגם בקריאת שמע אם לא קראה ביום – מהני תשלומין בערבית, ויקרא ראשונה לחובה והשניה להתשלומין כשהיה אנוס ביום. וכן אם לא קרא בערבית – יש לה תשלומים ביום.&lt;/p&gt;
&lt;p&gt;ויש חולקים דלא דמי לתפילה, דרחמי היא ובכל עת יכול לבקש רחמים, מה שאין כן בקריאת שמע דבעינן שכיבה וקימה. ואיך יקרא לקימה בזמן שכיבה, ולשכיבה בזמן קימה? ועל זה נאמר: &quot;מעוות לא יוכל לתקון&quot;.&lt;/p&gt;
&lt;p&gt;ופשיטא שהברכות לא יברך (הגר&quot;ז). ומעולם לא שמענו להורות כדעה ראשונה.&lt;/p&gt;</extract></page></pages></query></api>