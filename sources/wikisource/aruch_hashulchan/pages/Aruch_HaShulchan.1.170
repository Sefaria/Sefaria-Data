<?xml version="1.0"?><api><query><normalized><n from="ערוך_השולחן_אורח_חיים_קע" to="ערוך השולחן אורח חיים קע" /></normalized><pages><page pageid="222439" ns="0" title="ערוך השולחן אורח חיים קע"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קע&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דברי מוסר ודרך ארץ שיתנהג האדם בסעודה&lt;/b&gt;&lt;/big&gt;&lt;br&gt;&lt;big&gt;ובו תשעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט&lt;/p&gt;
&lt;h3&gt;סימן קע סעיף א&lt;/h3&gt;
&lt;p&gt;אין לדבר באמצע האכילה, וכך אמרו חז&quot;ל בתענית (ה':): אין מסיחין בסעודה, שמא יקדים קנה לוושט ויבא לידי סכנה, דכשיוציא הקול נפתח אותו כובע שעל פי הקנה ונכנס בו המאכל ומסתכן (רש&quot;י).&lt;/p&gt;
&lt;p&gt;ונראה דבין מאכל למאכל מותר, אבל יש אומרים דגם בין מאכל למאכל אסור כל זמן שדעתו עוד לאכול, דכיון שהוא דבר סכנה חששו בכל עניין (פרישה). ואפילו בדברי תורה אין לדבר (מגן אברהם סק&quot;א), וכן משמע בתענית שם.&lt;/p&gt;
&lt;p&gt;ואין לשאול דהא תנן באבות (פרק ג'): &quot;כל שלחן שלא אמרו עליו דברי תורה - כא(י)לו אכלו מזבחי מתים&quot;, והסכימו רבים דבברכת המזון בלבד אין יוצאין, ואם כן היכא משכחת לה. דיש לומר דמשכחת לה לאחר אכילה, אי נמי קודם נטילת ידים כשמכין את עצמו לסעודה, אי נמי לאחר ברכת 'המוציא' דעדיין לא התחיל לאכול רק ה'המוציא' בלבד, ואצלינו יוצאים במה שאומרים 'על נהרות בבל' קודם ברכת המזון, ובשבת ויום טוב וראש חודש אומרים 'שיר המעלות בשוב וגו'. אמנם מי שיכול לקיים ללמוד דברי תורה ממש מה טוב.&lt;/p&gt;
&lt;h3&gt;סימן קע סעיף ב&lt;/h3&gt;
&lt;p&gt;וקשה למה אין נזהרין עכשיו בדין זה ומדברים בתוך האכילה, ויש מי שאומר דדווקא לדידהו שהיו אוכלים בהסיבה היתה חשש סכנה, שאז הוושט למעלה וקנה למטה ויכול המאכל ליכנס להקנה כשנפתח כמ&quot;ש, אבל אנחנו שיושבים בשיוי ואין הקנה למטה ליכא חשש (פרישה). ומיהו לא נזכר חילוק זה בשום מקום (שם), ועוד דאם כן בתענית שם למה לא השיב לו: 'היה לו לישב בשיוי ולהשיב' ע&quot;ש, ועוד דאפילו אם הקנה בשוה עם הוושט נראה גם כן שיכול ליפול המאכל לשם.&lt;/p&gt;
&lt;p&gt;ואולי סוברים דזה שאמרו אין מסיחין בסעודה זהו עניין ארוך כמו שאלה בדברי תורה כבתענית שם, דשאלה בדברי תורה אתי לאמשוכי בדברים הרבה, אבל להשיב איזה מילים לית לן בה, דאולי על ידי זה לא נפתח פי הקנה. ולכן באמת איזה עניין אין אנו מדברים באמצע האכילה, ורק בין תבשיל לתבשיל, ואין אנו חוששין לדעה שבסעיף א' דגם בין תבשיל לתבשיל אין לדבר, דבאמת לא נראה כן, ובאמצע האכילה מדברים מעט מעט.&lt;/p&gt;
&lt;p&gt;ועוד אפשר לומר דכיון דדשו ביה רבים 'שומר פתאים ד' (שבת סוף פרק י&quot;ח), וכן נראה עיקר, דלתירוץ הקודם יש סתירה מירושלמי פרק ו' דברכות, שאומר שלא להפסיק באכילה אפילו לומר 'אסוותא' למי שעיטש, וכמ&quot;ש הטור והשולחן ערוך, ומזה מבואר דאפילו מילה אחת אין לדבר באמצע אכילה.&lt;/p&gt;
&lt;h3&gt;סימן קע סעיף ג&lt;/h3&gt;
&lt;p&gt;איתא ביומא (ל'.): תנו רבנן: הלכה בסעודה אדם יוצא להשתין מים, כלומר שיצא מתוך הסעודה להשתין, נוטל ידו אחת ונכנס, אותה יד ששפשף בה הנצוצות שנפלו על רגליו (רש&quot;י), וצריך לברך 'על נטילת ידים' (מגן אברהם סק&quot;ב). וכשהוא נוטל לא יטול מבחוץ, אלא נוטל באופן שכולם ירגישו שנטל, כדי שלא יחשדוהו שלא נטל, ושמא ראה אחד ששפשף הנצוצות ויביאם לידי חשד (שם סק&quot;ג). ולכן אם באמת לא שפשף הנצוצות ולא נגע במקום הסתרים, אין צריך ליטול כלל. אבל אם עשה צרכיו לנקבים גדולים - בכל עניין צריך נטילה.&lt;/p&gt;
&lt;p&gt;וזה שאמרנו שלא יטול מבחוץ מפני החשד, זהו כשאינו רוצה לאכול עוד אלא לשתות, ובהשתייה אוכלין גם כן מעט, ובזה יחשדוהו שאינו מקפיד בזה ולא נטל ידיו. אבל אם צריך לאכול עוד, אז יכול ליטול אפילו מבחוץ, דבזה לא יחשדוהו, דהכל יודעים דלעניין זה כל אדם אסטניס ובוודאי נטל ידיו.&lt;/p&gt;
&lt;p&gt;ובגמרא שם איתא: &quot;אמר רב נחמן בר יצחק: ואנא אפילו לשתות נמי מידע ידעי דאנינא דעתאי&quot;, כלומר אסטניס אני ע&quot;ש. והטור והשולחן ערוך השמיטו זה, דאין לנו לדמות עצמינו להם, וכן הרמב&quot;ם בפרק ז' השמיט זה ע&quot;ש.&lt;/p&gt;
&lt;p&gt;ואם באמצע הסעודה יצא מהשלחן ודיבר עם חבירו והפליג, כלומר ששהה עמו הרבה בדברים חוץ להשלחן - נוטל שתי ידיו ונכנס, דכיון שהפליג שעה או שתים הסיח דעתו מסעודתו ולא נזהר לשמור ידיו, והן עסקניות (רש&quot;י). ונראה דאין צריך ברכה וגם 'המוציא' אין צריך, כמ&quot;ש בסימן קע&quot;ח (מגן אברהם סק&quot;ד). ובהפליג לעולם צריך ליטול באופן שירגישו, דבכאן וודאי יחשדוהו (שם סק&quot;ה).&lt;/p&gt;
&lt;p&gt;ודע דזה שנתבאר שצריך נטילה לשתייה היינו בתוך הסעודה, דיש חשש שמא יאכל גם כן, אבל בשתייה בלא סעודה - אין צריך נטילה, כלומר דאין שם דיני נטילת ידים, ואם ידיו אינם נקיות נוטלן איך שהוא ובלא ברכה.&lt;/p&gt;
&lt;h3&gt;סימן קע סעיף ד&lt;/h3&gt;
&lt;p&gt;איתא בברכות (מ&quot;ז.): &quot;שנים ממתינים זה לזה בקערה, שלושה אין ממתינים, הבוצע הוא פושט ידו תחילה וכו'”.&lt;/p&gt;
&lt;p&gt;ולכאורה נראה דהכי פירושו: שהאחד לא יתחיל לאכול קודם השני מהקערה, ומי יפשוט היד תחילה – הבוצע, ותיכף יפשוט השני. אבל אם השני עדיין אינו מוכן, גם הראשון לא יתחיל.&lt;/p&gt;
&lt;p&gt;אמנם רבינו הבית יוסף בספרו הגדול פירש בזה דרך אחר, והיינו שאם באמצע האכילה פוסק אחד מלאכול מהקערה כדי לשתות או עניין אחר, יפסיק חבירו גם כן מלאכול מהקערה עד שיגמור השתייה או העניין האחר, אבל אם הם ג' - אין פוסקין השנים בשביל האחד.&lt;/p&gt;
&lt;p&gt;ונראה דזהו כשאוכלין מקערה אחת, לכן מפני הדרך ארץ צריך לעשות כן, אבל כשכל אחד אוכל מקערה בפני עצמו לא שייך דין זה, ומכל מקום גם הפירוש שפרשנו וודאי כן הוא לדינא.&lt;/p&gt;
&lt;h3&gt;סימן קע סעיף ה&lt;/h3&gt;
&lt;p&gt;איתא בעירובין (נ&quot;ג:): &quot;אין משיירין פיאה באילפס, אבל משיירין פיאה בקערה&quot;. ופירש רש&quot;י: &quot;כשהשמש מערה מן האילפס לתוך הקערה אין דרך להניח באילפס כלום לצרכו, אבל כל אחד מניח פאה בקערה ומחזירה לשמש, והוא מאכל השמש&quot; עכ&quot;ל, וכן כתב הטור והשולחן ערוך בסעיף ג'.&lt;/p&gt;
&lt;p&gt;ואף על גב דצריך ליתן להשמש גם בעת התחלת האכילה, כמ&quot;ש בסימן הקודם, אך אז נותן לו משהו. ועוד דלאו בכל המאכלים כן הוא כמ&quot;ש שם, ובכאן מניחים לו הרבה, ובכל מין מאכל כן הוא. ואפילו אינו משמש בסעודה רק מבשל המאכל, ואפילו אין מזונותיו עליו, צריך לשייר למענו (מגן אברהם סק&quot;ח).&lt;/p&gt;
&lt;h3&gt;סימן קע סעיף ו&lt;/h3&gt;
&lt;p&gt;ודע דבמסכת דרך ארץ (פרק ו') תניא: &quot;מניחין פאה ממעשה אילפס ואין מניחין פאה ממעשה קדירה&quot;, דבמעשה אילפס נראה כרעבתן אם אינו משייר, ולא במעשה קדירה. והתוספות בעירובין שם הביאו להיפך: משיירין במעשה קדירה ולא במעשה אילפס, דבמעשה קדירה נראה כרעבתן ולא במעשה אילפס ע&quot;ש, ושם נראה דלאו משום כדי לשייר להשמש, אלא כן הוא ממדת דרך ארץ.&lt;/p&gt;
&lt;p&gt;ועכשיו נהגו שהאורח משייר מעט, ובעל הבית בביתו אינו משייר, ואולי גם כוונת הברייתא כן הוא, וכן משמע בגמרא ובמסכת דרך ארץ שהביאו זה לעניין הבא באכסניא ע&quot;ש. ואולי מפני זה נתפשט המנהג שהאורח משייר כשאינו משלם בעד סעודתו.&lt;/p&gt;
&lt;h3&gt;סימן קע סעיף ז&lt;/h3&gt;
&lt;p&gt;כתב הרמב&quot;ם בפרק ז': &quot;אין מסתכלין בפני האוכל ולא במנתו (בחלקו), כדי שלא לביישו&quot; עכ&quot;ל.&lt;/p&gt;
&lt;p&gt;ולא מצאתי זה בשום מקום, אך מסברא וודאי כן הוא. וזהו באורח שאוכל בחנם, דכשמביטים עליו או על חלקו נראה לו שמביטים עליו על מה שאוכל, ותניא בדרך ארץ זוטא (פרק ד'): &quot;תלמידי חכמים נאים בחבורה ואין עמי הארץ נאים בחבורה&quot;, כלומר שתלמידי חכמים יושבים בדרך ארץ ומדברים בדרך ארץ, ולא כן עמי הארץ, כלומר אנשים גסים שאין בהם דרך ארץ.&lt;/p&gt;
&lt;p&gt;ושם בפרק ה' תניא: &quot;מי שהוא תלמיד חכם לא יאכל מעומד ולא ילקלק באצבעותיו... לעולם יהא אדם יודע אצל מי הוא יושב ואצל מי הוא עומד ואצל מי הוא מיסב ואצל מי הוא מסיח... תלמידי חכמים ניכרין בכיסן בכוסן בכעסן ובעטיפתן, ויש אומרים אף בדיבור&quot; ע&quot;ש.&lt;/p&gt;
&lt;h3&gt;סימן קע סעיף ח&lt;/h3&gt;
&lt;p&gt;שנינו במסכת דרך ארץ פרק ו': &quot;הנכנס לבית, כל מה שיגזור עליו בעל הבית יעשה&quot;. ובפסחים סוף פרק ז' אמרינן: &quot;כל מה שיאמר לך בעל הבית - עשה חוץ מצא&quot;, שאם יאמר לו לצאת מהאכסניא אין צריך לצאת, כדאמרינן בערכין (ט&quot;ז:) שאין משנין אכסניא ע&quot;ש.&lt;/p&gt;
&lt;p&gt;ולא יהא אדם קפדן בסעודתו, כלומר שלא יתרגז ולא יכעוס, כי בני ביתו וכן האורחים קשה עליהם האכילה אז, דחוששים שמא מתרגז על אכילתן (עיין ט&quot;ז).&lt;/p&gt;
&lt;h3&gt;סימן קע סעיף ט&lt;/h3&gt;
&lt;p&gt;אמרינן סוף פרק ז' דפסחים: &quot;השותה כוסו בבת אחת הרי זה גרגרן, שנים דרך ארץ, שלושה הרי זה מגסי הרוח&quot;, ולכן יזהר מלשתות הכוס בבת אחת, ומיהו אם הכוס קטן יכול לשתות בבת אחת (שם).&lt;/p&gt;
&lt;p&gt;ואין שיעור לזה אלא הכל לפי המשקה ולפי האדם (עיין מגן אברהם סקי&quot;ג), וכן כוס גדול מאוד או משקה חריפה מאוד כמו יי&quot;ש חזק יכול לשתות אפילו בארבעה וחמישה פעמים. וכן אמרינן בבכורות (מ&quot;ד:): &quot;אין שותין מים בפני רבים&quot;, וכן הוא במסכת דרך ארץ זוטא פרק ו': &quot;בא לשתות ברבים הופך פניו לצד אחר וישתה&quot; ע&quot;ש. ולא נאה לאשה לשתות משקה, כי אם מעט כשרגילה בזה (כתובות ס&quot;ה: ועיין מגן אברהם סק&quot;ז).&lt;/p&gt;
&lt;h3&gt;סימן קע סעיף י&lt;/h3&gt;
&lt;p&gt;שנינו שם בסוף פרק ו': &quot;ולא ישתה שתי כוסות ויברך ברכת המזון, מפני שנראה כגרגרן&quot;, ולשון הטור כן הוא: &quot;ולא יביא ב' כוסות בסעודתו ויברך ברכת המזון, מפני שנראה כגרגרן&quot;. ולשון רבינו הבית יוסף בסעיף י&quot;א כלשון הברייתא, אלא שהוסיף 'בבת אחת' ע&quot;ש.&lt;/p&gt;
&lt;p&gt;ואין העניין מובן, דאם הכוונה שלא ישתה שני כוסות רצופים זה אחר זה, אם כן מה שייך ברכת המזון לזה, וכל מה שנאמר בזה אינו מספיק וצ&quot;ע. ודע דממדת דרך ארץ לסרב קצת כשמבקשין אותו לאכול או לשתות, ורק לגדול אין מסרבין ויעשה מיד.&lt;/p&gt;
&lt;h3&gt;סימן קע סעיף יא&lt;/h3&gt;
&lt;p&gt;איתא בביצה (כ&quot;ה:): לא יאכל אדם שום ובצל מראשו אלא מעליו, ואם אכל הרי זה רעבתן. ולא יאכל אדם דרך רעבתנות, והיינו שלא יאכל פרוסה גדולה כביצה. ואפילו אינו אוכלו כולו בבת אחת אלא אוחז בידו פרוסה גדולה ונושך, הרי זה גרגרן, לבד בשבת בברכת 'המוציא'. וכן לא ישוך פרוסה ויניחנה על השלחן כשהיא מנושכת, דהוא דבר המאוס.&lt;/p&gt;
&lt;p&gt;וכך שנינו במסכת דרך ארץ זוטא (פרק ו'): לא יהא אדם מיסב בפני מי שגדול ממנו, כלומר שאם אוכל עם אדם גדול לא ישב בהסיבה. בא לפרוס את הככר בוצע במקום הצלי, כלומר במקום הקשה, ואם בא לאכול את הצנון ובצל, אוכל ממקם העלין. ולא יטול את הככר ויתלוש בשיניו ויחזירנו על השלחן ע&quot;ש.&lt;/p&gt;
&lt;h3&gt;סימן קע סעיף יב&lt;/h3&gt;
&lt;p&gt;ודבר פשוט הוא שאין לעשות על השלחן דבר שאחרים מואסין בזה, כמו לרוק בחוזק הן מפה הן מחוטם, ולא יחטט השינים, שפותח פיו ואין האחר יכול לראות זה, וכן נפיחות מהגרון שקורין גרעבצי&quot;ן ידוע שמתמאסין בזה.&lt;/p&gt;
&lt;p&gt;וכן כל דבר המאוס אסור לעשות בפני חבירו אפילו שלא בשעת אכילה, כדאיתא בחגיגה (ה'.): &quot;כי האלקים יביא במשפט על כל נעלם&quot; (קהלת יב, יד), זה הרוקק בפני חבירו ונמאס בה&quot;, ובעירובין (צ&quot;ט.) איתא: &quot;כיח ורק בפני רבו - חייב מיתה”.&lt;/p&gt;
&lt;h3&gt;סימן קע סעיף יג&lt;/h3&gt;
&lt;p&gt;שנינו בפרק ז' ממסכת דרך ארץ: &quot;שנים שהיו יושבין על שלחן אחד, הגדול שבהן שולח יד תחילה ואחר כך הקטן, ואם שלח הקטן הרי זה גרגרן&quot;, ואפילו כל אחד אוכל בקערה שלפניו או במיני פירות שיש לכל אחד לפניו (ב&quot;ח ומגן אברהם סקי&quot;ז).&lt;/p&gt;
&lt;p&gt;ובפרק ח' שנינו: הנכנס לבית אל יאמר להם: 'תנו לי ואוכל' עד שיאמרו לו הם אכול, ואם נתנו לפניו לאכול אין צריך שיאמרו לו שיאכל. וראיה מאליעזר שאמר: &quot;לא אוכל עד אם וגו'”, והא עדיין לא אמרו לו לאכול, אלא כיון דכתיב: &quot;ויושם לפניו לאכול&quot; שוב אין צריך אמירה (מגן אברהם סקי&quot;ח). ונראה דזהו באוכל בחנם, אבל באכסניא כשמשלם מעות יכול לומר: 'תנו לי לאכול', וכן המנהג פשוט.&lt;/p&gt;
&lt;p&gt;עוד שנינו שם: &quot;מזגו לו את הכוס שוהה ושותה וכו'” ע&quot;ש (עיין ט&quot;ז סק&quot;ו ונראה דברכת 'המוציא' שאני).&lt;/p&gt;
&lt;h3&gt;סימן קע סעיף יד&lt;/h3&gt;
&lt;p&gt;עוד שנינו שם: &quot;לא יאמר אדם לחברו: 'בא ואכול מה שהאכלתני', שזו דרך הריבית&quot;. כלומר דהוה כפורע לו חובו ונראה כא(י)לו הלוה לו, ושמא יאכילהו יותר ויש בזה כחשש ריבית. אבל מותר לו לומר: 'בא ואכול עמי ואאכול עמך בפעם אחרת', ומותר לאכול עמו אחר כך אפילו בסעודה יותר גדולה, כיון שאין הכוונה לתשלומין אלא מדרך מריעות.&lt;/p&gt;
&lt;h3&gt;סימן קע סעיף טו&lt;/h3&gt;
&lt;p&gt;בסוף הוריות שנינו שיש מאכלים הקשים לשכחה, וחשיב שם לב בהמה חיה ועוף וזיתים, וכתבו דהאוכל זיתים בכוונה מוסיף זכירה (מגן אברהם סקי&quot;ט). וכתבו שהאריז&quot;ל היה אוכל עשבי דדברא שאין נזרעין על ידי אדם, לקיים: &quot;ואכלת את עשב השדה&quot; שנאמר לאדם הראשון אחר החטא (ועיין פסחים קי&quot;ח.).&lt;/p&gt;
&lt;h3&gt;סימן קע סעיף טז&lt;/h3&gt;
&lt;p&gt;עוד שנינו במסכת דרך ארץ (פרק ט'): לא יפרוס אדם פרוסה על גבי הקערה, אבל מקנח אדם קערה מפרוסה, דלא יפרוס שמא תפול מהפרוסה לתוך הקערה ותמאס, אבל בסוף האכילה יכול לקנח הקערה בהפרוסה.&lt;/p&gt;
&lt;p&gt;ולא ילקט אדם פירורין ויניחן על גבי שלחן, מפני שהוא ממחה (ממאס) דעתו של חבירו, ולא ישוך פרוסה ויתננה לפני חבירו או לתוך הקערה, לפי שאין דעת הבריות שוות, כלומר שיש שמאוס עליו דבר כזה.&lt;/p&gt;
&lt;p&gt;ולא ישתה מהכוס ויתן לחברו מפני סכנת נפשות, כלומר דיש טבעיות שאין יכולין לשתות משירים של חבירו, ושמא מפני הבושה יטול וישתה ויבא לידי סכנה, אבל כשנוטל מעצמו ושותה לית לן בה. ובצוואת ר&quot;א הגדול מזהיר מאוד שלא לשתות, מפני שיש בני אדם שיש להם מחלה, ויוצא הרוח לתוך הכוס ויש סכנה להשותה (ט&quot;ז סק&quot;ח).&lt;/p&gt;
&lt;p&gt;ולא ישתה כוס ויניחנו על השלחן, דשמא יש מי שנמאס בזה, אלא יאחזנו בידו עד שיבא השמש ויתננו לו. ועכשיו אין נזהרים בזה, לפי שברוב השלחנות אי אפשר להמתין על השמש, ואין דרכינו כן ולא ראינו מי שמקפיד בזה.&lt;/p&gt;
&lt;h3&gt;סימן קע סעיף יז&lt;/h3&gt;
&lt;p&gt;עוד שנינו שם: הנכנס לסעודה לא יקח חלקו ויתננו לשמש, שמא יארע דבר קלקלה בסעודה, אלא יטלנו ויניחנו לפניו ואחר כך יתננו לו. והכי פירושו: דהנה האורח יכול ליתן מחלקו להשמש, אבל שמא לא יספיק לבעל הבית ליתן לכל האורחים מפני שיתקלקל איזה דבר בסעודה, ולכן לא ימהר ליתן עד שיתחלקו כל החלקים, ואחר כך יתן אם ירצה (לבוש וט&quot;ז סק&quot;ט וטעמו של המגן אברהם סקכ&quot;ב דחוק ע&quot;ש).&lt;/p&gt;
&lt;p&gt;ואורחין הנכנסין אצל בעל הבית אינם רשאים ליטול מלפניהם וליתן לבנו או לעבדו של בעל הבית, אלא אם כן נטלו רשות מבעל הבית, ואין זה סתירה להדין הקודם, דלשמש המשמש בסעודה אין צריך ליטול רשות מבעל הבית (פרישה).&lt;/p&gt;
&lt;p&gt;ואמרינן בסנהדרין (כ&quot;ג.): &quot;נקיי הדעת שבירושלים לא היו מסובין בסעודה אלא אם כן יודעים מי מיסב עמהם&quot;, מפני שגנאי הוא לתלמיד חכם לישב אצל עם הארץ בסעודה.&lt;/p&gt;
&lt;h3&gt;סימן קע סעיף יח&lt;/h3&gt;
&lt;p&gt;תניא בריש פרק ז' דברכות: השמש שהיה משמש על שנים הרי זה אוכל עמהם אף על פי שלא נתנו לו רשות, דוודאי ניחא להו כדי שיצטרף לזימון. היה משמש על ג', אינו אוכל עמהם אלא אם כן נתנו לו רשות.&lt;/p&gt;
&lt;p&gt;ונראה לי דרק בשמש יכול להצטרף לשנים גם בלא רשותן, כיון דגם בלאו הכי צריכים ליתן לו כמו שנתבאר, אבל שיבא אדם מן השוק לאכול בלי דעתם וודאי אסור, דמי יימר דניחא להו ליתן לזר מאכילתם בשביל מצות זימון. וכשאוכלין דבר שאין שייך זימון גם השמש לא יאכל בלי רשות (ט&quot;ז סק&quot;י), ופשוט הוא.&lt;/p&gt;
&lt;h3&gt;סימן קע סעיף יט&lt;/h3&gt;
&lt;p&gt;אחר ששתית מן הכוס ונשאר בכוס לשתיית חבירך והוא רוצה לשתותו, אם הוא יין תקנח מקום נשיקת הפה להכוס משום מיאוס, ולא תשפוך קצת יין, משום 'בל תשחית', אלא אם כן חבירו אינו רוצה לשתות באופן אחר. אבל אחר שתיית מים שפוך מהם דרך שם, וכן המנהג לשפוך קצת.&lt;/p&gt;
&lt;p&gt;ואחר כל אכילתך אכול מלח ואחר כל שתייתך שתה מים, וזהו כשלא היה מלח בפת או בהמאכלים שאכל, וכן לא שתה משקה שיש בו מים, אבל בלאו הכי ליכא למיחש. וכן נוהגין שלא ליזהר באכילת מלח ושתיית מים מטעם זה.&lt;/p&gt;</extract></page></pages></query></api>