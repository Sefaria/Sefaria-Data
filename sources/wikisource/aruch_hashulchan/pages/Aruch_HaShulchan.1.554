<?xml version="1.0"?><api><query><normalized><n from="ערוך_השולחן_אורח_חיים_תקנד" to="ערוך השולחן אורח חיים תקנד" /></normalized><pages><page pageid="5851" ns="0" title="ערוך השולחן אורח חיים תקנד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקנד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דברים האסורים בתשעה באב&lt;/b&gt;&lt;/big&gt;&lt;br&gt;&lt;big&gt;ובו עשרים ושנים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב&lt;/p&gt;
&lt;h3&gt;סימן תקנד סעיף א&lt;/h3&gt;
&lt;p&gt;תשעה באב אסור באכילה, ושתייה, ורחיצה וסיכה, ונעילת הסנדל, ותשמיש המטה. ואסור לקרות בתורה נביאים וכתובים, ולשנות במשנה ובמדרש ובגמרא, והלכות ואגדות, משום שנאמר (תהלים יט ט): &quot;פקודי ד' ישרים משמחי לב&quot;.&lt;/p&gt;
&lt;p&gt;ותינוקות של בית רבן – בטילים בו. ויש להבין בטעם איסור תינוקות: אי משום שמחה – בודאי לית להו שמחה כשלומדים. ובמדרש על פסוק &quot;יסעו מהר ד'&quot; אומר: כתינוק הבורח מבית הספר.&lt;/p&gt;
&lt;p&gt;ויש מי שאומר דטעם האיסור: מפני המלמד שהוא שמח בהלימוד (ט&quot;ז סעיף קטן א). ואינו מובן כלל, דאיך אם כן מבטלין לימוד תינוקות של בית רבן בשביל שמחת המלמד? והרי באבלות קיימא לן דכשהמלמד אבל – צריך ללמוד עם התינוקות, מפני ביטול תורה של תינוקות של בית רבן, כממו שכתוב ביורה דעה סימן שפד. ועוד: דידוע שגם המלמדים מצטערין הרבה להסבירם, ולכן שכרן גדול מאד, כדאיתא בבבא בתרא (ח ב).&lt;/p&gt;
&lt;h3&gt;סימן תקנד סעיף ב&lt;/h3&gt;
&lt;p&gt;ועוד דבשלהי תענית (ל א) פליגי רבי מאיר ורבי יהודה: דרבי מאיר מתיר לקרות ולשנות במקום שאינו רגיל, מפני שבזה יש לו צער להבין, ורבי יהודה אוסר. והלכה כרבי יהודה. ולגירסת הרי&quot;ף והרא&quot;ש פליגי גם כן בתינוקות של בית רבן, דרבי מאיר מתיר ורבי יהודה אוסר, וגם כן הלכה כרבי יהודה.&lt;/p&gt;
&lt;p&gt;ויש להבין מאי טעמא דרבי יהודה, דאוסר במקום שאינו רגיל. הא וודאי צער הוא לו! ויש מי שכתב דטעמו מפני שאחר כך ישמח כשיבין (שם סעיף קטן ב). אבל אם כן, באיזה סברא נחלקו בתינוקות, דבתינוקות לא שייך שישמחו אחר כך? ועוד: איך מתיר רבי מאיר? הא למלמד הוי שמחה בשעת מעשה, לסברא הקודמת בסעיף א.&lt;/p&gt;
&lt;h3&gt;סימן תקנד סעיף ג&lt;/h3&gt;
&lt;p&gt;ולכן נראה לעניות דעתי דהעניין כן הוא: דוודאי גם בלימוד התורה יש שמחה, וגם צער ביגיעת התורה, אף להיותר גדול. כי אין סוף לעומק תורתנו הקדושה.&lt;/p&gt;
&lt;p&gt;אמנם עיקר עסק התורה משמח את הנפש הישראלי, אף שיש לו צער ויגיעה בשעת מעשה. ורבי מאיר סבירא ליה דדבר חדש, וכן תינוקות ומלמדיהן, כיון שיש להם בשעת מעשה קצת צער – מותרים ללמוד. ורבי יהודה סבירא ליה דאין הצער שוה בעיקר שמחת הנפש כשלומדת תורת ה', אף על פי שאינו שמח שמחת הגוף בפועל, מכל מקום הנפש הישראלי שמח מזה.&lt;/p&gt;
&lt;p&gt;וזהו כמו שהסביר הרמב&quot;ם ז&quot;ל בפרק שני מגירושין, בעניין &quot;כופין אותו עד שיאמר רוצה אני&quot;: מפני שכל נפש מישראל רוצה באמת לעשות רצון קונו, אף שאין הגוף רוצה, עיין שם.&lt;/p&gt;
&lt;p&gt;האמנם בדברים הרעים מותר ללמוד, מפני שגם לנפש יש צער מצרות ישראל. ולכן אף גם שבדברים הרעים הוי תורה ושמחה, מכל מקום הצער מבטל השמחה, ולכן מותר. אבל צער של הלימוד עצמו – אינו מבטל שמחת הנפש מלימוד התורה.&lt;/p&gt;
&lt;h3&gt;סימן תקנד סעיף ד&lt;/h3&gt;
&lt;p&gt;ולפי זה אני אומר דהנה מפרשי השולחן ערוך כתבו דאפילו בדברים הרעים – אין מותר רק לקרות, ולא להעמיק ולפלפל בהן (ט&quot;ז סוף סעיף קטן ב, ומגן אברהם סעיף קטן ה). ובאמת הדבר קשה מאוד לתלמיד חכם הלומד, שבעל כרחו השכל יחשוב קושיא ותירוץ, וכיוצא בזה.&lt;/p&gt;
&lt;p&gt;אך לפי מה שכתבתי אתי שפיר, דוודאי טעם ומתיקות התורה יש בכל דברי תורה, אף בדברים הרעים, אלא שהצער מבטל השמחה. אם כן, אף אם מחדש איזה חידוש, עם כל זה לא נתבטל הצער של הצרות.&lt;/p&gt;
&lt;p&gt;(ומה שמצויין במגן אברהם שם, דמהרי&quot;ל כתב כן, אדרבא הב&quot;י הביא בשמו דעל ידי עיון עדיף טפי, שמצטער בעיונו, עיין שם. רק בשם הר&quot;פ כתב דבפירוש איוב אין לעיין, דהוא עמוק טפי, וסברא אסור, עיין שם. ומזה אין ראיה, דאיוב הוא חקירה עמוקה. וגם זה, שום אחד מהפוסקים לא הזכיר זה, וגם בשולחן ערוך פסק להיפוך.)&lt;/p&gt;
&lt;h3&gt;סימן תקנד סעיף ה&lt;/h3&gt;
&lt;p&gt;ומה המה דברים הרעים? ספר איוב, ודברים הרעים שבירמיה השייכים לישראל; ודברי נחמות שבהם – מדלג. וכן הרעות של עמון ומואב ושארי אומות – מדלג.&lt;/p&gt;
&lt;p&gt;ויראה לי דכן דברים הרעים שבשארי נביאים – מותר לקרות. ומה שהש&quot;ס חשיב רק ירמיה – משום דבירמיה יש הרבה דברים רעים.&lt;/p&gt;
&lt;p&gt;וכן מגילת איכה, ומדרש איכה, ופרק &quot;אלו מגלחין&quot;, דרובו בהלכות אבלות. ואף שיש שם גם דיני הרחקות ונזיפות – אך גם הם כאבלות.&lt;/p&gt;
&lt;p&gt;ומותר ללמוד פירושי איכה ואיוב.&lt;/p&gt;
&lt;p&gt;וכן יש מי שאוסר ללמוד על ידי הרהור, דאף על גב דקיימא לן: הרהור לאו כדיבור דמי – מכל מקום שמחה איכא.&lt;/p&gt;
&lt;p&gt;ואין לשאול על מה שאנו מסיימין אחר קינות בפסוקי נחמה: &quot;תרחם ציון...&quot;, &quot;שבתי לירושלים...&quot;, &quot;ביתי יבנה בה...&quot;, &quot;עוד תפוצנה ערי מטוב...&quot; – אמנם זהו כעין תפלה בעלמא, ולא לשם לימוד, והוי כמו שמתפללין &quot;ותחזינה עינינו...&quot; וכיוצא בזה.&lt;/p&gt;
&lt;p&gt;ואין להורות הוראה – רק הצריכה לשעתה. ופשיטא שאין לדון דין תורה ביום המר הזה. ומכל מקום, אם הבעלי דינים נחוצים לדרכם – יכול לדון להם אחר חצות היום, וכל שכן אם הדבר נוגע לדבר מצוה. והכל לפי ראות עיני המורה.&lt;/p&gt;
&lt;h3&gt;סימן תקנד סעיף ו&lt;/h3&gt;
&lt;p&gt;בתפלה אין שום שינוי, דבתורה אסור ולא בתפלה, לבד ברכת &quot;שעשה לי כל צרכי&quot; שיש אומרים שאין לאומרה בתשעה באב ויום הכיפורים, מפני שהולכין יחף. אבל כל סדר התפלה – יתפללו כמו בכל יום.&lt;/p&gt;
&lt;p&gt;ואפילו פרשת עקדה, ופרשיות הקרבנות, ומשנת &quot;איזהו מקומן&quot;, וברייתא דרבי ישמעאל, וכן שירת הים – אף על פי שהם דברי תורה, מכל מקום כיון שהם מסדר התפלה אינו כלימוד תורה.&lt;/p&gt;
&lt;p&gt;אבל אמירת תהלים לאחר התפלה, ושיר היחוד, במקום שנהגו בכל יום לאמרם – לא יאמרו. ויש אומרים זה במנחה, כיון שהם דרך בקשה (מגן אברהם סעיף קטן ו).&lt;/p&gt;
&lt;p&gt;וכתב רבינו הרמ&quot;א בסימן תקנד סעיף ד: דמותר לחזור הפרשה בתשעה באב; עד כאן לשונו. ואם כוונתו על פרשת השבוע – הוא דבר תימה, אם לא כשחל בשבת, דהוי כסדר היום.&lt;/p&gt;
&lt;p&gt;(וכן כתב המגן אברהם סעיף קטן ז, והאליהו רבה דלא כט&quot;ז סעיף קטן ג.)&lt;/p&gt;
&lt;h3&gt;סימן תקנד סעיף ז&lt;/h3&gt;
&lt;p&gt;עוברות ומניקות – מתענות ומשלימות בתשעה באב, כדרך שמתענות ומשלימות ביום הכיפורים.&lt;/p&gt;
&lt;p&gt;אבל בשלושה צומות אחרות – פטורות מלהתענות, וכל שכן בתענית אסתר, ולא יחמירו על עצמן. ואף על פי כן ראוי שלא יאכלו להתענג במאכל ומשתה, אלא כדי קיום הולד; וכן כל מי שאינו יכול להתענות.&lt;/p&gt;
&lt;p&gt;ואפילו בתשעה באב, אם הן חלושות שקרוב שיפלו לחולי, אף בלא סכנה – אין להן להתענות. וזה הוא ההפרש בין תשעה באב ליום הכיפורים, דביום הכיפורים אין לאכול רק במקום סכנה, ובתשעה באב – אפילו שלא במקום סכנה, דבמקום חולי לא גזרו רבנן.&lt;/p&gt;
&lt;p&gt;ולכן כתב הטור בשם הרמב&quot;ן, וכן רבינו הבית יוסף בסימן תקנד סעיף ו, דחיה כל שלושים יום, וכן חולה שהוא צריך לאכול – אין צריך אומד, אלא מאכילין אותו מיד, דבמקום חולי לא גזרו רבנן; עד כאן לשונו.&lt;/p&gt;
&lt;p&gt;ואפילו הוא חולי שאינו מוטל במטה - דאלו מוטל במטה גם ביום הכיפורים אינו מתענה, דכל שמוטל במטה הוא בסכנה, כדמוכח בשבת (לב א), עיין שם, ויתבאר בסימן תריח בסייעתא דשמיא. אבל בעלי מיחושים בעלמא – מתענים.&lt;/p&gt;
&lt;p&gt;כללו של דבר: כל שהוא בגדר חולה – אינו מתענה בתשעה באב, וכל שאינו בגדר חולה – מתענה. וסתם עוברות ומיניקות – מתענות, אלא אם כן חלושות, וקרובות לחולי. וקטנים – אינם מתענים כלל בתשעה באב, אפילו תענית שעות. ומי שהיה חסר דיעה ונתרפא, ומשתבח מיום ליום – לא יתענה בתשעה באב, ולא ימנע את עצמו מבשר ויין (מגן אברהם סעיף קטן ח, בשם מהרי&quot;ל) עד שיתרפא לגמרי, דהתענית ישיבנו לחסרון דעתו, וכן מניעת בשר ויין, וכל מה שצריך אפילו משארי עינויים, כמו רחיצה וסיכה, ונעילת הסנדל, כי צריך הרבה שמירה.&lt;/p&gt;
&lt;p&gt;(פחות מכשיעור לא שייך בתשעה באב, שהוא מדרבנן.)&lt;/p&gt;
&lt;h3&gt;סימן תקנד סעיף ח&lt;/h3&gt;
&lt;p&gt;ורבינו הרמ&quot;א כתב בסימן תקנד סעיף ו על חיה וחולה, וזה לשונו: ומיהו נוהגות להתענות כל זמן שאין להן צער גדול שהיה לחוש לסכנה, והמיקל לא הפסיד; עד כאן לשונו. כלומר: שמחמירות על עצמן כביום הכיפורים, דכל שאין סכנה בדבר – מתענות. ויש שפוסקים כן, דלאחר שבעה – היולדת מתענה, אם לא שאמרה צריכה אני. ויש חולקים בזה (עיין ט&quot;ז סעיף קטן ד, ומגן אברהם סעיף קטן ט, ואליהו רבה סעיף קטן ח, ושערי תשובה סעיף קטן ז).&lt;/p&gt;
&lt;p&gt;ואולי זהו בימיהם, שהדורות היו בריאים וחזקים. אבל עכשיו – חלילה להיולדת להתענות בתשעה באב תוך שלושים, כי עדיין חלושה היא, והיא ממש כחולה. ולכן אין להניחן להתענות בתשעה באב.&lt;/p&gt;
&lt;h3&gt;סימן תקנד סעיף ט&lt;/h3&gt;
&lt;p&gt;רחיצה אסורה בתשעה באב, בין בחמין בין בצונן. ואפילו להושיט אצבעו במים – אסור.&lt;/p&gt;
&lt;p&gt;וטבילה של מצוה לאשה – לא שייך בתשעה באב, דאסורים בתשמיש. אך בזמן הקדמון, שהיו שומרים טבילה בזמנה, והוי מצוה – והיו טובלות. אמנם עתה ליכא טבילה בזמנה, מפני ספק זיבות, ולכן אסורות לטבול בתשעה באב.&lt;/p&gt;
&lt;p&gt;והאשה שצריכה טבילה במוצאי תשעה באב – תרחוץ ותחוף ערב תשעה באב, ובלילה במוצאי תשעה באב תחוף מעט, כדי שתהא סמוך לחפיפה טבילה, ותטבול, כמו שכתבתי ביורה דעה סימן קצט. וגם רוחצות מעט במוצאי תשעה באב, וכן נהגו.&lt;/p&gt;
&lt;h3&gt;סימן תקנד סעיף י&lt;/h3&gt;
&lt;p&gt;ולתפילה מותר לרחוץ ידיו, דהוי כטבילת מצוה.&lt;/p&gt;
&lt;p&gt;וכן מי שנכנס לבית הכסא, או השתין – צריך ליטול ידיו מפני הנקיות, שהרי צריך לברך &quot;אשר יצר&quot;. מיהו לא ירחוץ כל היד, אלא לפי מה שצריך להעביר הלכלוך.&lt;/p&gt;
&lt;p&gt;ואפילו שלא לצורך תפלה וברכה, אלא שהיו ידיו מלוכלכות בטיט ובצואה, ורוחץ כדי להעבירם – מותר.&lt;/p&gt;
&lt;p&gt;כללו של דבר: כל רחיצה שאינה של תענוג – מותר בתשעה באב. ולכן נשים המבשלות בתשעה באב, וצריכות לרחוץ בידיה איזה מאכל – רוחצת ואינה חוששת, כיון שאינו לתענוג (אליהו רבה סעיף קטן י).&lt;/p&gt;
&lt;h3&gt;סימן תקנד סעיף יא&lt;/h3&gt;
&lt;p&gt;ונוטל אדם ידיו שחרית כשעומד ממטתו, דסתם ידים מלוכלכות הן. ולא יטול כל היד, אלא עד קשרי אצבעותיו.&lt;/p&gt;
&lt;p&gt;ולאחר שנטל ידיו, ועדיין הן לחות קצת לאחר הנגובה – מותר לו להעבירן על גבי עיניו. דפניו – אסור לרחוץ, רק העינים בידים לחות קצת – מותר.&lt;/p&gt;
&lt;p&gt;אך אם היה לפלוף בעיניו, ודרכו לרוחצם במים – רוחץ עד שמעביר הלפלוף, דזהו כטיט וכצואה שרוחץ כדרכו. ואינו חושש, כיון שאין זה לתענוג, אלא לנקות את העינים מלפלופן.&lt;/p&gt;
&lt;h3&gt;סימן תקנד סעיף יב&lt;/h3&gt;
&lt;p&gt;וההולך להקביל פני רבו, או אביו, או מי שגדול ממנו; או שהולך לצרכי מצוה – עובר במים עד צוארו אם הדרך כן היא, ואינו חושש כיון שאינו לתענוג. ואפילו בחזרה מדרכו – מותר, דאם לא תתיר לו בחזרה – גם הוא לא ילך, וימנע ממצוה.&lt;/p&gt;
&lt;p&gt;וכן ההולך לשמור פירותיו שלא יגנבום, או שמוכרח למוכרם, וכיוצא בזה, או שהולך למסחרו – עובר עד צוארו במים, ואינו חושש כיון שאינו לתענוג. אבל בחזרתו – אסור, דבזה לא שייך לומר דאם לא תתיר לו חזרה אף הוא לא ילך, דוודאי ילך משום הפסד ממונו. וגם כשלא ילך – מה איכפת לנו?&lt;/p&gt;
&lt;p&gt;וכן הבא מן הדרך, ורגליו כהות – מותר לרוחצם במים, כיון שהוא להסיר צער בלבד, ולא לשם תענוג. וכל שאינו לתענוג – מותר, כמו שכתבתי.&lt;/p&gt;
&lt;h3&gt;סימן תקנד סעיף יג&lt;/h3&gt;
&lt;p&gt;איתא ביומא (עח א) על אחד מהחכמים, שמטפחת היתה לו, והיה שורה אותה במים בערב תשעה באב, ולמחר מעבירה על גבי עיניו, ומקנח בה פניו ידיו ורגליו, עיין שם. וכיוצא בזה אומר שם על יום הכיפורים. והרמב&quot;ם ז&quot;ל ביום הכיפורים מביא זה בפרק שלישי (הלכה ה) משביתת עשור. &lt;font size=&quot;1&quot;&gt;( פ&quot;ג מהל' שביתת עשור ה&quot;ה )&lt;/font&gt;.&lt;/p&gt;
&lt;p&gt;ולעניין תשעה באב – לא הביא זה. אבל הטור בסימן תריג בהלכות יום הכיפורים הביא זה, ובכאן גם כן הביא זה.&lt;/p&gt;
&lt;p&gt;ונראה דדעת הרמב&quot;ם, משום דדבר זה מיישב לבו של אדם, ולכן ביום הכיפורים, שהוא יום קדוש, וצריכא צילותא דדעתא – נכון לעשות כן. אבל בתשעה באב – כל מה שדעתו מבולבלת טוב יותר, כיון שהוא יומא דצערא. ובגמרא, מי שעשה כן גם בתשעה באב – לפי שהיה אסטניס גדול, ולא היה יכול לחיות בלא זה, ולא בסתם בני אדם.&lt;/p&gt;
&lt;p&gt;וכן משמע מלשון הטור שם, שזהו כדי ליישב הדעת, עיין שם. והטור סבירא ליה דגם עתה יש אניני הדעת שצריכין לכך, וכן הביאו רבינו הרמ&quot;א בסימן תקנד סעיף יד. ולדבריהם: מוציאה מן המים בלילה, עד שביום היא כנגובה, ורק בלחלוחית קצת. וכתבו דבכי האי גוונא – אפילו לתענוג שרי, עיין שם. והוא פלא, דאיך מותר בתשעה באב לתענוג? וצריך לומר דלאו תענוג ממש הוא, אלא להסיר שיעמומו. וצריך עיון.&lt;/p&gt;
&lt;h3&gt;סימן תקנד סעיף יד&lt;/h3&gt;
&lt;p&gt;סיכה אסורה בתשעה באב, בין סיכת הראש בין סיכת הגוף.&lt;/p&gt;
&lt;p&gt;וכל זה הוא סיכה של תענוג. אבל מי שיש לו חטטין בראשו, או צרעת על גופו, וצריך לסוך – סך כדרכו ואינו חושש, כיון שאין הכוונה לשם תענוג. וכן לחוף ראשו במסרק – מותר, שגם זה אינו לשם תענוג, אלא כדי שלא יצטרך להתחכך בראשו, כידוע. אבל אסור לרחוץ השיער אפילו במעט מים, אלא יחופם יבישים, אם צריך ומוכרח לכך.&lt;/p&gt;
&lt;h3&gt;סימן תקנד סעיף טו&lt;/h3&gt;
&lt;p&gt;נעילת הסנדל – אסור דווקא של עור. אבל של בגד, או של עץ, או של שעם והם קליפי עץ, או של גמי – מותר. ושל עץ, או גמי, או שעם, ומחופה עור – אסור. וכן בתי שוקיים שמקצתן מחופין עור – אסור.&lt;/p&gt;
&lt;p&gt;והנה אצלינו הולכין בקאלאסי&quot;ן, שהם של איזה מין שנראה כעור, ואינו מעור אלא מאיזה מין דבק. וקורין לזה רוזינ&quot;י, ונראה שהוא מין דבק. וחששתי שעל פי רוב, דבק הוא מעור שלוק, ואולי דינו כעור. אך כיון שנשלקו – נתבטלו משמם הקודם, כמו לחם כשנשלק – נתבטל מתורת לחם. והכא נמי כן הוא.&lt;/p&gt;
&lt;p&gt;ואף על גב דבישול בעור אדרבא מקשה אותו, כדמשמע בשבת (עט א) – זהו בבישול בלבד. אבל הדבק הוא בישול ונימוח, ובזה וודאי נתבטל משמו הקודם. והרי אפילו קלף, שהוא העור בשלימות, אלא שעיבדוהו וגררוהו – נשתנה בכל דיניו מעור, וכל שכן בכי האי גוונא.&lt;/p&gt;
&lt;p&gt;ומיהו, מנעלים של קלף – וודאי אסור, כיון שהם עור ממש.&lt;/p&gt;
&lt;h3&gt;סימן תקנד סעיף טז&lt;/h3&gt;
&lt;p&gt;וכן האבל והמרוחק – אסורים בנעילת הסנדל, כמו בתשעה באב.&lt;/p&gt;
&lt;p&gt;ואם היו מהלכין בדרך – נועלין, כי קשה לילך בדרך בלא סנדל, וכשיגיעו לעיר יחלוצו. אבל לשדה סמוך לעיר, או לבית הקברות – אסור במנעל.&lt;/p&gt;
&lt;p&gt;ובמקום שדרים בעיר עם האומות – לא יחלוצו כי אם ברחוב היהודים. וכן נהגו בזמן הקדמון, שרחוב היהודים היתה מיוחדת. ועכשיו שדרין מעורבין, אם יש הרבה מהם כמו בעיירות גדולות – יש להקל, ועכשיו מקילין הרבה מטעם זה. אך זה אינו רק בעיירות גדולות, ולא בקטנות.&lt;/p&gt;
&lt;p&gt;ופשוט הוא, דכשיורד גשמים בתשעה באב – רשאי לנעול הסנדל. ואף על גב דגבי יום הכיפורים אין היתר רק לאסטניס, כמו שיתבאר בסימן תריד, מכל מקום בתשעה באב דרבנן – מותר לכל.&lt;/p&gt;
&lt;h3&gt;סימן תקנד סעיף יז&lt;/h3&gt;
&lt;p&gt;יש מי שאומר שלא יישן בליל תשעה באב עם אשתו במטה אחת. ונכון הדבר משום לך לך אמרינן לנזירא. ונכון שלא יגע בה בלילה, אבל ביום – אין לחוש. וגם בלילה אין לחוש, רק לעולי ימים.&lt;/p&gt;
&lt;p&gt;ומעולם לא נזהרו בזה, דישראל לא חשידי חס ושלום. ושבת שחל בו תשעה באב ונדחה, כמו שמותר באכילה ושתייה – כמו כן מותר בתשמיש המטה. ויש אוסרין בתשמיש המטה, וכן נוהגין. והשמש מכריז לאחר תפלת ערבית: דברים שבצנעא נוהג.&lt;/p&gt;
&lt;p&gt;ואם היה ליל טבילה – מחוייב לשמש, דכן עיקר לדינא (עיין מגן אברהם סעיף קטן כ, ואליהו רבה סעיף קטן יט). וכמדומה שכן המנהג, דכן דעת רוב הפוסקים. ואין אומרים &quot;צדקתך צדק&quot; במנחה בשבת שחל בו תשעה באב, או שתשעה באב ביום ראשון. ולעניין &quot;אב הרחמים&quot; – יש אומרים, ויש שאינם אומרים, ויעשו כמנהגם.&lt;/p&gt;
&lt;h3&gt;סימן תקנד סעיף יח&lt;/h3&gt;
&lt;p&gt;שאילת שלום – אסור בתשעה באב, דאינו יום של שלום, כמו באבל, כמו שכתוב ביורה דעה סימן שפה.&lt;/p&gt;
&lt;p&gt;ושם יש אומרים דשאילת שלום שלנו – לא מקרי שאילת שלום. אבל מהירושלמי שהביא הטור שם, משמע להדיא דאמירת &quot;שלום עליכם&quot; הוה שאילת שלום, ולכן אין להקל (מגן אברהם סעיף קטן כא).&lt;/p&gt;
&lt;p&gt;והדיוטות שאינם יודעים הדין, ונותנים שלום – מחזירים להם בשפה רפה ובכובד ראש. אבל שלא להשיבו כלל – אין נכון, כדי שלא יתבייש.&lt;/p&gt;
&lt;p&gt;וכן אין לילך ולטייל בתשעה באב בשוק וברחוב, דהטיול בעצמו אסור בתשעה באב. ולבד זה, עוד בנקל לבא לידי שחוק וקלות ראש, והיתול וליצנות.&lt;/p&gt;
&lt;p&gt;אלא בתשעה באב, כשאינו מוכרח לצאת – ישב בפינת ביתו בעצבות. ואם מוכרח לילך – ילך בראש כפוף, וימהר לעשות מה שצריך, וישוב לביתו מהר.&lt;/p&gt;
&lt;p&gt;וגם יש למנוע ההולכים לבית הקברות, כי הולכים בחבורות, ואין הדבר כדאי, והיראים נמנעים מזה.&lt;/p&gt;
&lt;p&gt;וכן לומר בתשעה באב &quot;צפרא דמרי טב&quot;, ובלשונינו &quot;גוט מארגין&quot; – אין לומר בתשעה באב.&lt;/p&gt;
&lt;h3&gt;סימן תקנד סעיף יט&lt;/h3&gt;
&lt;p&gt;תנן בפסחים (נד ב): מקום שנהגו לעשות מלאכה בתשעה באב – עושין, ומקום שנהגו שלא לעשות – אין עושים.&lt;/p&gt;
&lt;p&gt;והטעם: כדי שלא יסיחו דעתם מאבלות (רע&quot;ב). ולפי זה, גם בלילה אסור (מגן אברהם סעיף קטן כג). וכן מבואר מרש&quot;י פסחים שם, עיין שם. אבל בתענית (יג ב) לא פירש רש&quot;י כן, עיין שם.&lt;/p&gt;
&lt;p&gt;ומלאכה שאין בה שהייה – מותר (שם). ובכל מקום תלמידי חכמים בטילין, דתלמידי חכמים אין עושין מלאכה אף במקום שנהגו לעשות. וכל הרוצה לעשות עצמו תלמיד חכם לעניין זה – עושה, ולא אמרינן דמיחזי כיוהרא, משום דהרואה אומר שאין לו מלאכה לעשות.&lt;/p&gt;
&lt;h3&gt;סימן תקנד סעיף כ&lt;/h3&gt;
&lt;p&gt;ואפילו במקום שנהגו שלא לעשות – מותר לעשות על ידי אינו יהודי, אבל לא בדבר מפורסם כבניין, וכיוצא בו (שערי תשובה בשם כנסת הגדולה).&lt;/p&gt;
&lt;p&gt;ופרקמטיא להרויח ולהשתכר – הוי כמו מלאכה, ובמקום שנהגו שלא לעשות – אין עוסקים. גם כן בסחורה, וישיבת חנויות.&lt;/p&gt;
&lt;p&gt;ובמקום שנהגו לעשות – מותר, אלא שממעטין במשא ומתן, שהרי אפילו משנכנס אב – ממעטין במשא ומתן, כמו שכתבתי בסימן תקנא. ואפילו לפי מה שכתבתי שם דאינו אלא משא ומתן של שמחה, מכל מקום בתשעה באב וודאי דממעטין בכל משא ומתן.&lt;/p&gt;
&lt;h3&gt;סימן תקנד סעיף כא&lt;/h3&gt;
&lt;p&gt;ובמדינתינו המנהג: עד חצות היום שלא לעשות מלאכה.&lt;/p&gt;
&lt;p&gt;והאמת שעכשיו המנהג רק עד אחר אמירת הקינות, והיה מהראוי להאריך בהם עד חצות, אך אי אפשר להנהיג כן, מפני דוחק הפרנסה. אך כיון שנהגו כן – אין איסור בדבר, כיון דתשעה באב תלוי במנהג לפי דין המשנה. ומכל מקום היראים נזהרים שלא לעשות קודם חצות, וכן שלא לפתוח החנות קודם חצות.&lt;/p&gt;
&lt;p&gt;וכל זה הוא במלאכה מרובה, שיש בה שיהוי קצת, אפילו מעשה הדיוט. אבל דבר שאין בה שיהוי, כגון הדלקת נרות, וקשירה, וכדומה – לית לן בה, אפילו קודם חצות.&lt;/p&gt;
&lt;p&gt;וכן אין מציעין המטות קודם חצות, ואין מכבדין הבית בתשעה באב. ולחלוב הפרות – טוב לעשות על ידי אינו יהודי, ואם אי אפשר – יחלוב בעצמו, דזהו כדבר האבד, ומלאכת דבר האבד מותר, כדרך שאמרו בחול המועד. וגם באבלות מותר בדבר האבד.&lt;/p&gt;
&lt;p&gt;ומטעם זה כשחל יום השוק בתשעה באב – אנו מתירים להאופים לאפות לחם בבוקר, כדי שיהא מוכנים ליום השוק, דגם זה הוי כדבר האבד. וכן ביריד, או שיירות באים – מותר לקנות מהם, אפילו במקום שאין עושין מלאכה, וכל שכן למכור. אך מה שיכול לעשות בצינעא – יותר טוב (עיין מגן אברהם סעיף קטן כו).&lt;/p&gt;
&lt;h3&gt;סימן תקנד סעיף כב&lt;/h3&gt;
&lt;p&gt;ואמרו חז&quot;ל שלהי תענית (ל ב): כל העושה מלאכה בתשעה באב – אינו רואה סימן ברכה לעולם. ומשמע: אפילו במקום שנהגו לעשות (שם סעיף קטן כז).&lt;/p&gt;
&lt;p&gt;ולכן יראה כל אחד למשוך מעסקים בתשעה באב, כל מה שיוכל.&lt;/p&gt;
&lt;p&gt;ועוד אמרו שם על כל העושה מלאכה בתשעה באב, ואינו מתאבל על ירושלים, שנאמר (ישעיה סו י): &quot;שמחו את ירושלים, וגילו בה כל אוהביה; שישו אתה משוש, כל המתאבלים עליה&quot;.&lt;/p&gt;
&lt;p&gt;ולכן כל שאינו מתאבל על ירושלים – אינו זוכה ורואה בשמחתה. וכל האוכל ושותה בתשעה באב, עליו נאמר: (יחזקאל לב כז): &quot;ותהי עונותם על עצמותם&quot;, דבהעצמות של המת – ניכר אם שתה יין או מים, כדאיתא בנדה (כד א). וכן כל האוכל בשר ושותה יין בסעודה המפסקת, ולדידן מראש חודש אב.&lt;/p&gt;
&lt;p&gt;וכל המתאבל על ירושלים – יזכה ויראה וישמח בבניין ירושלים ובית המקדש, במהרה בימינו, אמן.&lt;/p&gt;
&lt;p&gt;ואין לכתוב חידושי תורה בתשעה באב.&lt;/p&gt;</extract></page></pages></query></api>