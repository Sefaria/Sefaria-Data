<?xml version="1.0"?><api><query><normalized><n from="ערוך_השולחן_אורח_חיים_רפה" to="ערוך השולחן אורח חיים רפה" /></normalized><pages><page pageid="5871" ns="0" title="ערוך השולחן אורח חיים רפה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רפה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין שנים מקרא ואחד תרגום&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן רפה סעיף א&lt;/h3&gt;
&lt;p&gt;אמרינן בברכות (ח ב): &quot;לעולם ישלים אדם פרשיותיו עם הצבור, שנים מקרא ואחד תרגום; ואפילו &quot;עטרות ודיבון&quot;, שכל המשלים פרשיותיו עם הצבור, שנים מקרא ואחד תרגום – מאריכין לו ימיו ושנותיו.&lt;/p&gt;
&lt;p&gt;כלומר: שקודם שיקראו הצבור הפרשה בבית הכנסת – יקרא אותו בביתו, בין בשבת עצמו בבוקר, בין בכל אותו שבוע, אבל אין לו להקדים לפני שבוע זו.&lt;/p&gt;
&lt;p&gt;ויש בני אדם שנוהגים לקרא מעט בכל יום ויום מהשבוע, ומסיימין בשבת (תר&quot;י). ולכן, אף על פי שכל אדם שומע התורה בכל שבת בצבור מפי הקורא - מכל מקום חייב לקרא לעצמו בכל שבוע פרשת אותה שבוע, שנים מקרא ואחד תרגום.&lt;/p&gt;
&lt;p&gt;(והלבוש כתב רמז: &quot;&lt;b&gt;ואלה שמות בני ישראל&lt;/b&gt;&quot; – ראשי תיבות: &quot;&lt;b&gt;ו&lt;/b&gt;חייב &lt;b&gt;א&lt;/b&gt;דם &lt;b&gt;ל&lt;/b&gt;קרות &lt;b&gt;ה&lt;/b&gt;פרשה &lt;b&gt;ש&lt;/b&gt;נים &lt;b&gt;מ&lt;/b&gt;קרא &lt;b&gt;ו&lt;/b&gt;אחד &lt;b&gt;ת&lt;/b&gt;רגום&quot;, וזה חייבים כל &quot;&lt;b&gt;בני ישראל&lt;/b&gt;&quot;.)&lt;/p&gt;
&lt;h3&gt;סימן רפה סעיף ב&lt;/h3&gt;
&lt;p&gt;ולא נודע לנו טעמו של דבר, ובוודאי בשעה שתקן משה רבינו לקרות בתורה – תקן גם כן תקנה זו, שכל אחד יקרא שנים מקרא ואחד תרגום.&lt;/p&gt;
&lt;p&gt;והלבוש כתב: כדי שיהא בקי בתורה, עיין שם, ואין זה מספיק כמובן. ונראה דהחיוב בתורה: השמיעה והלימוד, כמו שאומרים בברכת אהבה: &quot;לשמוע ללמוד&quot;. והנה השמיעה היא בשבת מספר תורה כשרה, כתובה כדת וכהלכה. ולכן ילמוד מקודם בחומש, ויעלה בקודש לשמוע מספר תורה.&lt;/p&gt;
&lt;p&gt;ואיתא בסוטה (לז ב): &quot;כללות ופרטות נאמרו בסיני, ונשנו באהל מועד, ונשתלשו בערבות מואב&quot;, עיין שם. לכן צריך ללמוד שלוש פעמים, אפילו בפסוק שאין בו תרגום, כמו שיתבאר, כנגד אלו השלוש. אך במקום שיש תרגום – בחרו בתרגום הפעם השלישי, כדי שיבין מה שהוא לומד.&lt;/p&gt;
&lt;p&gt;והתרגום קרוב ללשון הקודש, וניתן בסיני, כדאמרינן בנדרים (לז ב): &quot;ויקראו בספר תורת אלקים מפורש&quot;, (נחמיה ט ג) &quot;מפורש&quot; – זה תרגום. וניתן מסיני כמבואר שם, אלא ששכחום, וחזר אונקלס ויסדו, כדאמרינן ריש מגילה, עיין שם. (וכעין זה ראיתי באליהו זוטא, בשם מטה משה. ולא ביאר כראוי, עיין שם.) ויש אומרים: כנגד שנים הקורין, ואחד המתרגם (ראב&quot;ן).&lt;/p&gt;
&lt;h3&gt;סימן רפה סעיף ג&lt;/h3&gt;
&lt;p&gt;ויש להסתפק: אי בעינן דווקא שנים מקרא מקודם, ואחר כך תרגום, או שיצא כשקרא מקרא ותרגום ומקרא.&lt;/p&gt;
&lt;p&gt;ומדברי הלבוש מתבאר שכן דעתו, שכתב: &quot;נראה לי שאם אדם קורא אחד מקרא ואחד תרגום לבדו, ואחר כך כשקורין הפרשה בבית הכנסת קורא עם החזן מילה במילה – הרי זה קיים &quot;שנים מקרא ואחד תרגום&quot;, עיין שם, הרי שכתב מפורש דהתרגום יכול להיות באמצע. ואף שכתב שם דרבינו הבית יוסף לא סבירא ליה שיצא בזה - זהו משום דסבירא ליה דלא יצא מהשליח ציבור, עיין שם, אבל לא מפני שהתרגום באמצע.&lt;/p&gt;
&lt;p&gt;וכבר כתבו הגדולים דגם רבינו הבית יוסף אינו חולק בזה, אלא דמיירי דבשמיעה לא יצא. אבל אם אומר עם החזן מילה במילה – יצא (פרישה וא&quot;ז).&lt;/p&gt;
&lt;p&gt;ויש מי שאומר דגם בשמיעה יצא (מגן אברהם סעיף קטן ח). וכן יש מי שאומר שאם שמע שנים מקרא ואחד תרגום – גם כן יצא, עם כיוון לשמוע (שערי תשובה בשם רדב&quot;ז).&lt;/p&gt;
&lt;p&gt;ולעניות דעתי בעינן דווקא לימוד, ולא שמיעה, כמו שכתבתי. ועיין בסעיף יג.&lt;/p&gt;
&lt;h3&gt;סימן רפה סעיף ד&lt;/h3&gt;
&lt;p&gt;יש מי שאומר דהקריאה שנים מקרא ואחד תרגום היא באופן זה: לקרא כל פרשה, והיינו פתוחה או סתומה, שתי פעמים, ואחר כך התרגום (מגן אברהם סעיף קטן א בשם רש&quot;ל ושל&quot;ה).&lt;/p&gt;
&lt;p&gt;ונראה כן מצד הסברא, דהא כל פרשה אמר הקדוש ברוך הוא למשה ביחד, ובין פרשה לפרשה היה הפסק, כדאיתא בתורת כהנים ריש ויקרא: מה היו ההפסקות משמשות? כדי ליתן ריוח למשה להתבונן בכל פרשה ופרשה. והביאו רש&quot;י בחומש, עיין שם.&lt;/p&gt;
&lt;p&gt;ואולי דמטעם זה צוו לקרות שנים מקרא ואחד תרגום, דאיתא במדרש (ילקוט איוב כ&quot;ח): כל דבר ודבר שהיה הקדוש ברוך הוא אומר למשה – היה אומר שני פעמים בלבו, ואחר כך היה אומרה למשה. מה טעם? &quot;אז ראה ויספרה&quot; (איוב כח כז) – חד וכו', עיין שם.&lt;/p&gt;
&lt;p&gt;ועל כל פנים, הקדוש ברוך הוא אמר למשה כל פרשה בפני עצמה. ובריש מגילה (ד א) אמרו: אעבור פרשתא דא ואתנייה, עיין שם. ו&quot;פרשה&quot; מקרי פתוחה או סתומה. וזה שמצויין בחומשים &quot;שלישי&quot;, &quot;רביעי&quot;, וכו' – זה אינו כלום.&lt;/p&gt;
&lt;p&gt;(ובברכות ח ב שאמרו: לעולם ישלים אדם פרשיותיו עם הצבור, דמשמע דכל סדרה נקרא &quot;פרשה&quot; – אינו כן, דהכי פירושו: פרשיותיו של הסדרה.)&lt;/p&gt;
&lt;h3&gt;סימן רפה סעיף ה&lt;/h3&gt;
&lt;p&gt;אך לפי זה יש להסתפק כשיש פרשה באמצע פסוק, כמו בפנחס: &quot;ויהי אחר המגפה&quot;, וב&quot;וישלח&quot;: &quot;ויהיו בני יעקב שנים עשר&quot;, וב&quot;דברים&quot;: &quot;מאילת ומעציון גבר&quot; – מה יעשה אם יעמוד שם, ויחזור הפרשה? הלא היא באמצע פסוק?&lt;/p&gt;
&lt;p&gt;ומכל מקום נראה שיעשה כן. ואי משום &quot;כל פסוקא דלא פסקיה משה לא פסקינן&quot; – הא כאן פסקיה משה. וכן בעשרת הדברות ב&quot;לא תרצח&quot; וגו', שיש פרשה. עיין שם.&lt;/p&gt;
&lt;h3&gt;סימן רפה סעיף ו&lt;/h3&gt;
&lt;p&gt;ויש שכתבו לקרות כל פסוק שני פעמים, ואחר כך התרגום (האריז&quot;ל, והמעדני יום טוב שם, בדברי חמודות אות מ&quot;א), ובסוף הסדרה יקרא הפסוק גם אחר התרגום כדי לסיים בתורה (מגן אברהם שם).&lt;/p&gt;
&lt;p&gt;וראיה לזה מלשון הגמרא: &quot;שנים מקרא ואחד תרגום&quot;, לשון זכר, ו&quot;פרשה&quot; היא לשון נקבה, ו&quot;פסוק&quot; לשון זכר. אך יש לומר דא&quot;אדם&quot; קאי, דהאדם יאמר שני פעמים מקרא ואחד תרגום.&lt;/p&gt;
&lt;p&gt;ויראה לי דזה תלוי בהטעמים: דלטעם שכתבנו בסעיף ד – וודאי דא&quot;פרשה&quot; קאי, וכן לטעם שכתבנו בסעיף ב. אבל לטעם היש אומרים שבסוף סעיף ב וודאי על כל פסוק קאי (עיין שם בד&quot;ח).&lt;/p&gt;
&lt;h3&gt;סימן רפה סעיף ז&lt;/h3&gt;
&lt;p&gt;ויש שקורין כל הסדרה, ואחר כך פעם שני, ואחר כך התרגום. וכן משמע קצת מלשון רש&quot;י בברכות שם, ומלשון הגמרא שאומר: &quot;רב ביבי בר אביי סבר לאשלמינהו לפרשייתא דכולי שתא במעלי יומא דכפורי, וכו'&quot;, והכוונה היא לכל הסדרות. ואחר כך אומר: 'סבר לאקדומינהו', ופירש רש&quot;י (דבור המתחיל &quot;לאקדומינהו&quot;): &quot;לסדר כל הפרשיות בשבת אחת&quot;, עיין שם, הרי שקרא להסדרה &quot;פרשה&quot;.&lt;/p&gt;
&lt;p&gt;וכן מבואר מדברי אור זרוע הגדול (סימן יב), וזה לשונו: &quot;סבר לאשלומינהו לפרשייתא דכולי שתא. ר&quot;ח גריס לפרשייתא דכלה הן ארבע פרשיות שקורין באלול, וארבע פרשיות שקורין באדר, וכו'&quot;; עד כאן לשונו. הרי שקרא להסדרה &quot;פרשה&quot;.&lt;/p&gt;
&lt;p&gt;ולכן נראה לעניות דעתי דאין קפידא, ויכול לעשות כמו שירצה, דלכולם יש פנים בהלכה. ואפשר שגם יכול לעשות פעמים כך ופעמים כך. ואי סלקא דעתך שיש קפידא לעשות דווקא כך או כך – לא הוה שתקי רבותינו הראשונים מלפרשה.&lt;/p&gt;
&lt;p&gt;ויש מי שכתב דאם בקי בטעמים – יקרא בספר תורה, ויטבול אחר הקריאה, ויקוץ הצפרנים קודם הקריאה (מגן אברהם שם). וזהו ממדת חסידות, ולהקוראים אותה כולה בערב שבת.&lt;/p&gt;
&lt;p&gt;ויש מי שכתב שיש איסור להפסיק בדיבור בקריאת שנים מקרא ואחד תרגום (באר היטב סעיף קטן א). ותמיה לומר כן, דבלא ברכה מה שייך הפסק? כמו שכתבו התוספות בברכות (יד א דבור המתחיל &quot;ימים&quot;) לעניין הלל. ואי משום שאין להפסיק בלימוד התורה למילי דעלמא - דאם כן אין זה שייך לקריאת שנים מקרא ואחד תרגום, ומסתמא מפסיק לדבר שצריך. ועוד, דאותם שקורין פרשה בכל יום – הלא מפסיקין הרבה, ולכן אין לזה מקום מדינא.&lt;/p&gt;
&lt;h3&gt;סימן רפה סעיף ח&lt;/h3&gt;
&lt;p&gt;מה נקרא &quot;עם הצבור&quot;? כתב הטור: דכל השבוע מיום ראשון ואילך חשוב עם הצבור, כיון שמתחילין הפרשה ביום שבת במנחה. (וזהו &quot;עם הצבור&quot;, כלומר: כשמתחילין הצבור.)&lt;/p&gt;
&lt;p&gt;ומצוה מן המובחר שישלים אותה קודם שיאכל בשבת. (וכתב באור זרוע שם דחיישינן שמתוך ריבוי האכילה לא יקרא כלל.)&lt;/p&gt;
&lt;p&gt;ואם לא השלים אותה קודם אכילה – ישלים אותה אחר אכילה קודם המנחה. אבל משם ואילך, כיון שמתחילין אחרת – עבר זמנה של זאת; עד כאן לשונו.&lt;/p&gt;
&lt;h3&gt;סימן רפה סעיף ט&lt;/h3&gt;
&lt;p&gt;ומתבאר מדבריו שאין הידור להשלים קודם קריאת התורה, רק קודם אכילה, שהרי לזה קורא &quot;מצוה מן המובחר&quot;. וגם מבואר מדבריו שאחר המנחה – כבר עבר זמנה, מפני שכבר התחילו הצבור באחרת, ולא מקרי &quot;עם הצבור&quot;. וגם מבואר מדבריו דכשמשלים בערב שבת – אין זה מצוה מן המובחר. וכן כתב המרדכי פרק קמא דברכות, דדווקא בשבת בבוקר קודם אכילה, עיין שם (ועיין ב&quot;ח).&lt;/p&gt;
&lt;h3&gt;סימן רפה סעיף י&lt;/h3&gt;
&lt;p&gt;אבל יש שכתבו דעיקר ההידור הוא בערב שבת; יש אומרים קודם חצות, ויש אומרים אחר חצות. וכן היה נוהג האריז&quot;ל לקרא בספר תורה בערב שבת אחר התפלה (עיין באר היטב, ושערי תשובה סעיף קטן א).&lt;/p&gt;
&lt;p&gt;ויש אומרים דמצוה מן המובחר לקרא כל יום מעט, ובערב שבת להשלימה, כמו שנדפס בספר חוק לישראל.&lt;/p&gt;
&lt;p&gt;וכן יש אומרים: מי שלא השלים בשבת – ישלים עד רביעי בשבת, דזה מקרי אחר השבת, כדאמרינן סוף פרק שביעי דגיטין (עז א). ויש אומרים עוד: שיכול להשלים עד סוף השנה, עד השלמת התורה בארץ ישראל שמיני עצרת, ובחוץ לארץ שמחת תורה. ואז יקרא כל הסדרות, אותן שלא קרא – יקרא שנים מקרא ואחד תרגום. וכן נראה מדברי רבותינו בעלי השולחן ערוך והאחרונים, וכן יש לנהוג.&lt;/p&gt;
&lt;h3&gt;סימן רפה סעיף יא&lt;/h3&gt;
&lt;p&gt;וכבר נתבאר מאמרם ז&quot;ל, דבכל דבר צריך תרגום, אפילו פסוקי שמות כ&quot;ראובן ושמעון&quot; – צריך תרגום. ולא מפני התרגום, שהרי גם בלשון התרגום השמות שוין ללשון המקרא, אלא משום דצריך שלושה פעמים, כפי הטעמים שבארנו. ובגמרא אמרו: אפילו &quot;עטרות ודיבון&quot;. ובזה יש יותר רבותא, כמו שכתב רבינו בחיי, מפני שהתרגום הוא שמות של עבודת כוכבים, והייתי אומר שיותר טוב לבלי להזכירן - קא משמע לן דלא.&lt;/p&gt;
&lt;p&gt;(והמפרשים טרחו בזה, עיין ט&quot;ז ומגן אברהם, ועיין בטור ובתר&quot;י. ולפי מה שכתבתי אתי שפיר, ודייק ותמצא קל.)&lt;/p&gt;
&lt;h3&gt;סימן רפה סעיף יב&lt;/h3&gt;
&lt;p&gt;כתב הטור: שאם למד הפרשה בפירוש רש&quot;י – חשוב כמו תרגום, שאין כוונת התרגום אלא להבין העניין, אבל אם קורא בשאר לעז – לא; עד כאן לשונו. מפני ששאר לעז אינו מעתיק הכוונה כפי שנמסר מסיני, אבל התרגום מפרש כמו שניתנה מסיני, כמו שכתבתי בסוף סעיף ב, וכן פירוש רש&quot;י מיוסד על פי דרשת רז&quot;ל, שהוא האמת הברור כמסיני.&lt;/p&gt;
&lt;p&gt;ורבינו הבית יוסף בסעיף ב כתב: דירא שמים יקרא תרגום וגם פירוש רש&quot;י; דהתרגום ניתן מסיני, ופירוש רש&quot;י כדי להבין הפרשה בטוב.&lt;/p&gt;
&lt;p&gt;והגדולים הסכימו דדווקא תרגום אונקלוס, ואין יוצאין בדבר אחר, שהתרגום קדוש וניתן מסיני. וכן הוא על פי חכמת הקבלה, וכך נוהגים כל ישראל, וחלילה לשנות מזה.&lt;/p&gt;
&lt;p&gt;ואם אין בידו כעת התרגום – יאמר המקרא שני פעמים, ולכשישיג התרגום – יאמרנו (מגן אברהם סעיף קטן ד). ואם אינו מצפה שיבא תרגום לידו – נראה לעניות דעתי שצריך לקרא המקרא שלוש פעמים, לפי הטעמים שנתבארו.&lt;/p&gt;
&lt;h3&gt;סימן רפה סעיף יג&lt;/h3&gt;
&lt;p&gt;יכול לקרות שנים מקרא ואחד תרגום בשעת קריאת התורה; כן כתב רבינו הבית יוסף בסעיף ה. ופירושו: שיכול לומר שנים מקרא ואחד תרגום בשעת קריאת התורה, ואף על פי שאינו אומר בשוה עם הקורא. והטעם מבואר במרדכי שם, משום שעוסק בעניין הזה, עיין שם.&lt;/p&gt;
&lt;p&gt;ויש מי שאומר דגם בשמיעה – יצא, וכבר כתבנו שאינו כן (וכ&quot;כ הכנסת הגדולה והע&quot;ש).&lt;/p&gt;
&lt;p&gt;ומלמדי תינוקות שקראו הסדרה בכל השבוע עם התינוקות כמה פעמים – יוצאים בזה ידי קריאה. ואם קראו עמהם התרגום או פירוש רש&quot;י – יוצאים בזה ידי חובת תרגום גם כן. ועיין מה שכתבתי בסעיף יב. וכן כל מי שלמד הסדרה באמצע השבוע שני פעמים – אין צריך לחזור ולקרות הפרשה בשבת.&lt;/p&gt;
&lt;p&gt;וההפטרות אין צריך לקרות ביחיד, ומיהו נהגו לקרותה אחר שנים מקרא ואחד תרגום. וכן מה שקורין בראש חודש, ורגלים, וימים נוראים – אין צריך היחיד לקרותם, שכבר קראו כל אחד בשבתו.&lt;/p&gt;
&lt;p&gt;ורבינו הרמ&quot;א כתב: דבשבת של חתונה יקרא ההפטרה של שבת, ולא &quot;שוש אשיש&quot;; עד כאן לשונו. דבימיו היה המנהג לקרא לחתן &quot;שוש אשיש&quot;, ובימינו לא ידענו ממנהג זה.&lt;/p&gt;
&lt;p&gt;(וכל מה שכתב המגן אברהם בסעיף י&quot;א וי&quot;ב – לא ידענו ממנהגים כאלו. וגם מה שכתב בשם כנסת הגדולה, דהקורא שנים מקרא ואחד תרגום יקרא ההפטרה של פרשת השבוע, ולא של ארבע פרשיות – צריך עיון.)&lt;/p&gt;</extract></page></pages></query></api>