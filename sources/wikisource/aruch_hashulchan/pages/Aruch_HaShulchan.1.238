<?xml version="1.0"?><api><query><normalized><n from="ערוך_השולחן_אורח_חיים_רלח" to="ערוך השולחן אורח חיים רלח" /></normalized><pages><page pageid="221241" ns="0" title="ערוך השולחן אורח חיים רלח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רלח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שדבר גדול הוא לקבוע עתים לתורה בלילה&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן רלח סעיף א&lt;/h3&gt;
&lt;p&gt;כתב הרמב&quot;ם סוף פרק ג' מתלמוד תורה: &quot;אף על פי שמצוה ללמוד ביום ובלילה, אין אדם לומד רוב חכמתו אלא בלילה. לפיכך מי שרצה לזכות בכתר תורה יזהר בכל לילותיו ולא יאבד אפילו אחת מהם בשינה ואכילה ושתייה ושיחה וכיוצא בהם, אלא בתלמוד תורה ודברי חכמה.&lt;/p&gt;
&lt;p&gt;ואמרו חכמים אין רנה של תורה אלא בלילה שנאמר” &quot;קומי רוני בלילה&quot;, וכל העוסק בתורה בלילה חוט של חסד נמשך עליו ביום, שנאמר: &quot;יומם יצוה ד' חסדו ובלילה שירה עמי&quot; (ריש לפני אידיהם), דשירה זו היא התורה. וכל בית שאין נשמעין בה דברי תורה בלילה, אש אוכלתו (סנהדרין צ&quot;ט.), ודרשו זה בגמרא מקרא ע&quot;ש.&lt;/p&gt;
&lt;h3&gt;סימן רלח סעיף ב&lt;/h3&gt;
&lt;p&gt;ולכן צריך ליזהר בלימוד הלילה יותר מביום, והמבטלו עונשו מרובה. ואמרו בעירובין (ס&quot;ה.): &quot;לא איברי סיהרא אלא לגירסא&quot;, ואמרו שם: &quot;לא איברי ליליא אלא לשינתא&quot;, וכתבו התוספות כגון לילי תקופת תמוז ע&quot;ש.&lt;/p&gt;
&lt;p&gt;ויש מי שפירש דלשון הגמרא במאמר הראשון: 'לא איברי סיהרא אלא לגירסא', כלומר דהלילה בתחלת הבריאה היה חשך גמור, ומזמן תליית המאורות יש לה אור על ידי הלבנה, ורובו של חדש אין הלבנה מאירה כל הלילה, ולכן בזמן שהוא לילה חשך ממש הוי זמן לישן, וכשהלבנה מאירה הוי זמן לימוד (מהרש&quot;א).&lt;/p&gt;
&lt;p&gt;והגדולים כתבו דמשבועות שקורין בו רות, דכתיב בה: &quot;שכבי עד הבוקר&quot;, עד תשעה באב דכתיב באיכה: &quot;קומי רוני בלילה&quot; – שכבי, כלומר דהלילות קצרים ואין צריך ללמוד בלילה. ומ&quot;קומי&quot;, דהיינו תשעה באב, עד &quot;שכבי&quot;, דהיינו שבועות – קומי, כלומר צריך לקום וללמוד בלילה (מג&quot;א וב&quot;ח).&lt;/p&gt;
&lt;p&gt;וכתבו ששיעור שינה ח' שעות, שנאמר: &quot;ישנתי אז ינוח לי&quot;, 'ואז' במספר שמנה. ויש שכתבו ד' שעות, כשישנתי 'אז' ינוח מספר 'לי', ארבעים שעות. והאמת הכל לפי חולשתו וגבורתו ולפי מספר ימיו, והכל לשם שמים.&lt;/p&gt;
&lt;h3&gt;סימן רלח סעיף ג&lt;/h3&gt;
&lt;p&gt;כתב רבינו הבית יוסף: &quot;אם יש לו חוק קבוע ללמוד כך וכך ליום, והיה טרוד ביום ולא השלימו - ישלימנו בלילה מיד&quot; עכ&quot;ל, דהאומר: 'אשנה פרק זה' - נדר גדול נדר לאלקי ישראל (נדרים ז'), והנוהג לעשות דבר טוב ודעתו לעשות כן תמיד, הוי כנדר כמ&quot;ש ביורה דעה סימן ר&quot;ד, ולכן טוב שכל דבר שרוצה לנהוג בעצמו, יאמר: 'בלי נדר' (מג&quot;א).&lt;/p&gt;
&lt;p&gt;וזה שכתב: 'ישלימנו בלילה מיד' אין הכוונה מיד שתכנס הלילה, דמנא לן לומר כן, דהא מקורו הוא מעירובין שם: &quot;רב אחא בר יעקב יזיף ופרע&quot;, אלא הכוונה שישלים מיד בלילה ולא יניח למחר, וכן משמע בטור ע&quot;ש.&lt;/p&gt;</extract></page></pages></query></api>