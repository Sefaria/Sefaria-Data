<?xml version="1.0"?><api><query><normalized><n from="ערוך_השולחן_אורח_חיים_תרצג" to="ערוך השולחן אורח חיים תרצג" /></normalized><pages><page pageid="7153" ns="0" title="ערוך השולחן אורח חיים תרצג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרצג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר תפילות פורים&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תרצג סעיף א&lt;/h3&gt;
&lt;p&gt;ואחר קריאת המגילה בערבית אומרים &quot;ואתה קדוש&quot;. ומהראוי להתחיל &quot;ובא לציון גואל&quot;, שהרי זמן גאולה היא. ובאמת בסידור רב עמרם כתוב כן, כמ&quot;ש הטור. אלא שהטור כתב דאנן לא נהגינן כן, משום דאין עיקר הגאולה בלילה, עיין שם.&lt;/p&gt;
&lt;p&gt;ועניין אמירת &quot;ואתה קדוש&quot;: נראה לי דמפני שסיפרנו הנסים שעשה לנו הקדוש ברוך הוא – אומרים &quot;ואתה קדוש יושב תהילות ישראל&quot;, כלומר: שכביכול כל עיקר עניינו יתברך הם תהילות ישראל, ולכן בטובתינו ישמח, ולהיפך בעת צר לנו חס ושלום. ולכן אומרים &quot;ואתה קדוש&quot; בין בתשעה באב בין בפורים.&lt;/p&gt;
&lt;h3&gt;סימן תרצג סעיף ב&lt;/h3&gt;
&lt;p&gt;ואם חל במוצאי שבת אומרים גם &quot;ויהי נועם&quot;, ואחר כך אומרים קדיש שלם עם &quot;תתקבל&quot;.&lt;/p&gt;
&lt;p&gt;אבל אחר שמונה עשרה קודם קריאת המגילה – לא יאמר &quot;תתקבל&quot;, דאין לומר שני פעמים &quot;תתקבל&quot; בתפילה אחת. ויש שכתבו לומר חצי קדיש קודם המגילה (לבוש וט&quot;ז). מיהו במנהגים כתוב שיאמרו קדיש שלם, מיהו וודאי בלא &quot;תתקבל&quot;.&lt;/p&gt;
&lt;p&gt;והעולם אומרים &quot;תתקבל&quot; אחר שמונה עשרה וגם אחר &quot;ואתה קדוש&quot;. ודבר תמוה הוא, וכבר תמהו על זה (שם). וממה נפשך: אם אומרים &quot;תתקבל&quot; אחר שמונה עשרה – לא יאמרו &quot;תתקבל&quot; אחר &quot;ואתה קדוש&quot; (מגן אברהם). והיותר נכון דעיקר &quot;תתקבל צלותהון&quot; הוא על שמונה עשרה, ואם כן אין לומר אותו אחר כך. וכן ראוי להנהיג. ועיין מה שכתבתי לעיל, ריש סימן תקנט סעיף ג.&lt;/p&gt;
&lt;h3&gt;סימן תרצג סעיף ג&lt;/h3&gt;
&lt;p&gt;כשחל במוצאי שבת, היה מהראוי להבדיל קודם קריאת המגילה, דאיך נהנה מהאור ועדיין לא ברכנו &quot;בורא מאורי האש&quot;?&lt;/p&gt;
&lt;p&gt;ולכל הפחות ברכת &quot;בורא מאורי האש&quot; היה לנו לברך קודם קריאת המגילה, אלא דגם זה – אין המנהג כן. והטעם: משום דכל אחד צריך להבדיל בביתו, וצריך לברך גם ברכת &quot;בורא מאורי האש&quot; בשביל בני ביתו, ולמה יברך שני פעמים? ולכן גם בבית הכנסת אין מבדילין קודם המגילה.&lt;/p&gt;
&lt;p&gt;ועוד: דכללא בידינו דהבדלה מאחרין בכל אשר נוכל, לבלי לסלק מעלינו לגמרי כל קדושת השבת. ואי משום שנהנין מן האור בקריאת המגילה קודם ברכת &quot;בורא מאורי האש&quot; – אין שום חשש בזה, דלא מצינו שאסור ליהנות מהאור קודם ברכה זו. שהרי כבר ברכנו בבוקר ברכת &quot;יוצר המאורות&quot;, ואין כאן הנהנה מן העולם הזה בלא ברכה. וברכת &quot;בורא מאורי האש&quot; היא מפני יצירתה במוצאי שבת, כמבואר בגמרא. ואם כן מנהגינו עולה יפה.&lt;/p&gt;
&lt;p&gt;ודע כי &quot;ויתן לך&quot; אומרים אחר &quot;ואתה קדוש&quot; או אחר הבדלה, כפי המנהג בכל מוצאי שבתות. וכשחל פורים במוצאי שבת – יש ליזהר שלא להביא את המגילה בשבת לבית הכנסת, דאסור להטריח את עצמו משבת לחול. ואפילו על ידי קטן אינו נכון, אלא יכין מערב שבת, או יביאנה אחר מעריב. אך אפשר אם יעיין בה להבין בשבת עצמה, ללומדה ולדורשה – אפשר דמותר להביא, שהרי עושה זה בשביל שבת, שהרי מותר ללומדה בשבת. ומכל מקום נזהרים שלא לבוא לידי זה (עיין שערי תשובה).&lt;/p&gt;
&lt;h3&gt;סימן תרצג סעיף ד&lt;/h3&gt;
&lt;p&gt;אומר &quot;על הנסים&quot; בלילה וביום ארבעה עשר, ולא ביום חמישה עשר. ואומרה בין בתפילה בין בברכת המזון. ואם לא אמרה – אין מחזירין אותו, כמו בחנוכה, כיון שאין בהם קרבן מוסף. וגם בערבית בליל ארבעה עשר, אף על פי שלא קראו המגילה עדיין – אומרים &quot;על הנסים&quot;.&lt;/p&gt;
&lt;p&gt;אבל בליל חמישה עשר וביום חמישה עשר – אין אומרים, ומכל מקום אם אמר – אין זה הפסק, ואין מחזירין אותו, כיון דבמוקפין היום הוא עיקר פורים.&lt;/p&gt;
&lt;p&gt;ולא תקנו הלל בפורים, דקריאת המגילה היא במקום הלל. ועוד: דבשלמא ברגלים ובחנוכה אומרים &quot;הללו עבדי ד'...&quot; – ולא עבדי פרעה ואנטיוכוס. אבל פורים אכתי עבדי אחשורוש אנן (גמרא יד ב).&lt;/p&gt;
&lt;p&gt;ואין נופלין על פניהם בפורים. ואין אומרים &quot;למנצח&quot; ו&quot;אל ארך אפים&quot;. ונכון לומר מזמור &quot;אילת השחר&quot; בפורים, דנדרשת על אסתר כידוע. ו&quot;מזמור לתודה&quot; אומרים.&lt;/p&gt;
&lt;h3&gt;סימן תרצג סעיף ה&lt;/h3&gt;
&lt;p&gt;מוציאין ספר תורה, וקורין &quot;ויבא עמלק&quot; תלתא גברי. ואין בה אלא תשעה פסוקים, ואף על גב דאין פוחתין מעשרה פסוקים. ומטעם זה יש שכופלין הפסוק האחרון. אמנם אין מנהגינו כן, דלהדיא אמרו בגמרא (כג ב) לעניין הפטרה: היכי דסליק עניינא שאני. והכא נמי בפרשה דפורים. וכן כתבו התוספות והרא&quot;ש (שם כ&quot;א דיבור המתחיל &quot;אין&quot;, עיין שם).&lt;/p&gt;
&lt;p&gt;ואחר כך קורין המגילה. ואחר כך &quot;אשרי&quot;, &quot;ובא לציון&quot;. ונכון שלא לחלוץ התפילין עד אחר קריאת המגילה, דכתיב ביה &quot;וששון ויקר&quot;, ודרשינן: &quot;וששון&quot; – זו מילה, &quot;ויקר&quot; – זו תפילין. ולכן כשיש מילה בפורים – מלין התינוק קודם קריאת המגילה, כדי שנוכל לקרות &quot;וששון&quot;. מיהו אם אי אפשר למול בבית הכנסת, ולילך קודם המגילה לא ישמעו המגילה – מלין אחר כך (ועיין מה שכתבתי לעיל סימן קלז סעיף א).&lt;/p&gt;</extract></page></pages></query></api>