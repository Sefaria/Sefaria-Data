<?xml version="1.0"?><api><query><normalized><n from="ערוך_השולחן_אורח_חיים_קא" to="ערוך השולחן אורח חיים קא" /></normalized><pages><page pageid="95195" ns="0" title="ערוך השולחן אורח חיים קא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שצריך לכוין בכל הברכות&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קא סעיף א&lt;/h3&gt;
&lt;p&gt;המתפלל צריך שיכוין בכל הברכות. ואם אינו יכול לכוין בכולם – לפחות יכוין באבות (סוף פרק חמישי), משום דברכה זו מתחלת ב&quot;ברוך&quot; ומסיימת ב&quot;ברוך&quot;; וכמה שמות נזכרו בה: &quot;אלהינו ואלהי אבותינו&quot;; והיא סמוכה לגאל ישראל (מהרש&quot;א). וגם בה עצמה נזכרת הגאולה: &quot;ומביא גואל...&quot;.&lt;/p&gt;
&lt;p&gt;וזה שאמרו בגמרא (ל א):&lt;/p&gt;
&lt;dl&gt;&lt;dd&gt;לעולם ימוד אדם עצמו: אם יכול לכוין – יתפלל. ואם לאו – אל יתפלל.&lt;/dd&gt;
&lt;/dl&gt;&lt;p&gt;– קאי גם כן אאבות (טור). ואם ישער שבאבות יכול לכוין, אף שבאחרות לא יוכל לכוין – יתפלל. ואם גם באבות לא יוכל לכוין – אל יתפלל.&lt;/p&gt;
&lt;p&gt;(וגם זכות שלושה אבות יש בברכה זו.)&lt;/p&gt;
&lt;h3&gt;סימן קא סעיף ב&lt;/h3&gt;
&lt;p&gt;וכיון דעיקר הכוונה הוא באבות, לכן כתבו הטור והשולחן ערוך דאם לא כיון באבות, אף על פי שכיון בכל התפילה – צריך לחזור ולהתפלל. ורבינו הרמ&quot;א כתב דהאידנא אין אנו חוזרין בשביל חסרון כוונה, שאף בחזרה קרוב הוא שלא יכוין. אם כן למה יחזור? עד כאן לשונו.&lt;/p&gt;
&lt;p&gt;ומה שפסקו בסימן ס&quot;ג דאם לא כיון ב&quot;שמע ישראל&quot; חוזר – זהו מפני שאינו אלא פסוק אחד ובנקל לכוין, וכמו שכתבתי שם. ומכל מקום נראה לי דאם אומד עצמו מקודם שלא יוכל לכוין באבות – גם האידנא לא יתפלל.&lt;/p&gt;
&lt;p&gt;אך תמיהני: למה לא הביאו בשולחן ערוך דין זה כלל? ובשלמא הרמב&quot;ם שלא הביא זה – אתי שפיר, משום דכבר פסק בפרק רביעי כפי דינא דגמרא דעירובין שהבאנו בסימן צ&quot;ח; ממילא נכלל גם מאמר זה. אבל השולחן ערוך שפסק שם דעכשיו אין נזהרין בכל זה כמו שכתבתי שם, למה לא הביאו זה? אלא וודאי צריך לומר דאינהו סבירא להו דגם במאמר זה אי אפשר לנו לדקדק. ולפי זה האידנא ליתא להך דינא, ונסמוך על מאמרם ד&quot;יכולני לפטור...&quot;. וצריך עיון.&lt;/p&gt;
&lt;h3&gt;סימן קא סעיף ג&lt;/h3&gt;
&lt;p&gt;גם ב&quot;מודים&quot; יש ליזהר מאוד בכוונה, דהוי הודאה להקדוש ברוך הוא. ויותר יש ליזהר בשבחיו של הקדוש ברוך הוא ובהודאותיו מבתפילה (ב&quot;ח בשם סמ&quot;ק).&lt;/p&gt;
&lt;p&gt;והטור כתב בשם רבינו אליעזר שירגיל אדם עצמו לכוין בחתימות כל הברכות, שיש בהן מאה ושלוש עשרה תיבות כמו שיש בתפילת חנה. וכן יש בתורה מאה ושלוש עשרה פעמים &quot;לב&quot;, לרמוז שצריך בהם כוונת הלב, עיין שם. ועוד: דסוף הברכות הם עיקרי ההודאות.&lt;/p&gt;
&lt;h3&gt;סימן קא סעיף ד&lt;/h3&gt;
&lt;p&gt;בגמרא (לא א) למדו מקראי דתפילת חנה דכתיב: &quot;וחנה היא מדברת על לבה וקולה לא ישמע, רק שפתיה נעות&quot; – מכאן למתפלל שצריך שיחתוך בשפתיו. כלומר: שיאמר התיבות כתיקונם. &quot;וקולה לא ישמע&quot; – מכאן שלא ישמיע קולו בתפילתו. ותניא: המשמיע קולו בתפילתו – הרי זה מקטני אמנה, כאילו חס ושלום אין הקדוש ברוך הוא שומע בלחש. המגביה קולו בתפילתו – הרי זה מנביאי השקר, דכתיב בהו: &quot;קִראו בקול גדול&quot;. ומקרא ד&quot;מדברת על לבה&quot; למדנו דהמתפלל צריך לכוין לבו, כדכתיב: &quot;תכין לבם – תקשיב אזנך&quot;.&lt;/p&gt;
&lt;p&gt;אבל המתפלל בהרהור הלב בלבד – לא יצא, דקיימא לן הרהור לאו כדיבור דמי. וזה שהתרנו בסימן צ&quot;ד לחולה שיהרהר בלבו – זהו מפני שאינו יכול לדבר. ואף על גב דתפילה למדנו מן &quot;ולעבדו בכל לבבכם&quot; – זהו לענין שצריך כוונת הלב. אבל בהרהור הלב בלבד לא יצא כלל.&lt;/p&gt;
&lt;p&gt;(עיין מגן אברהם סעיף קטן ב' ואליה רבה.)&lt;/p&gt;
&lt;h3&gt;סימן קא סעיף ה&lt;/h3&gt;
&lt;p&gt;בענין שלא ישמיע לאזניו, יש מחלוקת: יש אומרים דאפילו לאזניו לא ישמיע. וכן מפורש בתוספתא (פרק שלישי), והכי איתא שם: יכול ישמיע קולו לאזנו? פירש בחנה: &quot;והיא מדברת על לבה, וקולה לא ישמע&quot;. עד כאן לשונו.&lt;/p&gt;
&lt;p&gt;אבל הרמב&quot;ם כתב בפרק חמישי:&lt;/p&gt;
&lt;dl&gt;&lt;dd&gt;מחתך הדברים בשפתיו, ומשמיע לאזניו בלחש, ולא ישמיע קולו.&lt;/dd&gt;
&lt;/dl&gt;&lt;p&gt;עד כאן לשונו. וכן כתב הטור, וכן כתב הרשב&quot;א. וכן הוא בירושלמי (פרק שני) שאומר שם: המתפלל ולא השמיע לאזנו – יצא. עד כאן לשונו, הרי רק בדיעבד יצא. וכן פסקו רבותינו בעלי השולחן ערוך בסעיף ב דצריך להשמיע לאזניו, וכן עיקר לדינא.&lt;/p&gt;
&lt;p&gt;(והתוספתא יש לומר כמו שכתב הב&quot;ח, דהכי פירושו: יכול דבלא השמעה לא יצא, עיין שם. ועוד יש לומר דהכוונה שלא ישמיע לאזנו בקול רק בלחש, כמו שכתב הרמב&quot;ם. ובבדק הבית הביא מהזוהר דמשמע כהתוספתא, והוא ב&quot;ויקהל&quot; שאומר: אי ההיא צלותא אשתמע לאודניה דבר נש – לית מאן דציית לה לעילא. עד כאן לשונו. וכבר כתב המגן אברהם בסעיף קטן ג' דהכוונה שאחר לא ישמע, עיין שם. ואפילו אם אעצמו קאי, הכוונה שלא ישמע קול רק בלחש וכמו שכתבתי. ודייק ותמצא קל.)&lt;/p&gt;
&lt;h3&gt;סימן קא סעיף ו&lt;/h3&gt;
&lt;p&gt;וכל זה הוא כשיכול לכוין פירוש התפילה גם כשאומרם בלחש. אבל אם אינו יכול לכוין בלחש, כמו שיש בני אדם שכשמדברים בלחש אין נכנסין הדברים בלבם – מותר לו להגביה קולו קצת, כיון שאי אפשר לו בענין אחר.&lt;/p&gt;
&lt;p&gt;והני מילי בינו לבין עצמו. אבל בציבור אסור, דאתי למיטרד ציבורא. כלומר: שלא יבלבל בקולו לאחרים. ולכן אם מגביה קולו קצת עד שאין בזה בלבול להציבור – מותר גם בציבור.&lt;/p&gt;
&lt;p&gt;ולפעמים יש דאפילו יכול לכוין בלחש מותר לו להגביה קולו, כגון שמתפלל בביתו, ובני ביתו אינם יודעים בעצמם סדר התפילה – מותר לו להגביה קולו קצת, כדי שילמדו ממנו בני ביתו איך להתפלל. דכיון דלדבר מצוה קעביד – לית לן בה. והכי איתא בירושלמי (ריש פרק רביעי) והובא בטור, עיין שם.&lt;/p&gt;
&lt;p&gt;(והט&quot;ז סעיף קטן א' רצה לומר דבביתו אף שיכול לכוין בלחש, מכל מקום אם בקול מכוין יותר – מותר אף שלא משום בני ביתו, עיין שם.)&lt;/p&gt;
&lt;h3&gt;סימן קא סעיף ז&lt;/h3&gt;
&lt;p&gt;כתבו רבותינו בעלי השולחן ערוך בסעיף ג:&lt;/p&gt;
&lt;dl&gt;&lt;dd&gt;יש אומרים שבראש השנה ויום הכיפורים – מותר להשמיע קולו בתפילתו אפילו בציבור. וכן נוהגין, ומכל מקום יזהרו שלא להגביה קולם יותר מדאי.&lt;/dd&gt;
&lt;/dl&gt;&lt;p&gt;עד כאן לשונו. והנה המרדכי ביומא ביאר הטעם: שעושין כן כדי שילמדו זה את זה. ולהטעות לא חיישינן, שהרי מצויים בידם מחזורים וסידורים, עיין שם. ועתה לא שייך שילמדו זה את זה דכל אחד יודע, ואם כן לא היה לנו להתפלל בקול רם.&lt;/p&gt;
&lt;p&gt;אך יש עוד טעם: מפני שהם ימי תשובה – משמיעים קולם כדי לכוין יותר. ועוד: כיון שאינם בקיאים בהם, אם יתפללו בלחש לא יכונו כראוי (עיין בית יוסף).&lt;/p&gt;
&lt;p&gt;ומכל מקום רבים וגדולים לא נחה דעתם מזה. וגם על פי הזוהר לא נכון לעשות כן. ויותר טוב להתפלל בלחש אם רק יכול לכוין (מגן אברהם סעיף קטן ד'), וכן נהגו הרבה גדולים. והאר&quot;י ז&quot;ל לא היה משמיע קולו אף בפסוקי דזמרה, ורק בשבת הרים קולו מעט (שם).&lt;/p&gt;
&lt;h3&gt;סימן קא סעיף ח&lt;/h3&gt;
&lt;p&gt;מה שהעולם אומרים סליחות ופיוטים בקול רם – אין קפידא. ודווקא בתפילת שמונה עשרה יש קפידא, שהוא כעומד לפני המלך. אבל שארי תפילות ותחנונים – לית לן בה. ואדרבא: כדי לעורר הלבבות הוא טוב יותר, כמו שכתב הרמב&quot;ן בנימוקי חומש סוף פרשת &quot;בא&quot;, וזה לשונו:&lt;/p&gt;
&lt;dl&gt;&lt;dd&gt;וכוונת רוממות הקולות בתפילות... כמו שכתבו רבותינו ז&quot;ל: &quot;ויקראו אל אלהים בחזקה&quot; – מכאן אתה למד שתפילה צריכה קול.&lt;/dd&gt;
&lt;/dl&gt;&lt;p&gt;עיין שם. וכל שכן שירות ותשבחות שאומרים בקול רם מפני השמחה, דשפיר דמי. ותהלים יש לומר גם כן בקול, וכמו בשלהי מגילה (לב א): כל הקורא בלא נעימה, ושונה בלא זמרה, עליו הכתוב אומר..., עיין שם.&lt;/p&gt;
&lt;h3&gt;סימן קא סעיף ט&lt;/h3&gt;
&lt;p&gt;בריש פרק שביעי דסוטה תנן דתפילה נאמרת בכל לשון. כלומר: מי שבא לבקש רחמים ובקשות מלפניו יתברך – יכול לבקש באיזה לשון שירצה. וכן איתא הטעם בגמרא שם (לג א): תפילה רחמי היא, וכל היכא דבעי מצלי, עיין שם. והרי שלמה אחר שבנה את הבית המקדש אמר בתפילתו: &quot;וגם אל הנכרי אשר לא מעמך ישראל הוא, ובא מארץ רחוקה..., התפלל אל הבית הזה אתה תשמע...&quot; – והוא וודאי לא התפלל בלשון הקודש.&lt;/p&gt;
&lt;p&gt;ומיהו כתב הרי&quot;ף בריש פרק שני דברכות דזהו בציבור. אבל ביחיד לא יתפלל אלא בלשון הקודש, עיין שם. וכן מפורש בסוטה שם, דפריך שם: ותפילה בכל לשון? והאמר ר&quot;י: לעולם אל ישאל אדם צרכיו בלשון ארמית, דאין המלאכים נזקקין לו. ומתרץ: כאן ביחיד כאן בציבור, עיין שם.&lt;/p&gt;
&lt;p&gt;ויש אומרים דאף יחיד יכול לשאול בכל לשון, ורק ללשון ארמי אינם נזקקין המלאכים. והמעיין שם בגמרא יראה להדיא דלא קאי אתפילה הקבועה שקבעו אנשי כנסת הגדולה, דמי יעיז פניו לשנות דברים העומדים ברומו של עולם ללשון לעז? והעושה כן אינו אלא מעשה רשע כסל. וכפי מה שבארנו בסימן ס&quot;ב סעיף ד אי אפשר כלל להעתיק כהוגן, עיין שם. והש&quot;ס מיירי בתחינות ותפילות ותחנונים שאומרים בציבור לפעמים, כמו סליחות ויוצרות וכיוצא בזה.&lt;/p&gt;
&lt;p&gt;וזה שכתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;ויש אומרים דהני מילי כששואל צרכיו, כגון שהתפלל על חולה או על שום צער שיש לו בביתו. אבל תפילה הקבועה לציבור, אפילו יחיד יכול לאומרה בכל לשון.&lt;/dd&gt;
&lt;/dl&gt;&lt;p&gt;עד כאן לשונו – אין כוונתו על תפילת שמונה עשרה אלא על סליחות וכיוצא בהן שנתפשטו לאמרן בציבור. אבל תפילות הקבועות לחול ולשבתות וימים טובים וראש השנה ויום הכיפורים – חלילה וחלילה לשנותם אפילו שינוי כל שהוא. וכן עיקר לדינא, וכך פסקו גדולי הדור בדורות שלפנינו (כמבואר בספר &quot;אלה דברי הברית&quot;). ובסימן קפ&quot;ה נבאר עוד בזה בסייעתא דשמיא.&lt;/p&gt;</extract></page></pages></query></api>