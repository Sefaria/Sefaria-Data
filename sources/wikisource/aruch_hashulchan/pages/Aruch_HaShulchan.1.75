<?xml version="1.0"?><api><query><normalized><n from="ערוך_השולחן_אורח_חיים_עה" to="ערוך השולחן אורח חיים עה" /></normalized><pages><page pageid="9260" ns="0" title="ערוך השולחן אורח חיים עה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן עה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין שיער באשה ערוה, וכן קול ועוד דינים&lt;/b&gt;&lt;/big&gt;&lt;br&gt;&lt;big&gt;ובו אחד עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא&lt;/p&gt;
&lt;h3&gt;סימן עה סעיף א&lt;/h3&gt;
&lt;p&gt;אף על גב דבאיש לא מקרי &quot;ערוה&quot; רק מקום הערוה ממש, אבל כששאר בשר מבשרו מגולה לית לן בה – מכל מקום באשה אינו כן. וכמו שכתב הרמב&quot;ם בפרק שלישי דין טז, וזה לשונו:&lt;/p&gt;
&lt;dl&gt;&lt;dd&gt;וכל גוף האשה ערוה. לפיכך לא יסתכל בגוף האשה כשהוא קורא, ואפילו אשתו. ואם היה מגולה טפח מגופה – לא יקרא כנגדה.&lt;/dd&gt;
&lt;/dl&gt;&lt;p&gt;עד כאן לשונו, ונראה דהכי פירושו: דבהסתכלות בגופה אסור לקרות אפילו כשהגילוי הוא פחות מטפח, ובלא הסתכלות מותר. אבל בגילוי טפח – אסור לקרות כנגדה אף כשאינו מסתכל בה. ובכל זה אין חילוק בין אשתו לאחרת.&lt;/p&gt;
&lt;p&gt;(וכן משמע בגמרא כד א דלהסתכל אסור אפילו במשהו. וממילא דבכי האי גוונא אסור בקריאת שמע, ואפילו באשתו.)&lt;/p&gt;
&lt;h3&gt;סימן עה סעיף ב&lt;/h3&gt;
&lt;p&gt;וראיתי מי שכתב בכונת הרמב&quot;ם דדוקא באשתו צריך טפח, אבל באחרת אפילו בפחות מטפח אסור, ושכן כתוב בבה&quot;ג (לחם משנה). ותמיהני: דהן אמת דכן כתוב בהגהות מיימוניות שם. וזהו שכתב רבינו הרמ&quot;א בסעיף א, דיש אומרים דוקא באשתו, אבל באשה אחרת אפילו בפחות מטפח הוי ערוה. עד כאן לשונו.&lt;/p&gt;
&lt;p&gt;אבל דעת הרמב&quot;ם אינו כן. וגם בבה&quot;ג אינו כן, וזה לשון הבה&quot;ג: דאפילו אשתו כי מיגלי טפח מינה – אסור לקרות קריאת שמע כנגדה. עד כאן לשונו, כלומר: וכל שכן באחרת. מיהו על כל פנים בעינן טפח.&lt;/p&gt;
&lt;h3&gt;סימן עה סעיף ג&lt;/h3&gt;
&lt;p&gt;וזה לשון הטור והשולחן ערוך סעיף א:&lt;/p&gt;
&lt;dl&gt;&lt;dd&gt;טפח מגולה באשה במקום שדרכה לכסותו, אפילו היא אשתו – אסור לקרות קריאת שמע כנגדה.&lt;/dd&gt;
&lt;/dl&gt;&lt;p&gt;עד כאן לשונם. והנה ודאי גם דעת הרמב&quot;ם כן הוא, דמיירי במקום שדרכה לכסותו. מיהו בהסתכלות נראה דפשיטא דאפילו במקומות המגולים – אסור. והנה גם מדבריהם מתבאר דבפחות מטפח ליכא איסור אפילו שלא באשתו, כדעת הרמב&quot;ם.&lt;/p&gt;
&lt;p&gt;ורבינו הרמ&quot;א כתב דיש אומרים דבאחרת גם בפחות הוי ערוה, וכבר בארנו בזה.&lt;/p&gt;
&lt;p&gt;ודע שהטור כתב: וכן אם שוקה מגולה – אסור לקרות כנגדה. עד כאן לשונו. ויש שפירשו בדבריו דכונתו דבשוק אסור גם בפחות מטפח, ואפילו באשתו, מפני שבשם הוא מקום הרהור יותר (ב&quot;ח וט&quot;ז סעיף קטן א). ותמוה לפרש כן, דאם כן לא הוה ליה לסתום זה.&lt;/p&gt;
&lt;p&gt;ויותר נראה כמו שכתב הרשב&quot;א בשם הראב&quot;ד על דין זה בגמרא שם, דקא משמע לן דגילוי שוק הוי גם כן ערוה, כלומר דאף שיש מקומות שהולכות יחיפות, וליכא ברגליה משום גילוי ערוה – מכל מקום בשוק הגבוה מהרגל יש בו משום ערוה. ולכן לא הביא זה רבינו הבית יוסף מטור, דזהו גם כן בכלל מקומות המכוסים.&lt;/p&gt;
&lt;p&gt;(וכן כתבו הבית יוסף והדרישה, עיין שם.)&lt;/p&gt;
&lt;h3&gt;סימן עה סעיף ד&lt;/h3&gt;
&lt;p&gt;וכתב רבינו הרמ&quot;א: דנראה מדברי הרא&quot;ש דטפח באשה ערוה אפילו לאשה אחרת, רק שבעצמה יכולה לקרות אף על פי שהיא ערומה, כדלעיל סימן עד. עד כאן לשונו.&lt;/p&gt;
&lt;p&gt;והנה הרשב&quot;א כתב מפורש להיפך, דרק לאנשים הוי ערוה משום הרהור, ולא לנשים. ולמה גריעא אחרת מהיא עצמה? ומהרא&quot;ש שכתב &quot;ודוקא באחרת, אבל בעצמה...&quot;, עד כאן לשונו – אין ראיה. דבעל כרחך הוא טעות הדפוס, שהרי מקודם לא דיבר כלל באחרת. וכן צריך לומר: &quot;ודוקא לאחרים&quot; (הגר&quot;א סעיף קטן ג). וגם הלבוש לא העתיק זה, עיין שם. וראיה לזה מהטור, שלא הזכיר דבר זה. וכן מבואר מדבריו ברמזים, עיין שם.&lt;/p&gt;
&lt;p&gt;ויש מי שמפרש גם בדברי רבינו הרמ&quot;א כונה אחרת, דכונתו לחלוק על מה שכתב בעצמו מקודם, דיש אומרים דבאשה אחרת שלא באשתו – אסור גם בפחות מטפח. לזה אומר דמהרא&quot;ש נראה דטפח באשה ערוה גם לאחרת, כלומר דאפילו באחרת אין איסור בפחות מטפח (אליה רבה סעיף קון א). ובאמת כן מתבאר מדברי הרא&quot;ש, עיין שם. ולכן לדינא יש להקל בזה כהרשב&quot;א.&lt;/p&gt;
&lt;h3&gt;סימן עה סעיף ה&lt;/h3&gt;
&lt;p&gt;ויש להסתפק אם רשאה האשה לקרות קריאת שמע ולברך נגד טפח מגולה באיש במקום המוצנע. דכמו שאסור לאיש באשה, כמו כן אסור לאשה באיש. או דילמא: דבאיש שייך הרהור טפי מבאשה, וכן משמע מהפוסקים שלא הזכירו דין זה. וכן משמע בכתובות (סד ב), עיין שם.&lt;/p&gt;
&lt;h3&gt;סימן עה סעיף ו&lt;/h3&gt;
&lt;p&gt;כתבו רבותינו בעלי השולחן ערוך בסעיף ב:&lt;/p&gt;
&lt;dl&gt;&lt;dd&gt;שיער של אשה שדרכה לכסותו – אסור לקרות כנגדו, אפילו אשתו. אבל בתולות שדרכן לילך פרועות הראש – מותר. והוא הדין השערות של נשים שרגילין לצאת חוץ לצמתן, וכל שכן שיער נכרית, אפילו דרכה לכסות.&lt;/dd&gt;
&lt;/dl&gt;&lt;p&gt;עד כאן לשונו. וזה שנתבאר באבן העזר סימן כא דגם פנויות לא ילכו בגילוי ראש – זהו בבעולות כמו אלמנות וגרושות, ולא בתולות (חלקת מחוקק ובית שמואל שם). ויש מי שכתב דאף בתולה לא תלך כששערותיה סתורות ולא קלועות (מגן אברהם סעיף קטן ג).&lt;/p&gt;
&lt;p&gt;ויש אומרים דבחצר מותרות כל הנשים, גם הנשואות, לילך בגילוי ראש. ועיין באבן העזר סימן קטו, ובזוהר &quot;נשא&quot; הזהיר מאד בזה (שם סעיף קטן ד). והנשים הבאות ממקומות שאין דרכן לגלותן למקום שדרכן לגלותן, ואין דעתן לחזור – מותרות לגלותן (שם בשם אלשקר).&lt;/p&gt;
&lt;h3&gt;סימן עה סעיף ז&lt;/h3&gt;
&lt;p&gt;ועתה בואו ונצווח על פרצות דורינו בעוונותינו הרבים, שזה שנים רבות שנפרצו בנות ישראל בעון זה והולכות בגילוי הראש. וכל מה שצעקו על זה – הוא לא לעזר ולא להועיל. ועתה פשתה המספחת, שהנשואות הולכות בשערותן כמו הבתולות. אוי לנו שעלתה בימינו כך!&lt;/p&gt;
&lt;p&gt;מיהו על כל פנים לדינא נראה שמותר לנו להתפלל ולברך נגד ראשיהן המגולות, כיון שעתה רובן הולכות כך, והוה כמקומות המגולים בגופה, וכמו שכתב המרדכי בשם ראבי&quot;ה בסוף פרק שלישי, וזה לשונו:&lt;/p&gt;
&lt;dl&gt;&lt;dd&gt;כל הדברים שהזכרנו לערוה – דוקא בדבר שאין רגילות להגלות. אבל בתולה הרגילה בגילוי שיער – לא חיישינן, דליכא הרהור.&lt;/dd&gt;
&lt;/dl&gt;&lt;p&gt;עד כאן לשונו. וכיון שאצלינו גם הנשואות כן, ממילא דליכא הרהור.&lt;/p&gt;
&lt;p&gt;(והרי&quot;ף והרמב&quot;ם השמיטו לגמרי דין שיער וקול, משום דסבירא להו דלאו לקריאת שמע איתמר. עיין בית יוסף.)&lt;/p&gt;
&lt;h3&gt;סימן עה סעיף ח&lt;/h3&gt;
&lt;p&gt;יש ליזהר משמיעת קול זמר אשה בשעת קראית שמע, ואפילו באשתו. דאילו שלא באשתו – גם שלא בשעת קריאת שמע אסור. דכך אמרו חכמינו ז&quot;ל שם (שם): קול באשה ערוה. אבל קול דיבורה – מותר, וכן קול הרגיל בו – מותר באשתו גם לקריאת שמע.&lt;/p&gt;
&lt;p&gt;וזה לשון המרדכי שם בשם הר&quot;א ממיץ: הלכך אסור לומר דבר שבקדושה בשמיעת קול שיר של אשה, ובעונותינו... אין אנו נזהרים מללמוד בשמיעת קול שיר של נשים ארמאיות. עד כאן לשונו. ונראה דדוקא כשמשוררות בפיהן הוה איסור, ולא כשמנגנות על הכלי, דבזה לא שייך הרהור וערוה.&lt;/p&gt;
&lt;h3&gt;סימן עה סעיף ט&lt;/h3&gt;
&lt;p&gt;כבר נתבאר דאסור לקרות קריאת שמע כנגד ערוה, ואפילו נגד ערות בן נח, ואפילו נגד ערות קטן. ויש מתירין כנגד ערות קטן כל זמן שאינו ראוי לביאה, והיינו בן תשע שנים ויום אחד. וכן עיקר לדינא.&lt;/p&gt;
&lt;p&gt;ועיין יורה דעה סימן רסה שיש שאין אוחזין בערות התינוק בשעת הברכה על המילה. ויש שאוחזין, דאדרבא בזה לא שייך ערוה, שהרי עוסק לקדשו בקדושת המילה.&lt;/p&gt;
&lt;h3&gt;סימן עה סעיף י&lt;/h3&gt;
&lt;p&gt;ערוה בעששית והיינו בכלי זכוכית, אף על גב שהערוה מכוסה – ובצואה שרי בכי האי גוונא – מכל מקום בערוה אסור, כיון שנראית, ובערוה כתיב &quot;ולא יראה בך ערות דבר&quot; – והרי נראית. וכן כשהוא לבוש בגד דק שהערוה נראית מתוכה, או אשה הלובשת בגד דק שבשרה נראית מתוכה – הוי כערוה גלויה.&lt;/p&gt;
&lt;h3&gt;סימן עה סעיף יא&lt;/h3&gt;
&lt;p&gt;כתב רבינו הבית יוסף בסעיף ו:&lt;/p&gt;
&lt;dl&gt;&lt;dd&gt;היתה ערוה כנגדו, והחזיר פניו ממנה, או שעצם עיניו, או שהוא בלילה, או שהוא סומא – מותר לקרות, דבראיה תלי רחמנא, והא לא חזי לה.&lt;/dd&gt;
&lt;/dl&gt;&lt;p&gt;עד כאן לשונו. ורבים חולקים עליו, וסבירא להו דשום דבר לא מהני רק החזרת פנים, דפירושא ד&quot;לא יראה&quot; אינו שהוא לא יראה, אלא שלא יהא ראוי להתראות. ואם כן מאי מהני עצימת עינים, או לילה, או סומא, כיון שאחרים העומדים במקומו יכולים לראות? וכן עיקר לדינא (ב&quot;ח וט&quot;ז סעיף קטן ב, ומגן אברהם סעיף קטן ט), וכן מוכח בירושלמי.&lt;/p&gt;
&lt;p&gt;וגם החזרת פנים אינו מועיל אלא כשמהפך כל גופו לצד האחר (ט&quot;ז שם). וכבר בארנו בריש סימן עד דהרהור מותר גם נגד הערוה, עיין שם.&lt;/p&gt;</extract></page></pages></query></api>