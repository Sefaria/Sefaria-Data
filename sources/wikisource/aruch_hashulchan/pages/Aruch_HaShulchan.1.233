<?xml version="1.0"?><api><query><normalized><n from="ערוך_השולחן_אורח_חיים_רלג" to="ערוך השולחן אורח חיים רלג" /></normalized><pages><page pageid="221236" ns="0" title="ערוך השולחן אורח חיים רלג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רלג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מתי סוף זמן תפילת מנחה, ומנחה גדולה וקטנה&lt;/b&gt;&lt;/big&gt;&lt;br&gt;&lt;big&gt;ובו חמישה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו&lt;/p&gt;
&lt;h3&gt;סימן רלג סעיף א&lt;/h3&gt;
&lt;p&gt;בעניין סוף זמן תפלת המנחה תנן בריש פרק ד': &quot;תפלת המנחה עד הערב, רבי יהודה אומר: עד פלג המנחה&quot;, והיינו שעה ורביע קודם הלילה, דזמן מנחה קטנה הוא בתשע וחצי, שתי שעות ומחצה קודם הלילה, ופלג ממנה הוא שעה ורביע.&lt;/p&gt;
&lt;p&gt;ולרבנן דמנחה עד הערב מתחיל זמן מעריב בערב ולא קודם, ולרבי יהודה מתחיל זמן מעריב מפלג המנחה שעה ורביע קודם הלילה, דזהו דבר פשוט דכשכלה זמן תפלת מנחה מתחיל זמן תפלת ערבית, כן הסכימו רבותינו התוספות והרא”ש והרשב&quot;א וכל הפוסקים.&lt;/p&gt;
&lt;h3&gt;סימן רלג סעיף ב&lt;/h3&gt;
&lt;p&gt;ואפסיקא הלכתא בגמרא (כ&quot;ז.) דאין בדין זה הלכה פסוקה, ויכולין לעשות כמו שירצו: או כרבנן או כרבי יהודה.&lt;/p&gt;
&lt;p&gt;והסכימו רבותינו דהכי פירושו: שאין הכוונה שפעם יעשה כרבנן ופעם כרבי יהודה, אלא הרשות בידו לנהוג תמיד או כרבנן או כרבי יהודה. ואם ירצה לנהוג כרבנן יתפלל תמיד מנחה עד הערב ולא יתפלל ערבית קודם הלילה, ואם ירצה לנהוג כרבי יהודה ויתפלל ערבית אחר פלג המנחה, יזהר לבלי להתפלל מנחה אחר פלג המנחה.&lt;/p&gt;
&lt;h3&gt;סימן רלג סעיף ג&lt;/h3&gt;
&lt;p&gt;והנה בזמן הקדמונים היו נוהגים כרבי יהודה והתפללו ערבית קודם הלילה, כמבואר כל זה בתוספות ורא&quot;ש ורשב&quot;א ותלמידי רבינו יונה ריש ברכות, ועכשיו ברוב המדינות מתפללים מנחה עד הערב, וממילא דאין מתפללין ערבית קודם הלילה.&lt;/p&gt;
&lt;p&gt;מיהו בדיעבד אם התפלל תפלת ערבית בכוונה לצאת מפלג המנחה ואילך – יצא, ולא מצרכינן ליה לחזור ולהתפלל (תר&quot;י). וכן בשבת יש לו לכתחילה להתפלל תפלת ערבית של שבת מפלג המנחה ולמעלה מפני תוספת שבת, דכיון דקיבל עליו שבת הוה כלילה ממש (פני יהושע ריש ברכות בד&quot;ה 'על כן' ובפרק ד' דף כ&quot;ז. ד&quot;ה 'והשתא' ע&quot;ש היטב).&lt;/p&gt;
&lt;h3&gt;סימן רלג סעיף ד&lt;/h3&gt;
&lt;p&gt;אמנם יש להתבונן בזה בדברי הרמב&quot;ם בפרק ג' דין ד' שכתב: &quot;הא למדת שזמן מנחה גדולה משש שעות ומחצה עד תשע שעות ומחצה, וזמן מנחה קטנה מתשע שעות ומחצה עד שישאר מן היום שעה ורביע, ויש לו להתפלל אותה עד שתשקע החמה&quot; עכ&quot;ל.&lt;/p&gt;
&lt;p&gt;ופירש רבינו הבית יוסף בספרו כסף משנה דהכי קאמר: אם ירצה יתפלל עד שעה ורביע כרבי יהודה, ואם ירצה יתפלל עד שקיעה כרבנן ע&quot;ש. ואי אפשר לומר כן, דאם כן עיקר חסר מן הספר, ועוד דאחר כך כתב: &quot;תפלת הערב זמנה מתחלת הלילה וכו'”, ואי כפירוש זה הלא כשנוהג כרבי יהודה זמנה שעה ורביע קודם הלילה.&lt;/p&gt;
&lt;h3&gt;סימן רלג סעיף ה&lt;/h3&gt;
&lt;p&gt;ויראה לי דלהרמב&quot;ם היה לו בזה שיטה אחרת, ומנחה אינו תלוי בערבית לומר שכשכלה זמן מנחה מתחיל תפלת ערבית. דבאמת יש בזה בגמרא דברים תמוהים, שאומר שם (כ&quot;ז.): &quot;השתא דלא אתמר הלכתא לא כמר ולא כמר, דעביד כמר עביד ודעביד כמר עביד&quot;. ותימא, כיון דלא אתמר הלכתא לא כמר ולא כמר הדרינן לכללא: &quot;יחיד ורבים - הלכה כרבים&quot; כבכל התורה כולה, ואין דומה לזה בכל הש&quot;ס.&lt;/p&gt;
&lt;p&gt;ועוד דמקודם (כ&quot;ו:) מביא ברייתא הך פלוגתא דרבי יהודה ורבנן, והכי איתא שם: &quot;ומפני מה אמרו תפלת המנחה עד הערב, שהרי תמיד של בין הערבים קרב והולך עד הערב. רבי יהודה אומר: עד פלג המנחה, שהרי תמיד של בין הערבים קרב והולך עד פלג המנחה&quot; ע&quot;ש. ואינו אלא תימא, וכי נחלקו מתי היתה ההקרבה במקדש, ועוד שלשון 'שהרי' משמע דבר ברור, והמה שני הפכים.&lt;/p&gt;
&lt;h3&gt;סימן רלג סעיף ו&lt;/h3&gt;
&lt;p&gt;אך לפי עניות דעתי העניין כן הוא: דהנה תפלת המנחה הוא כנגד תמיד של בין הערבים, ולפי שבכל יום הקריבוהו בתשעה ומחצה כדתנן ריש פרק תמיד נשחט, וכמ&quot;ש הרמב&quot;ם שם מקודם ע&quot;ש. ודבר ידוע שהקרבתו לא היה שוהה עד הלילה, שהרי היו צריכין להקטיר קטורת ומנחה וניסוך היין והשיר, ולכל היותר לא שהו בהקרבתו יותר ממחצה זמן זה, דהיינו שעה ורביע.&lt;/p&gt;
&lt;p&gt;ולזה שפיר קאמר רבי יהודה: &quot;שהרי קרב עד פלג המנחה”, כלומר שכן היתה הקרבתו התמידית, ורבנן שפיר קאמרי: &quot;שהרי קרב עד הערב”, כלומר אם יארע שלא קרבוהו בט' ומחצה הלא מותר להקריבו עד הערב. ולפי זה שפיר קאמר הש&quot;ס: &quot;השתא דלא אתמר הלכתא וכו'”, כלומר דבזה לא שייך לומר &quot;יחיד ורבים הלכה כרבים&quot;, דוודאי גם רבנן מודים לרבי יהודה דעד פלג המנחה הוא העיקר, כיון שכן היה בכל יום, אלא דפליגי דלרבי יהודה אין לו להתפלל אחר פלג המנחה, מפני שברוב הימים לא נאחרה הקרבתו מפלג המנחה.&lt;/p&gt;
&lt;p&gt;אבל רבנן סברי דוודאי לכתחילה יותר טוב להתפלל עד פלג המנחה, אך בדיעבד אם לא התפלל יכול להתפלל עד הערב (וכ&quot;מ להדיא מרמב&quot;ם פרק ג' הלכה ז', ואין צריך לדוחק של הכ&quot;מ ע&quot;ש ודו&quot;ק).&lt;/p&gt;
&lt;h3&gt;סימן רלג סעיף ז&lt;/h3&gt;
&lt;p&gt;ונמצא לפי זה דבאמת קיימא לן כרבנן, אלא דאי אפשר לומר להדיא כן, דאם כן הוה משמע שלכתחילה יכול לאחר עד הערב, ואינו כן. ולזה אומר: &quot;דעבד כמר עביד וכו'”, כלומר שיש לפסוק כשניהם דלכתחילה יראה להתפלל עד פלג המנחה, אך אם לא עשה כן מתפלל עד הערב.&lt;/p&gt;
&lt;p&gt;והן הן דברי הרמב&quot;ם שכתב: &quot;וזמן מנחה קטנה מט' ומחצה עד שישאר שעה ורביע&quot;, כלומר כן יהדר להתפלל אז. ואחר כך אומר: &quot;ויש לו להתפלל אותה עד שתשקע החמה&quot;, כלומר דאם לא קדם להתפלל, מתפלל אחר כך כרבנן. והנה לפי זה אין העניין נוגע לתפלת ערבית כלל, ואנו שמתפללים סמוך לשקיעת החמה הוה גם כן לא לפי שיטה זו, והיא שיטה המחוורת. אך מה נוכל לעשות שקשה לקבץ עשרה קודם פלג המנחה, ומי שיכול לעשות כן או המתפלל ביחידות, מצוה וחובה להתפלל קודם פלג המנחה.&lt;/p&gt;
&lt;h3&gt;סימן רלג סעיף ח&lt;/h3&gt;
&lt;p&gt;ולבד זה יש לצעוק על מנהג מדינתינו שמאחרין תפלת מנחה עד השקיעה ממש, והרי בגמרא (כ&quot;ט:) איתא להדיא במערבא לייטי אמאן דמתפלל מנחה עם דמדומי חמה, והא דאיתא בירושלמי ריש פרק ד' דריב&quot;ח היה מתפלל עם דמדומי חמה, אשחרית קאי, כמו שמסיים שם: &quot;כדי שיהא עליו מורא שמים כל היום&quot; (וצ&quot;ע גדול בהגמ&quot;י שם ע&quot;ש ודו&quot;ק).&lt;/p&gt;
&lt;p&gt;אך לימוד הזכות הוא דטרדתינו מפרנסתינו גדולה מאוד ד' ירחם, ולכן מאחרין. ומכל מקום הירא את דבר ד' יתאמץ להתפלל מקודם, ובפרט לשיטת הרמב&quot;ם שבארנו עיקר זמנה לכתחילה קודם פלג המנחה כמ&quot;ש.&lt;/p&gt;
&lt;h3&gt;סימן רלג סעיף ט&lt;/h3&gt;
&lt;p&gt;עוד דבר תמוה יש בעניין הזה, דהנה הרמב&quot;ם כתב דסוף הזמן הוא עד שקיעת החמה, ולמה כתב רבינו הבית יוסף בסעיף א' דעיקר זמנה הוא מט' שעות ומחצה עד הלילה עכ&quot;ל, והרי לילה הוא צאת הכוכבים והוא הרבה אחר השקיעה. וכדברי הרמב&quot;ם מפורש בזבחים (נ&quot;ו.) דדם התמיד נפסל בשקיעת החמה ע&quot;ש, וכיון שהתפלה היא כנגד התמיד ממילא שאין להתפלל אחר השקיעה. והנה גם הטור כתב: &quot;עד הלילה&quot;, אבל לשון הגמרא והפוסקים הוא: &quot;עד הערב&quot;, ולשון ערב כולל הכל כמובן.&lt;/p&gt;
&lt;p&gt;ואולי סבירא ליה להטור ושולחן ערוך כיון דבין השמשות הוא ספק יום ספק לילה, לכן בתפלה דרבנן הקילו, והך דזבחים יש לומר דזמן התפלה הוא כנגד ההקטרה וההקטרה היתה גם אחר כך, או שמפרשים סוף שקיעה והיא לזמן צאת הכוכבים (עיין תוספות מנחות כ': ד&quot;ה 'נפסל'). ומכל מקום צ&quot;ע שלא הביאו דברי הרמב&quot;ם, ולכן בוודאי יש לחוש לדבריו וליזהר שלא להתפלל מנחה אחר השקיעה.&lt;/p&gt;
&lt;h3&gt;סימן רלג סעיף י&lt;/h3&gt;
&lt;p&gt;וזה לשון רבותינו בעלי השולחן ערוך: &quot;ואסיקנא דעבד כמר עביד... והוא שיעשה לעולם כחד מינייהו, שאם עושה כרבנן ומתפלל מנחה עד הלילה, שוב אינו יכול להתפלל ערבית מפלג... ואם עושה כרבי יהודה ומתפלל ערבית מפלג... צריך ליזהר שלא יתפלל מנחה באותו שעה. ועכשיו שנהגו להתפלל מנחה עד הלילה - אין להתפלל ערבית קודם השקיעה, ואם בדיעבד התפלל ערבית מפלג... יצא, ובשעת הדחק יכול להתפלל ערבית מפלג המנחה ולמעלה. ולדידן דנוהגין להתפלל ערבית מפלג המנחה, אין לו להתפלל מנחה אחר כך, ובדיעבד או בשעת הדחק יצא אם מתפלל מנחה עד הלילה, דהיינו צאת הכוכבים&quot; עכ&quot;ל, וכבר נתבארו אלו הדברים.&lt;/p&gt;
&lt;p&gt;מיהו נראה דאם ביום אחד יתפלל מנחה וערבית בפלג המחנה - לא יצא, דהוי תרתי דסתרי ביום אחד. מיהו יש נוהגים גם בזה, מפני שקשה לאסוף הציבור עוד פעם (מג&quot;א סק&quot;ז), ויתבאר בסימן רל&quot;ה. ואפשר לומר הטעם כיון דתפלת ערבית נתקן נגד הקטרת איברים, והם כשרים ביום ובלילה, ושם יתבאר בסייעתא דשמיא.&lt;/p&gt;
&lt;h3&gt;סימן רלג סעיף יא&lt;/h3&gt;
&lt;p&gt;והנה יש מנחה גדולה ומנחה קטנה כמו שביאר הרמב&quot;ם שם, וזה לשונו: &quot;ולפי שהיה התמיד קרב בכל יום בתשע שעות ומחצה, תיקנו זמנה בט' ומחצה, והיא הנקראת מנחה קטנה. ולפי שבערב פסח שחל להיות בערב שבת היו שוחטין את התמיד בשש שעות ומחצה, אמרו שהמתפלל מאחר שש שעות ומחצה יצא. ומשהגיע זמן זה הגיע זמן חובה, וזו היא הנקראת מנחה גדולה&quot; עכ&quot;ל.&lt;/p&gt;
&lt;p&gt;ומבואר מדבריו שהעיקר הוא מנחה קטנה, מפני שרוב השנה היה התמיד קרב בזמן זה, ובדיעבד אם התפלל מנחה גדולה – יצא. וזה שאומר שמשהגיע זמן זה הגיע זמן חובה, אין כוונתו שחובה להתפלל, אלא כוונתו שאסור לעסוק באכילה ותספורת ומרחץ ובורסקי ודין עד שיתפלל, דכן הוא שיטתו כמ&quot;ש בסימן הקודם.&lt;/p&gt;
&lt;h3&gt;סימן רלג סעיף יב&lt;/h3&gt;
&lt;p&gt;ולפי זה אף לכתחילה יכול להתפלל מנחה גדולה כשצריך לה, כגון שרוצה לאכול וכיוצא בזה. ואין זה כלכתחילה ודיעבד שבכל הדברים דלכתחילה אסור, ובכאן אינו כן, אלא כלומר דאם אין לו איזה דבר שטוב לו יותר המנחה גדולה, טוב שיתפלל יותר מנחה קטנה. אבל אם יש לו איזה סיבה קלה - יתפלל לכתחילה מנחה גדולה. ולכן אצלינו המנהג בימי הסליחות שיש מתענים עד חצי היום ומתפללים מנחה גדולה, ועוד דמלשון הרא”ש והטור משמע דהעיקר לכתחילה הוא מנחה גדולה (בית יוסף).&lt;/p&gt;
&lt;p&gt;וראיתי לאחד מן הקדמונים שהזהיר להתפלל דווקא מנחה גדולה. (ר&quot;ש פרחון בשורש מנח או פלל שכתב: דלכן העניות מצויה בארץ אדום מפני שאין מתפללים מנחה גדולה ע&quot;ש, ובפרט אצלינו שמתפללים סמוך לשקיעה ואינם זהירים להתפלל קודם פלג המנחה שאז היתה תמיד הקרבת התמיד כמ&quot;ש, אלא הולכין אחר הזמן שמותר להקריב התמיד, אם כן פשיטא שביכולת להתפלל מנחה גדולה כמובן ודו&quot;ק)&lt;/p&gt;
&lt;h3&gt;סימן רלג סעיף יג&lt;/h3&gt;
&lt;p&gt;והנה זמן מנחה גדולה מתחיל משש ומחצה, ואף על גב דבאמת מתחיל הזמן תיכף אחר שש, דאז מתחיל בין הערבים והשמש תתחיל לנטות למערב, וכן מבואר להדיא במשנה דתנן: &quot;תפלת השחר עד חצות... תפלת המנחה עד הערב&quot;, ובעל כורחנו דפירושו מחצות עד הערב, דאם לא כן הוה ליה לומר תפלת המנחה משש ומחצה עד הערב.&lt;/p&gt;
&lt;p&gt;אמנם באמת כן הוא, ובריש פרק ג' דיומא ביארו בגמרא דבר זה, דמשום דקשה לכוין חצי היום ממש, לכן הרחיקו חצי שעה, ולכן גם התמיד לא הקריבו קודם שש ומחצה אף בשעת הדחק.&lt;/p&gt;
&lt;p&gt;וראיה לזה שהרי אמרו בפסחים (צ&quot;ד.): &quot;חצי שש וחצי שבע חמה עומדת בראש כל אדם&quot;. ולכאורה אינו מובן, הלא בחצי שש עדיין החמה במזרח ובחצי שבע היא במערב, אלא משום דאז הלוכה בנחת מאוד עד שאין היכר כמעט בין חצי שש לחצי שבע אלא למי שידקדק הרבה בזה, ולמראה עינים אין היכר כמעט. לכן אומר שם שחצי שש וחצי שבע חמה עומדת בראש כל אדם, כלומר למראה עינים, ולכן בגמרא ובפוסקים זמן המנחה מחצי שבע.&lt;/p&gt;
&lt;p&gt;ויש מי שאומר שאם התפלל קודם חצי שבע דלא יצא (מג&quot;א סק&quot;א), וקשה לומר כן, דכיון דזהו רק משום חשש טעות ותפ(י)לה דרבנן למה לא יצא. וכן כתב אחד מן הגדולים בפשיטות דיצא (פרי חדש בסימן זה), והביא כמה ראיות לזה ע&quot;ש, וממשנה דתפלת השחר ראיה ברורה כמ&quot;ש.&lt;/p&gt;
&lt;h3&gt;סימן רלג סעיף יד&lt;/h3&gt;
&lt;p&gt;וכתב רבינו הרמ&quot;א: דמשערים שעות אלו לפי עניין היום, ואף אם היום ארוך משערינן לי&quot;ב שעות, והם נקראים שעות זמניות. וכן בכל מקום ששיערו חכמים בשעות משערינן בשעות אלו עכ&quot;ל.&lt;/p&gt;
&lt;p&gt;כלומר כיון דהיום הוא תמיד י&quot;ב שעות, אם כן בחורף שהיום קצר וכשתחלקו לי&quot;ב שעות בעל כורחנו השעות הם קטנות, ולהיפך בקיץ שהיום גדול השעות הם גדולות, ולכן בזמן מנחה קטנה שהיא תשע ומחצה תהיה בחורף קודם ג' שעות וחצי המורגלות, ובקיץ יהיה אחרי ג' וחצי המורגלות, והמורגלות אינן אלא בימי ניסן ותשרי שאז הימים והלילות כמעט שווים.&lt;/p&gt;
&lt;p&gt;ודע דחצות היום תמיד שוה בקיץ ובחורף, כשיכה המורה שעות י&quot;ב אז הוי חצות היום וכן בלילה, שהרי השעות שנתוספו או נתקצרו חציים מקודם חצות וחציים מלאחר חצות, ואם כן ממילא דהחצות לעולם עומדת בשוה, וחשבון הי&quot;ב שעות מתחיל מנץ החמה עד השקיעה (לבוש ומג&quot;א סק&quot;ג).&lt;/p&gt;
&lt;h3&gt;סימן רלג סעיף טו&lt;/h3&gt;
&lt;p&gt;כתבו רבותינו בעלי השולחן ערוך סעיף ב': &quot;אם יש לו מים - צריך ליטול ידיו כדי להתפלל, אף על פי שאינו יודע להם שום לכלוך, ולא יברך. ואפילו עומד מלימודו נוטל ידיו לתפלה, ואם אין לו מים מזומנים - אין צריך ליטול&quot; עכ&quot;ל.&lt;/p&gt;
&lt;p&gt;וכבר נתבאר בסימן קצ&quot;ב דכל תפ(י)לה צריך נטילת ידים, ואם אין לו מים ינקה בעפר ובצרורות ובשארי דברים. ושיעורא דאין לו מים נתבאר שם: דלפניו עד ד' מילין ולאחריו מיל ע&quot;ש, ובכאן לא ביארו כלום. ואפשר דבמנחה הקילו בכל גווני כשאין לו מים מוכן לפניו, וכן משמע מלשונם שכתבו: &quot;ואם אין לו מים מזומנים וכו'”, ובטור הביא פלוגתא בזה ע&quot;ש.&lt;/p&gt;
&lt;p&gt;וכן אם עמד מאכילתו - צריך ליטול ידיו, אבל הנוטל ידיו לתפ(י)לה, אף על פי שלמד קודם התפ(י)לה - אין צריך אחר כך ליטול ידיו. וכן הבא לבית הכנסת להתפלל ונטל ידיו, אף על פי שהשהה הרבה בבית הכנסת, כיון שלא יצא מבית הכנסת - אין צריך נטילה (אליה רבה ועיין מג&quot;א סק&quot;ח).&lt;/p&gt;</extract></page></pages></query></api>