<?xml version="1.0"?><api><query><normalized><n from="ערוך_השולחן_אורח_חיים_רפט" to="ערוך השולחן אורח חיים רפט" /></normalized><pages><page pageid="172875" ns="0" title="ערוך השולחן אורח חיים רפט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רפט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;להרבות בסעודת שחרית של שבת&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן רפט סעיף א&lt;/h3&gt;
&lt;p&gt;ויהיה שולחנו ערוך בבוקר ביום השבת לכבוד הסעודה השנייה, והמטות מוצעות, ואצל[י]נו הכסאות שיושבין עליהן יעמדו מסודרים כמו שמצפין על אורח נכבד, ומפה פרוסה על הפת כמו בסעודת הלילה.&lt;/p&gt;
&lt;p&gt;ואמרו חכמים בפסחים (ק&quot;ה.): דכבוד יום קודם לכבוד לילה, כגון אם אין לו יין הרבה או מיני מגדים - יניחם לסעודת היום (רש&quot;י) ולא לסעודת הלילה, וכן כל מאכלים טובים שאפשר להכינם על סעודות היום - המה קודמים מלסעודת הלילה, ועיין במ&quot;ש בסימן רע&quot;א סעיף ט'.&lt;/p&gt;
&lt;p&gt;ואין לשאול דאם כבוד יום קודם לכבוד לילה, למה קידוש בלילה דאורייתא וביום מדרבנן. דזהו לא מפני הסעודה, אלא מפני כניסת השבת, ואדרבא דקידוש היום אינו אלא מפני כבוד הסעודה, דאם לא כן מה מקום לקידוש זה, הלא כבר קדשוהו בכניסתו, אלא וודאי דהקידוש הוא לכבוד הסעודה.&lt;/p&gt;
&lt;h3&gt;סימן רפט סעיף ב&lt;/h3&gt;
&lt;p&gt;והטעם דכבוד יום קודם, נראה לי משום דעיקרי הסעודות הם ביום ולא בלילה, (עיין תוספות שלהי עבודה זרה ד&quot;ה 'בת יומא') ועוד דבלילה הלא אכל ביום בערב שבת, ואי אפשר להיות הסעודה חביבה עליו כביום השבת. ועוד, דבמקדש היתה עיקר הקדושה הניכרת ביום, שהקריבו בו קרבן מוסף, ולא בלילה, שלא היתה שום עבודה של שבת. ועוד, דעיקר תוקף הזמן הוא ביום כדאיתא בשבת (פ&quot;ט:) בויכוחו של יצחק לעתיד לבא: 'דל פלגא דלילותא וכו' ע&quot;ש, ובעירובין (ס&quot;ה.) 'אנן פועלי דיממא אנן' ע&quot;ש.&lt;/p&gt;
&lt;h3&gt;סימן רפט סעיף ג&lt;/h3&gt;
&lt;p&gt;וגם ביום צריך לקדש על כוס יין קודם הסעודה מדרבנן, וסמכו זה ממקרא ד'זכור את &lt;b&gt;יום&lt;/b&gt; השבת לקדשו' (פסחים ק&quot;ו.) ע&quot;ש. ולאו משום ד'יום' משמע יום ולא לילה, דיום הוא מעת לעת, כדכתיב: &quot;ויהי ערב ויהי בוקר יום אחד&quot;, אלא דהאי 'יום' הוא כמיותר, דהוה מצי למיכתב: 'זכור את השבת לקדשו'.&lt;/p&gt;
&lt;p&gt;וטעמו של קידוש זה הוא מפני כבוד היום והסעודה, כמ&quot;ש בסעיף א', ומצאתי ראיה לזה מהשאילתות יתרו (סימן נ&quot;ד) שהביא הרשב&quot;ם בפסחים שם וזה לשונו: &quot;אתאי כסא דחמרא וברוכי ומשתי משום כבוד שבת, לחלק בין מדת שבת למדת חול&quot; עכ&quot;ל, הרי דעיקר הקידוש הוא רק משום כבוד.&lt;/p&gt;
&lt;p&gt;ולכן אין בו רק ברכת 'בורא פרי הגפן', ובגמרא שם קראו לה 'קידושא רבה' על דרך סגי נהור, ועוד מפני שברכה זו יש בכל הקידושים (רש&quot;י ורשב&quot;ם שם). ויש שאומרים קודם הקידוש פסוקי 'זכור את יום השבת' ויש שמתחילין 'על כן ברך', אם כי הוא באמצע הפסוק, דאין כוונתן להפסוק אלא להקדים דברים. ויש אומרים 'מזמור לדוד ד' רועי', ויש אומרים פרשת בזיכין.&lt;/p&gt;
&lt;p&gt;אבל מגמרא שם מוכח להדיא שלא אמרו שום דבר, ורק פתחו בברכת הגפן ושתו. (דאומר שם: 'ר&quot;א איקלע... מכדי כל הברכות בורא פרי הגפן אמרי ברישא... גחין ושתי' ע&quot;ש. ובזיכין בארנו בסימן רפ&quot;ג שאינו נכון לאומרה קודם חצי היום ע&quot;ש, וכן ראיתי בילדותי לגדולים שלא אמרו כלום קודם הקידוש הזה)&lt;/p&gt;
&lt;h3&gt;סימן רפט סעיף ד&lt;/h3&gt;
&lt;p&gt;ואחר הקידוש יטול ידיו להסעודה על לחם משנה כמו בלילה ויסעוד, ויש נוהגים לאכול מיני מתיקה אחר הקידוש כמו לעקא&quot;ך ועוד מאכלים, ואם אוכל מיד אין צריך על זה ברכה אחרונה, כמו שבררנו זה לעיל בסימן קע&quot;ו ע&quot;ש. אך אם אוכל לאחר זמן - פשיטא שצריך ברכה אחרונה.&lt;/p&gt;
&lt;p&gt;אמנם כבר כתבנו בסימן רמ&quot;ט סעיף י&quot;ב שדעת הקדמונים לא היה נוחה כלל מאכילת מיני מתיקה לאחר קידוש, אלא שאחר קידוש יטול ידיו ויאכל הסעודה ע&quot;ש.&lt;/p&gt;
&lt;p&gt;וקודם קידוש - אסור לטעום כלום אפילו מים כמו בלילה, ואמנם קודם התפלה מותר לשתות חמין מפני שעדיין לא חל עליו חובת קידוש, וקודם מוסף - אסור עד שיקדש, כמ&quot;ש בסימן רפ&quot;ו.&lt;/p&gt;
&lt;h3&gt;סימן רפט סעיף ה&lt;/h3&gt;
&lt;p&gt;קידוש זה אין מקדשין על הפת, ואף על גב דבלילה מקדשין על הפת - בשם יש היכר שהוא קידוש מפני ברכת הקידוש, אבל ביום שאין בו רק הברכה שיברך המוציא - אם כן לא ניכר הקידוש כלל. ולכן במקום שאין יין מצוי - יעשה קידוש על יי&quot;ש או שכר או שארי משקין, אף דבלילה לא התרנו זה לכל הדיעות, שיש סוברים דווקא על הפת כשאין יין, כמ&quot;ש בסימן ער&quot;ב, אבל בשחרית - הכל מודים מהטעם שנתבאר, ואפילו לא הוה חמר מדינה, דאיזה הפסד יש בזה, דהא אין כאן רק הברכה שלה, ועל כל פנים יהיה היכר לקידוש, וכן כתב רבינו הב&quot;י בספרו הגדול ע&quot;ש. (ועיין מג&quot;א סק&quot;ג)&lt;/p&gt;
&lt;p&gt;ולפי זה נראה לעניות דעתי דאם אין שום משקה - יכול לקדש גם על חלב כדי שיהיה היכר, ואם אין שום משקה - אוכל בלא קידוש, כלומר שיברך 'המוציא' על הפת ויכוין לשם קידוש, והיינו שמקודם זה לא יאכל מאומה, דמה יעשה כיון שאין לו. ואם גם פת אין לו - יאכל שארי דברים, דמה לו לעשות (שם סק&quot;ד).&lt;/p&gt;</extract></page></pages></query></api>