<?xml version="1.0"?><api><query><normalized><n from="ערוך_השולחן_אורח_חיים_קפח" to="ערוך השולחן אורח חיים קפח" /></normalized><pages><page pageid="222114" ns="0" title="ערוך השולחן אורח חיים קפח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכה שלישית, ודין ברכת המזון בשבת ויום טוב וראש חודש&lt;/b&gt;&lt;/big&gt;&lt;br&gt;&lt;big&gt;ובו עשרים ושלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג&lt;/p&gt;
&lt;h3&gt;סימן קפח סעיף א&lt;/h3&gt;
&lt;p&gt;ברכה שלישית בניין ירושלים, ודוד ושלמה תיקנוה: דוד תיקן &quot;על ישראל עמך, ועל ירושלים...&quot;, ושלמה תיקן &quot;ועל הבית הגדול והקדוש שנקרא שמך עליו&quot;.&lt;/p&gt;
&lt;p&gt;וכתב הטור דלאו למימרא שלא ברכו אותם עד שבא דוד ושלמה, שהרי דריש להו כולהו מקרא. אלא הם תיקנו המטבע לפי מה שנתוסף טובה לישראל, דוודאי קודם הכיבוש ובניין הארץ לא אמרו כמו אחר הכיבוש והבניין; כמו שאין אנו אומרים מטבע שטבעו דוד ושלמה, שאנו מבקשים להחזיר... ולבנות הבית, והם היו מבקשים להמשיך שלוות הארץ והמלכות והבית. עד כאן לשונו.&lt;/p&gt;
&lt;p&gt;ביאור דבריו: שקודם הכיבוש היו אומרים &quot;רחם על ישראל עמך&quot;. אבל ירושלים וציון ומלכות בית דוד לא היה עדיין בעולם, ובעל כרחך שגם &quot;ובנה ירושלים... בונה ירושלים&quot; גם כן לא אמרו, אלא חתמו ב&quot;מושיע ישראל&quot;. וכן בברכת הארץ לא חתמו &quot;על הארץ ועל המזון&quot; אלא &quot;מנחיל ארצות ועל המזון&quot;; ולאחר שכבשו ארץ ישראל חתמו &quot;על הארץ ועל המזון&quot;. ולאחר שקנה דוד ירושלים, הוסיף &quot;ועל ירושלים...&quot;. ולאחר שבנה שלמה בית המקדש, הוסיף &quot;ועל הבית הגדול...&quot;.&lt;/p&gt;
&lt;p&gt;ובחתימה לא היו אומרים &quot;ובנה ירושלים... בונה ירושלים&quot; אלא אמרו &quot;ותתמשך מלכותך&quot;, וחתמו ב&quot;מושיע ישראל&quot;. ואחר החורבן נתקנה נוסחא שלנו.&lt;/p&gt;
&lt;p&gt;(כן נראה לעניות דעתי. ובזה מובן מה שאמרו בברכות מט א: כל החותם &quot;מנחיל ארצות... ומושיע ישראל&quot; – הרי זה בור, עיין שם. כלומר: דלא תימא כיון שמקודם חתמו כן, מועיל גם עתה. ודייק ותמצא קל.)&lt;/p&gt;
&lt;h3&gt;סימן קפח סעיף ב&lt;/h3&gt;
&lt;p&gt;&quot;רחֵם ה' אלקינו&quot; החי&quot;ת בציר&quot;י. ויש אומרים &quot;רחם נא&quot;, ו&quot;נא&quot; הוא לשון בקשה וגם לשון &quot;עתה&quot;, כמו שפירש רש&quot;י על פסוק &quot;הנה נא ידעתי כי אשה...&quot;, עיין שם.&lt;/p&gt;
&lt;p&gt;וחותם &quot;בונה ירושלים&quot;. והמרדכי כתב בשם הר&quot;ם לומר &quot;בונה ברחמיו ירושלים&quot;, וכן המנהג. דמצינו בניין ירושלים ברחמים, כדכתיב בירמיה: &quot;משכנותיו ארחם&quot;, ובזכריה: &quot;עד מתי לא תרחם את ירושלים&quot;, &quot;שבתי לירושלים ברחמים, ביתי יבנה בה&quot;.&lt;/p&gt;
&lt;p&gt;ועוד: כיון שבפתיחה אומרים &quot;רחם&quot;, מסיימים גם כן ברחמים. ולפי זה ניחא מה שבתפילה אין אומרים כן. ואף דגם בשם אומרים &quot;ולירושלים עירך ברחמים תשוב&quot;, אך אפשר דבכאן הפתיחה דתיבה ראשונה הוא &quot;רחם&quot;. ובאמת יש מערערים על זה, ואומרים רק &quot;בונה ירושלים&quot;. אבל רוב העולם אומרים &quot;בונה ברחמיו ירושלים&quot;.&lt;/p&gt;
&lt;h3&gt;סימן קפח סעיף ג&lt;/h3&gt;
&lt;p&gt;ועונה &quot;אמן&quot; אחר &quot;בונה ירושלים&quot;. ואף דאין עונין &quot;אמן&quot; אחר ברכת עצמו, כאן דהוא סוף ברכות דאורייתא עונין, ד&quot;הטוב והמטיב&quot; לאו דאורייתא; דמדינא דגמרא בגמר כל מיני ברכות צריך לענות &quot;אמן&quot; על ברכות עצמו, להורות שכבר נגמרו (תוספות ר&quot;י ריש פרק שביעי). אמנם העם לא נהגו כן (תוספות מה ב דיבור המתחיל &quot;הא בבונה&quot;), רק בברכת המזון ב&quot;בונה ירושלים&quot; בגמר ברכות של תורה. ולכן &quot;אמן&quot; זה יאמרנו בלחש, שלא ירגישו שברכת &quot;הטוב והמטיב&quot; אינה מן התורה ויזלזלו בה. כן הוא מדינא דגמרא (מה ב).&lt;/p&gt;
&lt;p&gt;והעולם אין נזהרים בזה, ועונים בקול רם. וכתבו שעכשיו ליכא חשש זלזול (ב&quot;ח ומגן אברהם סעיף קטן א'). ומיהו וודאי יותר נכון לדקדק לעשות כדינא דגמרא, ולאמר בלחש.&lt;/p&gt;
&lt;h3&gt;סימן קפח סעיף ד&lt;/h3&gt;
&lt;p&gt;ורבינו הרמ&quot;א כתב בסעיף ב, וזה לשונו:&lt;/p&gt;
&lt;dl&gt;&lt;dd&gt;ונראה דדווקא כשמברך לבדו. ואין עונין &quot;אמן&quot; אחר שאר ברכות, אבל כשמזמנין עונין עליו כשאר &quot;אמן&quot; שעונין על ברכות הראשונות. ואף על גב דהמברך עונה גם כן, מכל מקום אינו ניכר כל כך, הואיל ואחרים עונים גם כן עמו. וכן המנהג במדינות אלו, לאמרו בקול רם אפילו המברך עצמו כשמזמנים. ואולי הוא מהאי טעמא.&lt;/dd&gt;
&lt;/dl&gt;&lt;p&gt;עד כאן לשונו. ולבד שטעם דחוק הוא, הא על כל פנים לדבריו במברך בלא זימון יש לו לומר בלחש, והרי אין המנהג כן.&lt;/p&gt;
&lt;p&gt;ויותר נראה לומר: דכיון דבגמרא שם מצינו דמר עני לה בקול רם, ומר עני לה בלחישה, סבירא להו להעולם דאין קפידא בזה וכל אחד יכול לעשות כרצונו. ואף על גב דלפי הטעמים שנאמרו שם יש לחלק בין זמן לזמן, כמו שכתבו התוספות והרא&quot;ש, עיין שם – סבירא להו להעולם דאינו כן, ולדינא אין קפידא בזה (עיין ט&quot;ז סעיף קטן א'). וכן משמע מהרמב&quot;ם, שלא הזכיר דין זה כלל. וכן הרי&quot;ף לא הביא זה כלל, משום דאין קפידא (ט&quot;ז שם).&lt;/p&gt;
&lt;h3&gt;סימן קפח סעיף ה&lt;/h3&gt;
&lt;p&gt;איתא בגמרא (מח א) כל שאינו אומר &quot;מלכות בית דוד&quot; ב&quot;בונה ירושלים&quot; – לא יצא ידי חובתו. וזהו שאומרים &quot;רחם... ועל מלכות בית דוד משיחך&quot;. ואם לא אמרה – מחזירין אותו. ולא אמרינן: כיון שקודם מלכות בית דוד לא אמרוה, כמו שכתבתי בסעיף א, לכן גם עתה אינו מעכב; דאינו כן, כמו שכתבתי שם.&lt;/p&gt;
&lt;p&gt;ואין להזכיר בה מלכות שמים כלל, כדי שלא להשוותה למלכות בשר ודם. ולכן יש ליזהר שלא לומר &quot;ועל מלכותך ומלכות בית דוד משיחך&quot;, והאומר כן יש לגעור בו. ולכן אומרים שם &quot;אלהינו, אבינו, רענו, זוננו...&quot;, ולא יאמר &quot;מלכנו&quot; מטעם שנתבאר.&lt;/p&gt;
&lt;p&gt;כללו של דבר: בברכה זו כיון שמחוייב להזכיר &quot;מלכות בית דוד&quot;, מחוייבים ליזהר שלא לזכור כאן מלכות שמים כלל.&lt;/p&gt;
&lt;p&gt;(וכתב הרמב&quot;ם (פרק שני) הטעם: להורות שאין לנו נחמה גמורה אלא בחזרת מלכות בית דוד, עיין שם. ועיין בסוף סעיף ז).&lt;/p&gt;
&lt;h3&gt;סימן קפח סעיף ו&lt;/h3&gt;
&lt;p&gt;אומרים &quot;רעינו זונינו&quot;; &quot;רְעינו&quot; הרי&quot;ש בשו&quot;א, &quot;זוּנינו&quot; הזיי&quot;ן בשור&quot;ק. שהוא לשון תפילה, כאומר: &quot;יהי רצון שתרעה אותנו ותזון אותנו&quot;. וגם בשבת יכול לומר כן. ואף שאין תחנונים בשבת, מכל מקום טופס ברכות כך הוא. וכן הוא להדיא בירושלמי.&lt;/p&gt;
&lt;p&gt;ואומרים: &quot;כי אם לידך המלאה הפתוחה, הקדושה והרחבה, שלא נבוש ולא נכלם לעולם ועד&quot;. ויש אומרים גם &quot;ולא נכשל&quot;. ויש סידורים שבמקום &quot;הקדושה&quot; כתוב &quot;הגדושה&quot;, כלומר: לשון גודש, שנותן כביכול יד מלאה עם גודש.&lt;/p&gt;
&lt;p&gt;וחותם &quot;בונה ירושלים&quot; או &quot;בונה ברחמיו ירושלים&quot;, כפי מה שנתבאר. ויש אומרים &quot;בונה ירושלים ברחמיו&quot; (מגן אברהם סעיף קטן ג'). ואחד מהגדולים היה חותם: &quot;ברוך ה' אלהי דוד ובונה ירושלים&quot; (שם). ויש חותמין: &quot;מנחם ציון בבניין ירושלים&quot;.&lt;/p&gt;
&lt;p&gt;ויש שאין פותחין ברכה זו ב&quot;רחם&quot; אלא ב&quot;נחמנו&quot; בשבת ויום טוב. וטעמם משום ד&quot;רחם&quot; הוא לשון תחנונים, ואין לומר תחנונים בשבת ויום טוב. ואינו כן, דגם &quot;נחמנו&quot; הוא לשון תחנונים, והכל אחד; וטופס ברכות כך הם, ומותר לאומרם בשבת ויום טוב. וכן המנהג (תוספות מח ב דיבור המתחיל &quot;מתחיל&quot;, עיין שם). והרמב&quot;ם בפרק שני כתב גם כן, דבין בשבת ובין בחול יכול להתחיל בין ב&quot;רחם&quot; בין ב&quot;נחמנו&quot;, עיין שם.&lt;/p&gt;
&lt;h3&gt;סימן קפח סעיף ז&lt;/h3&gt;
&lt;p&gt;בשבת אומר קודם &quot;ובנה&quot;: &quot;רצה והחליצנו... וברצונך הניח לנו...&quot;. ו&quot;הָנִיח&quot; הה&quot;א בקמ&quot;ץ והנו&quot;ן בחירי&quot;ק, ולא &quot;הַנַח לנו&quot; בפתחי&quot;ן, דאין זה תפילה אלא סיפור דברים, שהקדוש ברוך הוא הניח לנו ביום השבת, שלא תהא צרה ויגון ואנחה ביום השבת. והיינו שאין אבלות נוהג בשבת, ואין להזכיר כל דאגה בשבת, כדכתיב: &quot;וקראת לשבת עונג&quot;. וזה שאומרים &quot;והראנו ה' אלהינו בנחמות ציון...&quot; – אין זה עניין תפילה ובקשה אלא כעין דברי תנחומין; כמו שאומרים בתפילה בשבת: &quot;ותחזינה עינינו...&quot;.&lt;/p&gt;
&lt;p&gt;וביום טוב וראש חודש אומר: &quot;יעלה ויבוא&quot;. וכשחל בשבת אומרים מקודם &quot;רצה&quot; ואחר כך &quot;יעלה ויבוא&quot;, דשבת נגד יום טוב וראש חודש הוה תדיר ומקודש. ונראה לי דאם אמר מקודם &quot;יעלה ויבוא&quot; ואחר כך &quot;רצה&quot; – אינו צריך לחזור, דתדיר ומקודש אינו מעכב בדיעבד כדמוכח בזבחים (צא א).&lt;/p&gt;
&lt;p&gt;ואינו מזכיר של שבת ב&quot;יעלה ויבוא&quot;. ואפילו למאן דסבירא ליה לקמן סימן תפ&quot;ז דבתפילה ביום טוב בשחרית מזכיר של שבת ב&quot;יעלה ויבוא&quot;, עיין שם – זהו מפני שעדיין לא סיים עניין השבת, שהרי אחר כך יאמר &quot;והשיאנו&quot; ויחתום בשל שבת, מה שאין כן בברכת המזון שכבר גמר של שבת ב&quot;רצה והחליצנו&quot;. שכן הדין בראש חודש שחל בשבת, שאין מזכירין של שבת בשחרית ב&quot;יעלה ויבוא&quot; מפני שכבר גמר של שבת, כמו שיתבאר בסימן תכ&quot;ה, עיין שם. וכן אין מזכירין של יום טוב ושל ראש חודש ב&quot;רצה והחליצנו&quot;.&lt;/p&gt;
&lt;p&gt;(ולא יסיים ב&quot;יעלה ויבוא&quot;: &quot;כי אל מלך חנון ורחום אתה&quot; אלא &quot;כי אל חנון...&quot;, מטעם שנתבאר בסעיף ה, דאין להזכיר מלכות שמים אצל מלכות בשר ודם. וכן כתב הרמ&quot;א בסעיף ג שנכון הוא, אבל אין המנהג כן. עד כאן לשונו. וכתבו שכיון שזה רחוק מהזכרת בית דוד – לית לן בה. והלבוש לא הביא זה, עיין שם. ובימינו רבים נוהגים כהרמ&quot;א. ועיין ט&quot;ז ומגן אברהם סעיף קטן ב'.)&lt;/p&gt;
&lt;h3&gt;סימן קפח סעיף ח&lt;/h3&gt;
&lt;p&gt;בגמרא (מח ב) יש פלוגתא אם הזכיר בשבת &quot;רצה והחליצנו&quot; בשאר ברכה לא בברכת &quot;בונה ירושלים&quot;, אם יצא אם לאו. ופליגי תנא קמא וחכמים: דתנא קמא סבר דיצא, וחכמים סברי דלא יצא, עיין שם.&lt;/p&gt;
&lt;p&gt;והרי&quot;ף והרמב&quot;ם והרא&quot;ש לא הביאו זה כלל, וכן הטור והשולחן ערוך, ולא ידעתי למה. ולעניין דינא נראה דהלכה כחכמים, דלא יצא (מגן אברהם סעיף קטן ה'). וראיה לזה ממה שיתבאר: דאם שכח של שבת והתחיל ב&quot;הטוב והמטיב&quot; – חוזר לראש. ואי סלקא דעתך דאינו מעכב בדיעבד הזכרתה ב&quot;בונה ירושלים&quot; יזכרנה שם, דלא גריעא הזכרה בפני עצמה מהזכרה בברכה אחרת. אלא וודאי דגם בדיעבד מעכב כחכמים. ואולי שמפני זה השמיטוה רבותינו, דכיון שביארו דין &quot;שכח...&quot; – לא הוצרכו להזכיר גם זה.&lt;/p&gt;
&lt;h3&gt;סימן קפח סעיף ט&lt;/h3&gt;
&lt;p&gt;ובעיקר ברכות המזון אם הקדים ברכה המאוחרת, כגון שהקדים ברכת הארץ לברכת &quot;הזן&quot;, או &quot;בונה ירושלים&quot; קודם ברכת הארץ, יש להסתפק אם יצא אם לא יצא.&lt;/p&gt;
&lt;p&gt;ונראה לי דיצא. וראיה: דבריש פרק שני דמגילה תנן: הקורא למפרע לא יצא. ותניא בברייתא: וכן בהלל ובקריאת שמע ובתפילה, עיין שם. ומדלא חשיב גם ברכת המזון – שמע מינה דכסדרן לא מעכב בברכת המזון. ועוד: דהא בברכות (מח ב) ילפינן סדר ברכת המזון מקרא &quot;וברכת&quot; – זו ברכת הזן, &quot;את ה' אלהיך&quot; – זו ברכת הזימון, והרי זימון קודם לזן? אלא וודאי דאין הסדר מעכב, ולכן הקדים &quot;זן&quot; לזימון אף על גב דזימון וודאי קדים, להורות שאין הסדר מעכב (כן נראה לעניות דעתי).&lt;/p&gt;
&lt;h3&gt;סימן קפח סעיף י&lt;/h3&gt;
&lt;p&gt;טעה ולא הזכיר של שבת עד שסיים &quot;בונה ירושלים&quot;, ולא פתח עדיין בברכת &quot;הטוב והמטיב&quot; – אומר &quot;ברוך אתה ה', אלקינו מלך העולם, שנתן שבתות למנוחה לעמו ישראל באהבה, לאות ולברית. ברוך אתה ה', מקדש השבת&quot;. כן פסקו הטור והשולחן ערוך סעיף ו. וכן משמע מדברי הרמב&quot;ם בסוף פרק שני, שכתב:&lt;/p&gt;
&lt;dl&gt;&lt;dd&gt;שכח ולא הזכיר בשבת או ביום טוב קדושת היום, אם נזכר קודם שיתחיל בברכה רביעית בשבת, אומר: &quot;ברוך ה' אשר נתן מנוחה... ברוך...&quot;&lt;/dd&gt;
&lt;/dl&gt;&lt;p&gt;עד כאן לשונו. ואף שלא הזכיר &quot;אלקינו מלך העולם&quot;, מכל מקום כוונתו כן, כיון שהזכיר ה' (וכן כתב הלחם משנה).&lt;/p&gt;
&lt;h3&gt;סימן קפח סעיף יא&lt;/h3&gt;
&lt;p&gt;והנה בגמרא (מט א) איתא:&lt;/p&gt;
&lt;dl&gt;&lt;dd&gt;טעה ולא הזכיר של שבת, אומר: &quot;ברוך שנתן שבתות...&quot;.&lt;/dd&gt;
&lt;/dl&gt;&lt;p&gt;עיין שם. ואפשר לומר דהכוונה בלא שם ומלכות, וכן כתב הטור בשם הראב&quot;ד לפי שאינה ברכה קבועה, דומיא דזימון אף שהיא מן התורה אין בה לא שם ולא מלכות; לפי שאינה קבועה, דכשאין כאן שלושה שאכלו – אין צריך זימון. אבל הרמב&quot;ם והטור והשולחן ערוך סוברים דבלא שם ומלכות אינו כלום.&lt;/p&gt;
&lt;p&gt;ואין לשאול: הרי בעיקר &quot;רצה והחליצנו&quot; אין כאן שם ומלכות, ואיך בשכחה יהיה שם ומלכות במקומה? דאינו כן, דב&quot;רצה והחליצנו&quot; יש שם ומלכות כיון שהיא כלולה ב&quot;בונה ירושלים&quot;, והיא סמוכה לברכת הארץ, וברכת הארץ סמוכה ל&quot;הזן&quot; וב&quot;הזן&quot; יש ומלכות, והוה כאילו גם ב&quot;בונה ירושלים&quot; יש שם ומלכות; וגם חותמת ב&quot;ברוך&quot;. ולכן בשכחה, וצריך ברכה במקומה – צריכה גם כן שם ומלכות, וגם חותמת ב&quot;ברוך&quot; אף על גב שקצרה היא, כיון שבאה במקום ברכה ארוכה (נראה לי). ומי שאינו יודע נוסח זה – יחזור לראש (ט&quot;ז סעיף קטן ד').&lt;/p&gt;
&lt;h3&gt;סימן קפח סעיף יב&lt;/h3&gt;
&lt;p&gt;וכן ביום טוב: אם טעה ולא הזכיר &quot;יעלה ויבוא&quot;, אומר &quot;ברוך אתה..., אשר נתן ימים טובים לעמו ישראל לששון ולשמחה, את יום חג פלוני הזה. ברוך אתה ה', מקדש ישראל והזמנים&quot;.&lt;/p&gt;
&lt;p&gt;ואם חל יום טוב בשבת אומר: &quot;ברוך... אשר נתן שבתות למנוחה לעמו ישראל באהבה לאות ולברית, וימים טובים לששון ולשמחה, את יום חג פלוני הזה. ברוך אתה ה', מקדש השבת וישראל והזמנים&quot;.&lt;/p&gt;
&lt;h3&gt;סימן קפח סעיף יג&lt;/h3&gt;
&lt;p&gt;וכל זה הוא כשנזכר קודם שהתחיל ברכת &quot;הטוב והמטיב&quot;. אבל אחר שהתחיל &quot;הטוב והמטיב&quot; – אינו מועיל ברכה זו, וצריך לחזור לראש ברכת המזון שהיא ברכת &quot;הזן&quot;. ולא סגי שיחזור לברכת &quot;בונה ירושלים&quot;, לפי שכל השלוש ברכות נחשבות כאחת, כמו בתפילה דשלוש ראשונות כאחת חשיבי. וכן פסק הרמב&quot;ם שם.&lt;/p&gt;
&lt;p&gt;ולכן אף על גב דב&quot;יעלה ויבוא&quot; דתפילה בראש חודש, כשרגיל לומר תחנונים אחר תפילתו חוזר ל&quot;רצה&quot; ולא לראש התפילה, כמו שכתבתי בסימן תכ&quot;ב, ואם כן הכא נמי לא גרע ברכת &quot;הטוב והמטיב&quot; אף שפתח בה מתחנונים, וגם רגילין לומר &quot;הרחמן&quot; דהוי כתחנונים, והיה לו לחזור רק לתחלת ברכת &quot;בונה ירושלים&quot;. ובאמת דעת הראב&quot;ד שם כן הוא, עיין שם. מכל מקום אנן לא קיימא לן כן, דכל השלוש ברכות כחדא חשיבי, כשלוש ראשונות ושלוש אחרונות דתפילה דכחדא חשיבי לעניין הפסק כמו שכתבתי בסימן ק&quot;ד, עיין שם. והכא נמי כן הוא.&lt;/p&gt;
&lt;h3&gt;סימן קפח סעיף יד&lt;/h3&gt;
&lt;p&gt;ומכל מקום יש לנו בזה שאלה גדולה: כיון דהש&quot;ס שם מדמה לה לתפילה, אם כן כמו ב&quot;יעלה ויבוא&quot; דתפילה כשנזכר קודם &quot;מודים&quot; אומר &quot;יעלה ויבוא&quot; קודם מודים, כמו שכתבתי בסימן תכ&quot;ב; ואם כן הכא נמי ביום טוב: כשנזכר קודם &quot;הטוב והמטיב&quot; למה קבעו ברכה אחרת, יאמר שם &quot;יעלה ויבוא&quot; כמו בתפילה? וכן בשבת יאמר שם &quot;רצה והחליצנו&quot;.&lt;/p&gt;
&lt;p&gt;ונראה לי בטעם הדבר: דוודאי אין זה תיקון יפה לומר שם &quot;יעלה ויבוא&quot; או &quot;רצה והחליצנו&quot;, שהרי נתקנו בתוך הברכה והוי בשם ומלכות כמו שכתבתי, ולאחר הברכה אינו בשם ומלכות, ולכן תיקנו ברכה בשם ומלכות כעיקרא דדינא. אבל בתפילה לא יכלו לעשות כן, דאם כן יהיה בשלוש אחרונות ארבע ברכות, והרי לא תיקנו כי אם שלוש ברכות. ולכן הסתפקו במה שיאמר &quot;יעלה ויבוא&quot; תיכף אחר הברכה, והוי כאילו אמרה תוך הברכה כיון שעדיין לא התחיל באחרת. אבל בברכת המזון לא נראה כתוספת, שהרי כבר גמר ברכות של תורה ועניין אחר הוא.&lt;/p&gt;
&lt;p&gt;ועוד יש לומר דברכת המזון דאורייתאף וכתיב בה: &quot;וברכת את ה' אלקיך&quot; – חשו להעמיד הדבר כתיקונה, ולא חשו לחשש ברכה לבטלה; דהכל נכלל בכלל &quot;וברכת את ה' אלקיך&quot; דגם זו ברכה. מה שאין כן בתפילה דרבנן לא רצו להוסיף עוד ברכה, וחשו לברכה לבטלה, ותיקנו שיאמרנה אחר הברכה.&lt;/p&gt;
&lt;h3&gt;סימן קפח סעיף טו&lt;/h3&gt;
&lt;p&gt;וזהו בשבתות וימים טובים שיש חובה לאכול פת, והוי הזכרתם חובה. אבל בראש חודש וחולו של מועד, אף על פי שאסור להתענות בהם, מכל מקום אין חובה לאכול פת דווקא, ואין הזכרתם חובה. ולכן אם שכח לומר בהם &quot;יעלה ויבוא&quot; בברכת המזון, ולא נזכר עד אחר שהתחיל &quot;הטוב והמטיב&quot; – אינו חוזר כלל.&lt;/p&gt;
&lt;p&gt;ולא דמי לתפילה שחוזר, דתפילה הוי חובה, מה שאין כן הזכרה בברכת המזון שאינו חוב גמור; שהרי היה יכול לפטור את עצמו מזה, דאי בעי לא אכיל פת. ולכן אף על גב דעצם ברכת המזון חובה, מכל מקום ההזכרה לאו חובה. ועיין מה שכתבתי בסימן תקכ&quot;ט סעיף ג.&lt;/p&gt;
&lt;h3&gt;סימן קפח סעיף טז&lt;/h3&gt;
&lt;p&gt;וזהו כשכבר פתח ב&quot;הטוב והמטיב&quot;. אבל אם עדיין לא פתח, אמרו בגמרא שם: טעה ולא הזכיר של ראש חודש, אומר &quot;ברוך שנתן ראשי חדשים לעמו ישראל לזכרון...&quot;. ולא ידענא אי חתים בה או לא חתים בה, עיין שם. ופסקו הרי&quot;ף והרמב&quot;ם דאינו חותם בשם, כיון דבגמרא נשאר בספק, וכן פסק רבינו הבית יוסף בסעיף ז.&lt;/p&gt;
&lt;p&gt;ולכאורה נראה ברור מדמספקא להו בגמרא בחתימתה, שמע מינה דהפתיחה וודאי בשם ומלכות. דאם לא כן מה שייך ספק בהחתימה, דאם אין פתיחה אין חתימה? וכן כתב הלבוש דפותח &quot;ברוך אתה ה', אלהינו מלך העולם, שנתן ראשי חדשים...&quot;. ומה שבגמרא לא הוזכר שם ומלכות בהפתיחה, מפני שגם בשבת ויום טוב לא הוזכר שם. אבל מהרמב&quot;ם שבשבת ויום טוב הזכיר שם, ובראש חודש לא הזכיר, וכן הטור והשולחן ערוך דבשבת ויום טוב הזכירו שם ומלכות, ובראש חודש לא הזכירו – נראה דאין צריך שם ומלכות גם בפתיחה.&lt;/p&gt;
&lt;p&gt;אך לפנינו ברמב&quot;ם גם ביום טוב לא נמצא שם, עיין שם. ובעל כרחך דסמיך אשבת, אם כן יש לומר גם בראש חודש כן. אך מהטור והשולחן ערוך הוי ראיה; ואולי שגם הם לא חשו להזכיר בדראש חודש, וסמכו על הקודם.&lt;/p&gt;
&lt;p&gt;אך בעיקר הדבר תמוה: דאיך נקבע ברכה בשם ומלכות בדבר שאינו מוכרח? ותמיהני על מפרשי השולחן ערוך שלא דיברו בזה (והאליה רבה עורר בזה, עיין שם). ויש מהגדולים שנמשכו אחרי דברי הלבוש (הגר&quot;ז והחיי אדם).&lt;/p&gt;
&lt;p&gt;ולעניות דעתי כדאי הוא הראב&quot;ד, דסבירא ליה דגם בשבת ויום טוב אין לברך בשֵם כמו שכתבתי בסעיף י&quot;א, לסמוך עליו על כל פנים בראש חודש, בפרט דמלשון הטור ושולחן ערוך משמע להדיא כן.&lt;/p&gt;
&lt;p&gt;(ויש מהפוסקים דסבירא להו דראש חודש הוי כשבת ויום טוב, כמבואר בבית יוסף. ולא קיימא לן כן, וספק ברכות להקל.)&lt;/p&gt;
&lt;h3&gt;סימן קפח סעיף יז&lt;/h3&gt;
&lt;p&gt;בחנוכה ופורים אם שכח &quot;על הנסים&quot; אין מחזירין אותו, דהרי גם בתפילה כן הוא. ומכל מקום נכון שיאמר ב&quot;הרחמן&quot;: &quot;הוא יעשה לנו נסים ונפלאות, כמו שעשית לאבותינו בימים ההם...&quot;. וגם בראש חודש וחולו של מועד כתב רבינו הרמ&quot;א דאפשר, דמכל מקום יש לאומרו בתוך שארי &quot;הרחמן&quot; כמו גבי &quot;על הנסים&quot;. ואולי יש לחלק: כי ב&quot;יעלה ויבוא&quot; יש בו הזכרת שמות, ואין לאומרו לבטלה. כן נראה לי, וכן נוהגין. עד כאן לשונו.&lt;/p&gt;
&lt;p&gt;וצריך עיון: דהא אומרים תחינות כל היום ויש בהן הזכרת שמות, ולמה יגרע זה משארי תחנות (מגן אברהם סעיף קטן י&quot;א)? ואפשר דכשאומרו לשם חובה שאני, שהרי אינו אומרה לשם תחינה. ודע כי בראש חודש אין חילוק בין לילה ליום, אף שלעניין תפילה יש חילוק לפי שאין מקדשין החודש בלילה; דבתפילה אינו מזכיר בלילה כדי שלא יהא הפסק בהתפילה, אבל בברכת המזון הלא כבר נגמרו ברכותיה של תורה, ולכן אם לא התחיל ב&quot;הטוב והמטיב&quot; אומר &quot;ברוך&quot; כמו שנתבאר (הגר&quot;ז).&lt;/p&gt;
&lt;h3&gt;סימן קפח סעיף יח&lt;/h3&gt;
&lt;p&gt;אם חל ראש חודש בשבת, ושכח להזכיר של ראש חודש אבל של שבת הזכיר, דעת המרדכי שאין מחזירין אם פתח ב&quot;הטוב והמטיב&quot;. ואף על גב דהיום מוכרח לאכול פת, מכל מקום משום ראש חודש לא חייבוהו להחזיר, דהחיוב הוא משום שבת והרי הזכיר של שבת.&lt;/p&gt;
&lt;p&gt;אבל הרשב&quot;א פסק דחוזר, דכיון דיום זה חייב לאכול פת – ממילא דרמי חיובא גם על ראש חודש ביום הזה; כדאמרינן בתפילת נעילה ביום הכיפורים שחל בשבת, שחייב להזכיר של שבת אף דבשבת ליכא נעילה, מכל מקום כיון שיום זה נתחייב בתפילת נעילה – רמי חיובא דשבת גם כן. והכא נמי כן הוא.&lt;/p&gt;
&lt;p&gt;וגם הטור הביא שני דעות, עיין שם דהוא נוטה לחיוב. אבל רבינו הבית יוסף בסעיף ז פסק כהמרדכי דאינו חוזר, והולך לשיטתו בסימן תרכ&quot;ג לעניין נעילה כששכח של שבת. ויש שם גם כן מחלוקת אם חוזר אם לאו, והוא פסק שם דאינו חוזר, עיין שם. ולדינא ספק ברכות להקל.&lt;/p&gt;
&lt;h3&gt;סימן קפח סעיף יט&lt;/h3&gt;
&lt;p&gt;וזהו כששכח רק של ראש חודש. אבל אם שכח גם של שבת, אם נזכר קודם שהתחיל &quot;הטוב והמטיב&quot; כולל שניהם ואומר: &quot;אשר נתן שבתות למנוחה, וראשי חודשים לזכרון&quot;, וחותם &quot;מקדש השבת וישראל וראשי חודשים&quot;.&lt;/p&gt;
&lt;p&gt;ורבינו הבית יוסף בסעיף ז כתב דיש מי שאומר דבכהאי גוונא חותם בשל שבת ואינו חותם בשל ראש חודש, עיין שם. וטעמו כיון דבראש חודש הוי בלא חתימה כמו שכתבתי. ומאוד תמוה: דהא בראש חודש הוה ספק בגמרא כמו שכתבתי. אבל כאן שמזכיר השֵם על שבת, אם כן למה לא יחתום גם בשל ראש חודש? ולכן אין שום עיקר לדעה זו (מגן אברהם סעיף קטן י&quot;ד), וחותם גם בשל ראש חודש.&lt;/p&gt;
&lt;p&gt;ופשוט הוא דאם התחיל ב&quot;הטוב והמטיב&quot; וצריך לחזור לראש, דמזכיר של שבת ושל ראש חודש.&lt;/p&gt;
&lt;h3&gt;סימן קפח סעיף כ&lt;/h3&gt;
&lt;p&gt;ודע דכיון שנתבאר הטעם דבשבת ויום טוב צריך לחזור הוי משום דיש חיוב לאכול פת בשבת ויום טוב, ממילא מבואר דכשאוכל סעודה יתירה כגון שאוכל בשבת סעודה רביעית, וביום טוב החיוב אחת ביום ואחת בלילה כדרך בני אדם, ואם אוכל סעודה שלישית – אינו צריך לחזור כיון דליכא חיוב בסעודה זו.&lt;/p&gt;
&lt;p&gt;ויותר מזה כתב רבינו הבית יוסף בסעיף ח דסעודה שלישית בשבת דינה כראש חודש. עד כאן לשונו. וטעמו: דכיון דיש אומרים שיוצאין במיני תרגימא, כמו שכתבתי בסימן רצ&quot;א, אם כן אין חיוב לאכול פת, אף על גב דכולי עלמא סבירא להו דלכתחילה יש חיוב לאכול פת כמו שכתבתי שם.&lt;/p&gt;
&lt;p&gt;ובאמת יש חולקין בסעודה שלישית, דשבת ופסקו דצריך לחזור כמו בשארי הסעודות; וזהו דעת הרמב&quot;ם שפסק בפרק שלושים משבת שחייב לאכול פת בסעודה שלישית; וממילא דמה שפסק דבשבת חוזר לראש – היינו גם בסעודה שלישית. דכן כתב הטור בסוף סימן זה, דלמאן דמחייב לאכול פת – צריך לחזור. והרבה מרבותינו דסבירא להו כן.&lt;/p&gt;
&lt;p&gt;ואם כן נהי דרבינו הבית יוסף פסק סתם דאינו צריך לחזור מפני הספק כמובן, אבל מי שקבל עליו לחובה לאכול שלוש סעודות – וודאי צריך לחזור, כיון דסבירא ליה לדינא שחייב לאכול.&lt;/p&gt;
&lt;p&gt;(וראיה לזה מבה&quot;ג שהביא הרא&quot;ש ריש פרק &quot;תפילת השחר&quot;. ואפילו להרא&quot;ש שדחה זה, לא דמי לכאן כמו שכתבתי. וגם מהגר&quot;א סעיף קטן כ' משמע לי כן, וכן יש להורות לעניות דעתי. ודייק ותמצא קל.)&lt;/p&gt;
&lt;h3&gt;סימן קפח סעיף כא&lt;/h3&gt;
&lt;p&gt;והנה גם ביום טוב יש מחלוקת אם חייב לאכול פת. והתוספות בסוכה (כו א) סוברים דאין חיוב לאכול פת ביום טוב רק בליל הראשון של פסח ושל סוכות. ובאמת כתבו דאם טעה ולא הזכיר של יום טוב בברכת המזון – אינו צריך לחזור. והא דאמרינן שבתות וימים טובים לא סגי דלא אכיל – זהו בליל... עד כאן לשונם.&lt;/p&gt;
&lt;p&gt;והרא&quot;ש בפרק שביעי דברכות (סימן כ&quot;ו) הביא מחלוקת בזה, ונראה שדעתו נוטה שחובה בכל יום טוב לאכול פת. וכן נראה דעת הטור ושולחן ערוך בסימן זה, שכתבו סתם דיום טוב הוא כמו שבת. ומבואר להדיא דמיירי בכל יום טוב. וכן נראה מדברי הרי&quot;ף והרמב&quot;ם, והכי קיימא לן.&lt;/p&gt;
&lt;p&gt;ואף בראש השנה נראה שצריך לחזור; אף על פי שיש סוברים שמותר להתענות בראש השנה – אנן לא קיימא לן כן (עיין מגן אברהם סעיף קטן ז').&lt;/p&gt;
&lt;p&gt;ודע דבכל אלו שאמרנו שאינו צריך לחזור לראש – זהו כשפתח &quot;הטוב והמטיב&quot;. אבל אם עדיין לא פתח יאמר &quot;ברוך...&quot;, דלא גרע מראש חודש (שם סעיף קטן ט&quot;ז).&lt;/p&gt;
&lt;h3&gt;סימן קפח סעיף כב&lt;/h3&gt;
&lt;p&gt;וכתב רבינו הבית יוסף סעיף ט:&lt;/p&gt;
&lt;dl&gt;&lt;dd&gt;שלושה שאכלו בשבתות וימים טובים, ושכחו להזכיר מעין המאורע, והם צריכים לחזור לראש ברכת המזון – יברך כל אחד בפני עצמו; כי מידי זימון כבר יצאו.&lt;/dd&gt;
&lt;/dl&gt;&lt;p&gt;עד כאן לשונו. כלומר: דאף על גב דכל הברכות הוה כאילו לא ברכו, שהרי חוזרין ומברכין, מכל מקום מברכת הזימון נפטרו. וראיה: שהרי אין חוזרין רק לברכת &quot;הזן&quot; ולא לברכת הזימון. והטעם: דברכת הזימון הוי כברכה בפני עצמה, שהרי אינה רק כשאוכלין בזימון.&lt;/p&gt;
&lt;h3&gt;סימן קפח סעיף כג&lt;/h3&gt;
&lt;p&gt;עוד כתב בסעיף י:&lt;/p&gt;
&lt;dl&gt;&lt;dd&gt;היה אוכל, ויצא שבת – מזכיר של שבת בברכת המזון, דאזלינן בתר התחלת הסעודה. והוא הדין לראש חודש ופורים וחנוכה.&lt;/dd&gt;
&lt;/dl&gt;&lt;p&gt;עד כאן לשונו. ומפרשי השולחן ערוך האריכו בזה.&lt;/p&gt;
&lt;p&gt;ולדינא העיקר כדברי רבינו הבית יוסף, דאזלינן רק אחר התחלת הסעודה. ולכן אם חל ראש חודש במוצאי שבת – לא יזכיר של ראש חודש. אמנם אם התפלל ערבית קודם ברכת המזון אי אפשר להזכיר של שבת: כיון שעשאו כבר חול בתפילה, איך יזכיר של שבת והוי תרתי דסתרי? וכן בראש חודש וחנוכה ופורים. וכן אם הבדיל, או שאמר &quot;המבדיל בין קודש לחול&quot; – לא יזכיר של שבת. וכן להיפך: אם אכל ביום ונמשך עד הלילה, ובלילה היה ראש חודש, וקודם ברכת המזון התפלל מעריב – בעל כרחך שצריך להזכיר &quot;יעלה ויבוא&quot; בברכת המזון, כיון שכבר עשאו ראש חודש בתפילה. ולאו משום דאזלינן בתר גמר סעודה, אלא משום דבעל כרחך עשאה הזכרה זו לחיוב עליו. וכן כל כיוצא בזה. ואין חילוק בין אכל פת בלילה או לא אכל, דהעיקר הוא התחלת הסעודה.&lt;/p&gt;
&lt;p&gt;(הט&quot;ז והאליה רבה דעתם לילך גם אחר גמר הסעודה, ואין כן דעת הב&quot;ח והמגן אברהם. והמגן אברהם דעתו דאם אכל פת בלילה – יש להזכיר של לילה, עיין שם. ולהדיא מוכח דאינו כן. והנה כל מה שנדחקו בזה הוא מפני הברייתא דפסחים קב א דהיו מסובין וקידש עליהם היום, דסבירא ליה לרבי יוסי ראשון אומר עליו ברכת המזון, ושני קדושת היום. ותניא בתוספתא דמזכיר בברכת המזון של שבת, כמו שכתב הרא&quot;ש בתשובה סכ&quot;ב. לעניות דעתי לא קשיא כלל, דהתם כיון דמעיקר הדין היה צריך לומר על כוס זה גם קדושת היום, כדפריך הש&quot;ס בפסחים שם לרבי יוסי: &quot;ונמרינהו תרוויהו אחד כסא&quot;, ומתרץ שאין עושין חבילות, עיין שם. מיהו החיוב מוטל עליו על כל פנים לקדש מיד, והוה כאילו הקידוש מוכן ועומד, ואיך לא יזכיר של שבת? אבל בכל הסעודות אין לנו רק ההתחלה בלבד. וכן עיקר לדינא.)&lt;/p&gt;</extract></page></pages></query></api>