<?xml version="1.0"?><api><query><normalized><n from="ערוך_השולחן_אורח_חיים_כה" to="ערוך השולחן אורח חיים כה" /></normalized><pages><page pageid="172713" ns="0" title="ערוך השולחן אורח חיים כה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני תפילין וכוונתם&lt;/b&gt;&lt;/big&gt;&lt;br&gt;&lt;big&gt;ובו עשרים ותשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט&lt;/p&gt;
&lt;h3&gt;סימן כה סעיף א&lt;/h3&gt;
&lt;p&gt;כתב רבינו הבית יוסף:&lt;/p&gt;
&lt;dl&gt;&lt;dd&gt;אחר שלבש טלית מצוייץ – יניח תפילין, שמעלין בקודש.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;והקשו עליו: דאדרבא כיון דתפילין מקודש יותר, הא קיימא לן כל המקודש מחברו קודם לחברו, ואם כן הוה ליה להקדים תפילין לציצית (שאגת אריה סימן כ&quot;ח ודגול מרבבה).&lt;/p&gt;
&lt;p&gt;אבל דברי רבינו הבית יוסף צודקים. דהנה במנחות (מט ב) מסקינן דתדיר ומקודש – שניהם שוים במעלה, ויכול להקדים מי שירצה. וכך פסק הרמב&quot;ם בסוף פרק שמיני מתמידין, עיין שם. וציצית לגבי תפילין הוי תדיר, שנוהג גם בשבתות וימים טובים. וזהו שאומר: דכיון דשניהם שוים במעלה, לכן מצד &quot;מעלים בקודש&quot; כלומר להעלות את גופו – לכן מקדים הטלית להתפילין. וכן הוא בזוהר סוף פרשת &quot;במדבר&quot; דציצית ילבש קודם לתפילין, עיין שם.&lt;/p&gt;
&lt;h3&gt;סימן כה סעיף ב&lt;/h3&gt;
&lt;p&gt;ומכל מקום כתב בסעיף ב דמי שהוא זהיר בטלית קטן – ילבשנו ויניח תפילין בביתו, וילך לבוש בציצית ומוכתר בתפילין לבית הכנסת, ושם יתעטף בטלית גדול. עד כאן לשונו.&lt;/p&gt;
&lt;p&gt;כלומר: דהזוהר מזהיר לבוא לבית הכנסת מעוטר בציצית ותפילין, ואין דרך לילך בטלית גדול מביתו לבית הכנסת. ואיך יעשה, והרי צריך להקדים ציצית לתפילין כמו שכתבתי? לזה אומר דכיון שיש עליו טלית קטן – יכול ללבוש התפילין בלא הטלית גדול, ולילך לבית הכנסת ושם יניח הטלית גדול, ונמצא שיקיים הכל.&lt;/p&gt;
&lt;p&gt;ורבינו הרמ&quot;א כתב על זה: והעולם נהגו להתעטף אף בטלית גדול קודם ולברך עליו, ואחר כך מניח התפילין והולך לבית הכנסת. עד כאן לשונו.&lt;/p&gt;
&lt;p&gt;ואינו חולק על רבינו הבית יוסף. אלא בזמנו היו היהודים דרים בפני עצמם, והיו יכולים לילך גם בטלית גדול לבית הכנסת. ולכן לא היו צריכים לקיים דברי הזוהר על פי הטלית קטן שאינו עיקר, אלא לובשים הטלית גדול והתפילין והולכין לבית הכנסת. ובזמנינו בעונותינו הרבים אי אפשר לעשות זה כלל. ואנו מניחים הטלית והתפילין בבית הכנסת.&lt;/p&gt;
&lt;h3&gt;סימן כה סעיף ג&lt;/h3&gt;
&lt;p&gt;וכיון שנתבאר בסעיף א שיש להקדים הציצית להתפילין, לכן יש ליזהר אותם המשימים כיס התפילין עם הטלית לתוך כיס אחת כפי המנהג שלנו, שלא יניחו כיס התפילין למעלה וסמוך לפתח הכיס יותר מהטלית, כדי שלא יפגע בהתפילין תחילה ויצטרך להניחם קודם הטלית. דאין מעבירין על המצות.&lt;/p&gt;
&lt;p&gt;ואף על גב דהתפילין עדיין בתוך כיסן ולא שייך בזה כל כך טעם דאין מעבירין (מגן אברהם סעיף קטן א'), מכל מקום כיון דגם טעם הקדמת הטלית להתפילין גם כן אינו מבורר כל כך, וכל שכן לפי מה שבארנו שוין הן במעלה מעיקר הדין דהטלית הוא תדיר והתפילין מקודש, ולכן בפגיעה כל דהוא להתפילין – יש להקדימן. ואף על גב דבתפילין כשפוגע בשל ראש תחילה לא חיישינן לטעם דאין מעבירין כמו שיתבאר, התם שאני דגזרת הכתוב הוא להקדים השל יד כמו שיתבאר, מה שאין כן בטלית ותפילין (ט&quot;ז סעיף קטן א').&lt;/p&gt;
&lt;h3&gt;סימן כה סעיף ד&lt;/h3&gt;
&lt;p&gt;אבל בזה שנתבאר בסעיף ב דמניחין תפילין בביתם והטלית בבית הכנסת, בזה וודאי ליכא חששא אף שיפגע בהטלית קודם. מכל מקום אינו צריך להתעטף בו בביתו כיון שאין דעתו ללובשו כאן לא שייך בו דין קדימה, כמו בסימן קס&quot;ח שצריך להקדים ל&quot;המוציא&quot; פת חטים משעורים. וזהו כשרוצה לאכול מהפת חטים, אבל כשאינו רוצה לאכול – לית לן בה. והכא נמי כן הוא (מגן אברהם סעיף קטן ד').&lt;/p&gt;
&lt;p&gt;ודע דכל זה הוא כשיש לפניו מוכן הטלית והתפילין, בזה חקרנו את מי להקדים. אבל כשהתפילין מוכנים לפניו והטלית אינו מוכן – לא ימתין עד שיביאו את הטלית. אלא מניח התפילין, וכשיביאו הטלית יתעטף בו.&lt;/p&gt;
&lt;h3&gt;סימן כה סעיף ה&lt;/h3&gt;
&lt;p&gt;כבר נתבאר שעל פי הזוהר הוא ענין גדול לילך לבית הכנסת מעוטף בטלית ומוכתר בתפילין. ואפילו אם צריך לילך דרך מבואות המטונפות – יכול לילך, ורק שיכסה ה&quot;של ראש&quot;.&lt;/p&gt;
&lt;p&gt;וכל כך גדול ענין זה, עד שיש מן הגדולים שפסק באחד שנתקשר עצמו בקנס לילך לבית הכנסת קודם אור הבוקר לאמירת תהלים בחבורה, ועתה רוצה לחזור בו מפני שאין ביכולתו לילך מעוטף בטלית ותפילין קודם אור היום, שיכול לחזור בו ופטור מהקנס. וגם אין הנדר חל עליו, מפני שזהו דומה לנדרי שגגות (מגן אברהם סעיף קטן ג' בשם מהר&quot;מ מלובלין סימן ל&quot;ז). ומטעם זה לא היה האר&quot;י ז&quot;ל מעשרה ראשונים בבית הכנסת, מפני שהרבה באו קודם אור היום, והוא לא רצה לילך בלא עיטוף ועיטור הטלית והתפילין (שם).&lt;/p&gt;
&lt;p&gt;ומכל מקום כמה גדולים חלקו בזה, דקודם אור היום שעדיין אין זמן ציצית ותפילין – לית לן בה. ולא בזה היתה אזהרת הזוהר (אליה רבה ונ&quot;ש ומ&quot;ע). ועל כל פנים התרת נדר וודאי צריך (מגן אברהם שם). וטעם האר&quot;י ז&quot;ל לא היה מפני זה בלבד, אלא מפני שהיה חולי מעים והוצרך לפנות, ולא היה ביכולתו לבוא מקודם.&lt;/p&gt;
&lt;p&gt;(מחצית השקל. וכן כתב המגן אברהם בסימן צ סעיף קטן כ&quot;ח, עיין שם.)&lt;/p&gt;
&lt;h3&gt;סימן כה סעיף ו&lt;/h3&gt;
&lt;p&gt;וכך היה מנהגו של הרא&quot;ש ז&quot;ל: שהיה מתעטף בטלית, ומסדר הברכות עד &quot;עוטר ישראל בתפארה&quot;, והניח תפילין. ואמר ברכה זו מפני שהתפילין נקראו &quot;פאר&quot;, ונאה לברכה תיכף אחר הנחת התפילין. כן כתבו הטור ושולחן ערוך בשמו.&lt;/p&gt;
&lt;p&gt;ולאו דינא הוא, שהרי בגמרא נסדרו ברכות השחר על ענינים אחרים (ברכות ס ב), וברכה זו היא על הלבשת הכובע כמו שכתבתי בסימן מ&quot;ו. אלא משום דאנחנו אין ביכולתינו לסדר הברכות איש על מקומו, אנו מסדרים אותם ביחד או בבית או בבית הכנסת כמו שיתבאר שם. אלא השמיענו כיון דאדם גדול כהרא&quot;ש ז&quot;ל עשה כן, וודאי מי שביכולתו לפי גופו ודרכו לעשות כן – יעשה כן. ולאו דינא הוא.&lt;/p&gt;
&lt;h3&gt;סימן כה סעיף ז&lt;/h3&gt;
&lt;p&gt;כל איש ישראלי מחויב לשמור שיהיו עליו התפילין בשעת קריאת שמע ותפילה. וכל הקורא קריאת שמע בלא תפילין – כאילו מעיד עדות שקר בעצמו, וכאילו מקריב זבח בלא נסכים (ברכות יד ב).&lt;/p&gt;
&lt;p&gt;כלומר: דהעדות שקר הוא שאומר &quot;וקשרתם לאות על ידיך...&quot; – והוא לא קשרם. וגם הקריאת שמע שקרא לא עשה רק כחצי מצוה, כמי שמקריב זבח בלא נסכים.&lt;/p&gt;
&lt;p&gt;ועד מתי יהיו התפילין עליו יתבאר בסוף סימן זה, שיהיו עליו עד אחר &quot;עלינו&quot;, עיין שם.&lt;/p&gt;
&lt;h3&gt;סימן כה סעיף ח&lt;/h3&gt;
&lt;p&gt;ודע שאפילו להפוסקים דסבירא להו מצוות אינן צריכות כוונה, מכל מקום זהו וודאי שיש לו לידע עיקר המצוה ומהותה. ובתפילין אם לא ישים אל לבו ענינה כלל – לא קיים המצוה, והוה כמעשה קוף בעלמא.&lt;/p&gt;
&lt;p&gt;ולכן יכוין בהנחתם שצונו הקדוש ברוך הוא להניח ארבע פרשיות אלו, שיש בהם ייחוד שמו ויציאת מצרים, על הזרוע כנגד הלב ועל הראש כנגד המוח, כדי שנזכור נסים ונפלאות שעשה עמנו. שהם מורים על ייחודו, ואשר לו הכוח והממשלה בעליונים ובתחתונים. ובזה יתחזק באמונתו יתברך, ולבטוח עליו בכל עניניו. וישעבד להקדוש ברוך הוא הנשמה שהיא במוח, וגם הלב שהיא עיקר התאוות והמחשבות. ובזה יזכור הבורא, וימעיט הנאותיו, ויבין כי נברא רק לתכלית זה לעשות רצונו יתברך. וישלך על ה' יהבו וכל צרכיו.&lt;/p&gt;
&lt;p&gt;ודע כי מארבע פרשיות אלו נצטוינו לקרות רק שני פרשיות: &quot;שמע&quot;, &quot;והיה אם שמוע&quot;. אבל &quot;קדש&quot;, &quot;והיה כי יביאך&quot; – אינו צריך לקרות. וכך דרשו בספרי על קרא ד&quot;ושננתם לבניך&quot;: &quot;שמע&quot; &quot;והיה אם שמוע&quot; – בשינון, ולא &quot;קדש ו&quot;כי יביאך&quot; בשינון. וזה שתמצא לגדולים שכתבו לומר גם פרשיות אלו (עיין מגן אברהם סעיף קטן ו') – אינו לא לחובה ולא למצוה, אלא אהבה יתרה כמידת הצדיקים. ולא באו אלא להורות דאין הכוונה שאסרו לקרותם אלא שלא חייבו לקרותם. והרוצה יכול לקרותם גם כן, ואין מוחין בידו.&lt;/p&gt;
&lt;h3&gt;סימן כה סעיף ט&lt;/h3&gt;
&lt;p&gt;ויניח תחילה של יד, ואחר כך של ראש. ואפילו אם פגע בשל ראש תחילה – בהכרח לו לעבור עליו, אף שאין מעבירין על המצות, וליקח השל יד ויניחו על היד, ואחר כך יטול השל ראש ויניחו על הראש.&lt;/p&gt;
&lt;p&gt;והטעם משום דכתיב: &quot;והיו לטוטפות בין עיניך&quot;, ודרשינן (מנחות לו א) מלשון &quot;והיו&quot; שהוא לשון רבים (רש&quot;י), שכל זמן שיהיה &quot;בין עיניך&quot; – יהיו שתים. ואף על גב דאם אין לו של יד, או שאין ביכולתו להניח על היד, מניח השל ראש לבדו כמו שכתבתי בסימן כ&quot;ו – זהו מפני שהן שני מצות, וממילא שמוכרח לקיים אותה שיש לו. אבל כשיש לו שנים – גזרה התורה להניחה להשל ראש אחר השל יד, ולכן לא משגחינן על &quot;אין מעבירין על המצות&quot;. ולכן אמרו חכמינו ז&quot;ל (יומא לג א) שיהא האדם נזהר שלא יפגע בשל ראש תחילה, כדי שלא יצטרך לעבור על המצוה.&lt;/p&gt;
&lt;h3&gt;סימן כה סעיף י&lt;/h3&gt;
&lt;p&gt;ובדבר הברכות הוה פלוגתא דרבוותא. דיש מרבותינו שפסקו לברך ברכה אחת על שתיהן. ויש שפסקו שתי ברכות: על של יד &quot;להניח תפילין&quot; ועל של ראש &quot;על מצות תפילין&quot;. והאשכנזים נהגו כדעה זו, והספרדים מברכים ברכה אחת כדעה ראשונה.&lt;/p&gt;
&lt;p&gt;ופשטא דגמרא דמנחות (לו א) דאמר: לא סח בין תפילה של יד לתפילה של ראש – מברך אחת. סח – מברך שתים. משמע דברכה אחת לשתיהן, וכן פירש רש&quot;י.&lt;/p&gt;
&lt;p&gt;אמנם פשטא דגמרא דברכות (ס ב) שאומר: כי מנח תפילין אדרעיה לימא &quot;ברוך... להניח...&quot;, כי מנח ארישיה לימא &quot;ברוך... על מצות...&quot; – מבואר שצריך שני ברכות. וכן הוא בירושלמי, ובמדרש תנחומא סוף פרשת &quot;בא&quot;, עיין שם. וכן פסק רבינו תם, ומפרש הא דמנחות ד&quot;סח – מברך שתים&quot; על של ראש לבדו. ורש&quot;י יפרש הך דברכות בסח. והרי&quot;ף והרמב&quot;ם והרשב&quot;א פסקו כרש&quot;י. והרא&quot;ש והטור פסקו כרבינו תם.&lt;/p&gt;
&lt;p&gt;(ואינו מובן לרבינו תם, דב&quot;סח – מברך שתים&quot; על של ראש, ואיך אפשר לברך שני ברכות על מצוה אחת? וכבר נתעורר בזה המהר&quot;ל מפראג הביאו הב&quot;ח, וכתב דימשמש בשל יד, וקאי אחת אשל יד. ולפי זה באין לו רק של ראש – לא יברך רק ברכה אחת, עיין שם. ולא משמע כן מתוספות ורא&quot;ש, וכן משמע ממגן אברהם סעיף קטן ט&quot;ו. וגם מצאתי באור זרוע הגדול סימן תקפ&quot;ב בשם הגאונים דמעיקר הדין היתה כל תפילה צריכה שתי ברכות: &quot;להניח&quot; ו&quot;על מצות&quot;, עיין שם. ונראה לי ד&quot;להניח&quot; היא ברכת המצוה, ו&quot;על מצות&quot; היא ברכת תודה שזכנו ה' לעשות אות בינו ובינינו. וזה שייך לשל ראש כמו שדרשו (מנחות לה ב) על קרא ד&quot;וראו כל... כי שם ה' נקרא עליך ויראו ממך&quot; – אלו תפילין שבראש. ולפי זה אתי שפיר. ודייק ותמצא קל.)&lt;/p&gt;
&lt;h3&gt;סימן כה סעיף יא&lt;/h3&gt;
&lt;p&gt;וכתב רבינו הרמ&quot;א שכן פשט המנהג בבני אשכנז שמברכין שני ברכות. וטוב לומר תמיד אחר הברכה שניה &quot;ברוך שם כבוד מלכותו לעולם ועד&quot;. עד כאן לשונו. משום חשש ספק ברכה לבטלה, כמו שכתבתי בסימן ר&quot;ו דכשהוציא שם שמים לבטלה יאמר &quot;ברוך שם כבוד מלכותו לעולם ועד&quot;, עיין שם.&lt;/p&gt;
&lt;p&gt;ואינו מובן כלל, דממה נפשך: אם הדבר מרופה בידינו, דלכן יאמר &quot;ברוך שם כבוד מלכותו לעולם ועד&quot;, למה לנו לברך שתים? נברך אחת כדין כל ספק ברכות. ואם הדין ברור בידינו, אם כן למה לנו לומר &quot;ברוך שם כבוד מלכותו לעולם ועד&quot;? ובאמת הלבוש השמיט זה.&lt;/p&gt;
&lt;p&gt;(וגם הב&quot;ח פקפק בזה, והמעדני יום טוב כתב שהוא לרווחא דמילתא. וצריך עיון.)&lt;/p&gt;
&lt;p&gt;ובפשוטו נוכל לומר דבני אשכנז פסיקא להו דצריך שני ברכות, ורק רבינו הרמ&quot;א רפיא בידו. ולשנות המנהג אי אפשר, ולכן פסק כן. ולפי זה מי שלבו נוקפו יכול לברך ברכה אחת. ושמענו שאיזה גדולים היו מהדרים לענות &quot;אמן&quot; בין של יד לשל ראש, והיו חושבים זה להפסק לענין לברך על של ראש לכל הדעות.&lt;/p&gt;
&lt;p&gt;(ובבית יוסף באמת תמה על מהר&quot;י בן חביב שנהג כן, דמי מכריחו ליכנס בספק ברכה לבטלה, ולהציל עצמו באמירת &quot;ברוך שם כבוד מלכותו לעולם ועד&quot;? עיין שם.)&lt;/p&gt;
&lt;h3&gt;סימן כה סעיף יב&lt;/h3&gt;
&lt;p&gt;ולעניות דעתי נראה דאמירת &quot;ברוך שם כבוד מלכותו לעולם ועד&quot; אינו מטעם ספק ברכה אלא מטעם אחר. ואף שהפוסקים כתבו שהוא מטעם זה, מכל מקום המנהג נראה לי מטעם אחר: דהנה כבר דקדקנו דאיך אפשר לברך שתי ברכות על דבר אחד?&lt;/p&gt;
&lt;p&gt;וגם יש מי שהקשה על עיקר שיטת רבינו תם, שהרי שנינו בתוספתא דברכות פרק ששי, וכן כתב הרמב&quot;ם בפרק ראשון ממעשרות, דאם מפריש תרומה ותרומת מעשר ומעשר שני כאחת – מברך ברכה אחת לכולן. ואם כן איך יתקנו שני ברכות על שני התפילין?&lt;/p&gt;
&lt;p&gt;(הגר&quot;א סעיף קטן י&quot;ז. ותירוצו של הארצות החיים תמוה, עיין שם.)&lt;/p&gt;
&lt;h3&gt;סימן כה סעיף יג&lt;/h3&gt;
&lt;p&gt;ולכן נראה לי דברכת &quot;על מצות תפילין&quot; היא ברכת הודאה כמו שכתבתי מקודם, בהיות מצוה זו הקשר הגדול שמקשר את ישראל לאביהם שבשמים. לזה אנו מברכים ברכת הודאה, להודות להשם יתברך על הטוב הזה. ובהיות שעיקר הקשר הוא בפסוק &quot;שמע ישראל&quot;, ולכן אנו אומרים &quot;ברוך שם כבוד מלכותו לעולם ועד&quot; כמו שיעקב אבינו ענה כן בעת שהשבטים אמרו &quot;שמע ישראל&quot;, כדאיתא בפסחים (נו א).&lt;/p&gt;
&lt;p&gt;וראיה לזה מלשון &quot;תפילין&quot; עצמה, שכתב הטור לשון &quot;פלילה&quot;, שהן אות ועדות לכל רואינו שהשכינה שורה עלינו... עד כאן לשונו. וזהו פירושו: דעל מצות תפילין, כלומר על מה שהשם יתברך התחבר אלינו – אנו נותנים לו יתברך שבח והודיה על זה.&lt;/p&gt;
&lt;p&gt;(עיין בית יוסף שהביא מזוהר &quot;פנחס&quot;: אמר רבי שמעון: תפילין... ברכה אחת לתרווייהו... עד כאן לשונו. וכתב שיש לומר דכוונתו דברכת &quot;להניח&quot; קאי אתרווייהו, ולעולם צריך שתים, עיין שם. ולעניות דעתי וודאי כן הוא. שהרי בתיקוני זוהר חדש (דפוס ווילנא דף מו ע&quot;ב) אומר על קרא ד&quot;אחת דיבר אלהים שתים זו שמעתי&quot; וזה לשונו: ובגין דמסיטרא דימינא ושמאלא &quot;שתים זו שמעתי&quot; (כן צריך לומר) – צריך לברכא עלייהו תרין ברכאין, חד &quot;להניח&quot; על של יד וחד &quot;על מצות&quot; על של ראש. ואם סח בנתיים – מברך על של ראש שתים. אבל מסיטרא דעמודא דאמצעיתא איתמר &quot;אחת דיבר אלהים&quot; (כן צריך לומר), ולא צריך אלא ברכתא חדא... עד כאן לשונו. ונראה דהכי פירושו: דמצד עצם הברכה על המצוה – די באחת. וזהו &quot;עמודא דאמצעיתא&quot;, תפארת זו התורה כדאמרינן בברכות נח א, והתפארת זו מתן תורה. ורק מימינא ושמאלא, שהם חסד וגבורה, צריך שני ברכות: האחת גזירת מלך והוא &quot;גבורה&quot;, והשנית הודאה על ההתקשרות והוא ימינא &quot;חסד&quot;. ודייק ותמצא קל.)&lt;/p&gt;
&lt;h3&gt;סימן כה סעיף יד&lt;/h3&gt;
&lt;p&gt;תפילין הלמ&quot;ד בדגוש, דשרשו פל&quot;ל כמו שכתבתי בשם הטור. והיה צריך להיות בשני למדי&quot;ן אלא שהדגוש ממלא חסרון האות כידוע.&lt;/p&gt;
&lt;p&gt;ולכן באמרו &quot;להניח תפילין&quot;, וכן &quot;על מצות תפילין&quot; – ידחיק הלמ&quot;ד כדין דגוש. ויאמר &quot;להניח&quot; הה&quot;א בקמץ שהוא לשון הנחה על היד, כמו &quot;להניח ברכה אל ביתך&quot;, ולא בפת&quot;ח שהוא לשון עזיבה, כמו &quot;אחיכם אחד הניחו אתי&quot; במקף.&lt;/p&gt;
&lt;p&gt;ו&quot;על מצות&quot; בפת&quot;ח תחת הוי&quot;ו, דהא לא קאי רק על של ראש בלבד, וצריך לומר לשון יחיד. ואפילו אם נאמר דעל שניהם קאי, הלא כתיב: &quot;מצות ה' ברה מאירת עינים&quot;, דקאי על כל המצות. ומכל מקום כתיב בפת&quot;ח לשון יחיד (מגן אברהם סעיף קטן ט'), דכל המצות הם מצוה אחת, כלומר: שצונו הקדוש ברוך הוא. ויש אומרים שמברך &quot;על מצות&quot; בחול&quot;ם, ורק כשאין לו אלא של ראש בלבד מברך בפת&quot;ח (ט&quot;ז סעיף קטן ו' בשם אחיו). והמנהג כסברא ראשונה, וכן הכריעו גדולי אחרונים (אליה רבה, והגר&quot;ז, ולבושי שרד, ודה&quot;ח).&lt;/p&gt;
&lt;h3&gt;סימן כה סעיף טו&lt;/h3&gt;
&lt;p&gt;דבר ידוע דכל המצות צריך לברך &quot;עובר לעשייתן&quot;, כלומר: קודם עשייתן, וסמוך ממש להעשייה. ולפיכך לא יברך על השל יד קודם שהניחה על הקיבורת, שהוא מקום הנחת התפילין כמו שכתבתי בסימן כ&quot;ז, מפני שאינו סמוך להקשירה שהוא עשיית המצוה, ולא אחר הקשירה דבעינן &quot;עובר לעשייתן&quot;. אלא מניחה על הקיבורת, ואוחז הרצועה בימינו ומברך, ותיכף מהדקה שהוא הקשירה גמר המצוה.&lt;/p&gt;
&lt;p&gt;וכן על השל ראש – יברך קודם שמהדקן בראשו, והיינו אחר הנחה על הראש וקודם ההידוק (מגן אברהם סעיף קטן י&quot;ג). ולפי זה צריך ליזהר שלא לגלות ראשו (פרי מגדים), ויעלה הטלית על ראשו. ודבר קשה הוא, ובפרט לבחורים שאין להם טלית כמובן. ולכן יש נוהגים שאוחזין השל ראש אצל הראש ומברכין, ותיכף משימין אותו על הראש, וזהו גם כן סמוך לעשייתן.&lt;/p&gt;
&lt;p&gt;ודע דכל זה לכתחילה. אבל בדיעבד כשלא בירך מקודם – מברך אחר כך, כיון שמונחת גם אחר כך זמן רב (פרי מגדים). וזה דומה למי שלא בירך &quot;המוציא&quot; קודם שהתחיל לאכול, דמברך באמצע הסעודה. והוא הדין כאן, אך צריך למשמש בהתפילין בעת שיברך, דהמשמוש הוי קצת כהנחה.&lt;/p&gt;
&lt;h3&gt;סימן כה סעיף טז&lt;/h3&gt;
&lt;p&gt;לכתחילה אסור להפסיק בשום דיבור בין תפילה של יד לשל ראש. ואם סח בין תפילה לתפילה – חוזר ומברך על של ראש &quot;על מצות תפילין&quot;.&lt;/p&gt;
&lt;p&gt;וזהו להמברכין ברכה אחת על שתיהן. ולהמברכין שתי ברכות – מברך על של ראש שתים כמו שנתבאר. וכך יעשה: ימשמש בשל יד ויחזק הקשר, ומברך על של ראש שניהם, דהוי כאחת על של יד מפני המשמוש ואחת על של ראש (מגן אברהם סעיף קטן ט&quot;ו בשם הר&quot;ן, עיין שם).&lt;/p&gt;
&lt;p&gt;וזהו מטעם דמילתא דתמיה הוא לברך שני ברכות על דבר אחד. וכבר בארנו בזה בסייעתא דשמיא.&lt;/p&gt;
&lt;h3&gt;סימן כה סעיף יז&lt;/h3&gt;
&lt;p&gt;והא דשיחה הוי הפסק, היינו כשסח שלא לצורך ענין התפילין. אבל כשסח לצורך התפילין, אף על גב דלכתחילה יש לו למנוע גם מזה אם לא בדבר שמוכרח להפסיק לצורך התפילין – אינו צריך ברכה אחרת, דכל שיחה שהיא לצורך המצוה שעוסק בה לא הוה הפסק.&lt;/p&gt;
&lt;p&gt;ואם שומע קדיש או קדושה בין של יד לשל ראש, כתב רבינו הבית יוסף בסעיף י שלא יפסיק לענות עמהם. אלא שותק ושומע, ומכוין למה שאומרים. עד כאן לשונו. דלענין עניית קדושה וקדיש ו&quot;ברכו&quot; הוי שומע כעונה, ולענין הפסק לא מקרי הפסקה.&lt;/p&gt;
&lt;p&gt;ואם ענה קדיש..., יש אומרים שחוזר ומברך ברכה אחרת על של ראש (מגן אברהם סעיף קטן י&quot;ז). ויש אומרים שאינו חוזר ומברך, דכיון שעליו חובה דבר זה – לא גרע מסח לצורך התפילין (ט&quot;ז סעיף קטן ח'). וכן נראה עיקר.&lt;/p&gt;
&lt;p&gt;(ומלשון השולחן ערוך משמע דלעניית &quot;אמן&quot; אינו צריך להפסיק אפילו בשמיעה בעלמא. ואולי לא חש להזכיר, שהרי גם &quot;ברכו&quot; לא הזכיר. ודייק ותמצא קל.)&lt;/p&gt;
&lt;h3&gt;סימן כה סעיף יח&lt;/h3&gt;
&lt;p&gt;דבר מובן לכל שכיון שברכת &quot;להניח&quot; שייך גם על של ראש, ולא מיבעיא לאותם שאין מברכים רק ברכה אחת, אלא אפילו לאותם שמברכים שתי ברכות, מכל מקום ברכת &quot;להניח&quot; שייך גם על של ראש. ולכן יש למעט ההפסק בכל היכולת.&lt;/p&gt;
&lt;p&gt;ולכן כתב רבינו הבית יוסף בסעיף י&quot;א דאחר שקשר השל יד על הזרוע – יניח השל ראש קודם שיכרוך הרצועה סביב הזרוע. עד כאן לשונו. והטור כתב שכן נהג הרא&quot;ש ז&quot;ל, אף שאיהו סבירא ליה דמברכין שתי ברכות. ומכל מקום אין אנו נוהגין כן.&lt;/p&gt;
&lt;p&gt;וכתבו שהאריז&quot;ל היה כורך הכריכות ואחר כך הניח השל ראש, ואף שהוא ז&quot;ל היה מברך רק ברכה אחת. ובפשוטו יש לומר הטעם: דכיון דהכריכות יש לעשות, אם כן הם גם כן מהנחת התפילין ואין זה הפסק. ועוד: דידוע דאם לא יכרכו הכריכות יתרפה הקשר מהשל יד, ונמצא דהשל ראש יהיה הקשירה קודם להשל יד. אמנם לבד זה כתבו שיש בזה טעמים נסתרים (עיין ט&quot;ז סעיף קטן ט', ומגן אברהם סעיף קטן י&quot;ח). וכן הוא המנהג ואין לשנות.&lt;/p&gt;
&lt;h3&gt;סימן כה סעיף יט&lt;/h3&gt;
&lt;p&gt;וכן אין להוציא השל ראש מהכיס עד שיניח השל יד. ואף אם שניהם לפניו חוץ לכיס – לא יתקן להכין השל ראש קודם שהניח השל יד, דאם לא כן כיון שעוסק בהשל ראש ויניחנו, ויניח השל יד תחילה – הרי עובר על המצוה, ואין מעבירין על המצות כמו שכתבתי.&lt;/p&gt;
&lt;p&gt;ולכן מנהגינו שנותנים שניהם בכיס אחד, ומניחין בכיס השל ראש מימין הכיס והשל יד משמאלו. ועושין תמיד כן. ולכן פותח הכיס ופונה לשמאלו להשל יד ומניחו, ואחר כך נוטל השל ראש מהכיס ומניחו.&lt;/p&gt;
&lt;p&gt;ודווקא בו בעצמו יש קפידא. אבל אם איש אחר יקח השל ראש מהכיס ויכין אותו לפני המניח – אין קפידא.&lt;/p&gt;
&lt;h3&gt;סימן כה סעיף כ&lt;/h3&gt;
&lt;p&gt;ודע שכתבו על פי הזוהר להניח של יד מיושב ושל ראש מעומד. וכתב רבינו הרמ&quot;א בסעיף י&quot;א שאנחנו אין נוהגים כן אלא שתיהן מעומד, עיין שם.&lt;/p&gt;
&lt;p&gt;ויש מי שכתב שההנחה תהא מיושב, והברכה והקשירה מעומד (מגן אברהם סעיף קטן ב'). והמהרש&quot;ל (סימן צ&quot;ח) פסק דגם ההנחה תהיה מעומד. וכן כתבו הרבה גדולים, וכן הוא המנהג בפשוט.&lt;/p&gt;
&lt;p&gt;והאמת דמדינא דגמרא אין קפידא בזה, ורק משום דכל ברכות המצוות אנו עושין מעומד. אבל אין עיכוב בדבר. ולפי זה אינו מובן למה לא ננהוג כדעת הזוהר. מיהו על כל פנים כל גדולי ישראל בדורות הקודמים לא נהגו כן.&lt;/p&gt;
&lt;p&gt;(ונראה לי בטעמם דאין מהזוהר הכרח כלל לזה. וזה לשונו סוף פרשת &quot;במדבר&quot;: צלותא דמיושב לקבל תפילה של יד, לבתר צלותא דמעומד דהיא לקבל תפילה דרישא. ודא כגוונא דא עובדא כגוונא דדיבורי... עד כאן לשונו. ואין הפירוש שיניח של יד בישיבה, אלא הכי פירושו: בתפילה דמיושב והיינו &quot;יוצר אור&quot; הרבה פחות במעלה משמונה עשרה כידוע. וכן תפילה של יד פחות במעלה משל ראש, כמבואר בזוהר &quot;חיי שרה&quot; במדרש הנעלם. וזה לשונו: רתיכא עילאי... אלין תפילין דרישא, תפילין דדרועא... דוגמא דרתיכא תתאה... עד כאן לשונו. ולכן השל יד מרמז לתפילת מיושב ושל ראש למעומד. &quot;ועובדא כגווני דדיבורי&quot; הכי פירושו: כמו דבדיבורא יש שתי מדרגות, כמו כן בעובדא. ודייק ותמצא קל.)&lt;/p&gt;
&lt;h3&gt;סימן כה סעיף כא&lt;/h3&gt;
&lt;p&gt;כתב הטור דכל שעה שמניחם ביום – מברך. ואפילו נשמטו ממקומם, וממשמש בהם להחזירם למקומם – צריך לברך. עד כאן לשונו.&lt;/p&gt;
&lt;p&gt;כלומר: לא מיבעיא כשסלקן לגמרי ומניחם לאחר זמן דמברך, אלא אפילו רק נשמטו ממקומם מעצמן, וממשמש להחזירם למקומן מיד – צריך לברך. ולאו משום הפסק הזמן המועט, שהרי ביאר לעיל סימן ח דבהזיזן ממקומן אדעתא להחזירן מיד – אינו מברך, עיין שם. אלא משום דנשמטו שלא בכוונה, ולכן חייב לברך אפילו מיד.&lt;/p&gt;
&lt;p&gt;וזה שחייב לברך בכל שעה שמניחם, זהו כשחלצן אדעתא שלא ללובשן, או ללובשן לאחר זמן. והא דקאמר &quot;אפילו&quot;, משום דלגבי זמן מרובה בחלצן מעצמן הוה רבותא בזמן מועט, אף כשנשמטו מעצמם.&lt;/p&gt;
&lt;h3&gt;סימן כה סעיף כב&lt;/h3&gt;
&lt;p&gt;ולפי זה לפי דעת הטור, החולץ תפיליו לילך להשתין או לגדולים על מנת להניחן מיד בבואו – אינו צריך לברך. אבל רבינו הבית יוסף בסעיף י&quot;ב חולק עליו, שכתב: נשמטו ממקומם... – צריך לברך. הזיזם ממקומם אדעתא להחזירם מיד – צריך לברך. עד כאן לשונו. דסבירא ליה דכל שנחלצו ממקומן, בין בכוונה בין שלא בכוונה, בין אדעתא להחזירן מיד ובין אדעתא שלא להחזירן – צריך לברך.&lt;/p&gt;
&lt;p&gt;ועל זה כתב רבינו הרמ&quot;א:&lt;/p&gt;
&lt;dl&gt;&lt;dd&gt;ויש אומרים שלא לברך, והכי נהוג.&lt;/dd&gt;
&lt;/dl&gt;&lt;p&gt;עד כאן לשונו, וקאי אהזיזם ממקומן אדעתא להחזירם מיד, וכדעת הטור שבארנו. וכן אנו נוהגים.&lt;/p&gt;
&lt;p&gt;ויותר מזה: דאפילו נשמטו ממקומן מעצמן – אין אנו נוהגים לברך. ולא אדע הטעם, שהרי בזה הכל מודים שיברך. ויש שכתבו הטעם משום דבשעת תפילה מסתמא אינו מסיח דעתו מהם, והוי כחולצן על מנת להחזירן (מגן אברהם סעיף קטן כ&quot;א בשם של&quot;ה). וכמה חלוש טעם זה, דאפילו אם נדמה לזה הא דעת רבינו הבית יוסף לברך גם בכהאי גוונא. ועוד: דהא הקדמונים לא תפסו כן, דבנשמטו כולי עלמא מודים דצריך לברך, אפילו הסוברים בחולצן על מנת להחזירן שלא לברך.&lt;/p&gt;
&lt;p&gt;וצריך לומר דכוונת הקדמונים היתה שלא בשעת התפילה כשנשמטו, והדוחק מבואר.&lt;/p&gt;
&lt;p&gt;(ולעניות דעתי נראה משום דהמקור הוא מרבנן דבי רב אשי, דכל אימת דממשמשי – מברכי. ומפרש הרא&quot;ש דהיינו בנשמטו. והרמב&quot;ם בפרק רביעי מספר תורה השמיט זה. והכסף משנה כתב דזהו מילתא דפשיטא, עיין שם. וצריך עיון, דאם כן למה השמיט דין מפורש בגמרא? אלא הרמב&quot;ם מפרש דפליגי אקודם, ולית הלכתא כרבנן דבי רב אשי בכמה מקומות בש&quot;ס, כמו שכתבתי ביורה דעה סימן רצ&quot;ג. ודייק ותמצא קל.)&lt;/p&gt;
&lt;h3&gt;סימן כה סעיף כג&lt;/h3&gt;
&lt;p&gt;ודע דהסכימו גדולי אחרונים דאף על גב דאנן קיימא לן כהטור דלא מברכינן בחולצן על מנת להחזירן מיד, מכל מקום אם חלצן לילך לבית הכסא – צריך לברך בבואו משם ומניחן. דכיון דאינו רשאי לילך בהם לבית הכסא – אדחייה להו, ולכן צריך לברך (ט&quot;ז סעיף קטן י&quot;א, ומגן אברהם סעיף קטן כ&quot;ב). והכי מוכח להדיא בגמרא (סוכה מו א).&lt;/p&gt;
&lt;p&gt;ואף שיש שרצה לומר דדווקא לדידהו, שהיו הבתי כסאות חוץ לעיר, והוי הפסק מרובה מה שאין כן אצלינו (שם), מכל מקום לא נראה כן. וכן אנו נוהגין.&lt;/p&gt;
&lt;p&gt;וכן אם חלצן על מנת שלא להניחן מיד, אף על גב שחזר בו והניחן מיד – חייב לברך (שם). וכן להיפך: אם חלצן להניחן מיד, ונשתהה הרבה – חייב לברך. וכן אם חלץ מפני שהיה צריך להפיח, אף שכוונתו להניחם מיד, אפשר שצריך לברך ויש להתיישב בזה.&lt;/p&gt;
&lt;p&gt;אבל אם חלצן להטיל מים, או לאכול אכילת ארעי, והיה בדעתו להניחן מיד והניחן – אינו צריך לברך. ואם חלצן בסתם בלי שום כוונה, נראה דהוי כחלצן על מנת שלא להניחן, דאם לא כן למה חלצן? ולכן כשהתיישב להניחן – חוזר ומברך.&lt;/p&gt;
&lt;p&gt;מיהו זה כשחלץ שניהם. אבל אם חלץ השל ראש לבדו ונתיישב להניחו – אינו מברך, כיון שעדיין השל יד עליו – לא הוי כסילוק אף להמברכין שתי ברכות.&lt;/p&gt;
&lt;p&gt;ואף על גב דלענין נשמטו ממקומן כתב רבינו הרמ&quot;א דאם מחזיר אחת מהם הוי כמניח אחת מהן, שיתבאר בסימן כ&quot;ו, עד כאן לשונו – זהו בנשמטה מעצמה. אבל בחלץ, כל זמן שלא חלץ שתיהם – לא הוי חליצה. ואינו צריך לברך כשחוזר ומניח האחת שחלצה, אפילו אם היתה כוונתו שלא להניחה עוד.&lt;/p&gt;
&lt;p&gt;(כן נראה לעניות דעתי. ועיין בארצות החיים ובמשנה ברורה. ודייק ותמצא קל.)&lt;/p&gt;
&lt;h3&gt;סימן כה סעיף כד&lt;/h3&gt;
&lt;p&gt;כתב רבינו הבית יוסף בסעיף י&quot;ב:&lt;/p&gt;
&lt;dl&gt;&lt;dd&gt;מי שמניח תפילין של יד ובירך, ובתחילת ההידוק נפסק הקשר של יד והוצרך לעשות קשר אחר, אמנם לא הסיח דעתו – אינו צריך לחזור ולברך.&lt;/dd&gt;
&lt;/dl&gt;&lt;p&gt;עד כאן לשונו. דלא הוי הפסק. ואפילו אם בקש אחר לעשות הקשר ודיבר – לא הוי הפסק, שהרי זהו צורך התפילין. ומלשונו משמע דדווקא כשבתחילת ההידוק נפסק הקשר, שעדיין לא חלה הברכה על המצוה, ולכן אינו צריך לחזור ולברך. אבל אם נפסק לאחר ההידוק – צריך לחזור ולברך אף שנפסק קודם הנחת של ראש.&lt;/p&gt;
&lt;h3&gt;סימן כה סעיף כה&lt;/h3&gt;
&lt;p&gt;והקשו עליו ממה שכתב בעצמו אחר כך:&lt;/p&gt;
&lt;dl&gt;&lt;dd&gt;אם הותר של יד קודם הנחת של ראש – מהדקו, ואינו צריך לחזור ולברך. אבל אם הניח של ראש, ואחר כך הותר של יד – מהדק ומברך.&lt;/dd&gt;
&lt;/dl&gt;&lt;p&gt;עד כאן לשונו. ותרצו דנפסק הקשר, דהוי הפסק גדול בעשיית הקשר – מברך גם קודם הנחת של ראש אם נפסק לאחר ההידוק. אבל הותר שאינו צריך רק הידוק בעלמא – אינו מברך אלא אם כן הותר אחר שהניח השל ראש (מגן אברהם סעיף קטן כ&quot;ד).&lt;/p&gt;
&lt;p&gt;ויש מי שפסק גם בנפסק הקשר כמו בהותר, דאם נפסק קודם שהניח השל ראש אף שנפסק אחר ההידוק – אינו מברך (ט&quot;ז סעי קטן י&quot;ג). ולי נראה דגם כוונת רבינו הבית יוסף כן הוא. ואורחא דמילתא נקיט, דהותר הקשר יכול להיות אף אחר ההידוק. אבל נפסק, שזהו מפני חלישת הרצועה – אין מדרכה ליפסק רק בתחילת ההידוק כשמושכה, ולא אחר כך.&lt;/p&gt;
&lt;h3&gt;סימן כה סעיף כו&lt;/h3&gt;
&lt;p&gt;ודע שיש אומרים דכיון שנתבאר בסעיף כ&quot;ב דאנחנו נוהגים שלא לברך בנשמטו ממקומם, אם כן גם בהותר הקשר ונפסק הקשר – אינו צריך לברך (מגן אברהם סעיף קטן כ&quot;ג). ונראה דאין ראיה משם אלא בהותר הקשר, דהוה מילתא דשכיח כמו השמטה ממקומה. אבל נפסק לאו אורחיה. ועוד: דגם זה שנהגו שלא לברך בנשמטו אין הטעם ברור כל כך, והבו דלא להוסיף עלה. ולכן נראה דבזה יש להורות לברך, וכן נראה דעת גדולי האחרונים.&lt;/p&gt;
&lt;p&gt;(וכן משמע מהגר&quot;ז שלא הזכיר זה, עיין שם. אבל בארצות החיים כתב כהמגן אברהם. ועמשנה ברורה שכתב כדברינו. ופשוט הוא דאם מניח תפילין של אחר שיברך. אבל רצועה אחרת אינה גורמת ברכה, דהברכה היא על הקציצה ולא על הרצועה.)&lt;/p&gt;
&lt;h3&gt;סימן כה סעיף כז&lt;/h3&gt;
&lt;p&gt;מותר לברך על תפילין שאולין. ולא דמי לציצית שנתבאר בסימן י&quot;ד שאין מברכין על טלית שאולה, דהתם כסותך כתיב שיהא שלך אבל לא בתפילין.&lt;/p&gt;
&lt;p&gt;ויותר מזה נתבאר שם דמותר ליקח תפילין של חברו שלא מדעתו להתפלל בהם, דמסתמא ניחא ליה לאינש למיעבד מצוה בממוניה בדבר שאין לו הפסד; אם לא כשידענו שגברא קפדנא הוא, דאז אין ליטול בלא דעתו. ואין מברכין על תפילין גזולים ועל זה נאמר: &quot;ובוצע ברך...&quot;. וכשיש בהם יאוש ושינוי רשות – מברך. ויש מגמגמין גם בזה משום דברכה שאני.&lt;/p&gt;
&lt;p&gt;(עיין ט&quot;ז סעיף קטן י&quot;ד, ועיין מה שכתבתי בסימן י&quot;ד בענין זה.)&lt;/p&gt;
&lt;h3&gt;סימן כה סעיף כח&lt;/h3&gt;
&lt;p&gt;בזמן הש&quot;ס היו הולכים בתפילין כל היום. ועכשיו אי אפשר לנהוג כן, מפני טרדתינו וגודל הזהירות בהם.&lt;/p&gt;
&lt;p&gt;ולכן אנו מניחים התפילין מן קודם התפילה עד אחר התפילה. ונהגו העולם שלא לחלוץ התפילין עד אחר קדושת &quot;ובא לציון&quot;. ויש שכתבו על פי חכמת הנסתר שלא לחלצן עד אחר שיאמר וישמע בהם שלוש קדושות, והיינו קדושת יום, וקדושת שמונה עשרה, וקדושת &quot;ובא לציון&quot;; וארבעה קדישים, והיינו קדיש שקודם &quot;ברכו&quot;, ולאחר שמונה עשרה, וקדיש שלם אחר &quot;ובא לציון&quot;, וקדיש יתום שאחר &quot;עלינו&quot;. שזהו מעיקרי התפילה, ומרמזים לענינים גבוהים.&lt;/p&gt;
&lt;p&gt;וזהו מילתא דפשיטא דביום שיש בו קריאת התורה, שאין לחלצם עד אחרי קריאת התורה. וממילא כן הוא, דהא צריך לחלצן אחר &quot;עלינו&quot; כמו שכתבתי, וכבר קראו בתורה. ואפילו במקומות שקוראים בתורה אחר כך – לא יחלצם עד אחר הקריאה.&lt;/p&gt;
&lt;p&gt;ויזהר שלא לחלוץ בפני הספר תורה, שזהו חוצפה לגלות ראשו בפני הספר תורה, אלא יסלק לצדדין.&lt;/p&gt;
&lt;p&gt;ובראש חודש חולצין קודם מוסף, אף במקומות שאין אומרים &quot;כתר&quot; בקדושה. ואם שכמה גדולים צווחו על זה, מכל מקום כן המנהג בכל תפוצות ישראל. וחלילה לשנות, כי נתייסד על פי חכמת הקבלה.&lt;/p&gt;
&lt;p&gt;ובחול המועד חולצין קודם הלל. וגם שליח הציבור יחלוץ קודם הלל בחול המועד סוכות. ויש שעושין כן גם בחול המועד פסח, ונהרא נהרא ופשטיה.&lt;/p&gt;
&lt;p&gt;(עיין מגן אברהם סעיף קטן כ&quot;ח, שכתב שכן צריך לומר שלושה קדישים וארבע קדושות, וצריך עיון. ודייק ותמצא קל.)&lt;/p&gt;
&lt;h3&gt;סימן כה סעיף כט&lt;/h3&gt;
&lt;p&gt;ודע שיש בענייני תפילין, וכן בשארי מצוות, מה שעושין על פי חכמת הקבלה. וכתבו הפוסקים כלל בזה: דכשהגמרא והפוסקים מחולקים עם הזוהר – הולכין אחרי הגמרא והפוסקים. ואם הזוהר מחמיר – יכול מי שירצה להחמיר כהזוהר. ובדבר שלא נזכר בגמרא – וודאי ראוי לעשות כדברי הזוהר, אמנם אין כופין על זה.&lt;/p&gt;
&lt;p&gt;(מגן אברהם סעיף קטן כ' בשם רדב&quot;ז, עיין שם. אמנם מקובלני שאי אפשר להיות הזוהר מחולק עם הגמרא, אלא אם כן שגם בגמרא יש פלוגתא. ובמקום שהדין פסוק בגמרא – גם הזוהר סבירא ליה כן. ואולי יש מקומות שלא פירשו כן בזוהר לא כוונו האמת, וצריך לפרש פירוש שישתווה עם הגמרא. ודייק ותמצא קל.)&lt;/p&gt;</extract></page></pages></query></api>