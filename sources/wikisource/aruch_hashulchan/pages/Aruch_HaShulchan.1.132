<?xml version="1.0"?><api><query><normalized><n from="ערוך_השולחן_אורח_חיים_קלב" to="ערוך השולחן אורח חיים קלב" /></normalized><pages><page pageid="183474" ns="0" title="ערוך השולחן אורח חיים קלב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קלב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני &quot;אשרי&quot;, &quot;ובא לציון וקדושה שבו&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן קלב סעיף א&lt;/h3&gt;
&lt;p&gt;ואחר חצי קדיש יאמרו &quot;אשרי&quot;, ו&quot;למנצח יענך&quot;, &quot;ובא לציון&quot;, &quot;ואתה קדוש...&quot;.&lt;/p&gt;
&lt;p&gt;והטעם מ&quot;אשרי&quot; משום דאמרינן ריש ברכות (ד ב): כל האומר &quot;תהילה לדוד&quot; שלוש פעמים בכל יום – מובטח לו שהוא בן העולם הבא. ולכן תיקנו בשחרית שני פעמים: אחד קודם התפילה, ואחד לאחר התפילה; ובמנחה פעם אחת קודם התפילה. דכשם שבשחרית יש שני קדושות, לבד קדושה ד&quot;יוצר&quot; שאינו אלא סיפור איך המלאכים אומרים קדושה, ולכן יש שני פעמים &quot;אשרי&quot; בשחרית. ובמנחה יש קדושה אחת – תיקנו פעם אחת &quot;אשרי&quot;. ובערבית ליכא קדושה – לא תיקנו כלל.&lt;/p&gt;
&lt;p&gt;דגם ב&quot;אשרי&quot; יש קדושתו של הקדוש ברוך הוא, כדכתיב: &quot;ארוממך..., בכל יום אברכך, גדול ה', דור לדור, הדר כבוד הודך, ועזוז נוראותיך&quot; – להורות שהוא יתברך מרומם על כל ברכה ותהילה, שזהו ענין &quot;קדוש קדוש&quot;. כלומר: קדוש ומובדל מכל ברואי מעלה, וקל וחומר מברואי מטה. וכשם שבקדושה אומרים &quot;מלוא כל הארץ כבודו&quot;, כלומר: אף שהוא קדוש ומובדל, מכל מקום מלא כל הארץ כבודו, כמו כן ב&quot;אשרי&quot; שעם כל גודל גדולתו הוא חנון ורחום, וטוב לכל, ורחמיו על כל מעשיו, ועיני כל אליו ישברו והוא נותן להם את אכלם בעתו, פותח... על דרך שאמרו: במקום שאתה מוצא גדולתו, שם אתה מוצא ענותנותו...&lt;/p&gt;
&lt;h3&gt;סימן קלב סעיף ב&lt;/h3&gt;
&lt;p&gt;ועוד טעם ב&quot;אשרי&quot; לפי שהכננו מזון הנפש בקריאת שמע ותפילה, וטלית ותפילין, ויחוד השם ואהבתו; לכן מבקשים עתה שיפשיע לנו בחסדו מזון הגוף, שיתן לנו את אכלינו בעתו, שיזמין לכל איש ואיש די פרנסתו. וזהו &quot;פותח את ידך&quot;.&lt;/p&gt;
&lt;p&gt;והשני פסוקים שמוסיפים קודם &quot;תהילה לדוד&quot; ואחד אחר &quot;תהילה לדוד&quot;, והיינו &quot;אשרי יושבי ביתך&quot;, &quot;אשרי העם שככה לו&quot;, ופסוק &quot;ואנחנו נברך...&quot; – לפי שבפסוקי דזמרה הוספנום מטעם שבארנו בריש סימן נ&quot;א, עיין שם. לפיכך מוסיפין גם כאן להשוותם זה לזה.&lt;/p&gt;
&lt;h3&gt;סימן קלב סעיף ג&lt;/h3&gt;
&lt;p&gt;וכיון שאנו מבקשים פרנסתינו, לכן אומרים מזמור &quot;יענך ביום צרה&quot;. וכמו שאמרו בשלהי ברכות: למה כתיב &quot;ישגבך שם אלהי יעקב&quot; ולא &quot;אברהם ויצחק&quot;? מכאן לבעל הקורה שיכנס בעוביה של קורה. ופירש רש&quot;י: אם בא לטלטל הקורה ממקום למקום. כלומר: יעקב שכל הבנים שלו וטרח בגידולם – יבקש עליהם רחמים. עד כאן לשונו. דיעקב היה לו צער גידול בנים וטרח לפרנסם, והגיע לו צרות רבות מעשו ומלבן, והקדוש ברוך הוא חלצו מכולם, כמו כן יחלצנו מצרותינו.&lt;/p&gt;
&lt;p&gt;ובמדרש שוחר טוב אמרו על פסוק זה:&lt;/p&gt;
&lt;dl&gt;&lt;dd&gt;אמר הקדוש ברוך הוא: בשעה שמגעת צרה לישראל, והם מבקשים אותי... אני עונה אותם, ואנכי עמו בצרה.&lt;/dd&gt;
&lt;/dl&gt;&lt;p&gt;ולזה מסיימים &quot;המלך &lt;b&gt;י&lt;/b&gt;עננו &lt;b&gt;ב&lt;/b&gt;יום &lt;b&gt;ק&lt;/b&gt;ראנו&quot;. ויש בראשי תיבות של שלוש תיבות אלו אותיות קי&quot;ב כמספר הוי&quot;ה-אדני-אהי&quot;ה, שהם עיקרי שמותיו יתברך שמהם השפעתינו. ולכן אומרים מקודם &quot;אלה ברכב..., ואנחנו בשם...&quot;, כלומר: כולם יש להם פרנסה מצד הטבע, ואנחנו רק בשמו יתברך נבטח. כי מצד הטבע מיום שנחרב בית המקדש אנו כתלוים באויר.&lt;/p&gt;
&lt;p&gt;ועוד איתא שם במדרש, דמזמור זה אמרוֹ דוד אחר שמונה עשרה מזמורים, וכמו כן אנו אומרים אותו אחר שמונה עשרה ברכות.&lt;/p&gt;
&lt;p&gt;(ובספרים שלנו הוא מזמור כ, אך &quot;אשרי האיש&quot; ו&quot;למה רגשו&quot; אמרו חכמינו ז&quot;ל שחד הוא.)&lt;/p&gt;
&lt;h3&gt;סימן קלב סעיף ד&lt;/h3&gt;
&lt;p&gt;ואחר כך אומרים &quot;ובא לציון גואל&quot; כדרך שאמר ישעיה הנביא (נט יט): &quot;כי יבוא כנהר צר, ובא לציון גואל&quot;. וגם אנחנו אחר &quot;יענך ביום צרה&quot; אומרים &quot;ובא לציון גואל&quot;.&lt;/p&gt;
&lt;p&gt;ואחר כך אומרים פסוק &quot;ואני זאת בריתי...&quot;, שגם ישעיה אמרוֹ אחר פסוק ד&quot;ובא לציון גואל&quot;. כלומר: שלא תפחד שמרוב הצרות תשתכח תורה מישראל. לא כן, ד&quot;לא ימושו מפיך...&quot;. וזה ראינו בחוש, שאחר חורבן בית המקדש שהרומיים גזרו עלינו גזירות קשות ורעות, ואז אדרבא נתחזקה התורה בזמן התנאים והאמוראים...&lt;/p&gt;
&lt;h3&gt;סימן קלב סעיף ה&lt;/h3&gt;
&lt;p&gt;ואחר כך אומרים &quot;ואתה קדוש&quot;. וזהו &quot;קדושה דסידרא&quot; שאמרו בסוף סוטה, דמיום שחרב בית המקדש אין יום שאין בו קללה, וכל יום קללתו מרובה מחברו, שנאמר: &quot;בבוקר תאמר מי יתן ערב...&quot;. ואלא עלמא אמאי קא מקיים? אקדושה דסידרא וא&quot;אמן, יהא שמיה רבה...&quot;. ופירש רש&quot;י: סדר קדושה שתיקנו שיהו כל ישראל עוסקין בתורה בדבר מועט, שאומר קריאתו ותרגומו, והן כעוסקין בתורה... ויש כאן קדושת השם ותלמוד תורה, וחביב הוא. וכן &quot;יהא שמיה רבה...&quot;. עד כאן לשונו.&lt;/p&gt;
&lt;p&gt;ואינו מובן: מה שייך זה לביטול הקללה? אמנם נראה לי דהענין כן הוא: דהנה במדרש שהבאנו בסעיף ג אומר: &quot;יענך ה' ביום צרה&quot;, זה שאמר הכתוב: &quot;יקראני ואענהו, עמו אנכי בצרה&quot;. אמר הקדוש ברוך הוא: בשעה שמגעת צרה לישראל והם מבקשים אותי, ישתתפו כבודי עמהם. באותה שעה אני עונה אותם, שנאמר: &quot;יקראני ואענהו&quot;. אימתי? &quot;כי עמו אנכי בצרה&quot;. משל לאשה עוברה שהיה לה כעס עם אמה, ועלתה אמה למעלה, ובשעת לידתה היתה צווחת מלמטה והיתה אמה שומעת קולה מלמעלה, והיתה אף היא צווחת כנגדה... אף על פי שאני בכעס עליה איני יכול לסבול צווחתה, צרת בתה צרת אמה. עד כאן לשונו.&lt;/p&gt;
&lt;p&gt;וכיון שעיקר המועיל להצלת הצרות לשתף כבודו יתברך בצערנו, וגם בגמרא אמרו כן: כל המשתף שם שמים בצערו – כופלין לו פרנסתו (ברכות סג א). ולכן כשהקללה רבתה בנו, והתפללנו לו יתברך – אנו משתפים שמו הגדול יתברך בצערינו. כלומר: שלו יתברך מגיע צער כביכול, שהלא מלוא כל הארץ כבודו, ועתה אין כבודו ניכר כלל. ומצטערים על העדר לימוד התורה, שזהו כל שמחתו יתברך. ולזה אומרים &quot;ה' ימלוך לעולם ועד&quot;. כלומר: מתי יתגלה מלכותו יתברך? ואומרים &quot;יתגדל אמן יהא שמיה רבא&quot;, שזה כולו בנוי על גלות השכינה. ובזה הקדוש ברוך הוא כביכול מצווח כנגדינו, ומסיר ממנו הקללה, ומשפיע לנו פרנסתינו.&lt;/p&gt;
&lt;h3&gt;סימן קלב סעיף ו&lt;/h3&gt;
&lt;p&gt;ומקדימין מקודם הפסוק ד&quot;ואתה קדוש יושב תהלות ישראל&quot;. כלומר: אף על גב שאתה קדוש, מכל מקום אתה יושב ומצפה לתהלות ישראל. ולכן כל מה שאנו מוסיפין בתפילה ובשבחות ותהלות – ניחא לך כביכול. והוא הקדמה על שאנו מכינין עצמינו לומר קדושה פעם שלישית, שלכאורה אין זה מדרך ארץ לשנות ולשלש דבר אחד שלוש פעמים, לזה אומרים שהוא יתברך רצונו בזה.&lt;/p&gt;
&lt;p&gt;ומה שמתרגמין הקדושה – כדי שהכל יבינו, מפני שהיו מדברים לשון תרגום בבבל. ועוד יש טעמים גבוהים בזה. ויש מי שכתב שהתרגום יאמרו בלחש, ויש מי שאינו חושש לזה (פרי עץ חיים דף ע&quot;ג ע&quot;א: מורי לא היה חושש...).&lt;/p&gt;
&lt;h3&gt;סימן קלב סעיף ז&lt;/h3&gt;
&lt;p&gt;ואחר כך אומרים &quot;ה' אלהי אברהם... שמרה זאת לעולם ליצר...&quot;, משום דפסוק זה אמרו דוד בסוף התפילה בדברי הימים (א כט יח).&lt;/p&gt;
&lt;p&gt;והענין כן הוא: הכל על דרך הקודם, דמה שרבתה בנו הקללה הוא מסיבת עונותינו, לזה מבקשים שישמור לנו סדר הקדושה שעשינו, לכוף בזה יצרינו ולהכין לבבינו לעבודתו יתברך. ועל העונות שעברו: &quot;והוא רחום יכפר עון..., כי אתה ה' טוב וסלח...&quot;.&lt;/p&gt;
&lt;p&gt;ואחר כך אומרים &quot;צדקתך צדק...&quot;, והוא כעין הצדקת הדין עלינו על גודל הקללה מזמן החורבן. ואחר כך אנו מתנחמים ואומרים: &quot;תתן אמת ליעקב...&quot;, כלומר: בטוחים אנו שתתן החסד שהבטחת לאברהם עלינו, והאמת שהבטחת ליעקב. וביעקב שייך אמת, מפני שכבר הבטיח לאברהם, ועליו יתברך לאמת דברו.&lt;/p&gt;
&lt;p&gt;ואחר כך אומרים &quot;ברוך ה' יום יום, יעמס לנו&quot;, כלומר: הננו מצפים לעתיד לגודל טוב, אך גם עתה מובטחים אנחנו שתתן לנו בכל יום פרנסתינו. ואומרים הני שלושה פסוקים: &quot;ה' צבאות עמנו&quot;, &quot;ה' צבאות אשרי&quot;, &quot;ה' הושיעה&quot;, משום דבירושלמי פרק חמישי דברכות אמרו שלעולם לא יזוז ממנו פסוקים אלו.&lt;/p&gt;
&lt;p&gt;ואחר כך נותנים לו יתברך שבח והודיה שבראנו לכבודו, ונתן לנו תורת אמת. ואחר כך מתפללים על זה: &quot;שנשמור חוקיך, ונזכה...&quot;. ואחר כך אומרים פסוקים של ביטחון לחזקנו בפרנסתינו, שנבטח בה' והוא ישלח לנו עזרתו מקודש.&lt;/p&gt;
&lt;p&gt;ומסיימין בפסוק &quot;ה' חפץ למען צדקו יגדיל תורה ויאדיר&quot;. ונראה לי דזהו לשני כוונות:&lt;/p&gt;
&lt;ul&gt;&lt;li&gt;האחת: דהנה מפני קוצר פרנסתינו אנו טרודים על המחיה ועל הכלכלה, ואין לנו פנאי לעסוק בתורה. אבל עלינו לדעת כי חפץ ה' להגדיל תורה ולהאדירה. על כן הגם שאנו הולכין מיד לעסוק בפרנסה, אך עלינו לזכור שזהו עיקר רצונו יתברך להגדיל תורה ולהאדירה. ולכן יגדל בניו לתלמוד תורה, ויחזיק ידי לומדי תורה. וזהו חיוב אף על הטרודים בפרנסתם.&lt;/li&gt;
&lt;li&gt;וכוונה שניה הוא על מה שכתוב בישעיה (מב כב) אחר פסוק זה: &quot;והוא עם בזוז ושסוי... מי נתן למשיסה יעקב... זו חטאנו לו...&quot;. והכי פירושו: דהנה אנחנו מתרעמים על שפלותינו, לזה אמר הנביא הלא תכלית הבריאה שיגדיל תורה ויאדיר. וזו חטאנו לו, שלא עשינו כן ועשינו ההיפך. ולכן &quot;הוא עם בזוז ושסוי...&quot;. אלא שלא תיקנו לומר פסוקים אלו כדי שלא לסיים התפילה בדבר רע. אבל הכוונה יש לומר כן כמו שכתבתי.&lt;/li&gt;
&lt;/ul&gt;&lt;p&gt;וטעם &quot;עלינו&quot; ושיר של יום יתבאר בסימן קל&quot;ג, כי גם הטור ביארם שם, עיין שם. ובזה נגמר סדר התפילה.&lt;/p&gt;
&lt;p&gt;(עוד יש כוונות גבוהות ורמות בקדושה דסידרא, דבעצם הכוונות אינה דומה לקדושת השמונה עשרה. ואנחנו פרשנו על פי פשטיותם, והבאים בסוד ה' יכוונו יותר. ודייק ותמצא קל.)&lt;/p&gt;
&lt;h3&gt;סימן קלב סעיף ח&lt;/h3&gt;
&lt;p&gt;וכתבו רבותינו בעלי השולחן ערוך:&lt;/p&gt;
&lt;dl&gt;&lt;dd&gt;מתרגמין קדושת &quot;ובא לציון&quot;. וצריך ליזהר בו מאוד לאומרו בכוונה. ולענין אם היחיד אומרה – דינה כדין קדושה שב&quot;יוצר&quot;, ועיין לעיל סימן נ&quot;ט (והוכרע להיתר). ובקדושה שבתרגום – יחיד אומרה ולא שנים. ואין לאומרה בקול רם. ואסור לצאת מבית הכנסת קודם קדושה דסידרא.&lt;/dd&gt;
&lt;/dl&gt;&lt;p&gt;עד כאן לשונם. דכל שהוא בלשון תרגום – אין לאומרו ברבים (ט&quot;ז בשם הזוהר). ויש בזה טעם על פי סוד, וסימנך: שנים מקרא ואחד תרגום. וכשעושים הכרזות – יעשו קודם &quot;אשרי&quot;, ולא בין &quot;אשרי&quot;-&quot;ובא לציון&quot;.&lt;/p&gt;
&lt;p&gt;(מגן אברהם. ומה שכתב שהיחיד בבואו לבית הכנסת בשעה שהציבור אומרים קדושה דסידרא יאמר עמהם, עיין שם – אין מנהגינו כך, כיון דאנו תופסים להלכה שיחיד אומרה כמו בקדושה ד&quot;יוצר&quot;. והלבוש והמגן אברהם כתבו כאן מנהגי קדישים ודיניהם, ואצלינו כולם אומרים ביחד. ומי קודם לתפילת העמוד, ואיזה דיני קדיש נתבאר בסייעתא דשמיא ביורה דעה סוף סימן שע&quot;ו, עיין שם.)&lt;/p&gt;
&lt;p&gt;(נראה לי דטוב לומר &quot;אשרי&quot;-&quot;ובא לציון&quot; בישיבה.)&lt;/p&gt;</extract></page></pages></query></api>