<?xml version="1.0"?><api><query><normalized><n from="ערוך_השולחן_אורח_חיים_תרמד" to="ערוך השולחן אורח חיים תרמד" /></normalized><pages><page pageid="6784" ns="0" title="ערוך השולחן אורח חיים תרמד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרמד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר &quot;הלל&quot; כל ימי החג&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן תרמד סעיף א&lt;/h3&gt;
&lt;p&gt;שחרית משכימין לבית הכנסת (טור), ולא כבשבת, דביום טוב מאחרין מעט (מגילה כג א), וכמו שכתבתי בסימן תקכט (עיין ב&quot;ח).&lt;/p&gt;
&lt;p&gt;ומתפללין עד &quot;ברכו&quot; כמו בשבת, ואחר כך אומרים קריאת שמע בברכותיה, ותפילה של יום טוב, ושליח הציבור חוזר.&lt;/p&gt;
&lt;p&gt;ואומרים פיוטים, כל מקום לפי מנהגו. ואין אומרים &quot;אל נא לעולם תוערץ&quot; ביום ראשון (מגן אברהם), דאין אומרים זה רק במקום שיש בפיוט &quot;חי וקיים&quot; (לבוש). ועל זה אומרים &quot;לעולם תוערץ&quot; ו&quot;לעולם תוקדש&quot;. וביום ראשון של סוכות – לא נמצא זה בפיוט.&lt;/p&gt;
&lt;p&gt;(והטעם שלא יסד הקלירי זה ביום ראשון, משום דביום שני יסד הפייט על מצות סוכה, ואומר שם &quot;בסוכת חי וקיים&quot;. וביום ראשון יסד על ארבעה מינים, ולא היה אפשר לומר כן. ולפיכך השמיט זה.)&lt;/p&gt;
&lt;h3&gt;סימן תרמד סעיף ב&lt;/h3&gt;
&lt;p&gt;אחר התפילה של שחרית אומרים הלל. וכיון שבהלל מנענעים בארבעה מינים, ולכן בהכרח לברך עליהם קודם הלל. ומברכין &quot;על נטילת לולב&quot; ו&quot;שהחיינו&quot;.&lt;/p&gt;
&lt;p&gt;וביום שני אין אומרים &quot;שהחיינו&quot;. ואף על גב דבשופר אומרים &quot;שהחיינו&quot; גם ביום השני של ראש השנה – לא דמי לולב לשופר, דעל השופר אין הברכה אלא בראש השנה עצמו, ולכן משום ספיקא דיומא מברך. מה שאין כן ב&quot;שהחיינו&quot; דלולב, דיוצא גם קודם סוכות, וכמו שכתבתי בסימן תרמא. אם כן לא גרע יום ראשון מקודם יום טוב.&lt;/p&gt;
&lt;p&gt;ודע: דברכת &quot;שהחיינו&quot; ברגלים, אם לא בירך יום ראשון – מברך בכל משך ימי החג, כדאיתא בסוף פרק שלישי דעירובין, עיין שם.&lt;/p&gt;
&lt;h3&gt;סימן תרמד סעיף ג&lt;/h3&gt;
&lt;p&gt;בכל שמונת ימי החג גומרין את ההלל, דכל יום הוא יום טוב בפני עצמו, שהרי חלוקין בקרבנותיהן. ומברכים &quot;לגמור את ההלל&quot;, בין ציבור בין יחיד. אך אנו מברכין תמיד &quot;לקרוא את ההלל&quot;, ונתבאר בסימן תפח הטעם: דשמא ידלג תיבה אחת, עיין שם.&lt;/p&gt;
&lt;p&gt;ויש שאומרים פסקי פסקי, וממתינים על שליח הציבור. ויש שאומרים עד &quot;הודו&quot; בלי הפסק. וכפי המנהג – כן יעשו. ואסור להפסיק בשיחה באמצע הלל, אפילו בין פרק לפרק. ודינו כדרך שאמרו בקריאת שמע: דבאמצע שואל מפני היראה ומשיב מפני הכבוד, ובין הפרקים שואל מפני הכבוד ומשיב שלום לכל אדם. ואם פסק באמצע, ושהה אפילו כדי לגמור את כולו – אינו חוזר לראש, אלא למקום שפסק. ודין זה נתבאר בסימן סה, עיין שם. ואפילו שח באמצע – חוזר למקום שפסק.&lt;/p&gt;
&lt;h3&gt;סימן תרמד סעיף ד&lt;/h3&gt;
&lt;p&gt;בהלל – שומע כעונה. ויכול הבקי להוציא את שאינו בקי, ובלבד שישמע יפה, מילה במילה.&lt;/p&gt;
&lt;p&gt;והנה בשמיעה קיימא לן לומר דתרי קלי לא משתמעא, ולפי זה אין לשמוע אלא מאחד. אבל בהלל אמרו חכמינו ז&quot;ל (מגילה כא א): אפילו עשרה קורין כאחד – שומע, מפני שחביבה עליו. ובסימן תפח נתבאר זה, עיין שם.&lt;/p&gt;
&lt;center&gt;
&lt;p&gt;&lt;big&gt;&lt;b&gt;בסייעתא דשמיא סליק הלכות סוכה&lt;/b&gt;&lt;/big&gt;&lt;/p&gt;
&lt;/center&gt;</extract></page></pages></query></api>