<?xml version="1.0"?><api><query><normalized><n from="ערוך_השולחן_אורח_חיים_קיז" to="ערוך השולחן אורח חיים קיז" /></normalized><pages><page pageid="181941" ns="0" title="ערוך השולחן אורח חיים קיז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קיז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכה תשיעית ברכת השנים&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קיז סעיף א&lt;/h3&gt;
&lt;p&gt;ברכה תשיעית היא ברכת השנים. וקבעוה בתשיעית כנגד מפקיעי שערים, שאמרה דוד בתשיעית: &quot;שבור זרוע רשע&quot;, ואמפקיעי שערים קאי (מגילה יז א). ואף על גב דלפנינו הוא במזמור י, אמנם חכמינו ז&quot;ל קבלו ד&quot;אשרי האיש&quot; ו&quot;למה רגשו&quot; – חדא פרשה היא (ברכות י ב). ויש בה שלושים תיבות כנגד עשרים ושלוש תיבות שבפסוק &quot;יפתח ה' לך...&quot; ושבעה שבפסוק &quot;פותח את ידך&quot; (טור).&lt;/p&gt;
&lt;p&gt;ויש אומרים &quot;ושבענו מטובך&quot;, וכן כתב הרא&quot;ש בתשובה. ויש אומרים &quot;ושבענו מטובה&quot; וקאי על הארץ. ויש שבעיר אומרים &quot;מטובה&quot; ובדרך &quot;מטובך&quot;, ולזה הסכימו המקובלים (כמו שכתב השל&quot;ה בסידורו).&lt;/p&gt;
&lt;h3&gt;סימן קיז סעיף ב&lt;/h3&gt;
&lt;p&gt;בארץ ישראל מתחילין לומר &quot;ותן טל ומטר&quot; מליל שביעי מרחשון, מפני שהיא ארץ הרים ובקעות, לכך צריכה מטר תיכף אחר החג. וזה שאין שואלין מיד אחר החג – בשביל עולי רגלים שיבואו לביתם (משנה י א). ואף על גב דלפי זה בזמן הזה היה להם לשאול מיד אחר החג, מכל מקום לא נשתנה התקנה.&lt;/p&gt;
&lt;p&gt;ויש בגמרא (ד ב) עוד טעם: משום הפירות המונחים בשדות עד שביעי מרחשון, ואין לבקש אז גשמים כדי שלא ירקבו הפירות (עיין ר&quot;ן פרק קמא דתענית ובית יוסף). והרי&quot;ף לא הביא טעם זה. וטעמו נראה לי כדי שלא יאמרו דאם אין פירות בשדה יתחילו מיד דאינו כן, דלא פלוג רבנן בתקנתא.&lt;/p&gt;
&lt;p&gt;(ומה שהביא הך דעולי רגלים, משום דטעם זה הוא במשנה שם, והביא המשנה כצורתה כדרכו. אבל אין הטעם בשביל זה אלא משום שהתקנה לא נשתנית.)&lt;/p&gt;
&lt;h3&gt;סימן קיז סעיף ג&lt;/h3&gt;
&lt;p&gt;ובבבל שהיא ארץ מצולה ואינה צריכה כל כך לגשמים – מתחילין לשאול מטר בערבית של יום ששים אחר תקופת תשרי. ויום התקופה הוא בכלל הששים, אפילו אם התקופה נופלת בחצי יום או אחר כך, רק שיהא קצת קודם הלילה.&lt;/p&gt;
&lt;p&gt;ולדוגמא: אם התקופה ביום ראשון מתחלת השאלה בתפילת ערבית בשלישי בערב השייך ליום רביעי, ויש בהמשך השבוע שני ימים שלמים בין התקופה להשאלה יום שני ויום שלישי.&lt;/p&gt;
&lt;p&gt;(ולכן הפרי חדש מקיל במעריב הראשון אם שכח טל ומטר, כיון שאין ששים שלמים, וממילא גם בשחרית אם התקופה היתה אחר כך. והפרי מגדים אינו מסכים לזה, עיין שם. והשמש מכריז אחר חצי קדיש &quot;טל ומטר&quot;, כדי שידעו כולם. ואם לא הכריז – לא עיכב.)&lt;/p&gt;
&lt;h3&gt;סימן קיז סעיף ד&lt;/h3&gt;
&lt;p&gt;ואנן בני חוץ לארץ בתר בני בבל גררינן כמו בכל הדינים, ואף על גב דלכאורה אין זה ענין לדינים. וכבר כתב הרמב&quot;ם בפירוש המשנה בתענית שם דהדבר תלוי במדינות, בהזמן שצריכין למטר.&lt;/p&gt;
&lt;p&gt;ואם כן ברוב מדינות אייראפא שזורעין אחר הפסח היה לנו לומר &quot;טל ומטר&quot; בקיץ, והרי בחורף אין אנו צריכים למטר כלל? וכבר האריך הרא&quot;ש בתשובה בזה. ולא דמי ליחידים הצריכים למטר, שאומרים ב&quot;שומע תפילה&quot; כמו שיתבאר, דלאו יחידים אנן אלא מדינות גדולות. מכל מקום כתב הרא&quot;ש בעצמו שלא נתקבלו דבריו כלל, עיין שם. וכאילו יצא בת קול לעשות כבני בבל.&lt;/p&gt;
&lt;p&gt;וכן מבואר מדברי הרמב&quot;ם בחיבורו בפרק שני, שלא כתב כמו שכתב בפירוש המשנה, עיין שם. וכך סתמו רבותינו בעלי השולחן ערוך, וכן הלכה. וכל המפקפק בזה ראוי לעונש.&lt;/p&gt;
&lt;p&gt;ועד מתי שואלין? עד ערב יום טוב הראשון של פסח, ומשם ואילך פוסקין מלשאול (עיין מגן אברהם סעיף קטן ב').&lt;/p&gt;
&lt;h3&gt;סימן קיז סעיף ה&lt;/h3&gt;
&lt;p&gt;אם שאל מטר בימות החמה – מחזירין אותו, בין שאמר &quot;טל&quot; ובין שלא אמר (בית יוסף).&lt;/p&gt;
&lt;p&gt;וכיצד דין חזרתו? אם עקר רגליו – חוזר לראש התפילה. ואם לא עקר רגליו – חוזר ל&quot;ברך עלינו&quot;. ואפילו אם נזכר קודם שסיים הברכה, מכל מקום חוזר לראש הברכה. ואינו דומה ללא אמר, שאומרו במקום שעומד כמו שכתבתי בסימן קי&quot;ד לענין הזכרה, עיין שם בסוף סעיף י.&lt;/p&gt;
&lt;p&gt;וכן אם לא שאל מטר בימות הגשמים, אף על פי שאמר &quot;טל&quot; – מחזירין אותו. ובזה אינו דומה להזכרה, שיוצאין ב&quot;טל&quot; כמו שכתבתי שם, דלענין הזכרת גבורותיו של הקדוש ברוך הוא סגי בטל שהם חיים לעולם, והמתים יחיו בטל כמו שכתבתי שם. מה שאין כן בשאלה, דבלא &quot;מטר&quot; חס ושלום כל התבואות מקולקלים – לא סגי בלא מטר. אבל אם שאל &quot;מטר&quot; ולא שאל &quot;טל&quot; – אינו מעכב, ואין מחזירין אותו.&lt;/p&gt;
&lt;h3&gt;סימן קיז סעיף ו&lt;/h3&gt;
&lt;p&gt;וכיצד יעשה כששכח לומר &quot;מטר&quot;? אם נזכר מיד בתוך הברכה, או מיד לאחר הברכה קודם שהתחיל &quot;תקע בשופר&quot; – יאמר שם &quot;ותן טל ומטר על פני האדמה&quot;, כמו שכתבתי בהזכרה בסימן קי&quot;ד. ואם נזכר לאחר שהתחיל &quot;תקע בשופר&quot; – יאמרנה ב&quot;שומע תפילה&quot;. ובזה עדיפא מהזכרה, דהזכרה לא שייך בתפילת בקשה. מה שאין כן השאלה יכול לומר שם &quot;ותן טל ומטר על פני האדמה, כי אתה שומע...&quot;, שהרי כל הבקשות יכול לבקש שם, כמו שיתבאר בסימן קי&quot;ט. ואפילו היה יום התענית שצריך לומר שם &quot;עננו&quot; – יקדימנה מקודם &quot;עננו&quot;, ד&quot;מטר&quot; מעכב ו&quot;עננו&quot; אינו מעכב כשלא אמר.&lt;/p&gt;
&lt;p&gt;אך אם לא נזכר עד אחר &quot;שומע תפילה&quot;, אם עדיין לא התחיל &quot;רצה&quot; – יאמר שם &quot;ותן טל ומטר על פני האדמה&quot; כמו אחר ברכת השנים. ואם התחיל &quot;רצה&quot; – חוזר ל&quot;ברך עלינו&quot;.&lt;/p&gt;
&lt;p&gt;במה דברים אמורים? כשלא עקר רגליו. אבל עקר רגליו – חוזר לראש התפילה. ועקר רגליו לאו דווקא, אלא כשגמר כל התפילה והיינו &quot;המברך... ויהיו לרצון&quot;, אף שעדיין לא עקר רגליו – הוה כעקר וחוזר לראש.&lt;/p&gt;
&lt;p&gt;אמנם כשאומר תחנונים אחר התפילה, כמו &quot;אלהי נצור&quot; וכדומה, אם עדיין לא גמר התחנונים – מקרי &quot;לא עקר רגליו&quot;. ואם גמרם – הוי כעקר. ואם רגיל לומר גם אחר התחנונים &quot;יהיו לרצון&quot; – לא מקרי עקר עד שיאמר ה&quot;יהיו לרצון&quot; שאחר התחנונים.&lt;/p&gt;
&lt;p&gt;(מגן אברהם בסימן תכ&quot;ב סעיף קטן ב', עיין שם. ודייק ותמצא קל.)&lt;/p&gt;
&lt;p&gt;(עיין חיי אדם כלל כ&quot;ד סעיף ט&quot;ו, שכתב: עקר ממש דווקא. וצריך עיון.)&lt;/p&gt;
&lt;h3&gt;סימן קיז סעיף ז&lt;/h3&gt;
&lt;p&gt;כתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;יחידים הצריכים למטר בימות החמה – אין שואלין אותו בברכת השנים אלא ב&quot;שומע תפילה&quot;. ואפילו עיר גדולה כננוה, או ארץ אחת בכללה כמו ספרד בכללה או אשכנז בכללה – כיחידים דמי ב&quot;שומע תפילה&quot;.&lt;/dd&gt;
&lt;/dl&gt;&lt;p&gt;ומיהו אם בארץ אחת כולה הצריכה מטר בימות החמה טעה היחיד ושאל &quot;מטר&quot; בברכת השנים, אם רוצה – חוזר ומתפלל בתורת נדבה בלא שאלה בברכת השנים. אבל אינו מחויב לחזור כלל.&lt;/p&gt;
&lt;p&gt;עד כאן לשונו. ולפי זה היה נראה דגם להיפך, כמו במדינתינו בחורף שאין אנו צריכין למטר, אם לא הזכיר &quot;טל ומטר&quot; – גם כן אינו צריך לחזור, כמו בקיץ כשאמר כמו שכתבתי, דהסברא אחת היא. וגם להתפלל בתורת נדבה – אנו מרחיקין מזה מפני העדר כוונתינו, כמו שכתב רבינו הבית יוסף בסימן ק&quot;ז, עיין שם.&lt;/p&gt;
&lt;h3&gt;סימן קיז סעיף ח&lt;/h3&gt;
&lt;p&gt;אבל לא ראיתי לאחד מן הגדולים שאמר כן. וכל מקצרי הדינים כתבו סתמא שבימות הגשמים אם לא אמר &quot;טל ומטר&quot; – צריך לחזור. והם כתבו על מדינתנו, ובכל המדינות שלנו איננו צריכים מטר בחורף כלל.&lt;/p&gt;
&lt;p&gt;ואולי סבירא להו לחלק: דדווקא באמר &quot;טל ומטר&quot; בעת שצריך לנו אינו חוזר, ולא כשלא אמר בעת שאין אנו צריכים, כיון דלפי ההלכה צריכין לומר – מחויב לחזור.&lt;/p&gt;
&lt;p&gt;ולעניות דעתי אין שום חילוק בזה. ואני מעולם לא הוריתי הוראה זו, וגם להיפך לא הוריתי. וכך מקובלני מילדותי, שבדור שלפנינו היה אחד מגדולי הדור שלא רצה להורות הוראה זו.&lt;/p&gt;
&lt;p&gt;ודע שזה כתבו הגדולים דבכל מקום שצריך לחזור, אם יכול לשמוע התפילה משליח הציבור מראש עד סוף – יצא בזה. ויזהר אז שלא להפסיק בשום שיחה, וגם לא יענה &quot;ברוך הוא וברוך שמו&quot;, ורק יענה &quot;אמן&quot; בלבד. וצריך עיון בכל זה.&lt;/p&gt;
&lt;p&gt;(עיין מגן אברהם סעיף קטן ד', שכתב דבשעת הקציר אם אמר טל ומטר בימות החמה – וודאי צריך לחזור.)&lt;/p&gt;
&lt;h3&gt;סימן קיז סעיף ט&lt;/h3&gt;
&lt;p&gt;ודע שיש מן הגדולים שהזהירו דגם בשעת עצירת גשמים אצלינו בימות החמה, שכתבנו לשאול ב&quot;שומע תפילה&quot;, מכל מקום לא יאמרו &quot;ותן טל ומטר&quot; רק ירבו בתחנונים בפסוקים ומזמורים של מטר. וכתב ששני גדולים נענשו על זה (ב&quot;ח, והביאו המגן אברהם סעיף קטן ג').&lt;/p&gt;
&lt;p&gt;אבל יש חולקים בזה (ט&quot;ז סעיף קטן ב'), וכן המנהג הפשוט אצלינו. וכבר נדפס בסידורים תפילה לעצירת גשמים &quot;שומע תפילה&quot;, ויש בה &quot;ותן טל ומטר&quot; ואין לפקפק בזה. ורק יזהרו שלא לומר תפילה זו רק בעצירת גשמים הרבה שרואים שהתבואה מקולקלת, ולא בעצירה מועטת. וגם כתבו שגם בשבת מזכירים שלוש עשרה מידות, ואומרים פסוקים של מטר (מגן אברהם שם). וזה לא נהגו במדינתנו.&lt;/p&gt;</extract></page></pages></query></api>