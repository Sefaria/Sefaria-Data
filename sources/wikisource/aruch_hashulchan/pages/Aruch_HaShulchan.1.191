<?xml version="1.0"?><api><query><normalized><n from="ערוך_השולחן_אורח_חיים_קצא" to="ערוך השולחן אורח חיים קצא" /></normalized><pages><page pageid="222147" ns="0" title="ערוך השולחן אורח חיים קצא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קצא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין ברכת הפועלים בברכת המזון&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן קצא סעיף א&lt;/h3&gt;
&lt;p&gt;הפועלים שעושים מלאכה אצל בעל הבית, מפני ביטול מלאכה של בעל הבית הקילו עליהם חכמים לקצר בברכת המזון, כדתניא בברכות (טז א). וכמו שהקילו עליהם בתפילה להתפלל &quot;הביננו&quot;, כמו שכתבתי בסימן ק&quot;י, כמו כן הקילו עליהם בברכת המזון.&lt;/p&gt;
&lt;p&gt;כיצד? ברכה ראשונה כתיקונה, שהיא עיקר החיוב, לכן אין מקצרין בה. אבל ברכה שנייה פותח בה בברכת הארץ, וכולל בה ברכת &quot;בונה ירושלים&quot;. וכך הוא אומר:&lt;/p&gt;
&lt;dl&gt;&lt;dd&gt;נודה לך ה' אלהינו על שהנחלת לאבותינו ארץ חמדה טובה ורחבה, וירושלים עירך שתבנה במהרה בימינו, ועל בריתך שחתמת בבשרנו, ועל תורתך שלמדתנו, אנו מודים לך. ברוך אתה ה', על הארץ ועל המזון.&lt;/dd&gt;
&lt;/dl&gt;&lt;p&gt;שברכת הארץ וברכת ירושלים דומות (רש&quot;י). כלומר: אף שהן מן התורה, מכל מקום מן התורה אין הכרח שתהא לכל אחת ברכה בפני עצמה אלא שתקנו כך (מגן אברהם). וכל שכן שיש סוברים שמספר הברכות אינם מן התורה (בית יוסף וב&quot;ח). ולכן בפועלים משום ביטול מלאכה – אוקמה אדינא דאורייתא (ועיין תוספות שם).&lt;/p&gt;
&lt;h3&gt;סימן קצא סעיף ב&lt;/h3&gt;
&lt;p&gt;וזהו כשאין הבעל הבית מיסב עמהם, דאולי קפיד אביטול המלאכה. אבל כשמיסב עמהם – יברכו עמו כתיקונו, שהרי יודע ומוחל. וממה נפשך: אם הוא מקפיד יאמר להם שיקצרו. אך לא חשידי ישראל להקפיד על עת קטנה כזו, ואם מקפיד מקפיד. אך שלא בפניו אין להם להקל במלאכת אחרים.&lt;/p&gt;
&lt;p&gt;ואפילו אם אינו מיסב עמהם, אין זה אלא כשנוטלין שכר לבד מזונותיהן. אבל אם עושים רק בשביל מזונותיהן, או נוטלין מעות רק לזון את עצמן – אין מקצרין ומברכין כתיקונם, דבכהאי גוונא לא חשו חכמים לקפידתו.&lt;/p&gt;
&lt;h3&gt;סימן קצא סעיף ג&lt;/h3&gt;
&lt;p&gt;ופשוט הוא דברכת &quot;הטוב והמטיב&quot; אין מברכין, מפני שהיא דרבנן. ואין ממתינים על הזימון (סמ&quot;ע סימן של&quot;ז). ויש מפקפקים בזה (מגן אברהם).&lt;/p&gt;
&lt;p&gt;ונראה דאם הזימון לפניהם – מברכין בזימון. דנראה שהיא מן התורה, וגם היא רגעים אחדים. אבל להמתין – אסורים.&lt;/p&gt;
&lt;p&gt;וברכת &quot;המוציא&quot;, לפנינו הגירסא בגמרא וכן ברמב&quot;ם בפרק שני דאין מברכין. והטעם: מפני שהיא מדרבנן.&lt;/p&gt;
&lt;p&gt;אבל ברי&quot;ף ורא&quot;ש הגירסא: ומברכין לפניהן. וכן כתב הטור, וכן נראה עיקר (מעדני יום טוב). דנהי שהיא דרבנן, מכל מקום הרי ברגע קלה אומרה, ואין בזה ביטול מלאכה. וכן כל ברכות שלפני האכילה והשתייה – חייבים. וגם ברכות אחרונות חייבים, דקצרות הן ואין בהם ביטול מלאכה.&lt;/p&gt;
&lt;h3&gt;סימן קצא סעיף ד&lt;/h3&gt;
&lt;p&gt;וכתבו הפוסקים דכל זה היה בימיהם. אבל האידנא לעולם מברכים כל ארבע ברכות כתיקונן, שאין דרך בני אדם עכשיו להקפיד בכך. ומסתמא אדעתא דהכי שוכרים פועלים, שיברכו כל הארבע ברכות כתיקונם. ואם אפילו יאמר אחר כך שמקפיד – לא צייתינן ליה. וכן הוא עכשיו בתפילה, כמו שכתבתי בסימן ק&quot;י.&lt;/p&gt;
&lt;p&gt;ונראה לי עוד: דאפילו אם ישכרם על תנאי זה שיקצרו בתפילה ובברכת המזון – לא צייתינן ליה. דכיון דכולי עלמא אין נוהגין כן, והוה כקבלו עליהם לחובה – אין ביכולת היחיד להוציא עצמו מן הכלל ולבטל המצוה.&lt;/p&gt;
&lt;h3&gt;סימן קצא סעיף ה&lt;/h3&gt;
&lt;p&gt;בירושלמי פריך: למה לא יברכו תמיד כתיקונן, ויברכו השני ברכות &quot;בונה ירושלים&quot; ו&quot;הטוב והמטיב&quot; בשעה שעוסקין במלאכתן?&lt;/p&gt;
&lt;p&gt;ואמרו דזאת אומרת שאסור לעשות מלאכה בעודו מברך. ובכל הברכות ובכל המצות כן הוא, שיש איסור לעסוק באיזה עניין אחר בשעת הברכה או עשיית המצוה. ועל זה נאמר: &quot;ואם תלכו עמי קרי&quot;, כלומר: שתעשו מצותי על צד המקרה וההזדמן ובלי כוונה. ואפילו לחשוב בדברי תורה אסור בעת הברכה, דכל ברכה צריכה להיות בכוונה (ט&quot;ז).&lt;/p&gt;</extract></page></pages></query></api>