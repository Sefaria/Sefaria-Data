<?xml version="1.0"?><api><query><normalized><n from="ערוך_השולחן_אורח_חיים_תקצז" to="ערוך השולחן אורח חיים תקצז" /></normalized><pages><page pageid="6439" ns="0" title="ערוך השולחן אורח חיים תקצז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקצז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אם מותר להתענות בראש השנה אם לאו&lt;/b&gt;&lt;/big&gt;&lt;br&gt;&lt;big&gt;ובו ששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו&lt;/p&gt;
&lt;h3&gt;סימן תקצז סעיף א&lt;/h3&gt;
&lt;p&gt;כתב הטור בשם רב האי גאון שאסור להתענות בראש השנה, שהרי בנחמיה (נחמיה ח) כתיב שאמרו עזרא ונחמיה לכל העם בראש השנה: &quot;לכו אכלו משמנים, ושתו ממתקים כי קדוש היום לאדונינו&quot;; וכתיב: &quot;וילכו כל העם לאכול ולשתות&quot; וגו'.&lt;/p&gt;
&lt;p&gt;וכ&quot;כ המרדכי בפרק קמא דראש השנה, בשם רב נחשון גאון, שאסור להתענות. ויש ראיות מן התורה, ומן הקבלה, ומברייתא, ומירושלמי.&lt;/p&gt;
&lt;p&gt;מן התורה: שהרי הוא כלול עם כל המועדים, וכתיב ביה (ויקרא כג כא) &quot;מקרא קדש&quot;; ודרשינן בספרא ובספרי: קדשיהו במאכל ומשתה, וכסות נקייה. וראש השנה אקרי &quot;חג&quot; ככל המועדים, דכתיב (תהלים פא ד): &quot;בכסה ליום חגינו&quot;. ואמרינן: איזהו חג שהחדש מתכסה בו? הוי אומר זה ראש השנה.&lt;/p&gt;
&lt;p&gt;ומדברי קבלה, מדכתיב בעזרא: &quot;לכו אכלו משמנים&quot; וגו'.&lt;/p&gt;
&lt;p&gt;ומן הברייתא: דתניא בירושלמי דבראש השנה מתריעין ולא מתענין (בפרק שלישי הלכה ד דתענית).&lt;/p&gt;
&lt;p&gt;ומירושלמי דראש השנה (פרק ראשון הלכה ד) שאומר: אין אומה כאומה זו וכו', לובשין לבנים, ואוכלין ושותין ושמחים, ויודעים שהקדוש ברוך הוא יעשה להם נס, עיין שם.&lt;/p&gt;
&lt;p&gt;ובערכין (י ב) אמרינן דראש השנה ויום הכיפורים אקרו &quot;מועדים&quot;, וכן הוא בסוטה (מא א), עיין שם. וכן פסק הטור.&lt;/p&gt;
&lt;h3&gt;סימן תקצז סעיף ב&lt;/h3&gt;
&lt;p&gt;וזה לשון רבינו הבית יוסף:&lt;/p&gt;
&lt;dl&gt;&lt;dd&gt;אוכלים ושותים ושמחים. ואין מתענין בראש השנה, ולא בשבת שובה. אמנם לא יאכלו כל שבעם, ולא יקלו ראשם, ותהיה יראת ד' על פניהם.&lt;/dd&gt;
&lt;/dl&gt;&lt;p&gt;עד כאן לשונו. ומהרש&quot;ל לא אכל דגים בראש השנה, מפני שהיו חביבין עליו, ורצה למעט תאוותו בדבר מסויים. ולא ילבשו בגדים חשובים בראש השנה כמו בכל יום טוב, אלא לבנים (ב&quot;ח ומגן אברהם).&lt;/p&gt;
&lt;p&gt;ואצלינו אין נוהגין ללבוש לבנים בראש השנה, רק ביום הכיפורים. וגם אוכלין ושותין כבשאר ימים טובים. והרי מקרא מפורש הוא: &quot;אכלו משמנים, ושתו ממתקים&quot;.&lt;/p&gt;
&lt;p&gt;ורק בעניין זה נשתנה ראש השנה משארי ימים טובים: שמאריכין הרבה בתפילה עד אחר חצות (עיין ט&quot;ז). וגם יש שאין ישנים ביום ראשון דראש השנה, על פי הירושלמי: מאן דדמיך בריש שתא דמיך מזליה. ולא ידענו איפה נמצא זה הירושלמי. והאריז&quot;ל לא חשש לזה (ואמר דאחר תקיעות ואחר חצות כבר נמתקו הדינים).&lt;/p&gt;
&lt;h3&gt;סימן תקצז סעיף ג&lt;/h3&gt;
&lt;p&gt;והנה בתרומת הדשן (סימן רעח) כתב שיש דיעות שמותר להתענות בראש השנה, ויש מי שאומר מצוה להתענות, עיין שם. ואם כי אין הלכה כן, כמו שהכריעו הגאונים ורוב רבותינו הראשונים והאחרונים, מכל מקום לעניין מה שכתבנו לעיל סימן תקע בנשבע להתענות בשבת ויום טוב, או נדר להתענות – דאין השבועה והנדר חל, עיין שם – מכל מקום בנשבע או נדר להתענות בראש השנה צריך התרה, כיון שיש דיעות שאין איסור להתענות (וזהו כוונת הרמ&quot;א בסעיף ב).&lt;/p&gt;
&lt;h3&gt;סימן תקצז סעיף ד&lt;/h3&gt;
&lt;p&gt;דבר פשוט הוא דתענית חלום צריך להתענות, שהרי אפילו בשבת מותר, כל שכן בראש השנה. וכתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;המתענה פעם אחת בראש השנה תענית חלום, אם היה ביום ראשון – צריך להתענות שני הימים כל ימיו. ואם היה ביום שני – לא יתענה כל ימיו רק ביום שני בלבד.&lt;/dd&gt;
&lt;/dl&gt;&lt;p&gt;עד כאן לשונו, וביאור הדברים משום דיש מקומות שקבלה בידם, שכל מי שרגיל להתענות בראש השנה, ומשנה רגילתו ואינו מתענה – אינו משלים שנתו, כמו שכתב בסעיף ב, עיין שם. והטעם: כיון שמן השמים הראוהו שחביב בשמים תעניתו. ולכן אפילו הסוברים שאין להתענות בראש השנה, מכל מקום כיון שפעם אחת הראוהו שיתענה – צריך לנהוג כן כל ימיו.&lt;/p&gt;
&lt;p&gt;ואינו צריך למיתב תענית לתעניתו, כבשבת ויום טוב, מפני שיש סוברים שמותר ומצוה להתענות. ורק יש נפקא מינה בין יום ראשון ליום שני, דכשהראוהו מן השמים שיתענה ביום הראשון, שהוא העיקר – כל שכן שיתענה גם ביום שני. אבל כשהראוהו על יום השני – אין לו להתענות בראשון, דחמיר משני, והוא העיקר.&lt;/p&gt;
&lt;h3&gt;סימן תקצז סעיף ה&lt;/h3&gt;
&lt;p&gt;ומי שאינו חושש לזה, ואינו ירא לנפשו – אינו צריך להתענות כל ימיו.&lt;/p&gt;
&lt;p&gt;וכתב הלבוש דהמתענה בראש השנה – אין לו לאפות ולבשל, אלא יעסוק כל היום בתפילה, ותחנונים, ובתורה; דכיון שאינו מקיים &quot;חציו לכם&quot; צריך לקיים &quot;כולו לד'&quot;, עד כאן לשונו. וממילא דהוא הדין בשאר ימים טובים. ויש מי שאומר דהתענית עצמו מקרי &quot;כולו לד'&quot; (מגן אברהם סעיף קטן א). ועוד: אם התענית עונג הוא לו, שבזה תבטל ממנו הגזירה בתענית חלום, מקרי גם &quot;חציו לכם&quot; (שם).&lt;/p&gt;
&lt;p&gt;והמתענה אין אומר &quot;ענינו&quot;, במנחה כמו שאין אומרים &quot;ענינו&quot; ביום הכיפורים, דאיך יאמר יום &quot;צום תעניתינו&quot;? דימים אלו אין נקראים ימי תענית, אלא ימי דין. והמתענה לא יעשה קידוש ביום בשביל אחר, כיון שאין בה רק ברכת הגפן. ובליל ראש השנה אסור להתענות לעולם, דתענית חלום אינה אלא על היום, ולא על הלילה. וכן בספק אם זהו חלום מהחלומות שמתענין עליו אם לאו – אינו צריך להתענות (שם סעיף קטן ד). וכן מי שאינו חושש בחלומות – לא יתענה.&lt;/p&gt;
&lt;h3&gt;סימן תקצז סעיף ו&lt;/h3&gt;
&lt;p&gt;יש מי שאומר דהמתענה בראש השנה – אין לו לאכול אפילו כשיש ברית מילה, שהרי בלאו הכי הוי יום טוב, ומכל מקום מתענה. אם כן, מה יוסיף הברית מילה (שערי תשובה בשם שבו&quot;י)? ודברי טעם הן. וכל שכן בתענית חלום, דאפילו בכל השנה מי שמתענה תענית חלום אין לו לאכול אפילו בסעודת מצוה, שהרי תענית חלום הוא אפילו בשבת.&lt;/p&gt;</extract></page></pages></query></api>