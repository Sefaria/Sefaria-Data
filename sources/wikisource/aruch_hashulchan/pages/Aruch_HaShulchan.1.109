<?xml version="1.0"?><api><query><normalized><n from="ערוך_השולחן_אורח_חיים_קט" to="ערוך השולחן אורח חיים קט" /></normalized><pages><page pageid="181833" ns="0" title="ערוך השולחן אורח חיים קט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;איך יתנהג היחיד לכוין בתפילתו עם הציבור&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן קט סעיף א&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;הנכנס לבית הכנסת ומצא ציבור מתפללים, אם יכול להתחיל ולגמור קודם שיגיע שליח ציבור לקדושה – יתפלל. ואם לאו – אל יתפלל, לפי שצריך לומר קדושה עם הציבור. ואם נכנס אחר קדושה, אם יכול להתחיל ולגמור קודם שיגיע שליח ציבור ל&quot;מודים&quot; – יתפלל. ואם לאו – אל יתפלל, לפי שצריך לשחות עם הציבור ב&quot;מודים&quot;, שלא יהא נראה ככופר למי שהציבור משתחוים לו.&lt;/dd&gt;
&lt;/dl&gt;&lt;p&gt;עד כאן לשונו, וכן הוא בשולחן ערוך סעיף א.&lt;/p&gt;
&lt;p&gt;והם שני מימרות בברכות (כא ב), אחד על קדושה ואחד על &quot;מודים&quot;. ובגמרא גם ב&quot;מודים&quot; איתא הלשון: הנכנס לבית הכנסת ומצא ציבור שמתפללין, עיין שם. והטור שינה הלשון ב&quot;מודים&quot; לומר כשנכנס אחר קדושה. והמפרשים נדחקו מאוד בכוונתו, וכתבו דלאו דווקא נקיט (עיין ב&quot;ח ופרישה).&lt;/p&gt;
&lt;h3&gt;סימן קט סעיף ב&lt;/h3&gt;
&lt;p&gt;ולעניות דעתי נראה דהטור הוכרח לזה. דלכאורה הך מימרא ד&quot;מודים&quot; תמוה: דבשלמא בקדושה אסור לו להתפלל כדי שלא יפסיד הקדושה דביחיד אסור לומר קדושה, והגם שיכול לשתוק ולשמוע כמו שכתבתי בסימן ק&quot;ד, מכל מקום אין זה כאמירה. ועוד: דאין הכל מודים בהיתר זה כמו שכתבתי שם.&lt;/p&gt;
&lt;p&gt;אבל ב&quot;מודים&quot; מה בכך? אם יתפלל הא יכול לשחות עם הציבור במקום שעומד בתפילה, כמו שבאמת רבינו תם היה עושה כן כמבואר בתוספות שם. ואי משום &quot;מודים דרבנן&quot; – לא מצינו לזה עיקר שמפני זה לא יתפלל, כמו שכתבו התוספות שם שלא מצינו בגמרא עיקר ל&quot;מודים דרבנן&quot;, עיין שם.&lt;/p&gt;
&lt;h3&gt;סימן קט סעיף ג&lt;/h3&gt;
&lt;p&gt;האמנם ביאור הדברים כן הוא: הנכנס לבית הכנסת ומצא ציבור מתפללים לענין קדושה, אפילו הציבור מתפללים בלחש ומצוה גדולה להתפלל עם הציבור, מכל מקום אם לא יכול לגמור עד קדושה – מחויב להמתין ולענות קדושה, אף שאחר כך יתפלל ביחידות.&lt;/p&gt;
&lt;p&gt;אבל משום &quot;מודים&quot; – חלילה לבטל תפילה בציבור מפני זה, דתפילה בציבור עדיף מ&quot;מודים&quot;. אך ב&quot;מודים&quot; הפי' הציבור מתפללים, כלומר עוסקים בתפילה, אבל הוא בא לבית הכנסת אחר קדושה. ולפיכך כיון דגם עתה יתפלל ביחידות – מוטב לו להמתין עד אחר &quot;מודים&quot;. ומה יפסיד בזה? דהא אין זמנה עוברת, דאילו יעבור הזמן גם על קדושה – אינו צריך להמתין. וזהו שדקדק הטור לומר ב&quot;מודים&quot; שבא אחר קדושה.&lt;/p&gt;
&lt;h3&gt;סימן קט סעיף ד&lt;/h3&gt;
&lt;p&gt;ודע דהרמב&quot;ם בסוף פרק עשירי לא כתב רק דין קדושה, ודין &quot;מודים&quot; לא הזכיר כלל, עיין שם.&lt;/p&gt;
&lt;p&gt;ונראה דסבירא ליה דהני תרי מימרות פליגי אהדדי, ומאן דאמר קדושה אינו מודה ב&quot;מודים&quot;, ופסק כמותו (וכן כתב הלחם משנה).&lt;/p&gt;
&lt;p&gt;ונראה לי שזהו טעמו של המהרי&quot;ל שהיה נוהג להתחיל אף שלא סיים קודם &quot;מודים&quot;, כמו שכתב רבינו הרמ&quot;א בספרו דרכי משה, עיין שם. וטרח לתרצו דאולי היה הזמן עובר, עיין שם. ומי לא יראה הדוחק הזה? וידוע שהקדמונים היו מתפללים בבוקר.&lt;/p&gt;
&lt;p&gt;אבל ברור אצלי שתפס דעת הרמב&quot;ם לעיקר, ותמיהני על הטור ושולחן ערוך שלא הביאו דעת הרמב&quot;ם כלל. והנה גדולי האחרונים תפסו דדין &quot;מודים&quot; כדין קדושה. ולעניות דעתי ברור דאינו כן אפילו לדעת הטור והשולחן ערוך, וכל שכן לדעת הרמב&quot;ם.&lt;/p&gt;
&lt;p&gt;ויראה לי דגם רבינו תם סובר כהרמב&quot;ם, שהרי התוספות כתבו שם בזה הלשון: ורבינו תם היה רגיל כשהיה מתפלל ביחיד, כשהחזן מגיע ל&quot;מודים&quot; היה כורע עם הקהל בלא אמירה כלל. עד כאן לשונם. וקשה: ואיך התחיל להתפלל קודם &quot;מודים&quot;? אלא וודאי דסבירא ליה כהרמב&quot;ם דלית הלכתא כמימרא ד&quot;מודים&quot;. וכמדומני שכן גם המנהג עתה.&lt;/p&gt;
&lt;h3&gt;סימן קט סעיף ה&lt;/h3&gt;
&lt;p&gt;והנה לפי מה שנתבאר דקדושה דוחה תפילה בציבור, אם כן אותם בני אדם המאריכים בתפילת שמונה עשרה באופן שאפילו יתחילו עם הציבור לא יסיימו קודם הקדושה, איך מצאו ידיהם ורגליהם? והא זהו נגד הגמרא, והיה להם להמתין עד אחר הקדושה. ומעולם לא שמענו ולא ראינו מי שיעשה כן, וכמה גדולי עולם המאריכין בתפילה עד אחר קדושה. ואולי שמפני זה המנהג ברוב תפוצות ישראל להמתין על הרב בחזרת שליח הציבור, כדי שלא יכשל בזה. אמנם אין זה מספיק.&lt;/p&gt;
&lt;p&gt;ונראה לי שזה לא אמרו חכמינו ז&quot;ל אלא באדם שאינו מאריך בתפילה, אלא שבא אחר שכבר הציבור התחילו להתפלל, דאדם כזה ימתין עד אחר קדושה ויתפלל ביחידות. אבל מי שדרכו להאריך בתפילתו, ומתפלל תמיד עם הציבור – אין סברא שלעולם נבטלו מתפילת ציבור. אלא מתפלל עם הציבור, ואם הציבור עונין קדושה – ישתוק, כמבואר בסימן ק&quot;ד.&lt;/p&gt;
&lt;h3&gt;סימן קט סעיף ו&lt;/h3&gt;
&lt;p&gt;בגמרא שם מבואר ד&quot;אמן, יהא שמיה רבא&quot; גדול מקדושה, עיין שם. וכיון שנתבאר שאין לו להתפלל אם לא יגמור קודם קדושה, כל שכן שאין לו לעמוד בתפילה כשלא יסיים קודם קדיש, והיינו קודם &quot;אמן, יהא שמיה רבה&quot;. וזהו שכתב רבינו הבית יוסף בסעיף א: קודם שיגיע שליח ציבור לקדושה או לקדיש, עיין שם.&lt;/p&gt;
&lt;p&gt;ויש מי שכתב שזה לא שייך רק בערבית (מגן אברהם סעיף קטן א'). וכוונתו בהדין שבשולחן ערוך: הנכנס לבית הכנסת ומצא ציבור מתפללין, כלומר: שמתפללין שמונה עשרה – ממילא דבשחרית ובמנחה אין לו להתפלל מפני הקדושה שקודם לקדיש. ורק בערבית משכחת לה כשבא לבית הכנסת והציבור עומדים בשמונה עשרה – לא יעמוד עמהם אם לא יגמור קודם &quot;אמן, יהא שמיה רבה&quot;.&lt;/p&gt;
&lt;p&gt;אבל בעיקר דין זה משכחת לה גם בשחרית ומנחה, כשבא בעת חזרת שליח הציבור אחר &quot;מודים&quot; – לא יתפלל שמונה עשרה אם לא יסיים קודם קדיש שאחר תחנון. ומיהו אפשר דלא חיישינן בקדיש זה, שהרי יש עוד קדיש שלם אחר &quot;ובא לציון&quot;. אבל בערבית אף שיש עוד קדיש יתום אחר &quot;עלינו&quot; – אינו עיקר כהקדיש שאחר התפילה. ולפי זה גם במנחה לא יתפלל כשלא יסיים קודם קדיש שלם שאחר התפילה.&lt;/p&gt;
&lt;h3&gt;סימן קט סעיף ז&lt;/h3&gt;
&lt;p&gt;וראיתי מי שכתב דלקדיש צריך להמתין לפי שאין לו קצבה, ורק הקדישים שמ&quot;עלינו&quot; ואילך אינם בכלל זה (מגן אברהם סעיף קטן ג'). ולפי זה יתחדשו לנו דינים הרבה: שלא יעמוד להתפלל בעת אמירת &quot;ובא לציון&quot; אף על פי ששמע חצי קדיש שאחר תחנון. וכן בראש חודש כשאומרים הלל – לא יעמוד בתפילה אם לא יסיים קודם הקדיש שאחר הלל, אף שישמע עוד קדישים. וכן כל כיוצא בזה.&lt;/p&gt;
&lt;p&gt;וכמדומה שאין המנהג כן. ואדרבא נראה לעניות דעתי דאם רק לפניו קדיש אחד מן התפילה שישמע עוד – דיו. ולפי הסברא כיון שאין לו קצבה – דיו באחד.&lt;/p&gt;
&lt;p&gt;ו&quot;ברכו&quot; דינו גם כן כקדושה, ואם כבר שמע &quot;ברכו&quot; או קדושה, או יודע שישמע אחר כך – אינו צריך להמתין (שם). ולדברינו גם קדיש דינו כן.&lt;/p&gt;
&lt;p&gt;ופשוט הוא דבשעת קריאת התורה לא יעמוד להתפלל, שהרי צריך לשמוע קריאת התורה. ויש שם כמה &quot;ברכו&quot; ו&quot;אמנ&quot;ים, וקדיש שאחר קריאת התורה. ונראה ברור דגם קודם הקריאה לא יעמוד להתפלל אם לא יסיים קודם הקריאה. ואפילו אם עומד בפסוקי דזמרה או בברכות קריאת שמע – ימתין וישמע קריאת התורה, ויענה &quot;ברכו&quot; ו&quot;אמן, יהא שמיה רבה&quot;, ולא ה&quot;אמנ&quot;ים.&lt;/p&gt;
&lt;h3&gt;סימן קט סעיף ח&lt;/h3&gt;
&lt;p&gt;מי שבא לבית הכנסת במנחה אחר קדושה, ואם יתפלל לא יאמר &quot;מודים&quot; ו&quot;אמן, יהא שמיה רבא&quot; – ימתין עד אחר קדיש שלם.&lt;/p&gt;
&lt;p&gt;אמנם אם יעבור הזמן, או שלא יוכל להתפלל ערבית עם הציבור, יש מי שאומר דתפילת ציבור עדיפא ויתפלל מיד (שם סעיף קטן ב'). ויש מי שחולק בזה, וסבירא ליה דקדיש עדיף מתפילת ציבור (אליה רבה סעיף קטן ז'). וכן עיקר, שהרי לענין קדושה נתבאר דעדיף מתפילת ציבור, וכל שכן &quot;אמן, יהא שמיה רבה&quot; דגדולה מקדושה כמו שכתבתי. ואף על גב שישמע קדיש בערבית, מכל מקום במנחה לא ישמע. ואפילו למה שבארנו דדי בקדיש אחד, מיהו על כל פנים צריך לכל תפילה קדיש אחד.&lt;/p&gt;
&lt;p&gt;ופשוט הוא ד&quot;אמן, יהא שמיה רבה&quot; עדיף טובא מ&quot;מודים&quot;. ולכן אם כשיתפלל מיד לא יאמר &quot;מודים&quot; אבל עד הקדיש יסיים, ואם ימתין עד אחר קדיש יעבור זמן תפילה – אז לא יתפלל ערבית בציבור ויתפלל מיד (שם). וגם כשבא סמוך לקדושה – ימתין עד אחר קדושה ומיד יתפלל. וימתין עד אחר &quot;אמן&quot; דה&quot;אל הקדוש&quot; כמו שיתבאר (וקדיש עדיף מקדושה).&lt;/p&gt;
&lt;h3&gt;סימן קט סעיף ט&lt;/h3&gt;
&lt;p&gt;כתב רבינו הרמ&quot;א ד&quot;אמן&quot; ד&quot;האל הקדוש&quot; וד&quot;שומע תפילה&quot; – דינן כקדיש וקדושה. עד כאן לשונו. וזהו מירושלמי, ורבינו הבית יוסף לא חש לה מפני שלא הוזכר בש&quot;ס דילן. וגם הרמב&quot;ם והטור לא הביאוהו, וגם התוספות והרא&quot;ש שם הזכירו זה לענין אחר, עיין שם. ואין ראיה שפסקו כמותו, ורק כתבו שיש ליזהר ב&quot;אמנ&quot;ים אלו, עיין שם.&lt;/p&gt;
&lt;p&gt;והנה ב&quot;אמן&quot; ד&quot;האל הקדוש&quot; אין נפקא מינה לדינא, וממילא כשממתין על הקדושה ימתין עוד רגעים ספורות עד אחר הברכה. וגם ב&quot;אמן&quot; ד&quot;שומע תפילה&quot; נראה לי דאין נפקא מינה, שהרי הוא סמוך ל&quot;מודים&quot;. ואף שמלשונו משמע דהוי כקדיש וקדושה דעדיפי מ&quot;מודים&quot;, מכל מקום נראה לי דלאו דווקא קאמר. ורק משום דהמחבר מיירי בקדיש וקדושה כתב כן, ובפרט דרבים חולקים לגמרי בזה (וכן משמע מלבוש).&lt;/p&gt;
&lt;p&gt;ובאמת כל &quot;אמן&quot; מצוה לענות. ואם רק אין השעה עוברת טוב להמתין עד אחר חזרת שליח הציבור, ולענות &quot;אמן&quot; על כל ברכה וברכה (עיין ט&quot;ז בשם רמ&quot;ע).&lt;/p&gt;
&lt;p&gt;ומי שבא בעת שהציבור עונים &quot;אמן, יהא שמיה רבה&quot; – יענה עמהם אף על פי שלא היה בהתחלה, וכן בקדושה (שם). ויש מי שאומר דיתחיל ב&quot;יהא שמיה רבה&quot; ולא יאמר &quot;אמן, יהא...&quot;. וכן כשמפסיק ל&quot;אמן, יהא שמיה רבה&quot; – לא יתחיל מ&quot;אמן&quot; משום ד&quot;אמן&quot; קאי על הקודם (מגן אברהם סעיף קטן ב'). ותמיהני: דנהי דקאי על הקודם כמו שכתבתי בסימן נ&quot;ו, מכל מקום גם על להבא שייך לומר &quot;אמן&quot; כמו שמצינו במלכים ובירמיה: &quot;אמן. כה יאמר ה'&quot;. ואם כן למה לא יתחיל ב&quot;אמן&quot;? וכן המנהג הפשוט.&lt;/p&gt;
&lt;h3&gt;סימן קט סעיף י&lt;/h3&gt;
&lt;p&gt;ב&quot;מודים&quot; יכול להתפלל לכתחילה אם רק יגיע בעת &quot;מודים&quot; לאחת מן הברכות ששוחין בהם, דכיון דשוחה עם הציבור שוב לא נראה ככופר. וכבר נתבאר בסימן ס&quot;ו דבין גאולה לתפילה אסור להפסיק אפילו לקדיש ולקדושה, ולכן ימתין ב&quot;שירה חדשה&quot; כמו שכתבתי שם. אמנם אם בשגירת הלשון אמר עד &quot;גאל ישראל&quot; וממילא שמוכרח להתחיל בתפילה, מה יעשה כשיגיע שליח ציבור לקדושה, ישתוק? וכן לקדיש, כמו שכתבתי בסימן ק&quot;ד.&lt;/p&gt;
&lt;p&gt;וכשיגיע שליח ציבור ל&quot;מודים&quot; והוא עומד באמצע איזה ברכה – ישחה עמהם. אבל כשעומד בסוף ברכה או בתחילת ברכה – לא ישחה, שאין שוחין בתחילת ברכה או בסופה אלא במקום שתיקנו חכמים, והיינו באבות וב&quot;מודים&quot;. ואף על פי שאינו שוחה אלא כדי שלא לראות ככופר, ובאמת יש מי שחולק בזה (עיין בית יוסף), אמנם הכוונה שדבר זה בקל לעשות שיתחיל בהברכה ויעמוד באמצע, כי ברגע אחת יעשה זאת (כן נראה לי).&lt;/p&gt;
&lt;h3&gt;סימן קט סעיף יא&lt;/h3&gt;
&lt;p&gt;כתב הרמב&quot;ם סוף פרק עשירי:&lt;/p&gt;
&lt;dl&gt;&lt;dd&gt;הנכנס לבית הכנסת ומצא ציבור שמתפללין בלחש, אם יכול להתחיל ולגמור עד שלא יגיע שליח ציבור לקדושה – יתפלל. ואם לאו – ימתין עד שיתחיל שליח ציבור להתפלל בקול רם, ויתפלל עמו בלחש מילה במילה עד שיגיע שליח ציבור לקדושה, ועונה קדושה עם הציבור, ומתפלל שאר תפילה לעצמו.&lt;/dd&gt;
&lt;/dl&gt;&lt;p&gt;עד כאן לשונו. ואומר עם שליח הציבור &quot;נקדש&quot; או &quot;נקדישך&quot;, ו&quot;לעומתם ברוך יאמרו&quot;, &quot;ובדברי קדשך כתוב לאמר&quot;, ו&quot;לדור ודור נגיד גדלך...&quot; (מגן אברהם סעיף קטן ז').&lt;/p&gt;
&lt;p&gt;וזה שאחר הקדושה מתפלל בפני עצמו – זהו כשיכול לסיים קודם שיגיע שליח הציבור ל&quot;שומע תפילה&quot; (שם). ואם לאו יתפלל עם שליח הציבור מילה במילה עד סוף התפילה, דבזה הוה כעונה &quot;אמן&quot; גם כן, כיון שמסיים הברכה עם שליח הציבור. וכשיגיע שליח ציבור ל&quot;מודים&quot; ישחה עמו ביחד, וכן בסוף הברכה. ואם ירצה יכול שהוא יגיע לסוף הברכה בעת ששליח הציבור מגיע ל&quot;מודים&quot;.&lt;/p&gt;
&lt;p&gt;ואם מתפלל בשווה עם שליח הציבור עד סופה, יש להסתפק אם יאמר עם שליח הציבור &quot;ברכנו בברכה המשולשת&quot;. דאף על גב דבתענית כתבו הפוסקים שלא יאמר עם שליח הציבור ברכת &quot;ענינו&quot; בין &quot;גואל&quot; ל&quot;רופא&quot; אלא ב&quot;שומע תפילה&quot; כיחיד (שם בשם מהרי&quot;ל ומט&quot;מ) – זהו מפני שהיא ברכה בשם ולא תיקנוה ליחיד. אבל &quot;ברכנו&quot; הוי בקשה בעלמא. ולעניות דעתי שיכול לאומרה עם שליח הציבור.&lt;/p&gt;
&lt;h3&gt;סימן קט סעיף יב&lt;/h3&gt;
&lt;p&gt;ודע שדין זה של הרמב&quot;ם כתבוהו הטור ושולחן ערוך סעיף ב. אלא שכתבוה בלשון אחר, עיין שם. וכתב על זה רבינו הרמ&quot;א, וזה לשונו:&lt;/p&gt;
&lt;dl&gt;&lt;dd&gt;אבל לכתחילה לא יתחיל עד אחר שאמר קדושה ו&quot;האל הקדוש&quot;. אלא שאם הוצרך להתחיל מכוח שהשעה עוברת, או כדי לסמוך גאולה לתפילה – דינא הכי.&lt;/dd&gt;
&lt;/dl&gt;&lt;p&gt;עד כאן לשונו. ודברים תמוהים הם, שהרי הרמב&quot;ם כתב לכתחילה לעשות כן, וכן כתב הסמ&quot;ג. ויש מי שנדחק בלשון הטור לפרש כן (פרישה) ואינו כן, ואיך לא היה מזכיר דברי הרמב&quot;ם? ועוד: למה לא יעשה כן, הרי אומר הקדושה עם שליח הציבור (ומצאתי שהאליה רבה הקשה זה)?&lt;/p&gt;
&lt;p&gt;וברור אצלי שאיזה טעות נפל כאן. דהנה בשולחן ערוך הנדפס עם האליה רבה כתוב הגה&quot;ה זו בסעיף א, ומשום דבשם אין לזה שייכות כתב ששייך לסעיף ב (וכן כתב הבאר היטב). ולי נראה ברור דאסעיף ג קאי, על מה שכתב המחבר דכשעומד בתפילה והציבור אומרים &quot;כתר&quot; דישתוק ולא יענה עמהם, על זה כתב דלכתחילה לא יתחיל עד אחר קדושה.&lt;/p&gt;
&lt;p&gt;(ובזה אתי שפיר דברי המגן אברהם סעיף קטן ט' שכתב דצריך לשתוק ולשמוע, עיין שם. ותימא: הא אומר עם שליח הציבור? אבל על סעיף ג אתי שפיר. ועיין פרי מגדים, ודבריו תמוהים ודחוקים. ודייק ותמצא קל.)&lt;/p&gt;
&lt;h3&gt;סימן קט סעיף יג&lt;/h3&gt;
&lt;p&gt;יחיד העומד בתפילה, וכשהגיע למקום קדושה אומרים הציבור קדושת &quot;ובא לציון&quot; או ד&quot;יוצר אור&quot; – לא יאמר עמהם, דאין הקדושות שוות. וכתב רבינו הבית יוסף דנראה דהוא הדין אם הוא עומד בשחרית, והציבור אומרים קדושת &quot;כתר&quot; במוסף – אינו אומר עמהם קדושה, אלא ישתוק ויכוין למה שאומרים דשומע כעונה. אך לכתחילה לא יתחיל, כמו שכתבתי בסעיף הקודם.&lt;/p&gt;
&lt;p&gt;אמנם רבינו הרמ&quot;א כתב דהיחיד יכול לענות עמהם, דשניהם קדושת השמונה עשרה וקדושתן שווה. וכן נראה לי עיקר. עד כאן לשונו. וכן המנהג הפשוט.&lt;/p&gt;</extract></page></pages></query></api>