<?xml version="1.0"?><api><query><normalized><n from="ערוך_השולחן_אורח_חיים_תרכא" to="ערוך השולחן אורח חיים תרכא" /></normalized><pages><page pageid="6522" ns="0" title="ערוך השולחן אורח חיים תרכא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרכא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין קריאת התורה ותפילת מוסף&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תרכא סעיף א&lt;/h3&gt;
&lt;p&gt;ביום הכיפורים קורין ששה קרואים. דביום טוב קורין חמשה, ויום הכיפורים גדול במעלה, שאסור בו כל מלאכה וענוש כרת – קורין אחד יותר. ושבת, דהוי איסור סקילה – קורין שבעה, אחד יותר מיום הכיפורים (מגילה כב ב). ועוד: דמצינו בעזרא כשקרא בתורה באחד לחדש השביעי – עמדו ששה מימין וששה משמאל, כמפורש בנחמיה (ח), וכנגד זה תקנו ששה קרואים (שם כג א).&lt;/p&gt;
&lt;p&gt;ואף על גב דזה היה בראש השנה – מכל מקום כיון דשם עשו תשובה גדולה כל ישראל, כמבואר שם, ויום הכיפורים הוא עיקר יום התשובה – לכן תקנו נגד זה.&lt;/p&gt;
&lt;p&gt;(וששה הוא כולל הכל: ארבע רוחות, ומעלה ומטה. וגם התשובה הוא עיקר בנין העולם.)&lt;/p&gt;
&lt;h3&gt;סימן תרכא סעיף ב&lt;/h3&gt;
&lt;p&gt;ואם חל בשבת – קורין שבעה, ויכולין להוסיף כבכל השבתות.&lt;/p&gt;
&lt;p&gt;וקורין &quot;אחרי מות...&quot;, שבשם כל עבודת יום הכיפורים, וזכרון מיתת בני אהרן מסייע לכפרת ישראל, שמיתת הצדיקים מכפרת. וראוי לכל איש להצטער ולהוריד דמעות על מיתתם, וכל העושה כן – יש לו לקוות שלא ימותו בניו בחייו, ומוחלין לו עונותיו (מגן אברהם בשם הזוהר והאריז&quot;ל).&lt;/p&gt;
&lt;p&gt;ולמפטיר קורין &quot;ובעשור&quot; בפרשה פינחס. ומפטירין בישעיה (נז) &quot;ואמר סולו סולו...&quot; עד &quot;כי פי ד' דיבר&quot;, שמזהיר שם על התשובה. ויש שכתבו שהמפטיר אינו חותם &quot;מלך מוחל וסולח...&quot;, אלא &quot;מלך על כל הארץ...&quot; (לבוש ומגן אברהם). ולא כן המנהג אצלינו, אלא חותם כמו בתפילה, וכן נדפס במחזורים.&lt;/p&gt;
&lt;p&gt;(ויש אומרים שאין מוסיפין על שבעה בשבת.)&lt;/p&gt;
&lt;h3&gt;סימן תרכא סעיף ג&lt;/h3&gt;
&lt;p&gt;מילה ביום הכיפורים – מלין בין &quot;יוצר&quot; למוסף, אחר קריאת התורה. ולאחר מילה אומרים &quot;אשרי&quot;, כדי שיהיה על מה לומר קדיש קודם מוסף.&lt;/p&gt;
&lt;p&gt;אבל המנהג למול אחר &quot;אשרי&quot;, ונראה הטעם משום דמלין אחרי הכנסת הספר תורה להיכל, דְלמה ישהו ספר התורה? ואם כן אומרים &quot;אשרי&quot; כמו בכל השבתות וימים טובים, שאומרים &quot;אשרי&quot; קודם הכנסה. אבל אם באמת מלין קודם הכנסה – וודאי שיש לומר &quot;אשרי&quot; אחר כך.&lt;/p&gt;
&lt;p&gt;ואם מלין חוץ מהבית הכנסת – אין מלין עד אחר חזרת ספר תורה. ומכל מקום אומרים קדיש, מפני שהרבה אומרים כמה מזמורים קודם מוסף, וכן תפילות.&lt;/p&gt;
&lt;p&gt;ומברכין על המילה בלא כוס, כיון שאין מי שישתה. ויש אומרים דמברכין על הכוס ונותנין לתינוק, כמו בתשעה באב, דכיון דהוא במקרה – לא שייך דילמא אתי למיסרך. ויש אומרים דביום הכיפורים יש להחמיר מליתן לכל תינוק, ויוצאין במה שנותנין מעט לפיו של התינוק הנימול.&lt;/p&gt;
&lt;p&gt;(עיין מגן אברהם סוף סעיף קטן ג, שיתנו להתינוק מעט לשתות, לבד מה שנותנין לו באצבע באמירת &quot;בדמיך חיי&quot;. ותמה אני: אטו ביכולתו לשתות אף מעט תינוק בן שמנה? והרמ&quot;א כתב דכן נוהגים לצאת בהתינוק הנמול. ועתה כמדומני שנותנין לשאר תינוק כדעת בעל המנהגים, דאם לא כן הוי בזיון להכוס.)&lt;/p&gt;
&lt;h3&gt;סימן תרכא סעיף ד&lt;/h3&gt;
&lt;p&gt;במוסף אומר שליח הציבור סדר העבודה. ונוהגים ליפול על פניהם כשאומרים &quot;והכהנים...&quot;, וכן ב&quot;עלינו&quot; נופלין. וגם בראש השנה המנהג ליפול ב&quot;עלינו&quot;.&lt;/p&gt;
&lt;p&gt;אבל שליח הציבור – אסור לעקור ממקומו כדי ליפול על פניו, דאסור לעקור ממקומו באמצע התפילה. וכתב רבינו הרמ&quot;א שיש למחות בידי העושים כן. ומכל מקום מנהגינו שגם שליח הציבור נופל, ומכינים את עצמם באופן שלא יצטרכו לעקור ממקומם, ואחרים מגביהים אותו. וב&quot;עלינו&quot; אין ראוי לשליח הציבור ליפול.&lt;/p&gt;
&lt;h3&gt;סימן תרכא סעיף ה&lt;/h3&gt;
&lt;p&gt;ונוהגים לידור לצדקה בעד המתים ביום הכיפורים. ומזכירים נשמותיהם, דהמתים יש להם גם כן כפרה ביום הכיפורים.&lt;/p&gt;
&lt;p&gt;ועולים לדוכן במוסף. וסדר הוידוי הוא: &quot;חטאתי, עויתי, פשעתי&quot;.&lt;/p&gt;
&lt;p&gt;ובעבודה, מתחילה אומר &quot;אנא השם&quot; ואחר כך &quot;אנא בשם&quot;. אבל כשאומר &quot;לפני ד' תטהרו&quot; – אומרו בכינויו באדנות, ככל השמות.&lt;/p&gt;
&lt;p&gt;(ובסדר עבודה של &quot;אמיץ כח&quot; יש כמה דברים הצריכים תקון. עיין בנשמת אדם, ואין כאן מקומו.)&lt;/p&gt;</extract></page></pages></query></api>