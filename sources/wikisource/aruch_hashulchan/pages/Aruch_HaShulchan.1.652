<?xml version="1.0"?><api><query><normalized><n from="ערוך_השולחן_אורח_חיים_תרנב" to="ערוך השולחן אורח חיים תרנב" /></normalized><pages><page pageid="6819" ns="0" title="ערוך השולחן אורח חיים תרנב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרנב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;זמן נטילת לולב&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תרנב סעיף א&lt;/h3&gt;
&lt;p&gt;מצות לולב ביום ולא בלילה, דכתיב: &quot;ולקחתם לכם ביום הראשון&quot; – ביום ולא בלילה (מג א). וכן כתיב (שם): &quot;ושמחתם לפני ד' אלקיכם שבעת ימים&quot; – ימים ולא לילות (שם).&lt;/p&gt;
&lt;p&gt;ואינו דומה לסוכה דכתיב &quot;בסכת תשבו שבעת ימים&quot; – וגם לילות בכלל, זהו משום דכתיב &quot;תשבו&quot; – כעין תדורו. וגם ילפינן ממלואים, דכתיב: &quot;תשבו יומם ולילה שבעת ימים&quot; (שם).&lt;/p&gt;
&lt;p&gt;ובעיקר הדבר אינו דמיון, דהתם המצוה תמידיות שפיר גם הלילה נכלל ביום, כדכתיב: &quot;ויהי ערב ויהי בקר יום אחד&quot;. מה שאין כן בלולב, דהמצוה היא רק לרגע דנוטלו, ויוצא בו. ואי סלקא דעתך דיוצא גם בלילה – הוה ליה למיכתב &quot;ולקחתם לכם בראשון&quot; ולא &quot;ביום הראשון&quot;. אלא שמע מינה דאתי לאורויי ביום ולא בלילה.&lt;/p&gt;
&lt;h3&gt;סימן תרנב סעיף ב&lt;/h3&gt;
&lt;p&gt;וזמנו מעלות השחר ועד צאת הכוכבים. אך מצוה מן המובחר ליטלו מנץ החמה, דכל המצות הנוהגות ביום – לכתחילה זמנם מהנץ.&lt;/p&gt;
&lt;p&gt;אך אם עשאם מעמוד השחר – יצא, כדתנן סוף פרק שני דמגילה דמעמוד השחר – יממא הוא.&lt;/p&gt;
&lt;p&gt;וזה שכתב רבינו הבית יוסף בסעיף א: וזמנו הוא משתנץ החמה – הכוונה זמן המובחר, כדמסיים בעצמו:&lt;/p&gt;
&lt;dl&gt;&lt;dd&gt;ואם צריך להשכים לצאת לדרך – נוטלו משעלה עמוד השחר.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ואף על גב דזמנו כל היום, מכל מקום זריזים מקדימים למצות, ונוטל מיד כשתנץ החמה. אך אם לא נטל שחרית – יטלנו כל היום כולו. ובין השמשות יטלו בלא ברכה (מגן אברהם), אף ביום ראשון.&lt;/p&gt;
&lt;h3&gt;סימן תרנב סעיף ג&lt;/h3&gt;
&lt;p&gt;ודע דהטור והשולחן ערוך כתבו דעיקר מצותו בשעת ההלל.&lt;/p&gt;
&lt;p&gt;והוא דבר תימה, דמקודם אמרו דזריזין מקדימין ומברכין מיד בהנץ. והרי ההלל הוא הרבה אחר הנץ! ועוד: דלא שמענו אף מיותר מהדרים שימתינו מלברך עד ההלל.&lt;/p&gt;
&lt;p&gt;אלא דכוונתם כן הוא: דאם יש לו האתרוג והלולב רק לשעה אחת, ואם יברך בבוקר לא יהיה לו בעת ההלל – מוטב להמתין על הלל ולברך אז, כדי לנענע ב&quot;הודו&quot; ו&quot;אנא&quot; כתקנת חכמים. אבל מי שיהיה לו גם להלל – פשיטא שיותר הידור לברך בסוכה בבוקר ולנענע, ואחר כך יטלנו לבית הכנסת לזמן ההלל. וכך נהגו גדולי עולם וכל ישראל.&lt;/p&gt;
&lt;p&gt;(או כוונתם דעיקר מצותו: שגם בעת ההלל יטלנו.)&lt;/p&gt;
&lt;h3&gt;סימן תרנב סעיף ד&lt;/h3&gt;
&lt;p&gt;איתא בגמרא (מא ב):&lt;/p&gt;
&lt;dl&gt;&lt;dd&gt;כך היו אנשי ירושלים נוהגים: אדם יוצא מביתו ולולבו בידו, הולך לבית הכנסת ולולבו בידו...&lt;/dd&gt;
&lt;/dl&gt;&lt;p&gt;ואמרו שם שאפילו בעת קריאת שמע ותפילה אוחזו בידו. ואף על גב דשארי דברים אסור להחזיק בידו בעת קריאת שמע ותפילה, אבל הך מצוה דחביבא עליה – לא אתי למיטרד (טור).&lt;/p&gt;
&lt;p&gt;ועל פי זה כתב רבינו הרמ&quot;א (סעיף א) דהמדקדק יאחוז הלולב בידו כשנכנס מביתו לבית הכנסת, גם בשעת התפילה. וכן יחזירו לביתו, כדי לחבב המצוה. עד כאן לשונו.&lt;/p&gt;
&lt;p&gt;וכתבו דאם אינו מדקדק תמיד במעשיו – מיחזי כיוהרא אם עושה כן (ט&quot;ז). ונראה לי דאין זה אלא על להחזיקו בשעת התפילה דמיחזי כיוהרא, שבטוח הוא שהמצוה לא יטרידנו. אבל לעניין להביאו בעצמו לבית הכנסת, ולהחזירו לביתו מבית הכנסת – וודאי דבזה לא שייך יוהרא, כמו שמטלטל הטלית והסידור. ודבר זה על כל אדם לעשות, וכך חובתינו, וכך יפה לנו.&lt;/p&gt;
&lt;h3&gt;סימן תרנב סעיף ה&lt;/h3&gt;
&lt;p&gt;כתבו הטור והשולחן ערוך:&lt;/p&gt;
&lt;dl&gt;&lt;dd&gt;אסור לאכול קודם שיטלנו. ואם שכח ואכל, ונזכר על שולחנו ביום הראשון שהוא מן התורה – יפסיק, אפילו יש שהות ביום ליטלו אחר שיאכל. ומיום ראשון ואילך, אם יש שהות ביום – לא יפסיק, ואם לאו – יפסיק.&lt;/dd&gt;
&lt;/dl&gt;&lt;p&gt;עד כאן לשונו. ומבואר דאפילו בשארי ימים שהם מדרבנן – אסור לאכול קודם הנטילה. ויש מסתפקין בטעימה אי שרי. ונראה לי דשתיית חמין – וודאי מותר, אפילו ביום ראשון, כמו קודם התפילה.&lt;/p&gt;
&lt;p&gt;ויש מי שרוצה לומר דיום שני – דינו כיום ראשון, משום ספיקא דיומא (ט&quot;ז). ואין זה הכרח, דכבר נתבאר בסימן תרמט דכל החומרות שבראשון אינן בשני, עיין שם.&lt;/p&gt;
&lt;p&gt;ומי שאין לו אתרוג – יכול לאכול. ואם ממתין שיבא לו האתרוג – ימתין עד חצות בסעודה קבועה, אבל אכילת עראי יכול לאכול (עיין מגן אברהם).&lt;/p&gt;
&lt;p&gt;וכתב רבינו הרמ&quot;א דאם התחיל לאכול יותר מחצי שעה קודם זמן חיובו – אפילו ביום ראשון אינו צריך להפסיק, בדאיכא שהות ביום. עד כאן לשונו. ויש מי שחולק בזה (ט&quot;ז). אך אין דבר זה מצוי, דאיך משכחת לה שיתחיל לאכול קודם עמוד השחר? ואם היה מוכרח לזה מפני חליו – פשיטא שאינו צריך להפסיק.&lt;/p&gt;
&lt;p&gt;והרי&quot;ף והרמב&quot;ם לא הזכירו כלל מכל דינים אלו. וכבר תמה הרא&quot;ש על זה, עיין שם.&lt;/p&gt;
&lt;p&gt;(שהרי כל זה הוא בגמרא לח א. ונראה לי דסבירא ליה כרבי זירא שם: מצוה לאפסוקי, ואי לא פסיק – יטול בין הערבים. וזהו פשוט, ולא הוצרכו לבאר. ומאי דאמר רבי זירא אחר כך: הכא ביום טוב שני, מדקתני: מי שבא בדרך – לא סבירא ליה. וכקושית התוספות שם דיבור המתחיל &quot;מדקתני&quot;, שמצינו לשון זה גם בשופר, עיין שם. וסבירא ליה דרבי זירא לתרוצי לרב ספרא קאתי, ולא להלכה. וכן משמע מרש&quot;י, עיין שם היטב. אבל לפי האמת אין זה דיוק. וכיון דהרי&quot;ף והרמב&quot;ם דחו לה לגמרי – לכן אין להחמיר בזה הרבה. ודייק ותמצא קל.)&lt;/p&gt;</extract></page></pages></query></api>