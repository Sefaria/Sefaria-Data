<?xml version="1.0"?><api><query><normalized><n from="ערוך_השולחן_אורח_חיים_רט" to="ערוך השולחן אורח חיים רט" /></normalized><pages><page pageid="214444" ns="0" title="ערוך השולחן אורח חיים רט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי שטעה מברכה זו לברכה אחרת&lt;/b&gt;&lt;/big&gt;&lt;br&gt;&lt;big&gt;ובו שנים עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב&lt;/p&gt;
&lt;h3&gt;סימן רט סעיף א&lt;/h3&gt;
&lt;p&gt;לשיטת רש&quot;י בפרק קמא דברכות (י&quot;ב.): אם לקח בידו כוס של מים או של שכר שברכתן 'שהכל', אך הוא סובר שיין הוא וברכתו 'בורא פרי הגפן', והתחיל הברכה: 'ברוך אתה ה' אלהינו מלך העולם' על דעת לומר 'בורא פרי הגפן', אך ב'מלך העולם' נזכר ואמר כהוגן 'שהכל נהיה בדברו' - הוה ספיקא דדינא אם יצא מפני שאמר כהוגן, או לא יצא מפני שבהזכרת שם ומלכות היה דעתו לומר שלא כהוגן.&lt;/p&gt;
&lt;p&gt;אבל להיפך: שלקח בידו כוס של יין וסבר שהוא מים או שכר והתחיל לומר: 'ברוך...' על דעת לומר 'שהכל' ובהגיעו ל'מלך העולם' נזכר ואמר 'בורא פרי הגפן' - וודאי יצא, דהא אפילו אם היה מסיים 'שהכל' היה יוצא, דעל כולם אם אמר 'שהכל' יצא. אך בדין הראשון הוה ספיקא דדינא, ויתבאר לפנינו איך הדין הלכה למעשה.&lt;/p&gt;
&lt;h3&gt;סימן רט סעיף ב&lt;/h3&gt;
&lt;p&gt;ורבים התפלאו מה ספק יש בזה, הלא אמר כהוגן: 'ברוך... שהכל וכו', ומה איכפת לן מה שהיה בדעתו לומר 'בורא פרי הגפן'. לא מיבעיא אם מצות אין צריך כוונה, אלא אפילו אם צריך כוונה היינו כוונת המצוה לצאת בה, אבל מה שהיה סבור לומר מה איכפת לן כיון שבפיו אמר הברכה כהוגן (רא&quot;ש בשם הראב&quot;ד ורמב&quot;ן במלחמות, ולפי מ&quot;ש מיושב קושית המעדני יום טוב אות ג' ע&quot;ש ודו&quot;ק.)&lt;/p&gt;
&lt;h3&gt;סימן רט סעיף ג&lt;/h3&gt;
&lt;p&gt;אמנם באמת לא קשה כלל, דוודאי במצוה שיש בה מעשה אין הכוונה עיקר למאן דסבירא ליה 'מצות אין צריך כוונה', אבל מצוה שאין בה מעשה רק דיבור בעלמא וודאי צריך כוונה לכל הדעות, דעיקר האמירה היא בלב, ואם לא כיון בלבו כהוגן אם כן לא עשה כלום (תר&quot;י), ובזה שעקר הכוונה בשעת עיקר הברכה לכוונה אחרת גרע מבלא כוונה כלל (רא&quot;ש). ובכל המצות כן הוא, אפילו אם נאמר דמצות אין צריך כוונה, אבל אם מכוין ההיפך - לא יצא (תר&quot;י בשם רשב&quot;ם).&lt;/p&gt;
&lt;h3&gt;סימן רט סעיף ד&lt;/h3&gt;
&lt;p&gt;ושיטת הרמב&quot;ם בפרק ח' דין י&quot;א יותר תמוה, דלדעתו אף אם בירך שלא כהוגן, כגון שבירך על שכר 'בורא פרי הגפן', אם בשעה שאמר 'ברוך אתה ה' וכו' כיון לומר 'שהכל' אלא שנתקל בלשונו ואמר 'בורא פרי הגפן' – יצא.&lt;/p&gt;
&lt;p&gt;וזה לשון הרמב&quot;ם: &quot;לקח כוס של שכר בידו והתחיל הברכה על מנת לומר 'שהכל' וטעה ואמר 'בורא פרי הגפן' - אין מחזירין אותו, וכן אם היו לפניו פירות הארץ והתחיל הברכה על מנת לומר 'בורא פרי האדמה' וטעה ואמר 'בורא פרי העץ' - אין מחזירין אותו. וכן אם היה לפניו תבשיל של דגן ופתח על מנת לומר 'בורא מיני מזונות' וטעה ואמר 'המוציא' – יצא, מפני שבשעה שהזכיר את השם והמלכות שהן עיקר הברכה לא נתכוין אלא לברכה הראויה לאותו המין, והואיל ולא היה בעיקר הברכה טעות, אף על פי שטעה בסופה יצא ואין מחזירין אותו&quot; עכ&quot;ל.&lt;/p&gt;
&lt;h3&gt;סימן רט סעיף ה&lt;/h3&gt;
&lt;p&gt;ודבריו תמוהים עד מאוד, איך קאמר שלא היה בעיקר הברכה טעות, הלא כולה טעות כיון שסיים בברכה אחרת, והרי עיקר הברכה היא הסוף. וכי אם יאמר אדם רק: 'ברוך אתה ה' אלהינו מלך העולם' ולא יותר מקרי ברכה, והרי אין זה רק שם שמים לבטלה, וכבר השיגוהו הקדמונים.&lt;/p&gt;
&lt;p&gt;ולפי עניות דעתי נראה דהרמב&quot;ם הכי קאמר, והולך לשיטתו בפרק א' דכל הברכות יוצאין בהרהור בלב בלבד ע&quot;ש, ולפי זה שפיר קאמר: &quot;שבשעה שהזכיר את השם והמלכות שהן עיקר הברכה לא נתכוין אלא לברכה הראויה וכו”,' כלומר כיון דבשעת אמירת השם והמלכות היה בלבו לומר כהוגן, והרי הוא כאלו גמר הברכה בלבו ויצא, ואם כן מה איכפת לנו מה שסיים בפיו שלא כהוגן כיון שכבר יצא בהרהור הלב.&lt;/p&gt;
&lt;p&gt;(ומה שבברכות קריאת שמע הולכין רק אחר החתימה כמ&quot;ש בעצמו בפרק א' מק&quot;ש זהו מפני שהן ארוכות הרבה ולא שייך שכיון כל הנוסח הראוי בלבו כמובן, מה שאין כן ברכת הנהנין שהן קצרות, וכבר האריכו הכ&quot;מ שם והלח&quot;מ בכאן וכמה מהמפרשים ובתשובתו לחכמי לוני&quot;ל התמוהים, ולעניות דעתי כפי מ&quot;ש זהו הדרך היותר נכון ליישב דבריו ודו&quot;ק)&lt;/p&gt;
&lt;h3&gt;סימן רט סעיף ו&lt;/h3&gt;
&lt;p&gt;ושיטת הרי&quot;ף היא יותר מחוורת, והכי קמיבעי ליה להש&quot;ס: כשלקח בידו כוס של מים או שכר ואמר: 'ברוך... בורא פרי הגפן' ונזכר תיכף ואמר גם 'שהכל', וכך היה אומר: 'ברוך אתה ה' אלהינו מלך העולם בורא פרי הגפן שהכל נהיה בדברו', אם נאמר דיצא כיון שאמר בסופו 'שהכל' או כיון שאמר זה אחר 'בורא פרי הגפן' הוי כאחר הברכה. אבל להיפך כשלקח יין ואמר: 'ברוך... שהכל בורא פרי הגפן' - וודאי יצא, דב'שהכל' בלבד יוצאים על כל הדברים.&lt;/p&gt;
&lt;p&gt;ולדינא פסק הרי&quot;ף דבספק ברכות הולכין להקל ולא מהדרינן ליה, והרמב&quot;ן והרא”ש הסכימו לפירושו וגירסתו. אבל הרשב&quot;א תמה בזה, דמה מועיל מה שיאמר אחר סיום כל הברכה ע&quot;ש. ונראה דכיון דהסיום היתה בטעות לא חשבינן זה כסיום אלא כהפסק בעלמא, ואף על גב דאסור להפסיק באמצע הברכה בדיבור אחר, מכל מקום בדיעבד לא אמרינן דההפסק תבטל הברכה כיון שחזר בו תוך כדי דיבור ואמר כהוגן, וגם אין זה הפסק כשארי הפסקות, שהוא אומר שהקדוש ברוך הוא ברא זה וזה (רמב&quot;ן במלחמות).&lt;/p&gt;
&lt;h3&gt;סימן רט סעיף ז&lt;/h3&gt;
&lt;p&gt;והנה הרמב&quot;ם לשיטתו והרי&quot;ף לשיטתו פסקו לקולא כדין ספק ברכות להקל, ומסתמא גם רש&quot;י לשיטתו כן הוא. אמנם התוספות כתבו שם דהר&quot;י היה אומר לחומרא דצריך לברך פעם אחרת ע&quot;ש, ואינו מובן כלל, הא זהו הלכה פסוקה דספק ברכות להקל.&lt;/p&gt;
&lt;p&gt;אמנם מדבריהם שאחר כך נתברר כוונתם, שכתבו: &quot;ומיהו היה אומר ר&quot;ת אם היה יודע בבירור שטעה בדיבורו... דבתוך כדי דיבור יכול לחזור בו. וכן ביום טוב אם טעה בין 'מקדש ישראל והזמנים' ואמר 'מקדש השבת' וחזר בתוך כדי דיבור – יצא, אחרי שהוא יודע שהוא יום טוב&quot; עכ&quot;ל, וזהו לפי פירוש הרי&quot;ף כמובן.&lt;/p&gt;
&lt;p&gt;ונמצא שמחלקים בין אם ידע שזהו מים אלא שטעה בלשונו לומר 'בורא פרי הגפן', בכהאי גוונא ספק ברכות להקל. אבל אם לא ידע כלל שהוא מים וסבור שהוא יין כמו שנראה מפירוש רש&quot;י, בכהאי גוונא לא אמרינן ספק ברכות להקל, כיון שבעיקר הברכה לא ידע כלל שזהו מים אלא סבור שהוא יין, ואין כאן ברכה כלל (וגם הפרישה כתב חילוק זה מסברת עצמו, ואנחנו דקדקנו זה מדברי התוספות עצמם).&lt;/p&gt;
&lt;h3&gt;סימן רט סעיף ח&lt;/h3&gt;
&lt;p&gt;וזה לשון הטור: &quot;היה בידו כוס של מים וסבור שהוא של יין והתחיל ואמר: 'ברוך אתה ה' אלהינו מלך העולם' על דעת לומר 'בורא פרי הגפן' ונזכר שהוא של מים וסיים 'שהכל' – יצא. וכל שכן אם היה בידו כוס של יין וסבור שהוא של מים, והתחיל על דעת לומר 'שהכל' ונזכר שהוא של יין וסיים 'בורא פרי הגפן' – שיצא, שאף אם סיים 'שהכל' יצא. וכן אם טעה ואמר על היין: 'שהכל נהיה בדברו בורא פרי הגפן', או שאמר על המים: 'בורא פרי הגפן שהכל נהיה בדברו' – יצא. וכן הדין בפרי העץ ופרי האדמה שהיה לו לברך על אחד מהם ופתח אדעתא דאידך, ונזכר וסיים כהוגן או שאמר שניהם - יצא&quot; עכ&quot;ל הטור.&lt;/p&gt;
&lt;p&gt;וזהו פירוש רש&quot;י ופירוש הרי&quot;ף ופסק לקולא, ואת פירוש הרמב&quot;ם לא הביא כלל. ולדברינו אתי שפיר, דכיון שעיקר טעמו של הרמב&quot;ם הוא משום דברכות יוצאים בהרהור וכל הפוסקים חולקים בזה, וכמ&quot;ש בסימן קפ&quot;ה דרק בלא השמיע לאזנו יצא אבל בהרהור לא יצא, ולפי זה כפי פירוש הרמב&quot;ם וודאי דצריך לחזור ולברך ברכת 'שהכל'.&lt;/p&gt;
&lt;h3&gt;סימן רט סעיף ט&lt;/h3&gt;
&lt;p&gt;ורבינו הבית יוסף בסעיף א' הביא מקודם לפי פירוש הרמב&quot;ם ואחר כך לפי פירוש רש&quot;י, ופסק בשניהם דיצא, ובסעיף ב' הביא פירוש הרי&quot;ף כפי לשון הטור.&lt;/p&gt;
&lt;p&gt;ויש אומרים דלפי פירוש הרי&quot;ף דמיירי כשאמר שני הדברים: 'בורא פרי הגפן שהכל וכו' ופסקו דיצא, אינו אלא כשידע שהוא מים רק שנתקל בלשונו לומר 'בורא פרי הגפן', ולכן מהני כשאמר אחר כך תוך כדי דיבור 'שהכל', ויש אומרים דאפילו לאחר כדי דיבור מועיל. (מג&quot;א סק&quot;ד בשם ר&quot;י הלוי)&lt;/p&gt;
&lt;p&gt;אבל רבינו הבית יוסף דקדק לומר דווקא תוך כדי דיבור, וכן כתב הרמב&quot;ן וכן משמע מלשון הטור וכן נראה עיקר לדינא, דלאחר כדי דיבור אין שום התחברות להברכה. ובוודאי לפירוש רש&quot;י והרמב&quot;ם דלא מיירי שאמר שניהם אין נפקא מינה בין תוך כדי דיבור לאחר כדי דיבור, ולא לפירוש הרי&quot;ף (וכן כתב הגר&quot;א סק&quot;ו).&lt;/p&gt;
&lt;h3&gt;סימן רט סעיף י&lt;/h3&gt;
&lt;p&gt;מיהו על כל פנים דעת הגדולים דלפירוש הרי&quot;ף, אם לא ידע כלל שהוא מים - לא יצא אף בדיעבד וצריך לחזור ולברך 'שהכל' (מג&quot;א סק&quot;ג ופרישה), וזהו דעת התוספות וכמ&quot;ש בסעיף ז'. אבל הלבוש כתב גם בזה שלא ידע שהוא של מים ע&quot;ש, אך לקמן בסימן תפ&quot;ז משמע כדעה ראשונה.&lt;/p&gt;
&lt;p&gt;ויש מי שרוצה לחלק בין תפלה דשם לברכת הנהנין דכאן (אליה רבה), ודוחק. ואף על גב דספק ברכות להקל, אך בכהאי גוונא לאו ספק הוא, כיון דלא מחשבתו ולא דיבורו היתה כראוי - אין זו ברכה כלל.&lt;/p&gt;
&lt;h3&gt;סימן רט סעיף יא&lt;/h3&gt;
&lt;p&gt;וכתב רבינו הרמ&quot;א: &quot;ואם היו אחרים שותים גם כן ויין לפניהם, ודעתו גם כן על יין שהיה סבור שבכוסו יין, ובירך 'בורא פרי הגפן' ונמצא אחר כך שבכוסו מים או שכר, כשחוזר ושותה אחר כך יין - אין צריך לחזור ולברך, ויוצא בברכה שבירך על כוסו אף על פי שהיתה בטעות, דהא דעתו היה גם כן לשתות שאר יין גם הוציא האחרים ששותין שם, ולכן ברכתו ברכה&quot; עכ&quot;ל.&lt;/p&gt;
&lt;p&gt;ביאור דבריו נראה לי: דהנה אם לא היו אחרים שותים גם כן אלא הוא בעצמו היה שותה כוס זה, ובדעתו היה בשעת הברכה לשתות גם כוסות האחרים שהיה בהן יין, והוא סבר שגם בכוס זה יין ובירך 'בורא פרי הגפן' ונמצא שהיה בו מים - הרי זהו ממש הדין שנתבאר בסימן ר&quot;ו בבירך על פירי ונאבד, אם היה דעתו לאכול עוד ממין זה - אין צריך לברך. אלא דבזה הוי דווקא כשלא טעם מהמים שבכוס, אבל אם טעם הוה הפסק בין הברכה להיין וצריך לחזור ולברך.&lt;/p&gt;
&lt;p&gt;אבל אם היו אחרים שותים גם כן והוא היה המברך והוציא את כולם, וכולם שתו על ברכתו ולא היתה הפסק בין הברכה לשתיית האחרים, ולכן אף על גב שהוא הפסיק בשתיית המים - לית לן בה (ובזה אתי שפיר מה שהקשו הט&quot;ז סק&quot;ב והמג&quot;א סק&quot;ה ע&quot;ש ודו&quot;ק) (ומ&quot;ש המג&quot;א בדין ברכת 'פוקח עורים' או בהבדלה אין צריך לבאר ונלמדם מהדין הקודם).&lt;/p&gt;
&lt;h3&gt;סימן רט סעיף יב&lt;/h3&gt;
&lt;p&gt;כתב רבינו הבית יוסף בסעיף ג': &quot;כל הברכות אם נסתפק אם בירך אם לאו - אינו מברך לא בתחלה ולא בסוף, חוץ מברכת המזון מפני שהיא של תורה&quot; עכ&quot;ל.&lt;/p&gt;
&lt;p&gt;והטור כתב דגם ברכה מעין ג' הוי דאורייתא על ז' המינין, ולכן ראוי לכל ירא שמים לאכול עוד מאותו המין כזית כדי שיוכל לברך ברכה וודאית (ט&quot;ז סק&quot;ג). ודין זה הוה ספיקא דדינא, שיש בזה פלוגתא דרבוותא כמ&quot;ש בסימן ר&quot;ח סעיף ג' ע&quot;ש.&lt;/p&gt;</extract></page></pages></query></api>