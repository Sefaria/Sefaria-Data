<?xml version="1.0"?><api><query><normalized><n from="ערוך_השולחן_אורח_חיים_שכה" to="ערוך השולחן אורח חיים שכה" /></normalized><pages><page pageid="207171" ns="0" title="ערוך השולחן אורח חיים שכה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שכה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין אינו יהודי להזמינו, וכשעשה מלאכה בעדו&lt;/b&gt;&lt;/big&gt;&lt;br&gt;&lt;big&gt;ובו שלושים ושניים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ&lt;br&gt;כא | כב | כג | כד | כה | כו | כז | כח | כט | ל | לא | לב&lt;/p&gt;
&lt;h3&gt;סימן שכה סעיף א&lt;/h3&gt;
&lt;p&gt;מותר לזמן אינו יהודי בשבת לאכול עמו על שולחנו, אף על גב דביום טוב אסור להזמינו אם לא שבא מאליו, כמ&quot;ש בסימן תקי&quot;ב, זהו מפני שביום טוב חיישינן שירבה בשבילו בבישול, אבל בשבת אינו מזמינו אלא על המוכן מאתמול, וליכא חששא דמלאכה. ואי משום טירחא - מותר מפני דרכי שלום (עיין ר&quot;ן פרק ז' גבי נותנין מזונות מה שכתב בשם הראב&quot;ד וצ&quot;ע).&lt;/p&gt;
&lt;h3&gt;סימן שכה סעיף ב&lt;/h3&gt;
&lt;p&gt;ומותר ליתן לחם לעני אינו יהודי העומד בחצר, דמצוה עלינו לפרנס ענייהם. ואף שיש לחוש שיוציאנו לרשות הרבים, ונמצא שחפצו של ישראל נטלטל בשבת מרשות היחיד לרשות הרבים, מכל מקום הא הוא אינו נותן לו על מנת להוציאו, דבכהני גוונא אסור כמבואר בירושלמי (פרק א' הלכה ח'): אין נותנין לאינו יהודי על מנת לצאת, נטל ויצא - אינו נזקק לו, וכיון שמעצמו יצא - לית לן בה, שהרי עתה היא שלו ולא של הישראל, וכשנתן לו הרי היה יכול לאכלה כאן בחצר.&lt;/p&gt;
&lt;p&gt;ולכן אם ידוע שלא יאכל בכאן, או שנתן לו הרבה שאי אפשר לאכלן בכאן, או חפץ שאינו לאכילה ובעל כורחו יוציאנו מכאן - אסור ליתן לו בשבת.&lt;/p&gt;
&lt;h3&gt;סימן שכה סעיף ג&lt;/h3&gt;
&lt;p&gt;דכבר נתבאר בסימן רמ&quot;ו סעיף ו' דבשבת עצמה אסור להשאיל שום כלי לאינו יהודי, והרמב&quot;ם פרק ו' ביאר הטעם דכשיוצא מבית הישראל יאמרו שמכר לו בשבת, ולפי זה גם בעיר שיש עירוב – אסור.&lt;/p&gt;
&lt;p&gt;אבל רבינו הב&quot;י שם כתב הטעם: שהרואה סבור שהישראל צווהו להוציאו בשבת, ולפי זה אין האיסור רק בעיר שאין בה עירוב, ושם בארנו מפני מה דחה טעמו של הרמב&quot;ם ע&quot;ש. ולזה מה שפסק בכאן בסעיף א' דאפילו האינו יהודי עומד בחצירו, ואפילו החפצים הם של האינו יהודי - אסור למסור לו כשנוטל להוציא, משום דהרואה סבור דהחפצים של ישראל ע&quot;ש, כלומר ויחש[ו]דו אותו שצווהו להוציאו בשבת, וזה בעיר שאינה מעורבת. ולזה כתב רבינו הרמ&quot;א דאפילו ייחד לו מקום מבעוד יום - יש להחמיר עכ&quot;ל, וזהו מטעם חשדא כמ&quot;ש.&lt;/p&gt;
&lt;p&gt;וגם מה שכתב רבינו הב&quot;י דאפילו במזונות כשהאינו יהודי עומד בחוץ ופשט ידו לפנים, שידוע הוא שיוציאנו - אסור ליתן לו, הכל הוי מטעם שיאמרו שנתן לו להוציאו. וגם בלא זה יש איסור כשנותן לו בידו, דהא עביד עקירה ברשות היחיד, והאינו יהודי עושה הנחה ברשות הרבים. ויש מי שמחמיר דאפילו עומד בחצירו לא יתן לו בידו מטעם שמא יוצ(י)א מיד לרשות הרבים, ונמצא שהישראל עשה עקירה (מג&quot;א סק&quot;ב). אבל אינו כן, דאין כאן עקירה מצד הישראל כלל, דהאינו יהודי כשעוקר עצמו לילך מהחצר איהו עביד העקירה ולא הישראל (א&quot;ר), דעקירת גופו כעקירת חפץ.&lt;/p&gt;
&lt;h3&gt;סימן שכה סעיף ד&lt;/h3&gt;
&lt;p&gt;ויש מי שכתב דכשהחפץ הוא של אינו יהודי אינו אסור אלא כשהאינו יהודי עומד בחוץ ופשט ידו לפנים והישראל מסר לו החפץ, דמי שרואה שהישראל נותן לו סבור שהחפץ הוא של הישראל. ולאו דוקא למסור לו, דזה בלאו הכי אסור משום עקירה, אלא אפילו כשהאינו יהודי נוטלו מיד הישראל, דאז גם העקירה עושה האינו יהודי, ואסור מטעם מראית העין כמ&quot;ש.&lt;/p&gt;
&lt;p&gt;אבל כשהאינו יהודי עומד בחצר - מותר ליתן לו חפצו שלו, דהרואה שהאינו יהודי הולך מחצירו יאמר שזהו חפצו של האינו יהודי, כמו שהוא האמת, ורק בחפצו של ישראל אסור (מג&quot;א סק&quot;ד). וכשהיה החפץ ממושכן לישראל - אסור אפילו אם ייחד להחפץ מקום מבעוד יום, דשכירות לא קניא ולא נסתלקה רשות ישראל מעליו, אמנם אם הפקירו מבעוד יום - נראה לי דמותר.&lt;/p&gt;
&lt;p&gt;וכל אלו הדברים הם במקום שאין עירוב, אבל כשיש עירוב - פשיטא שמותר, ואפילו במקום שאין עירוב אפשר להתיר לדידן דלית לנו רשות הרבים (ט&quot;ז סק&quot;א). וישים לפניו החפץ והוא יקחנו ולא ימסור לו ביד, משום עקירה דגם בכרמלית אסור לכתחלה, וכמדומה שכן המנהג.&lt;/p&gt;
&lt;h3&gt;סימן שכה סעיף ה&lt;/h3&gt;
&lt;p&gt;אפילו במקום שאסור ליתן לו, אם האינו יהודי הוא אל(י)ם או שיש בזה משום דרכי שלום - מותר ליתן לו, רק יזהר לבלי ליתן מיד ליד, משום עקירה. וכן מותר לשלוח לו על ידי שליח אינו יהודי, והוא הדין לדבר מצוה, כגון להוציא חמץ מביתו - מותר.&lt;/p&gt;
&lt;p&gt;ודע דדין זה כתוב בתוספות (י&quot;ט. ד&quot;ה 'נותנין' בתוספות ישנים דשם), וסיים בזה: 'מאחר דאין לנו רשות הרבים', ומשמע להדיא דברשות הרבים אסור אפילו בכהני גוונא, וכן כתב רבינו הב&quot;י בספרו הגדול. ואם כן יש תימא למה סתם דבריו בש&quot;ע סעיף ב' וצ&quot;ע.&lt;/p&gt;
&lt;h3&gt;סימן שכה סעיף ו&lt;/h3&gt;
&lt;p&gt;כבר נתבאר דאפילו היה החפץ של האינו יהודי, כגון משכון - אסור מטעמים שנתבארו. מיהו כשבא להחליף משכונו באחר ויכול לצאת עמו דרך מלבוש – מותר, שהרי אינו ניכר כלום, דכמו שבא בבגד שעליו כמו כן יצא בבגד שעליו. וגם אין בזה איסור משום משא ומתן, שהרי אין בזה משא ומתן, שאינו מדבר עמו כמה מגיע, אלא שמבקש מהישראל: 'החלף לי זה באחר המונח אצלך', וגם בישראל מותר לעשות כן להחליף משכונו בשבת אם הישראל צריך ללובשו בשבת.&lt;/p&gt;
&lt;p&gt;וטוב שהאינו יהודי יקח בעצמו המשכון ויניח אחר במקומו ולא יגע בו הישראל, שלא יהא נראה כמשא ומתן, מיהו אם המשכון מונח שלא במקום הגלוי ובהכרח שהישראל יביאנו - מותר גם כן, ויביאנו לכאן והאינו יהודי יפשוט הבגד שעליו ויקח את זה, והישראל יצניע הבגד שהניח, אך יזהר שלא ידבר עמו שום חשבון. וכן אם האינו יהודי בא בשבת ומניח מעותיו ונוטל משכונו והישראל אינו מדבר עמו כלום - אין צריך למחות בידו, שהרי אינו עושה כלום, ובלבד שלא יחשוב עמו שום חשבון, דחשבון ודאי איסור גמור הוא. (עיין מג&quot;א סק&quot;ח שהשיג על הסמ&quot;ע שהתיר להיות ערב בשבת, וכבר בארנו זה בחושן משפט סימן קל&quot;א סעיף ו', וגם הט&quot;ז והאורים ותומים שם השיגו על הסמ&quot;ע ע&quot;ש)&lt;/p&gt;
&lt;h3&gt;סימן שכה סעיף ז&lt;/h3&gt;
&lt;p&gt;כתב הטור: &quot;פת של עכו&quot;ם שנאפה בשבת - ר&quot;ת אוסר אותו, דשמא נטחן היום ונמצא דהוא מוקצה, שבין השמשות לא היה ראוי, ובספר התרומות כתב פנים לאיסור ולהיתר. ואדוני אבי ז&quot;ל כתב: ולי נראה להתיר, דאפילו היה קמח או עיסה בין השמשות - לא הוי מוקצה, כיון דגמרו ביד אדם. והטחינה והאפייה אינה אוסרת, כיון דבשביל עכו&quot;ם היא&quot; עכ&quot;ל.&lt;/p&gt;
&lt;p&gt;ועל פי זה כתב רבינו הב&quot;י בסעיף ד': &quot;פת שאפה עכו&quot;ם לעצמו בשבת - יש אוסרין ויש מתירין, ובשעת הדחק או לצורך סעודת מצוה, כגון ברית מילה או לצורך ברכת המוציא, יש לסמוך על המתירים&quot; עכ&quot;ל. וכתב רבינו הרמ&quot;א: &quot;אבל אסור ליתן לו מעות בערב שבת ושיתן לו הפת בשבת, דאז אדעתא דישראל קעביד&quot; עכ&quot;ל.&lt;/p&gt;
&lt;p&gt;וצריך לומר דאינו יהודי זה הוא פלטר, ובמקום שאוכלים פת פלטר כמ&quot;ש ביורה דעה סימן קי&quot;ב, דא(י)לו פת בעל הבית אין בו היתר כמ&quot;ש שם (עיין ט&quot;ז סק&quot;ג). ומשמע דלדינא הכריעו להיתר, אך שלא בשעת הדחק חששו לדברי ר&quot;ת. ובאמת דברי ר&quot;ת אין מובנים, למה חשש להטחינה יותר מהלישה והאפייה, ועוד מה נשתנה זה מכל המלאכות כשעשה עכו&quot;ם לעצמו משתמש בו ישראל כמו שיתבאר, והרבה טרחו המפרשים בזה.&lt;/p&gt;
&lt;h3&gt;סימן שכה סעיף ח&lt;/h3&gt;
&lt;p&gt;ונראה דר&quot;ת הולך בזה לשיטתו דנולד אסור בשבת, כמ&quot;ש בסימן ש&quot;ח, וסבירא ליה כדעת בה&quot;ג שהביאו התוספות (עבודה זרה ס&quot;ו: ד&quot;ה 'אמר') דטחינה הוי נולד ע&quot;ש. ולפי זה שפיר קאמר שמא נטחן היום, כלומר והוי מוקצה דנולד, ומיגו דאתקצאי לבין השמשות אתקצאי לכולי יומא, דגם בהא קיימא לן כרבי יהודה כמ&quot;ש שם (עיין ב&quot;ח שכתב זה).&lt;/p&gt;
&lt;p&gt;ולפי זה לדעת רוב הפוסקים דגם בנולד קיימא לן כרבי שמעון, וגם יש חולקים על בה&quot;ג וסבירא ליה דטחינה לא הוי נולד כמ&quot;ש התוספות שם, ולכן לדידן לדינא שפיר פסקו רבותינו בעלי הש&quot;ע להיתר, והתירו לדבר מצוה או בשעת הדחק.&lt;/p&gt;
&lt;h3&gt;סימן שכה סעיף ט&lt;/h3&gt;
&lt;p&gt;ועוד יש לומר בטעמא דר&quot;ת, כשנדקדק במ&quot;ש הרא&quot;ש דזה אינו מוקצה דהוי גמרו בידי אדם, וכונתו כיון דהאדם יכול לתקנה והיינו לטחון וללוש ולאפות, והרי פירות שנתלשו מן האילן גם כן היה ביד האדם לתולשן, ולמה אמרינן דזה דמי לגרוגרות וצמוקים דדחייה בידים מדלא תלשן מבעוד יום (רש&quot;י ביצה כ&quot;ד:), ואם כן גם בפת נימא כן, ואיזה הפרש יש בזה.&lt;/p&gt;
&lt;p&gt;וצריך לומר דהסברא כן הוא: דתלישה הוי דבר קל, והיה יכול לתולשן מבעוד יום ולא תלשן, מסתמא אסחא לדעתיה ודחייה בידים, דאי הוי דעתיה עלויה הוה ליה לתולשן. מה שאין כן בשארי מוקצות כמו בפת, דצריך הכנה רבה לזה: טחינה ולישה ואפייה, יש לומר דלא אסחא לדעתיה, ומה שלא עשה מבעוד יום, משום שלא מצא עת מוכשר עדיין לזה, ומיד כשימצא עת מוכשר יעשה. ולכן כשהאינו יהודי אפה - מותר בהפת, דלא אסחא לדעתיה וזהו סברת הרא&quot;ש (עיין ב&quot;י ודרישה ולפי מ&quot;ש אתי שפיר הכל ודו&quot;ק).&lt;/p&gt;
&lt;h3&gt;סימן שכה סעיף י&lt;/h3&gt;
&lt;p&gt;אבל ר&quot;ת סובר דזה מקרי דחייה בידים כתלישת פירות, מדלא התחיל מבעוד יום. ולכן אם באמת נטחן מבעוד יום - לא דמי לתלישת פירות, שהרי התחיל לעסוק בזה. וממילא כשהאינו יהודי לשה ואפה - אין כאן מוקצה, דהיה דעתו על זה, מה שאין כן אם גם הטחינה לא היה מבעוד יום, הרי ממש דמי לתלישת פירות.&lt;/p&gt;
&lt;p&gt;וזהו שאומר הטור בדעת ר&quot;ת דאוסר, שמא נטחן היום והוה כגרוגרות וצמוקים, דא(י)לו נטחן מאתמול הרי לא אסחיה לדעתיה, ומותר כשאפה האינו יהודי. ואין חילוק בכל זה בין שהישראל טחן מבעוד יום ובין כשהאינו יהודי טחן מבעוד יום, דאנן אזלינן בתר הענין, דבנטחן מבעוד יום לא דמי לתלישת פירות, ובלא נטחן דמי (כן נראה לעניות דעתי ועיין ב&quot;י ודרישה).&lt;/p&gt;
&lt;h3&gt;סימן שכה סעיף יא&lt;/h3&gt;
&lt;p&gt;כתב רבינו הב&quot;י בסעיף ה': &quot;עכו&quot;ם שצד דגים או ליקט פירות לעצמו - אסורים לישראל, ואפילו ספק אם לקטן או צדן היום - אסורין בו ביום. אבל לערב - מותרים מיד, אפילו אם ודאי לקטן וצדן היום. אם ליקט וצד בשביל ישראל או בשביל ישראל ועכו&quot;ם - צריך להמתין לערב בכדי שיעשו, ספק אם ליקטן בשביל ישראל או שידוע שלקטן בשביל ישראל ואין ידוע אם נלקטו היום אם לאו - אסורים בו ביום, ולערב בכדי שיעשו, ויש אומרים דלערב מותר מיד&quot; עכ&quot;ל, ויש לבאר הטעמים מדינים אלו.&lt;/p&gt;
&lt;h3&gt;סימן שכה סעיף יב&lt;/h3&gt;
&lt;p&gt;אף על גב דכל מלאכה שהעכו&quot;ם עושה לעצמו מותר לישראל להשתמש בו, ולמה אסרו בצידת דגים וליק(ו)ט פירות. והטור כתב: &quot;עכו&quot;ם שצד דגים או ליקט פירות או אפה פת ובישל לעצמו, כתב ספר המצות: יש מתירין כמו שאר מלאכות שעושה לעצמו, ויש אוסרין כמו פירות הנושרין, דבדבר מאכל החמירו טפי וכו'” עכ&quot;ל.&lt;/p&gt;
&lt;p&gt;ולדידן אי אפשר לומר הטעם הזה, דאם כן למה מתירינן בפת שאפה לעצמו כמו שנתבאר. ויש מי שאומר הטעם מטעם שכתוב לקמן בסימן תק&quot;ז שמא יעלה ויתלוש (מג&quot;א סקי&quot;ב). ותמיהני דזהו שם כשנפלה הפירי מעצמה, דכן איתא בריש ביצה, אבל במה שעשה עכו&quot;ם לעצמו לא מצינו בשום מקום גזירה זו דשמא יעלה ויתלוש. אלא דרק יש לומר דבדבר מאכל החמירו טפי כמ&quot;ש, וסברא זו כתבו גם התוספות במקום אחד (שבת קכ&quot;ב. ד&quot;ה 'משתמש'), שכתבו על הך דנר שהדליק האינו יהודי לעצמו דהישראל משתמש לאורה, למה לא גזרינן שמא ידליק, כדגזרינן בפירות הנושרין שמא יתלוש, ובמשקין שזבו שמא יסחוט, משום דקלים לעשות ואדם להוט אחריהן לפי שהן דבר אכילה וכו' עכ&quot;ל.&lt;/p&gt;
&lt;p&gt;ועיקר הטעם משום דבר אכילה כטעם שהביא הטור, דמשום קלות בלבד הא אין לך קלות מלהדליק הנר. והנה לטעם זה גם בפת נאסור וכמ&quot;ש. ויש מי שכתב הטעם משום דצידת דגים ולקיטת פירות לא משמע להו לאינשי שהוא מלאכה, ואיכא למיגזר שמא יעשה בידיו (ט&quot;ז סק&quot;ד). ודברים תמוהים הם, והרי התירו כשמילא מים לעצמו כמו שיתבאר, וזה ודאי לא נראה מלאכה ועם כל זה התירו.&lt;/p&gt;
&lt;p&gt;(והט&quot;ז בעצמו דחה זה ע&quot;ש, שהביא התוספות דשבת. וכבר כתבנו דאם כן פת נמי, הגם דיש לומר דכונתם דתרתי בעינן: קילות המלאכה ותאוות האכילה, אבל אין צריך לזה כמו שיתבאר בס&quot;ד. ועוד קשה לי, דאם כן למה לא אסרו במים לשתות אחריו כשמילא מרשות הרבים, דזהו קילא מאד וכשהאדם צמא תואב לשתות ודו&quot;ק)&lt;/p&gt;
&lt;h3&gt;סימן שכה סעיף יג&lt;/h3&gt;
&lt;p&gt;אבל האמת הטעם כתב רש&quot;י בביצה (כ&quot;ד:) והביא זה הרא&quot;ש שם וכן התוספות ריש ביצה, וזה לשון רש&quot;י: &quot;ואפילו לרבי שמעון יש מוקצה בגרוגרות וצמוקים, ומחובר כגרוגרות וצמוקים דמי, מדלא לקטן מאתמול אקצינהו מדעתיה, ולא תחלוק במחובר בין שלו לשל עכו&quot;ם&quot; עכ&quot;ל. וזהו הטעם גם בצידה, אבל בפת לא שייך טעם זה, כמו שבארנו בסעיף ט'.&lt;/p&gt;
&lt;p&gt;ובפשוטו לא דמי לפת, שהחטים או הקמח הוא בעולם והוא תלוש ויכול להשתמש בו ולא אקצינהו מדעתיה, מה שאין כן פירות המחוברין באילן ודגים שהיו משוקעים בנהר. ולכן כל המלאכות שעשה האינו יהודי לעצמו - מותר לישראל להשתמש בו, דכל המלאכות דומות לפת שהיו בעולם, כמו הנר או שעשה כבש לירד, שעצם הנר ועצם העץ או האבן שממנו נעשה הכבש היו בעולם ותלושין, ואין שייך לומר בהם 'אקצינהו מדעתו', ועוד שהרי אינו מטלטלן. וכן המים שבבאר היו בעולם, והיה יכול לירד לתוך הבור ולשתות, מה שאין כן פירות מחוברין ודגים שבנהר אקצינהו מדעתו.&lt;/p&gt;
&lt;h3&gt;סימן שכה סעיף יד&lt;/h3&gt;
&lt;p&gt;ולא הצריכו להמתין בכדי שיעשו במוצאי שבת אלא כשעשה בשביל הישראל, דאז יש לחוש שמא יאמר לו לעשות, ועוד כדי שלא יהנה ממלאכת שבת כלל בדבר העשוי בשבילו, מה שאין כן בדבר שלא נעשה בשבילו (עיין תוספות ביצה כ&quot;ד: ד&quot;ה 'ולערב').&lt;/p&gt;
&lt;p&gt;ואפילו בספק מוכן, והיינו שיש ספק אם נלקטו היום או נצודו היום - גם כן אסור, אף על פי שהוא ספק דרבנן, החמירו מפני שהוא דבר שיש לו מתירין (הה&quot;מ בפרק ב' מהלכות יום טוב הלכה ז'). ולרשב&quot;א ז&quot;ל טעם אחר בזה, ויתבאר בסימן תצ&quot;ז.&lt;/p&gt;
&lt;p&gt;וכן בספק אם ליקטם בשבילו - מחמרינן גם על כדי שיעשו, מטעם שנתבאר. ויש מקילים בבכדי שיעשו, דכולי האי אין להחמיר. ואם האינו יהודי הביא לו לביתו, אמרינן דודאי ליקטן בעדו ואין זה ספק (מג&quot;א סקי&quot;ג), והיינו כשהביאו לדורון, אבל כשהביא למכור - הוה ספק.&lt;/p&gt;
&lt;h3&gt;סימן שכה סעיף טו&lt;/h3&gt;
&lt;p&gt;דבר שאין בו חשש צידה ומחובר, או שידוע שנצדו ושנתלשו מאתמול ורק הובא מחוץ לתחום, אם הביא האינו יהודי לעצמו - מותר לישראל אפילו בשבת, בין בטלטול בין באכילה או שתייה. אך אם הביא בשביל ישראל, אותו ישראל שהביא בשבילו אסור לו לאוכלם בשבת, כדי שלא יאמר לו להביא, אבל ישראל אחר - מותר לאכלן בשבת. וממילא דבטלטול גם לאותו ישראל מותר, דאי אפשר להן להיות מוקצת, מאחר דמותרין לישראל אחר.&lt;/p&gt;
&lt;p&gt;ולערב צריך להמתין בכדי שיעשו, כדי שלא ירויח אם יאמר לאינו יהודי להביא בעדו. ויש אומרים שצריך להמתין ביום א' בכדי שיעשו, והלילה של מוצאי שבת אינה עולה מן החשבון לפי שאין דרך להביא בלילה מרחוק, וחומרא יתירה היא (מג&quot;א סקי&quot;ח בשם ים של שלמה).&lt;/p&gt;
&lt;p&gt;ושיעור הבכדי שיעשה הוא כפי שיעור שהיית ההבאה, דאם הביאן ברכיבה על הסוס, שהשהייה פחותה מההולך ברגל - ימתין כן ולא יותר, ואם הלך רגלי - ימתין כפי שיעור הליכתו. ויש אומרים דבדבר הבא מחוץ לתחום - אין צריך כלל להמתין בכדי שיעשו, דאין זה אלא בנעשה מלאכה דאורייתא.&lt;/p&gt;
&lt;p&gt;ודע דאם הובאה בספינה – מותר, דאין חוץ לתחום בספינה. אך אם היו בין השמשות ביבשה - אסור להוציאן חוץ לד' אמות כמו שיתבאר בסימן ת&quot;ה.&lt;/p&gt;
&lt;p&gt;וכשהובאו שני דברים לפני שנים מישראל - אסורים שניהם, ואסור להחליף מה שהובא לראובן שיאכלם שמעון ושל שמעון לראובן (מג&quot;א סקט&quot;ז). ויראה לי דזהו כשהמביא היה אינו יהודי אחד, אבל אם זה הביא לראובן וזה לשמעון - רשאים להחליף. ודע דבני ביתו של אדם דינם כהוא עצמו, שאם אסור לו - אסור לבני ביתו גם כן, והאורחים אם יש לו - נחשבים כאחרים ומותרים, כמ&quot;ש סימן תקט&quot;ו ע&quot;ש.&lt;/p&gt;
&lt;h3&gt;סימן שכה סעיף טז&lt;/h3&gt;
&lt;p&gt;לקמן בסימן ת&quot;א יתבאר דדבר הבא מחוץ לתחום אסור לטלטלן חוץ לד' אמות, אם לא בתוך עיר שהיא מוקפת חומה ומוקפת לדירה, והיינו שנתיישבה בבתים ולבסוף הוקפה בחומה. וסתם עיירות מוקפות לדירה, וסתם מבצרים אינם מוקפים לדירה, ושם יתבאר בס&quot;ד.&lt;/p&gt;
&lt;p&gt;ולכן פירות שבאו מחוץ לתחום בשביל עצמו, דמותר לישראל לאכלם כמ&quot;ש, צריך ליזהר שלא להוציאם מד' אמותיהן, אם לא בעיר המוקף לדירה (עיין מג&quot;א סקי&quot;ט שהשיג על הב&quot;י, ואי&quot;ה שם יתבאר בזה בס&quot;ד).&lt;/p&gt;
&lt;h3&gt;סימן שכה סעיף יז&lt;/h3&gt;
&lt;p&gt;אם הוא ספק אם הובא מחוץ לתחום או אם הובא בשביל ישראל - אסור מטעם שנתבאר, דהוה ליה דבר שיש לו מתירין. ואין צריך להמתין במוצאי שבת בכדי שיעשו, דאין להחמיר בספק כל כך.&lt;/p&gt;
&lt;p&gt;ואימתי שייך ספק באינו יהודי: שאינו דר עמו בעיר או שדר בעיר ואלו הפירות אינם מצויים בעיר. אבל כשדר בעיר והפירות מצויים בעיר - אין לעשות ספק שמא באו מחוץ לעיר. ולאו דוקא בעיר, דהוא הדין אם דר בתוך התחום. ואפילו יש לו שני בתים אחד בתוך התחום ואחד חוץ לתחום, תולין שבא מתוך התחום. ואף על פי שיש מגמגמין בזה, דהא גם זה ספק הוא, מכל מקום אין להחמיר בזה, ומותר לאכול אפילו מי שהובא בשבילו.&lt;/p&gt;
&lt;h3&gt;סימן שכה סעיף יח&lt;/h3&gt;
&lt;p&gt;שנו חכמים במשנה (קכ&quot;ב.): &quot;אינו יהודי שהדליק את הנר משתמש לאורו ישראל, מילא מים להשקות בהמתו משקה אחריו ישראל, עשה כבש לירד בו יורד אחריו ישראל. מעשה ברבן גמליאל וזקנים שהיו באים בספינה ועשה אינו יהודי כבש לירד בו, וירדו אחריו רבן גמליאל וזקנים&quot;. ובברייתא שם בליקוט עשבים ובמילוי מים קתני: &quot;במה דברים אמורים - שאין מכירו, אבל מכירו - אסור שמא ירבה בשביל הישראל.&lt;/p&gt;
&lt;p&gt;ופריך: הא רבן גמליאל מכירו הוה, ואיך ירד בהכבש. ותירץ אביי: שלא בפניו הוה, כלומר דאם עשה המלאכה שלא בפניו - מותר אפילו במכירו, דאיך ירבה בשבילו כיון שאינו רואה את הישראל כלל. ורבא מתרץ: אפילו תימא בפניו, הוה נר לאחד נר למאה, כלומר דמעשה דרבן גמליאל הא הוה בכבש, ולא שייך בזה שמא ירבה בשבילו.&lt;/p&gt;
&lt;p&gt;ובודאי גם אביי סבירא ליה כן, אלא דאביי סבר שאם היתה בפני רבן גמליאל, ודאי כל עיקר עשייתו לא היתה אלא בשביל רבן גמליאל שהיה נשיא (תוספות). ורבא לא חש לזה, דכיון שגם הוא היה צריך לזה, עשה בשביל עצמו.&lt;/p&gt;
&lt;h3&gt;סימן שכה סעיף יט&lt;/h3&gt;
&lt;p&gt;וכתבו הרשב&quot;א והר&quot;ן ז&quot;ל דגם רבא אית ליה סברת אביי, דשלא בפניו אפילו במכירו ליכא חששא דשמא ירבה בשבילו אף בדבר שאפשר להרבות, כמו עשבים ומים, אלא דרבא אומר דבכבש מותר אפילו בפניו ע&quot;ש.&lt;/p&gt;
&lt;p&gt;וגם המגיד משנה בפרק ו' דין ג' כתב כן, וזה לשונו: ובודאי אפילו במכירו כל שלא בפניו שאין לחוש שמא ירבה בשבילו - מותר וכאביי, ואפשר שזהו נכלל בדברי רבינו, שכל שאין לחוש שמא יעשה בשביל ישראל - מותר ע&quot;ש. ויש לי ראיה לזה מלשון הרמב&quot;ם בפירוש המשנה, שכתב וזה לשונו: &quot;ודע כשיהיה אינו יהודי וישראל והוא יודעו ומכירו - אסור לו להשקות בהמתו אחריו, כי מפני הכרתו שמא ירבה בשאיבת המים בשבילו&quot; עכ&quot;ל, הרי שכתב כשיהיה אינו יהודי וישראל, כלומר כשיהיו ביחד.&lt;/p&gt;
&lt;p&gt;ולשון המשנה מוכח גם כן כן, מדתנן: 'משקה אחריו', 'מאכיל אחריו', 'יורד אחריו'. ומהו לשון 'אחריו', אלא שלשון זה הוא כשעומדים ביחד ומתחלה עושה זה ואחריו עושה השני, דאם לא כן הוה ליה לומר: 'מילא מים להשקות בהמתו - מותר לישראל להשקות בהמתו'.&lt;/p&gt;
&lt;p&gt;ולפי זה נראה לעניות דעתי ברור דהרי&quot;ף והרמב&quot;ם והרא&quot;ש שלא כתבו זה מפורש, זהו מפני שכיון שהעתיקו לשון המשנה ממילא מורה שהם ביחד, וזהו כוונת המגיד משנה. וכנראה שבעיני רבותינו הרשב&quot;א והר&quot;ן ז&quot;ל היה הדבר פשוט כן, דאם לא כן לא הוה ליה לפסוק הלכה נגד הרי&quot;ף והרמב&quot;ם, ולכל הפחות היה להם להזכיר דהרי&quot;ף והרמב&quot;ם לא סבירא ליה כן ולדחות דבריהם, ובפרט שהר&quot;ן הוא מפרש דברי הרי&quot;ף. אלא שהיה פשוט בעיניהם שאין חולקין בזה (עיין רש&quot;י על לשון 'אחריו').&lt;/p&gt;
&lt;h3&gt;סימן שכה סעיף כ&lt;/h3&gt;
&lt;p&gt;ורבינו הב&quot;י בספרו הגדול דחה דברי המ&quot;מ והר&quot;ן בטענה שהרי&quot;ף והרמב&quot;ם לא הזכירו הך דאביי, ועל פי זה יסד דבריו בשולחנו הטהור ולא הזכיר שגם הרשב&quot;א כתב כדבריהם וכן הראב&quot;ן ז&quot;ל. ותמיהני כיון דזהו ברור דהרשב&quot;א והר&quot;ן לא תפסו ההיפך בדברי הרי&quot;ף והרמב&quot;ם מדלא הזכירום כמ&quot;ש ומהטעמים שבארנו, למה חלק עליהם רבינו הב&quot;י (וגם המג&quot;א סקכ&quot;ח נוטה לזה ע&quot;ש).&lt;/p&gt;
&lt;p&gt;ורבינו הב&quot;י הביא תוספתא שהיא כדבריו, וזהו בפרק י&quot;ד שהיא הברייתא שהביא הש&quot;ס. ומסיים שם: &quot;אבל מכירו - הרי זה אסור, מפני שמרגילו ועושה עמו לשבת אחרת&quot; ע&quot;ש. וכיון דהחשש הוא לשבת הבאה, ממילא דגם שלא בפניו שייך חשש זה (והמג&quot;א שם נדחק בזה).&lt;/p&gt;
&lt;p&gt;ולעניות דעתי נראה דכיון דהש&quot;ס הביא תוספתא זו וסוף דבריה לא הביאה, ולא הזכירה בכל הסוגיא חששא דלשבת הבאה, שמע מינה אדרבא דהש&quot;ס לא חש לזה. וגם בפירושא דתוספתא נראה לי דאדרבא כוונתה שהישראל עמו ביחד, וכמו שעושה בשבת זה כן יעשה עמו בשבת האחרת. וכוונתה דנהי דמשום פעם זה אין לאסור מפני חשש שירבה בשבילו, מיהו יש לחשוש שיעשה כן גם להבא ויהיה קלקול תמידי. אבל הכל כשהם ביחד, כדמוכח לשון 'עמו'.&lt;/p&gt;
&lt;h3&gt;סימן שכה סעיף כא&lt;/h3&gt;
&lt;p&gt;והארכתי בזה לפי שזה מנהג רבים מישראל שהולכים למכיריהם אינם יהודים בשבת לשתות חמים, והמה מקורבים ומכירים זה את זה, ולדברי רבינו הב&quot;י איסורא קעבדי. לכן בארנו דכיון דארבעה עמודי עולם התירו זה, יש לנו על מי לסמוך, ובפרט בחששא דרבנן, ולכן אתי שפיר המנהג שלנו, לפי שהאינו יהודי מכינים החמין שלא בפני הישראל.&lt;/p&gt;
&lt;p&gt;אמנם אפילו לרבינו הב&quot;י יש ליישב המנהג, דבמוליאר שקורין סאמעווא&quot;ר לא שייך שמא ירבה בשבילו, כמו שכתבנו סברא זו לענין כשהעמידו לחולה בסימן שי&quot;ח סעיף ט&quot;ז, והחששא שכתבנו שם שירבה בהעשב שנקרא טֵיי לא שייך בכאן, כיון שרק ישראל אחד או שניים שותים עמו לא ירבה בזה, כמ&quot;ש שם.&lt;/p&gt;
&lt;h3&gt;סימן שכה סעיף כב&lt;/h3&gt;
&lt;p&gt;עכו&quot;ם שמילא מים לבהמתו, והבור עומד ברשות הרבים והבור עצמו הוא רשות היחיד, ומילא המים מהבור שהוא רשות היחיד והוציאו לרשות הרבים, כיון שמילא לעצמו - מותר לישראל להשתמש בהם וליתן לבהמתו. ובלבד שלא יהיה מכירו, דליכא למיחש שמא ירבה בשבילו. ולפי מה שבארנו אפילו במכירו אין האיסור אלא כשמילא בפניו.&lt;/p&gt;
&lt;p&gt;ואם מילא לצורך בהמת הישראל - אסורים המים בכל מיני תשמיש אפילו לישראל אחר, דכל שנעשה איסור דאורייתא לצורך ישראל - אסור לכל ישראל. אבל אם הבור עומד בכרמלית ומילא מהבור להכרמלית לצורך ישראל - אינו אסור אלא למי שמילא בשבילו, אבל לישראל אחר – מותר, כמו בהביא מחוץ לתחום שנתבאר בסעיף ט&quot;ו.&lt;/p&gt;
&lt;h3&gt;סימן שכה סעיף כג&lt;/h3&gt;
&lt;p&gt;יש מגדולי רבותינו שאמר מדאמרו חז&quot;ל להשקות לבהמתו, שמע מינה דוקא לבהמתו אסור כשמילא בשביל הישראל, משום דלא היה יכול להביא הבהמה לתוך הבור להשקותה, וממילא דההוצאה מרשות היחיד לרשות הרבים היה תועלת לה. אבל אם העכו&quot;ם מילא מים בשביל שתיית הישראל עצמו - מותר להישראל לשתותם, מפני שגם בלא הוצאתו לרשות הרבים היה יכול הישראל לירד לתוך הבור ולשתות. וכיון שאין לו תועלת במה שהוציאם לרשות הרבים, אי אפשר לנו לאסרו בהמים שהיו מותרים לו, ולא היה צריך כלל להוצאתם לרשות הרבים.&lt;/p&gt;
&lt;p&gt;וגם בדין ליקוט עשבים שנתבאר, דאם בשביל ישראל - אסור, והרי גם הישראל היה יכול להעמיד בהמתו על גבי העשבים, אלא דמיירי גם כן כשלא היה יכול להעמידה, כגון שנהר מפסיק ביניהם וכיוצא בזה, אבל בלאו הכי – מותר (ר&quot;ת בתוספות שם ד&quot;ה 'משקה' ור&quot;י חולק ע&quot;ש). ופשוט הוא דדוקא כשהיה יכול להשיג אותם המים ואותם העשבים מותר לדיעה זו, אבל אם אלו לא היה יכול להשיג, אף על פי שהיה יכול להשיג מים אחרים ועשבים אחרים – אסור, דסוף סוף לגבי אלו נעשה איסור בעדו (מג&quot;א סקכ&quot;ד), דלא כיש מי שמקיל גם בזה לדיעה זו.&lt;/p&gt;
&lt;h3&gt;סימן שכה סעיף כד&lt;/h3&gt;
&lt;p&gt;והנה לדיעה זו כל שכן אם העכו&quot;ם הביא בשביל הישראל דבר מאכל או משקה דרך כרמלית, והישראל היה יכול לילך לשם ולאכול ולשתות - דמותר גם הישראל שהביא העכו&quot;ם בשבילו לאכלו ולשתותה מטעם שנתבאר.&lt;/p&gt;
&lt;p&gt;וזהו שכתב רבינו הרמ&quot;א בסעיף י': &quot;ויש מקילין ואומרים דאף אם הובא לצורך ישראל דרך רשות הרבים - מותר לשתות מהם, הואיל ואפשר לילך שם ולשתות, ויש מתירין אף לכתחלה, וכן נהגו לומר אף לכתחלה לאינו יהודי להביא שכר או שאר דברים דרך כרמלית או בלא עירוב. ואף על פי שיש להחמיר בדבר, מכל מקום אין למחות ביד המקילים לצורך שבת ובשעת הדחק, דהא יש להקל באמירה לאינו יהודי לצורך, כמ&quot;ש סימן ש&quot;ז, וכל שכן בכהני גוונא עכ&quot;ל.&lt;/p&gt;
&lt;h3&gt;סימן שכה סעיף כה&lt;/h3&gt;
&lt;p&gt;ודבריו אינם מובנים כלל, דהא אפילו לדיעה זו אין ההיתר אלא כשהאינו יהודי הביא מעצמו, דאז אין איסור על הישראל כיון שלא היה צריך לזה כמ&quot;ש, אבל לומר לכתחלה להאינו יהודי שיביא לו מי התיר זה, וגם בספרו דרכי משה כתב בעצמו כן ע&quot;ש.&lt;/p&gt;
&lt;p&gt;ונראה לי דכיון בכאן לדברי הגהות מיימוניות (פרק י' אות ה'), שכתב דר&quot;ת התיר לומר לכותי: 'תביא נר הדולק', דזהו רק איסור מוקצה, ובטלטול מן הצד היה יכול הישראל בעצמו לעשות. וכיון שיש צד היתר לישראל עצמו, לא חיישינן אם האינו יהודי עשה על צד האסור ע&quot;ש (והמג&quot;א הביא זה בסימן רע&quot;ו סקי&quot;א). ואם כן הכא נמי, כיון שיש צד היתר לישראל שילך לשם וישתה, לא חיישינן אם האינו יהודי עושה על צד האיסור באיסור דרבנן.&lt;/p&gt;
&lt;p&gt;ואחר כך קאמר: 'אף על פי שיש להחמיר בדבר', מפני שאין זה דמיון גמור, דבשם כשאומר להאינו יהודי: 'תביא הנר' הלא יכול להביא בטלטול מן הצד, ואין האיסור מפורש בדבריו, מה שאין כן בכאן כשאומר לו להביא, הרי אומר לו להביא דרך כרמלית.&lt;/p&gt;
&lt;p&gt;ומכל מקום אין למחות ביד המקילים, דבזה נוכל לצרף היתר אחר המבואר בסימן ש&quot;ז, דהותרה אמירה לעכו&quot;ם באיסור דרבנן מפני מקצת חולי או מצוה או כשיש לזה צורך הרבה ע&quot;ש, והכא כשאומר לו להביא שכר, הרי יש לו צורך בזה, ובפרט לכבוד שבת, ולכן אין למחות ביד הנוהגים היתר. ומכל מקום שומר נפשו ירחק מהיתר זה.&lt;/p&gt;
&lt;p&gt;(כפי מ&quot;ש מתורץ קושית הט&quot;ז סק&quot;י ותמיהת המג&quot;א סקכ&quot;ה ע&quot;ש. ומ&quot;ש דליתן לו מעות בשבת - אסור, נראה שיש בזה טעות הדפוס, דמאי קמ&quot;ל, אלא כן צריך לומר: דליתן מעות וכו', כלומר שאפילו האינו יהודי ישלם משלו – אסור, דזהו ממש מקח וממכר על ידי שלוחו האינו יהודי ודו&quot;ק)&lt;/p&gt;
&lt;h3&gt;סימן שכה סעיף כו&lt;/h3&gt;
&lt;p&gt;ליקט עכו&quot;ם עשבים לצורך בהמתו שתלשן מן המחובר - מאכיל אחריו ישראל את בהמתו. וכבר נתבאר בסימן הקודם סעיף י&quot;ב דכשמעמיד בהמתו על המוקצה - אסור לעמוד עליה, דשמא יטלטל המוקצה ויתן לפיה, אלא יעמוד קצת מרחוק רק לגדור לה הדרך שלא תסור מכאן, והרי העשבים הם מוקצים כיון שהאינו יהודי תלשן היום.&lt;/p&gt;
&lt;p&gt;וגם כבר נתבאר דזהו באינו מכירו, אבל במכירו – אסור, ולפי מה שבארנו אין זה אלא בפניו (וכן כתב המג&quot;א סקכ&quot;ח). וכן בכל דבר דאיכא למיחש שמא ירבה בשבילו אסור במכירו, אבל דבר שאין לחוש שמא ירבה בשבילו, כמו נר שהדליק האינו יהודי לעצמו או עשה כבש לירד בו וכיוצא בהם, דבאלו כשעשה לעצמו - אף במכירו ואף בפניו מותר.&lt;/p&gt;
&lt;h3&gt;סימן שכה סעיף כז&lt;/h3&gt;
&lt;p&gt;אף על פי שאינו מכירו, אם אומר בפירוש שלצורך ישראל עושה, או אפילו אינו אומר בפירוש אלא שמעשיו מוכיחים שלצורך ישראל עשה, כגון שהדליק הנר והלך לו, שלא השתמש לאורה כלל והישראל היה שם, או אפילו לא היה רק שנראה להדיא שבשבילו הדליק - אסור לכל ישראל להשתמש לאורו.&lt;/p&gt;
&lt;p&gt;וכן בזה שהתרנו במכירו שלא בפניו, אם האינו יהודי יודע שהישראל צריך לזה (מג&quot;א סקכ&quot;ח) - אסור כשנראה לעין שהרבה בשבילו. ודע דבמכירו שאסרנו אין צריך בכדי שיעשו למוצאי שבת (שם).&lt;/p&gt;
&lt;h3&gt;סימן שכה סעיף כח&lt;/h3&gt;
&lt;p&gt;אם האינו יהודי עשה בשבילו ובשביל הישראל בדבר שצריך לשנים יותר מלאחד, כמו מילוי מים וליקוט עשבים - פשיטא שאסור. אמנם בנר ובכבש יש מי שאומר שגם כן אסור (מג&quot;א סימן רע&quot;ו סק&quot;ו), ואנחנו בארנו שם דמותר, ושכן כתב הרשב&quot;א. ובירושלמי סוף פרק ט&quot;ז יש שקלא וטריא בזה, ובהמסקנא יש נוסחאות שונות ע&quot;ש.&lt;/p&gt;
&lt;p&gt;(עיין מג&quot;א סקכ&quot;ח שהאריך בטעם התוספתא דהחשש הוא לשבת הבאה, אם כן גם בנר יש לחוש, ונדחק לחלק ע&quot;ש. וכבר בארנו בסעיף כ' דהש&quot;ס לא סבירא ליה הך דתוספתא, וגם התוספתא מיירי דוקא בפני הישראל, ולפי זה באמת לפי התוספתא יהיה גם בנר הדין כן. אמנם לפי הש&quot;ס לא חיישינן כלל משום שבת הבאה, שלא הוזכרה בכל הסוגיא ודו&quot;ק)&lt;/p&gt;
&lt;h3&gt;סימן שכה סעיף כט&lt;/h3&gt;
&lt;p&gt;מכל מה שנתבאר יש לצווח על איזה מהעשירים שמחזיקים בביתם משרת או משרתת אינם יהודים שמעמידים בשבת הסאמעווא&quot;ר, בטענתם ההבליות שהאינו יהודי שותה גם כן, ועיקר כוונתו לעצמו ולא בשביל הישראל.&lt;/p&gt;
&lt;p&gt;וזהו חוצפא כלפי שמיא שבאים להונות את ד' כביכול, ומי לא יודע שאפילו אם כונת המשרת או המשרתת לעצמן, מכל מקום עיקר כונתם לשם הבני ביתו של הישראל כמו שהוא בכל ימי השבוע. ויש שמלמדים אותם לומר השקר שכונתם בשביל עצמן, ועוד דאפילו לו יהיה כן הא חיישינן שמא ירבה בשבילו, ופשיטא שצריך עשב שקורין טֵיי יותר, ואיסור גמור הוא ומחללים שבת וגדול עונם מנשא.&lt;/p&gt;
&lt;p&gt;ויש מרבים הבל לומר דעכשיו הכל חולין אצל חמין, ומותר לומר לאינו יהודי להעמיד המוכני. ויסכר פי דוברי שקר, הלא יש לעשות מערב שבת ולהעמידו בתנור או בקאכלי&quot;ן, כמו שכל ישראל עושים. וכי בשביל שאין בזה טעם יפה כבחמין שעל ידי המוכני נתיר לחלל שבת קדש, לא תהא כזאת בישראל ועונם גדול מנשא, והמונע מזה תבא עליו ברכה.&lt;/p&gt;
&lt;h3&gt;סימן שכה סעיף ל&lt;/h3&gt;
&lt;p&gt;אם האינו יהודי עושה מעצמו, שמילא מים מרשות היחיד לרשות הרבים והשקה בהמת הישראל, או תלש עשבים והאכילה - אין הישראל מחויב למונעו מזה. ומיהו אם רגיל בכך ומערים ואומר שממלא ותולש בשביל עצמו ואחר כך משקה ומאכיל לבהמת ישראל – אסור, דדוקא באקראי אין לו למחות בדבר שאין גוף הישראל נהנה מזה, כמו בנר דאסור להשתמש לאורו, אבל בבהמתו מה איכפת לו, מכל מקום כשרגיל בכך - הוה כשלוחו ואסור.&lt;/p&gt;
&lt;p&gt;(עיין מג&quot;א סק&quot;ל שתפס דהמרדכי חולק עם הרא&quot;ש, ולעניות דעתי שניהם לדבר אחד נתכוונו, דכשההערמה היא אפילו מהאינו יהודי, ממילא דחשדינן שזהו בהערמת הישראל ודו&quot;ק)&lt;/p&gt;
&lt;h3&gt;סימן שכה סעיף לא&lt;/h3&gt;
&lt;p&gt;עשה אינו יהודי בשבת ארון או קבר בשביל עצמו, כלומר בשביל קרובו, ואחר כך נתהוה שאין צריך להקבר - מותר לישראל לקבר בו אם ראוי המקום לקבר ישראל, וכן בהארון, ואם עשהו בשביל ישראל - לא יקבר בו עולמית.&lt;/p&gt;
&lt;p&gt;ואף על גב דבשארי מלאכות כשעשה בשביל הישראל מותר להשתמש בו במוצאי שבת, בקבר וארון דהוי מילתא דפרהסיא - אסור לעולם, וכן כל מילי דבפרהסיא האיסור עולמית.&lt;/p&gt;
&lt;p&gt;ודוקא כשהקבר בפרהסיא והארון על גביו, שהכל יודעים שנעשה לפלוני ישראל, וגנאי הדבר שיקבר בקבר מפורסם שנתחלל שבת בשבילו. אבל אם הוא בצנעא - מותר לערב בכדי שיעשו. ואפילו כשהוא בפרהסיא, אין האיסור אלא לאותו ישראל שנעשה בשבילו, ואסור לו ולבני ביתו. אבל לישראל אחר – מותר, והוא שימתין בכדי שיעשו. ואף על גב דלא היה להאחר להמתין בכדי שיעשו, שהטעם שלא יאמר לו לעשות, וזה לא שייך באחר, מכל מקום לא חילקו בדבר שנעשית בו מלאכה גמורה בעד ישראל, ועיין לעיל סימן רמ&quot;ד.&lt;/p&gt;
&lt;h3&gt;סימן שכה סעיף לב&lt;/h3&gt;
&lt;p&gt;עכו&quot;ם שהביא חלילין בשבת לספוד בהן את המת: אם הביאם בשביל ישראל - לא יספ[ו]ד בהן לא הוא ולא אחרים עד שימתין לערב בכדי שיעשה, והיינו בכדי שיבואו ממקום קרוב שמחוץ לתחום, וזהו כשנעשה בהם איסור תורה שהובאו דרך רשות הרבים.&lt;/p&gt;
&lt;p&gt;אבל אם האיסור הוא רק משום חוץ לתחום: לאחרים - מותר מיד כמו שנתבאר, וגם לעצמו יש אומרים שאין צריך להמתין בכדי שיעשה, כמ&quot;ש בסעיף ט&quot;ו. ואם הביאן דרך מקום מפורסם - אסורין לו לעולם כמו בקבר. ואם ידע בבירור שממקום פלוני רחוק הביאום - צריך להמתין עד כדי שיביאו מאותו מקום. ואפילו הוא דבר המצוי במקום קרוב, מכל מקום כיון שא(י)לו באו מרחוק, צריך להמתין עד כדי שיביאו מאותו מקום (ב&quot;י).&lt;/p&gt;
&lt;p&gt;ויש אומרים דכשלא הובאו דרך רשות הרבים מותר גם הוא בהם לערב מיד, ואין צריך להמתין בכדי שיעשה לכל הדיעות. ולא דמי לדבר מאכל הבא מחוץ לתחום שיש אומרים דצריך בכדי שיעשו, לפי שבזה אין ההנאה מרובה, לפיכך לא הצריכו להמתין בכדי שיעשו (מג&quot;א סקל&quot;ד ועיין ט&quot;ז סקט&quot;ו).&lt;/p&gt;
&lt;p&gt;ודע דבכל המלאכות שצריך להמתין בכדי שיעשו, הוא אפילו צוה הישראל להאינו יהודי לעשות בשבילו, דביותר מזה אי אפשר לאסור (מג&quot;א סקל&quot;ב). ובחלילין כשיש ספק אם הובאו מתוך התחום, חוששין שמא מחוץ לתחום הובאו כמו בסעיף י&quot;ז, וכל מה שנתבאר שם שייך גם בכאן.&lt;/p&gt;</extract></page></pages></query></api>