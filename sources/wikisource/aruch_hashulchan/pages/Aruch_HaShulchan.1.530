<?xml version="1.0"?><api><query><normalized><n from="ערוך_השולחן_אורח_חיים_תקל" to="ערוך השולחן אורח חיים תקל" /></normalized><pages><page pageid="9687" ns="0" title="ערוך השולחן אורח חיים תקל"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקל&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;כללות דיני חול המועד&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן תקל סעיף א&lt;/h3&gt;
&lt;p&gt;בחגיגה (יח א) הביאו בגמרא כמה דרשות דחול המועד אסור במלאכה. וכן בתורת כהנים פרשת &quot;אמור&quot; איתא וזה לשונו: &quot;וכל מלאכה לא תעשו&quot; – הרי זה בא ללמד על ימי מועד שהם אסורים במלאכה. יכול יהו אסורים ב&quot;מלאכת עבודה&quot;? תלמוד לומר &quot;הוא&quot; – הוא אסור במלאכת עבודה, ואין ימי מועד אסורים במלאכת עבודה. וטעות הדפוס הוא וכן צריך לומר: &quot;עצרת היא כל מלאכת עבֹדה לא תעשו&quot;, דקרא ד&quot;כל מלאכה לא תעשו&quot; לא נכתב ברגלים. וזהו עצמו הדרשא שבחגיגה, עיין שם. ודריש מ&quot;היא&quot; – היא אסורה במלאכת עבודה, כלומר יום טוב עצמו, ולא חול המועד. דאם לא כן ליכתב &quot;כל מלאכת עבודה&quot; אכל השבעת ימים.&lt;/p&gt;
&lt;p&gt;ומהו עניין ד&quot;מלאכת עבודה&quot;? זהו דבר האבד, כלומר דהתורה התירה מלאכת אוכל נפש ביום טוב, אבל מלאכת עבודה כלל – כלל לא, אפילו דבר האבד. ואפילו מה שצורך יום טוב, כגון בגד ללבוש ביום טוב דאסור, או בית לישב דאסור לבנות. וזהו דכתיב &quot;כל מלאכת עבודה לא תעשו&quot;.&lt;/p&gt;
&lt;p&gt;אבל בחול המועד יש שאתה מותר לעשות, ויש שאתה אסור לעשות. וזהו שאמרו בחגיגה שם, שמסרן הכתוב לחכמים. כלומר: כיון שבהכרח שבחול המועד יש מלאכות אסורות ויש מלאכות מותרות, בעל כרחך שמסרן לחכמים להבין דעת התורה, איזה אסרה ואיזה התירה.&lt;/p&gt;
&lt;h3&gt;סימן תקל סעיף ב&lt;/h3&gt;
&lt;p&gt;ודעת רבותינו בעלי התוספות שם בחגיגה, והרא&quot;ש והנימוקי יוסף ריש מועד קטן, דכל זה אסמכתא בעלמא נינהו, ועיקר איסורו מדרבנן. ויש לזה ראיה מירושלמי שאומר שם שאסרו במלאכה כדי שיעסקו בתורה. וזהו דעת הרמב&quot;ם, שכתב בריש פרק שביעי מיום טוב, וזה לשונו:&lt;/p&gt;
&lt;dl&gt;&lt;dd&gt;חולו של מועד, אף על פי שלא נאמר בו &quot;שבתון&quot;, הואיל ונקרא &quot;מקרא קודש&quot; והרי הוא זמן חגיגה במקדש – אסור בעשיית מלאכה, כדי שלא יהיה כשאר ימי החול שאין בהם קדושה כלל. והעושה בו מלאכה האסורה – מכין אותו מכת מרדות, מפני שאיסורו מדברי סופרים. ולא כל מלאכת עבודה אסור בו כיום טוב, שסוף העניין בדברים שנאסרו בו – כדי שלא יהיה כיום חול לכל דבר. לפיכך יש מלאכות אסורות בו, ויש מלאכות מותרות בו.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן תקל סעיף ג&lt;/h3&gt;
&lt;p&gt;אבל דעת הרמב&quot;ן והרשב&quot;א, וכן מבואר מדברי הרשב&quot;ם (תוספות שם), וכן הוא דעת הרי&quot;ף ריש מועד קטן כפי מה שכתב הטור בסימן תקלו, שיש מלאכות דאורייתא. והיינו כל שאינו דבר האבד, ואינו לצורך המועד.&lt;/p&gt;
&lt;p&gt;ויש שהקשו: וכי יש חילוקים בתורה? ובשלמא למאן דדרש שמסרן הכתוב לחכמים – ניחא. אבל לשארי תנאים דדרשי סתמא לאיסור מקראי – מנא לן לחלק בכך (רא&quot;ש שם)?&lt;/p&gt;
&lt;p&gt;אבל באמת אתי שפיר, דבעל כרחך כן הוא: דאם נאמר דהאיסור כמו ביום טוב, למה כתיב רק על יום הראשון והשביעי? והאיסור מוכרח מדרשות, וממילא דהכי פירושו: דבראשון ושביעי &quot;כל מלאכת עבודה לא תעשו&quot;. אבל בחולו של מועד לאו &quot;כל מלאכת עבודה&quot;, אלא יש אסורים ויש מותרים. ומסתברא דדבר האבד וצורך יום טוב מותר, והשאר אסור.&lt;/p&gt;
&lt;p&gt;וזה שאמרו בירושלמי &quot;כדי שיעסקו בתורה&quot; – מפני שמכל מקום יש איזה מלאכות שמן התורה מותר מפני שהן דבר האבד, וחכמים אסרו מפני הטורח המרובה כמו שיתבאר, ועל אלו אמרו כן (הה&quot;מ שם). ועיין ריש סימן תקלט.&lt;/p&gt;
&lt;h3&gt;סימן תקל סעיף ד&lt;/h3&gt;
&lt;p&gt;חול המועד הוי חיוב לכבדו קצת במאכל ומשתה, ובגד שאינו של חול. ולדעת הרע&quot;ב בפרק שלישי דאבות הא דתנן &quot;המחלל את המועדות&quot; – אחול המועד קאי, עיין שם. ואם כי אינן כשבת ויום טוב, מכל מקום עדיף מחול בעינן.&lt;/p&gt;
&lt;p&gt;וכן המנהג שהמפה תהיה מונח על השלחן כל ימי חול המועד כביום טוב. ובריש פרק רביעי דסוכה (מב ב) אמרו: ההלל והשמחה שמונה ימים, ואסור להתענות בהם. ואין חיוב לאכול פת דווקא. ומכל מקום יש לאכול פת, דהוי יותר דרך כבוד (עיין מגן אברהם). ויש לחכם לחזק האיסור מלאכה אם יש לו כח. והחכם שאסר דבר האבד בשביל שהיו פרוצים בכל המלאכות – אין חכם אחר יכול להתיר להם (שם).&lt;/p&gt;</extract></page></pages></query></api>