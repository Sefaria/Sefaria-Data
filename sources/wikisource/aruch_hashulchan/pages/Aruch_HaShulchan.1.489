<?xml version="1.0"?><api><query><normalized><n from="ערוך_השולחן_אורח_חיים_תפט" to="ערוך השולחן אורח חיים תפט" /></normalized><pages><page pageid="84897" ns="0" title="ערוך השולחן אורח חיים תפט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תפט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ספירת העומר, שמתחיל בליל שני&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן תפט סעיף א&lt;/h3&gt;
&lt;p&gt;בליל שני של פסח מתפללין ערבית כדאתמול. ואחר התפילה מתחילין לספור ספירת העומר, כדכתיב: &quot;וספרתם לכם ממחרת השבת&quot;. ותנו רבנן במנחות (סה ב): &quot;וספרתם לכם&quot; – שתהא ספירה לכל אחד ואחד. מדלא כתיב כמו ביובל &quot;וספרת לך&quot; דאבית דין קאי, אלא &quot;וספרתם לכם&quot; – שמע מינה דעל כל אחד ואחד ישראל קאי (תוספות שם).&lt;/p&gt;
&lt;p&gt;ובא להם בקבלה דספירה זו הוי ספירה ממש, לומר: &quot;היום יום אחד&quot;, &quot;היום יום שני&quot;. ואינו דומה לכל הספירות שבתורה (ר&quot;ן שלהי פסחים), כמו ספירת זב וזבה וכיוצא בהם, דאין הכוונה לספירה ממש אלא לידע החשבון. וכאן הוי ספירה ממש.&lt;/p&gt;
&lt;h3&gt;סימן תפט סעיף ב&lt;/h3&gt;
&lt;p&gt;רוב הפוסקים הסכימו דספירה דבזמן הזה אינו אלא דרבנן, שהרי עכשיו ליכא עומר. והספירה שבתורה הוא למנות מן קרבן עומר עד קרבן של שתי הלחם, ועכשיו לא שייך זה (ר&quot;ן שם).&lt;/p&gt;
&lt;p&gt;וכן משמע במנחות (סו א), שאומר אמימר: מני יומי ולא מני שבוע, אמר זכר למקדש הוא. ופירש רש&quot;י: האי מניינא דהשתא לאו חובה הוא, דהא ליכא עומר. אלא זכר למקדש... עד כאן לשונו.&lt;/p&gt;
&lt;p&gt;ובהגדה אמרו: בשעה שאמר להם משה &quot;תעבדון את אלקים על ההר הזה&quot;, אמרו לו ישראל: &quot;משה רבינו! אימתי עבודה זו? אמר להם: &quot;לסוף חמישים יום.&quot; והיו מונין כל אחד ואחד לעצמו, מכאן קבעו חכמים לספירת העומר. כלומר: בזמן הזה שאין אנו מביאין קרבן ולא עומר, אלא מחשבין חמישים יום לשמחת התורה כמו שמנו ישראל באותו זמן. וזהו דרך דרש, דעיקרא דמילתא הוא שזהו זכר למקדש. אבל מכל מקום כל זה מוכיח שאין הספירה עכשיו אלא מדרבנן (ר&quot;ן שם).&lt;/p&gt;
&lt;h3&gt;סימן תפט סעיף ג&lt;/h3&gt;
&lt;p&gt;אבל לא כן דעת הרמב&quot;ם בפרק שביעי מתמידין דין כ&quot;ב, וזה לשונו:&lt;/p&gt;
&lt;dl&gt;&lt;dd&gt;מצות עשה לספור שבע שבתות תמימות מיום הבאת העומר... ומצוה זו על כל איש מישראל, בכל מקום ובכל זמן. ונשים ועבדים פטורין ממנה.&lt;/dd&gt;
&lt;/dl&gt;&lt;p&gt;עד כאן לשונו, הרי שכתב שהיא מצות עשה בכל מקום ובכל זמן. והוא מפרש בגמרא שם דפליגי אמוראי בזה: דאמימר דמני יומי ולא שבוע סבירא ליה דזהו מדרבנן זכר למקדש, ואביי ורבנן דבי רב אשי, דאמרי מצוה למימני יומי ומצוה למימני שבוע כמו שאנו עושים – סברי דהוה דאורייתא (כסף משנה). ופסק כרבים. ואף על גב דעתה אין קרבן – יש לומר דעיקר הספירה הוא למתן תורה, כמו שמנו ישראל מקודם לפי המדרש שהבאנו. אך הקדוש ברוך הוא צוה להביא קרבנות בתחילת המניין מעומר שעורים, ובסופו מחטים, להורות דבלתי התורה אנחנו כבהמות נדמה שמאכלן שעורים. כמו שאמרו בסוטה (טו ב) שקרבן סוטה הוא מן השעורים: היא עשתה מעשי בהמה – לפיכך קרבנה מאכל בהמה, עיין שם.&lt;/p&gt;
&lt;p&gt;וכשקבלו התורה הוי דמות אדם להנה, ולכן קרבנם מן החטים מאכל אדם, ולכן צותה התורה למנות להקרבן. אבל עיקר הכוונה הוא למתן תורה, ולכן המצוה גם בזמן הזה (כן נראה לעניות דעתי).&lt;/p&gt;
&lt;h3&gt;סימן תפט סעיף ד&lt;/h3&gt;
&lt;p&gt;אם שכח לספור בתחילת הלילה – הולך וסופר כל הלילה. ומצוה על כל אחד לספור לעצמו, ולא לשמוע מהשליח ציבור; כשם שמצות נטילת לולב חל על כל אחד – כמו כן מצוה זו. ורק הברכה יכול לשמוע מהשליח ציבור ולענות &quot;אמן&quot;, אבל הספירה חובה בעצמו. ויכול לספור בכל לשון, ורק שיבין מה שאומר.&lt;/p&gt;
&lt;p&gt;ויש אומרים דיוצא גם בשמיעה משליח ציבור, דשומע כעונה; כן כתבו בשם הרשב&quot;א (בית יוסף ומגן אברהם סעיף קטן ב). אבל באמת כוונת הרשב&quot;א הוא לעניין הברכה ולא לעניין הספירה (ח&quot;י סעיף קטן ד). וכן כתב הרשב&quot;א עצמו בתשובה (סימן קכ&quot;ו), ששאלו ממנו למה מברך השליח ציבור בקול רם, הלא החיוב על כל אחד לברך בעצמו? והשיב שהחיוב על כל אחד למנות לעצמו, אבל הברכה יכול לשמוע מהשליח ציבור, עיין שם. וכן עיקר לדינא.&lt;/p&gt;
&lt;p&gt;וצריך לספור מעומד, ואסמכו אל תקרי &quot;בקמה&quot; אלא &quot;בקומה&quot;. ועיקר הטעם מבואר בזוהר תצוה (דף קפ&quot;ג.) משום דהספירה עניין גדול כתפילת שמונה עשרה, ולכן צריך מעומד. ואם ספר מיושב – יצא.&lt;/p&gt;
&lt;p&gt;והנשים פטורות משום דהוי מצות עשה שהזמן גרמא. ומכל מקום נהגו לברך ולמנות, ככל מצות עשה שהזמן גרמא שהנשים נוהגות, כשופר וסוכה ולולב.&lt;/p&gt;
&lt;h3&gt;סימן תפט סעיף ה&lt;/h3&gt;
&lt;p&gt;מברך &quot;אשר קדשנו במצותיו וצונו על ספירת העומר&quot;. ואינו מברך &quot;שהחיינו&quot;, לפי שאין מברכין &quot;שהחיינו&quot; אלא על מצוה שיש בה שמחה. והכא אדרבא מזכירין הצער, שבטלה ממנו קרבנות (רשב&quot;א שם).&lt;/p&gt;
&lt;p&gt;ומצוה למימני יומי, ומצוה למימני שבוע, שאומר: &quot;היום יום אחד לעומר&quot; או &quot;בעומר&quot;; &quot;היום שני ימים&quot; עד שבעה. ובשבעה אומר: &quot;היום שבעה ימים, שהם שבוע אחד&quot;. ובשמונה אומר: &quot;היום שמונה ימים, שהם שבוע אחד ויום אחד&quot;. וכן משם ולהלן. ודלא כמי שאומר שאין למנות השבוע רק בסוף השבוע (עיין בית יוסף), דאינו כן.&lt;/p&gt;
&lt;p&gt;וכשמגיע ליותר מעשרים, אומר &quot;אחד ועשרים&quot;, &quot;שנים ועשרים&quot;, דלעולם המספר המועט קודם. ואם שינה – לא עיכב. וכן אם ספר הימים ולא השבועות – יצא. וכן אם מנה השבועות לבד – יצא (מגן אברהם סעיף קטן ד). וכן הוא בטור, עיין שם.&lt;/p&gt;
&lt;p&gt;ויש חולקין וסוברין דשבועות בלא ימים – לא יצא, ובפרט בסוף שבוע שאין כאן ימים כלל (עיין אליה רבה וח&quot;י). וספק ברכות להקל, מיהו זהו וודאי שיחזור וימנה בלא ברכה. וכן בכל ספק יעשה כן.&lt;/p&gt;
&lt;h3&gt;סימן תפט סעיף ו&lt;/h3&gt;
&lt;p&gt;ועל דרך זה מונה והולך עד ארבעים ותשעה יום.&lt;/p&gt;
&lt;p&gt;ועד עשרה אומרים &quot;ימים&quot;, ואחר כך אומרים &quot;יום&quot;. ואם שינה – לא עיכב.&lt;/p&gt;
&lt;p&gt;ואחר הספירה אומרים &quot;יהי רצון שיבנה בית המקדש&quot;, או &quot;הרחמן הוא יחזיר עבודת בית המקדש למקומה&quot;.&lt;/p&gt;
&lt;p&gt;ויש אומרים גם מזמור &quot;אלהים יחננו&quot;, מפני שיש בו ארבעים ותשע תיבות. ויש מוסיפין עוד תחינה ארוכה, ומרבים בעניינים המסותריים. ורבים וגדולים התרעמו על זה, מפני שהם דברים העומדים ברומו של עולם, ואין הפרסום ראוי לזה. אבל עכשיו כבר רגילים לאמרו בהמון ובהתפעליות הנפש.&lt;/p&gt;
&lt;h3&gt;סימן תפט סעיף ז&lt;/h3&gt;
&lt;p&gt;אם טעו ביום המעונן וספרו ביום, ובירכו &quot;על ספירת העומר&quot; – חוזרים לספור כשתחשך בברכה, דספירת היום על יום דלמחר – אינו כלום. ולכן המדקדקים אינן סופרין עד צאת הכוכבים, וכן ראוי לעשות.&lt;/p&gt;
&lt;p&gt;ואם ספרו אחר השקיעה בבין השמשות – יצא. והרא&quot;ש סוף פסחים כתב, וזה לשונו:&lt;/p&gt;
&lt;dl&gt;&lt;dd&gt;ופירש רבינו יצחק דספק חשיכה – יכול לברך, ואינו צריך להמתין עד שיהא וודאי לילה, כיון דהוי ספיקא דרבנן. ועוד: דעדיף טפי סמוך לחשיכה משום תמימות.&lt;/dd&gt;
&lt;/dl&gt;&lt;p&gt;עד כאן לשונו. וכהאי גוונא כתבו התוספות במנחות שם ודחו, דאין נראה זה. וכן כתבו כל הפוסקים, דלכתחילה יספור משחשיכה. ואין אנו סומכין לספור בין השמשות רק בקבלת שבת, משום דמצוה וחובה לקבל שבת בעוד יום.&lt;/p&gt;
&lt;h3&gt;סימן תפט סעיף ח&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;המתפלל עם הציבור מבעוד יום – מונה עמהם בלא ברכה. ואם יזכור בלילה – יברך ויספור.&lt;/dd&gt;
&lt;/dl&gt;&lt;p&gt;עד כאן לשונו. ולאו דווקא מבעוד יום, דאם כן היאך מברכין הציבור ברכות לבטלות? ולמה ימנה עמהם לחזק ידי עוברי עבירה? ועוד: למה קאמר &quot;ואם יזכור&quot; – הלא מחוייב לזכור, שהרי לא יצא כלל.&lt;/p&gt;
&lt;p&gt;אלא הכוונה שאין עדיין לילה ממש, אלא בין השמשות דמותר לספור אז, כמו שכתבתי. אך הוא אינו רגיל לספור אלא בלילה. ולכן יספור עמהם בלא ברכה, ויכוין שאם לא יזכור – יצא בספירה זו. ואם יזכור – לא יצא. ותנאי מועיל בכי האי גוונא. וזהו שסיים רבינו הרמ&quot;א, וזה לשונו:&lt;/p&gt;
&lt;dl&gt;&lt;dd&gt;ואפילו ענה &quot;אמן&quot; על ברכת הציבור, אם היה דעתו שלא לצאת – יחזור ויברך ויספור בלילה.&lt;/dd&gt;
&lt;/dl&gt;&lt;p&gt;עד כאן לשונו, וזהו כדברינו. (וכן משמע בט&quot;ז סעיף קטן ו. והמגן אברהם סעיף קטן ז טרח בדבריו, עיין שם. ודייק ותמצא קל.)&lt;/p&gt;
&lt;p&gt;וזה שכתב &quot;אם היה דעתו שלא לצאת&quot; משום דמסתמא כיון שמונה עם הצבור – דעתו לצאת. ואפילו למאן דסבירא ליה מצוות צריכות כוונה – זהו ככוונה, כיון שמונה עם הצבור.&lt;/p&gt;
&lt;p&gt;(עיין מגן אברהם סעיף קטן ח. ולעניות דעתי נראה כמו שכתבתי. ודייק ותמצא קל.)&lt;/p&gt;
&lt;h3&gt;סימן תפט סעיף ט&lt;/h3&gt;
&lt;p&gt;בענין הנוסחא &quot;בעומר&quot; או &quot;לעומר&quot; – אין הכרע. ויותר נראה &quot;לעומר&quot;, וכן אנו אומרים.&lt;/p&gt;
&lt;p&gt;ואם מנה בראשי תיבות, כגון ז' לעומר, או ח', או י&quot;א, וכיוצא בזה – יש דעות אם יצא אם לאו. ונראה דיצא, דלא גרע מלשון לעז. ולכל היותר יספור פעם אחרת בלא ברכה.&lt;/p&gt;
&lt;p&gt;ומי שכתב במכתב &quot;היום כך וכך לעומר&quot;, אם לא כיון לצאת – נראה דאפילו למאן דסבירא ליה מצות אינן צריכות כוונה דלא יצא; כיון שלא עשה המצוה כתיקונה – הוי כנתכוין שלא לצאת. ואפילו כיון לצאת – נראה דלא יצא. דאפילו אי כתיבה כדיבור דמי – זהו כשהכתיבה הוא לגלות על מחשבת לבו, ולא במקום שהדיבור הוא המצוה, מידי דהוה אכותב קריאת שמע ותפילה, דוודאי לא יצא; או כותב ברכת המזון.&lt;/p&gt;
&lt;p&gt;(עיין שערי תשובה סעיף קטן ז שכתב סברא זו. ועיין בתשובת הגאון רבי עקיבא איגר).&lt;/p&gt;
&lt;h3&gt;סימן תפט סעיף י&lt;/h3&gt;
&lt;p&gt;דרך העולם לספור אחר תפילת ערבית. אבל אין הספירה תלויה בזה, דיכול לספור גם קודם קריאת שמע ותפילה אם הוא לילה (מגן אברהם סעיף קטן ז). ואפילו במוצאי שבת, ולא הבדיל עדיין – יכול לספור. דאף שאסור במלאכה – זהו מפני שגזירת התורה שצריך להבדיל. מיהו על כל פנים הוי לילה (שם).&lt;/p&gt;
&lt;p&gt;ואם התפלל ערבית ולא ספר עדיין, נראה דאסור לאכול ולשתות עד שיספור. וזהו שכתב רבינו הרמ&quot;א בסעיף ד, וזה לשונו:&lt;/p&gt;
&lt;dl&gt;&lt;dd&gt;וכשהגיע הזמן – אסורים לאכול עד שיספור.&lt;/dd&gt;
&lt;/dl&gt;&lt;p&gt;עד כאן לשונו. וקשה: הא בלאו הכי אסור מפני קריאת שמע ותפילה של ערבית? ואפילו חצי שעה מקודם אסור, כמו שכתבתי בסימן רל&quot;ה. אלא דמיירי שכבר התפלל. אבל בחצי שעה מקודם – אין להחמיר אם כבר התפלל, כפי מנהג העולם שמתפללים קודם הלילה.&lt;/p&gt;
&lt;p&gt;(עיין מגן אברהם סעיף קטן י&quot;א שמפקפק בזה.)&lt;/p&gt;
&lt;h3&gt;סימן תפט סעיף יא&lt;/h3&gt;
&lt;p&gt;עוד כתב דאפילו התחיל לאכול – פוסק וסופר. מיהו אם התחיל לאכול קודם שהגיע הזמן – אינו צריך להפסיק, אלא גומר אכילתו וסופר אחר כך. עד כאן לשונו.&lt;/p&gt;
&lt;p&gt;וזה שהחמיר לפסוק, היינו מפני שלהרמב&quot;ם הוי ספירה דאורייתא גם בזמן הזה, כמו שכתבתי. אך אפילו אי דרבנן, כיון דמילתא זוטרתי היא – כדאי להפסיק (ח&quot;י סעיף קטן י&quot;ז). מיהו בהתחיל קודם שהגיע הזמן – אינו צריך לחוש כלל.&lt;/p&gt;
&lt;p&gt;ודע שיש סופרים ספירה ראשונה אחר הסדר. והדבר תמוה: איך מותרים לאכול מקודם? וצריך עיון.&lt;/p&gt;
&lt;p&gt;(ואפשר לומר דהמגן אברהם בסעיף קטן א הקשה בשם הכסף משנה, דאיך מותרים לספור בליל שני? הא הוי זלזול ליום טוב שני, דמראה שהוא חול. ותירץ: כיון שבאמירתו אינו אומר שחול הוא – לית לן בה, עיין שם שמתרץ עוד תירוץ. ונאמר דהנוהגים כן – סבירא להו כתירוץ זה, ולכן מראים דאין הספירה מעכבת, מפני שהיום יום טוב. ודייק ותמצא קל.)&lt;/p&gt;
&lt;h3&gt;סימן תפט סעיף יב&lt;/h3&gt;
&lt;p&gt;ליל שבת וליל יום טוב, מברכים וסופרים אחר קידוש בבית הכנסת. ובמוצאי שבת ויום טוב קודם הבדלה, אחר קדיש &quot;תתקבל&quot;. לפי דאפוקי יומא – מאחרינן ליה, ולכן הספירה קודם הבדלה. ולהיפך לקדושי יומא – מקדמינן ליה, לפיכך הקידוש קודם הספירה.&lt;/p&gt;
&lt;p&gt;וכשחל שבת בערב פסח, דאז אחרון של פסח חל ביום ראשון, ויש שם במוצאי שבת קידוש והבדלה – יש לספור קודם שמברכים על הכוס בבית הכנסת, כדי שלא תהא השבת עליו כמשוי. וקדושת שבת גדולה מקדושת יום טוב, לפיכך מאחרינן ליה לשבת.&lt;/p&gt;
&lt;p&gt;וזהו בבית הכנסת. אבל בביתו – יספור קודם קידוש. ועוד: דאסור לאכול ולשתות קודם ספירה (מגן אברהם סעיף קטן י&quot;ד). ואחר הקידוש הרי צריך לאכול מיד, דאין קידוש אלא במקום סעודה. ולא כן בקידוש של בית הכנסת.&lt;/p&gt;
&lt;h3&gt;סימן תפט סעיף יג&lt;/h3&gt;
&lt;p&gt;מי ששואל אותו חבירו בבין השמשות &quot;כמה ימי הספירה בזה הלילה?&quot;, והוא לא ספר עדיין – יאמר לו: &quot;אתמול היה כך.&quot; דאם יאמר לו &quot;היום כך וכך&quot; – אינו יכול לחזור ולמנות בברכה. ואף על גב דלא אמר &quot;לעומר&quot; – יצא בדיעבד. אלא אם כן יכוין מפורש שלא לצאת, דאף אי מצוות אינן צריכות כוונה, אם כיון שלא לצאת – לא יצא.&lt;/p&gt;
&lt;p&gt;וכן אם אמר &quot;כך וכך&quot; ולא אמר &quot;היום&quot; – גם כן אין בכך כלום (שם סעיף קטן ט). וכן אם הוא עדיין קודם בין השמשות, כיון שאינו זמן ספירה – אין בכך כלום. ואם אירע ששאלו אותו בין השמשות, ואמר &quot;היום כך וכך&quot; – לא יספור אחר כך בברכה אלא בלא ברכה, וירויח שמתחילה לא כיון לצאת, ועכשיו יתכוין לצאת. ולמאן דסבירא ליה מצוות צריכות כוונה – מעכב הכוונה, לפיכך יספור אחר כך בלא ברכה. ויש אומרים שיחזור ויספור בברכה (ט&quot;ז סעיף קטן ז).&lt;/p&gt;
&lt;h3&gt;סימן תפט סעיף יד&lt;/h3&gt;
&lt;p&gt;אם אינו יודע החשבון, ופתח אדעתא דלסיים, כמו שישמע מחבירו ושתק עד ששמע מחבירו וסיים כמוהו – יצא בדיעבד. אבל לכתחילה לא יעשה הברכה עד שיודע כמה ימי הספירה היום (שם סעיף קטן ח).&lt;/p&gt;
&lt;p&gt;ואם טעה, כגון שפתח ואמר: &quot;ברוך אתה ה'...&quot; אדעתא דלימא &quot;היום יום רביעי&quot;, ואחר כך נזכר שהיום יום חמישי, וסיים בחמישי – יצא. או בהיפך שהיום הוא רביעי, ופתח אדעתא דרביעי, רק שטעה וסיים בחמישי – אינו חוזר ומברך. ויש אומרים דבכי האי גוונא חוזר ומברך, שהרי אמר שקר (לבוש וב&quot;ח). ויש אומרים דאינו חוזר ומברך, אלא יספור שנית בלא ברכה, דהברכה עולה לו אלא אם כן הפסיק הרבה (מגן אברהם סעיף קטן י&quot;ב).&lt;/p&gt;
&lt;p&gt;ופשוט הוא דאם תוך כדי דיבור של הטעות חזר ותיקן – יצא (שם). ועיקר עניין זה תלוי בהדינים שנתבארו בסימן ר&quot;ט, עיין שם (ועיין ט&quot;ז סעיף קטן ט שהאריך בזה).&lt;/p&gt;
&lt;h3&gt;סימן תפט סעיף טו&lt;/h3&gt;
&lt;p&gt;שכח ולא בירך בלילה – יספור ביום בלא ברכה, דכתיב: &quot;תמימות תהיינה&quot;, ויום בלא לילה לאו תמימות.&lt;/p&gt;
&lt;p&gt;כתב הבה&quot;ג שאם שכח יום אחד מלמנות לגמרי, בין יום הראשון או אחד משארי ימים – יספור כל הימים שאחריו בלא ברכה, משום דאין זה &quot;תמימות&quot;. ותמהו הקדמונים על דין זה, אך כיון דדבריו דברי קבלה – הלכה ומורין כן. ואם ספר ביום כמו שנתבאר – יספור כל הימים בברכה. וכן אם יש לו ספק אם דילג יום אחד אם לאו – יספור בברכה מכאן ולהלן, דכיון דדין זה חידוש הוא – הבו דלא לוסיף עלה.&lt;/p&gt;
&lt;p&gt;וקטן שנעשה בר מצוה בתוך ימי הספירה, כיון שספר גם קודם מטעם חינוך – פשוט הוא שיברך מכאן ולהבא. אמנם אם לא בירך מקודם – לא יספור אחר כך בברכה. וכן מי שהיה חולה ולא ספר, ונתרפא – לא יספור בברכה. וכן גר שנתגייר תוך ימי הספירה – לא יברך.&lt;/p&gt;
&lt;p&gt;(עיין שערי תשובה סעיף קטן כ איזה דינים וצריך עיון, עיין שם. ודייק ותמצא קל.)&lt;/p&gt;
&lt;h3&gt;סימן תפט סעיף טז&lt;/h3&gt;
&lt;p&gt;כתב רבינו הבית יוסף בסעיף י:&lt;/p&gt;
&lt;dl&gt;&lt;dd&gt;אסור לאכול חדש אף בזמן הזה, בין לחם בין קלי בין כרמל, עד תחילת ליל שמונה עשר בניסן, ובארץ ישראל עד תחילת ליל שבעה עשר בניסן.&lt;/dd&gt;
&lt;/dl&gt;&lt;p&gt;עד כאן לשונו. וביורה דעה סימן רצ&quot;ג הארכנו בדין חדש בסייעתא דשמיא.&lt;/p&gt;</extract></page></pages></query></api>