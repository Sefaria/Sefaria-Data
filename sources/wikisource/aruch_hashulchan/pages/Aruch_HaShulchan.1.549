<?xml version="1.0"?><api><query><normalized><n from="ערוך_השולחן_אורח_חיים_תקמט" to="ערוך השולחן אורח חיים תקמט" /></normalized><pages><page pageid="5776" ns="0" title="ערוך השולחן אורח חיים תקמט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקמט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;תעניות ארבע צומות&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תקמט סעיף א&lt;/h3&gt;
&lt;p&gt;דבר ידוע שמצות עשה מן התורה לזעוק ולהתחנן על כל צרה שלא תבא, ולהתענות בהם; ויתבאר בהלכות תענית.&lt;/p&gt;
&lt;p&gt;ויש ימים שכל ישראל מתענים בהם מפני הצרות שאירעו בהם, כדי לעורר הלבבות ולפתוח דרכי התשובה. ויהיה זה זכרון למעשינו הרעים, ומעשה אבותינו שהיו כמעשינו עתה, עד שגרם להם ולנו אותן הצרות. ובזכרון דברים אלו נשוב להטיב, כדכתיב (ויקרא כו מ): &quot;והתודו את עונם ואת עון אבותם&quot; (רמב&quot;ם פרק חמישי מתעניות).&lt;/p&gt;
&lt;h3&gt;סימן תקמט סעיף ב&lt;/h3&gt;
&lt;p&gt;&lt;b&gt;וארבעה ימים הם&lt;/b&gt;:&lt;/p&gt;
&lt;p&gt;&lt;b&gt;יום שלישי בתשרי&lt;/b&gt;, שבו נהרג גדליה בן אחיקם, ונכבה גחלת ישראל הנשארת. וזה היתה סיבה לתגבורת הצרות.&lt;/p&gt;
&lt;p&gt;&lt;b&gt;ועשרה בטבת&lt;/b&gt;, שבו סמך נבוכדנצר הרשע על ירושלים. כדכתיב במלכים (ב כה א) ובירמיה (נב ד), שבשנה התשיעית למלכות צדקיהו, בחדש העשירי בעשור לחדש – בא נבוכדנצר וכל חילו על ירושלים.&lt;/p&gt;
&lt;p&gt;ויחזקאל שהיה בבבל עם גלות יכניה – גילה לו הקדוש ברוך הוא זה בנבואה באותו היום, כדכתיב ביחזקאל (כד א-ב): &quot;ויהי דבר ד' אלי בשנה התשיעית, בחדש העשירי בעשור לחדש, לאמר: בן אדם! כתב לך את שם היום, את עצם היום הזה, סמך מלך בבל אל ירושלים בעצם היום הזה.&quot;&lt;/p&gt;
&lt;p&gt;כלומר: שצוה לו לכתוב שם היום, היינו החדש וגם היום הזה הפרטי, וכתב &quot;בעשור לחדש העשירי&quot;, ולא ידע הנביא על מה צוה לו לכתוב כן. ואחר שכתב גילה לו: דע לך כי סמך מלך בבל אל ירושלים בעצם היום הזה, ובזה ראו הכל הנבואה האמיתית, שבבבל נתגלה להנביא אותו יום ואותו שעה. ד&quot;עצם היום&quot; מקרי עיצומו של יום, כחצות היום. ועל כי היו אז נביאי שקר שהטעו את ישראל, כמו חנניה בן עזור וחביריו, שהתנבאו שבית המקדש לא יחרב וישראל לא יגלו מעל אדמתן, וחזקו ידי עוברי עבירה; וירמיה שהוכיחן שישובו אל ד', ואם לאו יחרב בית המקדש וישראל יגלו – הושיבוהו בחצר המטרה, ושמוהו בבור של טיט, כמבואר בירמיה; על כן הודיע ד' ליחזקאל הנביא בבבל שירמיה נביא אמת, וניבא בבבל כל מה שאירע בארץ ישראל, ועל כי בעשרה בטבת היתה התחלת הצרות. על כן קבעוהו לתענית לדורות.&lt;/p&gt;
&lt;p&gt;ונמצא בשם הקדמונים דאלמלי היה חל עשרה בטבת בשבת – היה דוחה שבת, מפני דכתיב ביה &quot;בעצם היום הזה&quot; כמו ביום הכפורים (בית יוסף בסימן תק&quot;ן בשם אבודרהם). ואנן לא קיימא לן כן, כמו שיתבאר.&lt;/p&gt;
&lt;h3&gt;סימן תקמט סעיף ג&lt;/h3&gt;
&lt;p&gt;&lt;b&gt;ושבעה עשר בתמוז&lt;/b&gt;, חמשה דברים אירעו בו:&lt;/p&gt;
&lt;ul&gt;&lt;li&gt;נשתברו הלוחות,&lt;/li&gt;
&lt;li&gt;ובטל התמיד בבית ראשון,&lt;/li&gt;
&lt;li&gt;והובקעה העיר ירושלים בחורבן בית שני,&lt;/li&gt;
&lt;li&gt;ושרף אפוסטמוס הרשע את התורה,&lt;/li&gt;
&lt;li&gt;והעמיד צלם בהיכל.&lt;/li&gt;
&lt;/ul&gt;&lt;p&gt;&lt;b&gt;וכן תשעה באב&lt;/b&gt;, אירעו בו גם כן חמשה דברים בו:&lt;/p&gt;
&lt;p&gt;[א] נגזר על ישראל במדבר שלא יכנסו לארץ.&lt;/p&gt;
&lt;p&gt;[ב-ג] וחרב הבית בראשונה ובשנייה. דבסוף מלכים (ב כה ח-ט) כתיב: &quot;ובחדש החמישי בשבעה לחדש, בתשע עשרה למלכות נבוכדנצר... בא נבוזראדן... וישרוף את בית ד'...&quot;. ובסוף ירמיה (נב יב) כתיב על זה המעשה עצמו &quot;בעשור לחדש&quot;. ואמרו בתענית, תניא: אי אפשר לומר &quot;בשבעה&quot;, שהרי כבר נאמר &quot;בעשור&quot;. ואי אפשר לומר &quot;בעשור&quot;, שהרי כבר נאמר &quot;בשבעה&quot;. הא כיצד? בשבעה נכנסו להיכל, וכו', ותשיעי סמוך לחשיכה הציתו בו את האור, והיה דולק והולך כל יום העשירי (תענית כט א).&lt;/p&gt;
&lt;p&gt;[ד] ונלכדה בו ביתר, והיו בה אלפים ורבבות מישראל. והיה שם מלך, ורבים דימו שהוא מלך המשיח. וגרמו העונות ונהרגו כולם, וגם לא ניתנו לקבורה, והיתה צרה גדולה כמו חורבן בית המקדש.&lt;/p&gt;
&lt;p&gt;[ה] וביום הזה המוכן לפורעניות חרש טורנוסרופוס הרשע את ההיכל, לקיים מה שנאמר: &quot;ציון שדה תחרש&quot;.&lt;/p&gt;
&lt;h3&gt;סימן תקמט סעיף ד&lt;/h3&gt;
&lt;p&gt;&lt;b&gt;וארבעה צומות הללו&lt;/b&gt; – הרי הן מפורשין בקבלה על ידי הנביא זכריה (ח יט): &quot;כה אמר ד' צבאות: צום הרביעי, וצום החמישי, וצום השביעי, וצום העשירי, יהיה לבית יהודה לששון ולשמחה.&quot;&lt;/p&gt;
&lt;p&gt;&quot;צום הרביעי&quot; הוא שבעה עשר בתמוז שהוא בחדש הרביעי; ו&quot;צום החמישי&quot; הוא תשעה באב שהוא בחדש החמישי; ו&quot;צום השביעי&quot; הוא צום גדליה שהוא שביעי לחדשים; ו&quot;צום העשירי&quot; הוא עשרה בטבת שהוא עשירי לחדשים. ונהגו כל ישראל להתענות באלו הימים.&lt;/p&gt;
&lt;p&gt;ואף על גב דבבית ראשון הובקעה ירושלים בתשעה בתמוז, כדכתיב במלכים שם, מכל מקום לא תקנו בו התענית רק בשבעה עשר, שבשנייה בו הובקעה העיר. ואצלינו חמיר לן חורבן בית שני, דמאז נתדלדלנו ונתפזרנו לארבע רוחות העולם. ולתקן שיתענו בתשעה ובשבעה עשר – אין גוזרין על הציבור יותר מדאי.&lt;/p&gt;
&lt;p&gt;(והבית יוסף הביא בשם רבנו ירוחם דגדליה נהרג בראש השנה, ונדחה ליום מחר, עיין שם. ומכל מקום אין לו דין תענית הנדחה לעניין בעל ברית, כיון דבכל השנים כן הוא. ולא דמי לתענית הנדחה משבת ליום ראשון, דהכל רואים הדחייה, משאין כן בצום גדליה, שכל השנים שוים. וכמסקנת הט&quot;ז, עיין שם.)&lt;/p&gt;
&lt;h3&gt;סימן תקמט סעיף ה&lt;/h3&gt;
&lt;p&gt;בגמרא שם דריש מקראי דזכריה, דבזמן המקדש היו הצומות האלו לששון ולשמחה, וכן יהיה לעתיד אם ירצה השם.&lt;/p&gt;
&lt;p&gt;ובזמן החורבן, ועם בני ישראל שרוין בצער – חייבין להתענות. והוה עשה דדברי קבלה, וכל ישראל קבלו עליהם.&lt;/p&gt;
&lt;p&gt;ובזמן שאין שרויין בצער: רצו רוב הציבור – מתענין, לא רצו – אין מתענין. והאידנא רצו, וקבלו עליהם להתענות (טור). ובפרט עתה יש צער.&lt;/p&gt;
&lt;p&gt;ומכל מקום לא קבלנו עלינו כתענית ציבור גמור להיות מפסיקין מבעוד יום, ולילך יחף, ורחיצה וסיכה, ותשמיש, אלא בתשעה באב בלבד, לפי שאז תקפו עלינו הצרות, ואינו תלוי ברצון. אבל שארי שלשה הצומות אוכלין בלילה, ואין נוהגין בכל החומרות, אלא להתענות מבוקר עד ערב כדין תענית יחיד.&lt;/p&gt;
&lt;p&gt;והאידנא בעונותינו הרבים מזלזלים בתעניתים אלו, ועתידים ליתן את הדין. דכל מי שהוא בריא – אסור לו לפרוש מן הציבור, ועובר על מצות עשה דדברי קבלה. ואף מי שצריך לאכול מפני חולשתו – לא יאכל סעודתו כבכל הימים, אלא מאכל ומשקה לקיום גופו בלבד. וכן אנו נוהגים.&lt;/p&gt;
&lt;p&gt;&lt;br&gt;&lt;/p&gt;
&lt;hr&gt;&lt;h3&gt;הלכות תשעה באב&lt;/h3&gt;
&lt;p&gt;&lt;b&gt;אורח חיים סימנים &lt;strong class=&quot;selflink&quot;&gt;תקמט&lt;/strong&gt; עד תקסא:&lt;/b&gt;&lt;/p&gt;
&lt;p&gt;&lt;strong class=&quot;selflink&quot;&gt;תקמט&lt;/strong&gt; · תקן · תקנא · תקנב · תקנג · תקנד · תקנה · תקנו · תקנז · תקנח · תקנט · תקס · תקסא&lt;br&gt;&lt;b&gt;כל הלכות תשעה באב&lt;/b&gt;&lt;/p&gt;
&lt;p&gt;&lt;b&gt;כותרות הסימנים:&lt;/b&gt;&lt;/p&gt;
&lt;ul&gt;&lt;li&gt;&lt;strong class=&quot;selflink&quot;&gt;תקמט · תעניות ארבע צומות; ובו ה' סיעיפים&lt;/strong&gt;&lt;/li&gt;
&lt;li&gt;תק&quot;ן · הבדל שיש בין תשעה באב לשארי צומות; ובו ד' סעיפים&lt;/li&gt;
&lt;li&gt;תקנ&quot;א · דיני ימים שמן ראש חדש אב, ושבוע שחל תשעה באב בתוכה; ובו ל&quot;ט סעיפים&lt;/li&gt;
&lt;li&gt;תקנב · דיני ערב תשעה באב; ובו י&quot;ד סעיפים&lt;/li&gt;
&lt;li&gt;תקנג · דינים שאחר סעודה המפסקת וליל תשעה באב; ובו ד' סעיפים&lt;/li&gt;
&lt;li&gt;תקנד · דברים האסורים בתשעה באב; ובו כ&quot;ב סעיפים&lt;/li&gt;
&lt;li&gt;תקנ&quot;ה · דיני תפילין וציצית בתשעה באב; ובו ג' סעיפים&lt;/li&gt;
&lt;li&gt;תקנ&quot;ו · דין הבדלה כשחל תשעה באב ביום ראשון; ובו ב' סעיפים&lt;/li&gt;
&lt;li&gt;תקנ&quot;ז · לומר נחם וענינו בתשעה באב; ובו ג' סעיפים&lt;/li&gt;
&lt;li&gt;תקנ&quot;ח · במוצאי תשעה באב אין אוכלין בשר; ובו ב' סעיפים&lt;/li&gt;
&lt;li&gt;תקנ&quot;ט · מנהגי תשעה באב, ודין מילה בתשעה באב; ובו ט' סעיפים&lt;/li&gt;
&lt;li&gt;תקס · לעשות זכר לחורבן; ובו ח' סעיפים&lt;/li&gt;
&lt;li&gt;תקס&quot;א · דין הרואה ערי יהודה וירושלים והמקדש בחורבנם; ובו ב' סעיפים&lt;/li&gt;
&lt;/ul&gt;</extract></page></pages></query></api>