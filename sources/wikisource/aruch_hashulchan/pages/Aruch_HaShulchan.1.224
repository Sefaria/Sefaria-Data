<?xml version="1.0"?><api><query><normalized><n from="ערוך_השולחן_אורח_חיים_רכד" to="ערוך השולחן אורח חיים רכד" /></normalized><pages><page pageid="221228" ns="0" title="ערוך השולחן אורח חיים רכד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכות פרטיות&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן רכד סעיף א&lt;/h3&gt;
&lt;p&gt;הרואה מרקוליס או שאר עבודת כוכבים אומר: &quot;ברוך אתה ד' אלקינו מלך העולם שנתן ארך אפים לעוברי רצונו&quot;. כלומר שלא תחשוב מדהיא מתקיימת זמן הרבה אינו חושש לה כביכול, אלא שזהו ממדת ארך אפים, שהקדוש ברוך הוא מאריך אפו וגבי דיליה. ואם רואה אותה בתוך ל' יום אינו חוזר ומברך, דכל ברכות הראייה הוא משלשים לשלשים. וכתב רבינו הרמ&quot;א דהאידנא אין מברכין זאת הברכה עכ&quot;ל, ואין להאריך בזה.&lt;/p&gt;
&lt;h3&gt;סימן רכד סעיף ב&lt;/h3&gt;
&lt;p&gt;הרואה מקום שנעקרה ממנו עבודת כוכבים, אם הוא בארץ ישראל אומר: &quot;ברוך אתה ה' אלוקינו מלך העולם שעקר עבודת כוכבים מארצנו&quot;, ואם הוא בחו&quot;ל אומר: &quot;שעקר ממקום הזה&quot;. ואומר בשתיהם: &quot;כשם שעקרת אותם מהמקום הזה כן תעקור אותה מכל המקומות, והשב לב עובדיהם לעבדך&quot;.&lt;/p&gt;
&lt;p&gt;ואם נעקרה ממקום אחד ונתנוה במקום אחר, מברך על מקום שנעקרה: &quot;ברוך... שעקר וכו'”, ועל המקום שנתנוה מברך: &quot;ברוך... שנתן ארך אפים וכו'”.&lt;/p&gt;
&lt;h3&gt;סימן רכד סעיף ג&lt;/h3&gt;
&lt;p&gt;איתא במסכת עבודת כוכבים (י&quot;ח:): &quot;תנו רבנן: ההולך לאיצטדינין... הרי זה מושב לצים, וכן ההולך לטרטיאות ולקרקיסאות, ועל זה נאמר: &quot;אשרי האיש אשר לא הלך וגו'” ע&quot;ש. וכי יקרה בעירך השמר לך פן תראה, כי אז תזכה ותחזה קניגתן של לויתן והשור. וכי תשמע קול מחנגים ומחללים בחלילים וכל כלי שיר, האנח ותאמר: &quot;רבון העולמים, עמך אשר הוצאת ממצרים חטאו בכפלים ולקו בכפלים, ארמנותיו הרסת משושיו השבת שמחותיו ערבת ששונו הפכת, אתה ד' אל לעד תאנף בנו, יהי רצון מלפניך שתבנה ירושלים עיר קדשך במהרה בימינו אמן&quot; (ב&quot;ח בשם האשכול ע&quot;ש).&lt;/p&gt;
&lt;h3&gt;סימן רכד סעיף ד&lt;/h3&gt;
&lt;p&gt;הרואה בבל הרשעה אומר: &quot;ברוך אתה ה' אלהינו מלך העולם שהחריב בבל הרשעה&quot;. ראה ביתו של נבוכדנצר אומר: &quot;ברוך... שהחריב ביתו של נבוכדנצר הרשע&quot;, ואפילו רואה אותה מרחוק, דא(י)לו מקרוב אי אפשר, דנחשים ועקרבים יסובבוה כמו שקללה ישעיה הנביא. ראה גוב אריות או כבשן האש בבבל מברך: &quot;ברוך שעשה ניסים לצדיקים במקום הזה&quot;, וכבר נתבאר זה בסימן רי&quot;ח ע&quot;ש.&lt;/p&gt;
&lt;p&gt;ויש מקום בבבל שכל בהמה שתעבור על מקום הזה אינה יכולה לעבור משם אם לא יתנו עליה מעפר המקום ההוא, והוא סימן קללה לה כדכתיב: &quot;וטאטאתיה במטאטא השמד&quot;, אומר כשמגיע למקום הזה: &quot;ברוך אומר ועושה ברוך גוזר ומקיים&quot;. ולא ידעתי אם זהו בשם ומלכות אם לאו, ונראה שאינה בשם ומלכות, דאי בשם ומלכות לא שייך לומר שני פעמים 'ברוך' (ודע דכל מה שכתבנו בסעיף זה לא הביאם הרמב&quot;ם ז&quot;ל כלל בפרק י', ולא ידעתי למה, ובגמרא ליכא באמת שני פעמים 'ברוך' ע&quot;ש, והלבוש כתב בשם ומלכות ע&quot;ש).&lt;/p&gt;
&lt;h3&gt;סימן רכד סעיף ה&lt;/h3&gt;
&lt;p&gt;הרואה ששים רבוא מישראל ביחד מברך: &quot;ברוך אתה ה' אלהינו מלך העולם חכם הרזים&quot;, שאין דעתם דומה זה לזה ואין פרצופיהן דומים זה לזה. דכשם שהם מחולקים בדיעות, שהיא צורה הפנימית עד ששים רבוא, כך הן מחולקין בצורה החצונית, וזהו כלל כל הדעות והוא הקצה האחרון שאין עוד צורה אחרת מכאן ואילך. ולכן ניתנה התורה לס' רבוא, כדי לכלול כל הדעות והחכמות שאין להוסיף עליהם (מהרש&quot;א ברכות נ&quot;ח.).&lt;/p&gt;
&lt;p&gt;והקדוש ברוך הוא הוא חכם הרזים, כלומר שאף על פי שחכמים הם ואין פיהם ומחשבתם שוה, וכל אחד חכמתו משונה ואין פיהם ומחשבתם שוה וכל אחד חכמתו משונה מחבירו, אף על פי כן הוא חכם הרזים ויודע מה בלב כל אחד (לבוש).&lt;/p&gt;
&lt;p&gt;והרואה אוכלסי עובדי כוכבים אומר: &quot;בושה אמכם מאוד חפרה יולדתכם, הנה אחרית גוים מדבר ציה וערבה&quot; (ירמיה נ, ב).&lt;/p&gt;
&lt;h3&gt;סימן רכד סעיף ו&lt;/h3&gt;
&lt;p&gt;הרואה חכם מחכמי ישראל שגדול בתורה מברך: &quot;ברוך אתה ה' אלהינו מלך העולם שחלק מחכמתו ליריאיו, כי חלק ה' עמו יעקב חבל נחלתו&quot;. והרואה חכם מחכמיהם הגדול בשארי חכמות מברך: &quot;ברוך... שנתן מחכמתו לבשר ודם&quot;. וכמה שיעור גדלו בתורה או בשארי חכמות לא נתבאר, ולכן נמנעים עתה מברכה זו.&lt;/p&gt;
&lt;p&gt;והרואה מלך ממלכי ישראל בזמן המקדש היה אומר: &quot;ברוך... שחלק מכבודו ליריאיו&quot;, והרואה מלך ממלכי האומות מברך: &quot;ברוך... שנתן מכבודו לבשר ודם&quot;. ואפילו הוא סומא שאינו רואה מברך, ואפילו רואה דרך חלון או מרחוק מברך.&lt;/p&gt;
&lt;p&gt;ומצוה להשתדל לראות מלך, ואם ראהו פעם אחת אל יבטל מלימודו לראותו עוד, אם לא שבא ביותר כבוד וחיל מבפעם הראשון, וכתב הרמב&quot;ם סוף פרק ג' מאבל דמותר לכהן לטמא בטומאה דרבנן כדי לראות מלך. וכל ברכות הראייה כבר נתבאר שהוא משלשים יום לשלשים יום, אבל כשרואה מלך אחר אפילו בתוך ל' מברך.&lt;/p&gt;
&lt;h3&gt;סימן רכד סעיף ז&lt;/h3&gt;
&lt;p&gt;תנו רבנן (נ&quot;ח:): &quot;הרואה בתי ישראל בישובן אומר: &quot;ברוך... מציב גבול אלמנה&quot;, בחורבנן אומר: &quot;ברוך... דיין האמת&quot;. בתי עובדי כוכבים בישובן אומר: &quot;בית גאים יסח ד'” (משלי טו, כה), בחורבנן אומר: &quot;אל נקמות ד' אל נקמות הופיע&quot; (תהלים צד, א).&lt;/p&gt;
&lt;p&gt;ופירש רש&quot;י: &quot;בתי ישראל בישובן, כגון בישוב בית שני ובארץ ישראל&quot; (מג&quot;א סק&quot;ח), ולפי זה לא שייך עתה ברכה זו. והרי&quot;ף כתב: &quot;הרואה בתי כנסיות של ישראל בישובן&quot; ע&quot;ש, ויש מי שכתב דקאי על בתי עשירים גדולים שנותנים צדקה הרבה ומתנהגים ביראת ה' (בית יוסף). ועל כל פנים לא נהגנו בברכה זו מפני שינוי הפירושים, וספק ברכות להקל.&lt;/p&gt;
&lt;h3&gt;סימן רכד סעיף ח&lt;/h3&gt;
&lt;p&gt;הרואה קברי ישראל מברך: &quot;ברוך... אשר יצר אתכם בדין וזן אתכם בדין וכלכל אתכם בדין ואסף אתכם בדין (וברמב&quot;ם וטור הגירסא: 'והמית אתכם בדין', וכן המנהג), ועתיד להקימכם בדין ויודע מספר כולכם בדין והוא עתיד להחיותכם ולקיים אתכם, ברוך אתה ד' מחיה המתים&quot;, ובירושלמי מוסיף קודם החתימה: 'הוא יגלה עפר מעיניכם' ע&quot;ש. והרואה קברי עובדי כוכבים אומר: &quot;בושה אמכם וגו'”, כמ&quot;ש בסעיף ה'.&lt;/p&gt;
&lt;p&gt;וכל ברכות הראייה, אם ראה אותם בתוך ל' אינו מברך כמ&quot;ש, ואם ראה בית הקברות אחר מברך אף בתוך ל', וכן אם נתוספו קברים בבית הקברים זה גם כן חוזר ומברך, ואם יש ספק אם נתוספו אינו מברך, ויברך כשהוא סמוך להקברים תוך ארבע אמות. ועל קבר אחד אינו מברך, וכהן שאי אפשר לו לקרב עצמו להקברים נראה שיכול לברך מרחוק כיון שרואה אותם, וכן ההולך לדרכו או נוסע בעגלה כיון שרואה הקברים נראה שמברך.&lt;/p&gt;</extract></page></pages></query></api>