<?xml version="1.0"?><api><query><normalized><n from="ערוך_השולחן_אורח_חיים_ז" to="ערוך השולחן אורח חיים ז" /></normalized><pages><page pageid="171457" ns="0" title="ערוך השולחן אורח חיים ז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;לברך &quot;אשר יצר&quot; בכל היום כשמטיל מים או לגדולים&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן ז סעיף א&lt;/h3&gt;
&lt;p&gt;כתבו רבותינו בעלי השולחן ערוך:&lt;/p&gt;
&lt;dl&gt;&lt;dd&gt;כל היום כשעושה צרכיו, בין לקטנים בין לגדולים – מברך &quot;אשר יצר&quot; ולא &quot;על נטילת ידים&quot;, אף אם רוצה ללמוד או להתפלל מיד. היו ידיו מלוכלכות ששפשף בהן – אפילו הכי אינו מברך &quot;על נטילת ידים&quot;. עד כאן לשונם.&lt;/dd&gt;
&lt;/dl&gt;&lt;p&gt;ביאור דבריהם דתרתי קא משמע לן: דהנה בברכת &quot;אשר יצר&quot; קא משמע לן דלא אמרינן, דהיא רק בשחרית בלבד כמו כל ברכת השחר, שהרי אין בה מפורש ענין עשיית הצרכים וכמו שכתבתי בריש סימן הקודם לזה – קא משמע לן דאינו כן, דבכל פעם שעושה צרכיו חייב לברך &quot;אשר יצר&quot;. וגם לאפוקי מדעת אחד מהקדמונים, שהביא הסמ&quot;ג במצות עשה כ&quot;ז, שעל קטנים אין לברך כלל לזה – קא משמע לן דגם לקטנים חייב לברך.&lt;/p&gt;
&lt;h3&gt;סימן ז סעיף ב&lt;/h3&gt;
&lt;p&gt;והשנית קא משמע לן: דהנה הראב&quot;ד סבירא ליה דגם ברכת &quot;על נטילת ידים&quot; צריך לברך כשעשה צרכיו (תשובת רמב&quot;ן סימן קצ&quot;ג בשמו). וטעמו: דכיון שמחויב לברך &quot;אשר יצר&quot;, ואסור לו לברך בלי נטילת ידים – לכן מברך על זה. אבל רבים חולקים על זה, ויש שכתבו דעל גדולים צריך ברכת &quot;על נטילת ידים&quot; (עיין בית יוסף) – לזה קא משמע לן דבכל ענין אינו צריך ברכת על נטילת ידים.&lt;/p&gt;
&lt;p&gt;וכתבו &quot;אף אם רוצה ללמוד או להתפלל מיד&quot;, ולאפוקי מדעת הרא&quot;ש שהבאנו בסימן ד, דגם לתפילת מנחה אם נפנה מקודם צריך לברך &quot;על נטילת ידים&quot; ו&quot;אשר יצר&quot; – לזה קא משמע לן דאינו כן, ורק לשחרית קבעוה כמו שכתבתי שם, וכמו שכתבתי בסימן רל&quot;ג דאין צריך למנחה ברכת &quot;על נטילת ידים&quot;.&lt;/p&gt;
&lt;p&gt;וכתבו &quot;היו ידיו מלוכלכות...&quot; משום דיש מחלקים בין מלוכלכות לאין מלוכלכות לענין ברכה (עיין בית יוסף) – לזה קאמרי דאין חילוק, שהרי לתפילת מנחה וערבית ודאי צריך ליטול ידיו ומכל מקום אין מברכין &quot;על נטילת ידים&quot;, והכא נמי כן הוא. דכללו של דבר ד&quot;על נטילת ידים&quot; נתקנה פעם אחת ביום בשחרית בלבד, אם לא בשעת סעודה.&lt;/p&gt;
&lt;p&gt;(ובארצות החיים האריך שדעת הרבה פוסקים במנחה כשעשה צרכיו מקודם – יברך &quot;על נטילת ידים&quot;, עיין שם. ואין להורות כן לאחרים. אם גדול אחד רוצה לעשות כן בעצמו – יעשה, ולא בהוראה לאחרים. ואין לנו אלא דברי השולחן ערוך. והפרי מגדים נסתפק בנתוסף עוד ספק לברכה, כגון שרוצה לאכול דבר שטיבולו במשקה אחר עשית צרכיו, ולהתפלל אחר כך מנחה – אם יברך? עיין שם. ואין ספק דוודאי לא יברך. וכן כתב בארצות החיים.)&lt;/p&gt;
&lt;h3&gt;סימן ז סעיף ג&lt;/h3&gt;
&lt;p&gt;כבר נתבאר דאחר קטנים או גדולים – נוטל ידיו ומברך &quot;אשר יצר&quot;. ואם לא שפשף בקטנים ולא קינח בגדולים, באופן שאין ידיו מטונפות ולא נגעו במקומות המכוסים – אינו צריך ליטול ידיו אלא מברך &quot;אשר יצר&quot; בלא נטילה. ואם שפשף ביד אחת – נוטל אותו יד (יומא ל א). ומכל מקום המנהג הפשוט ליטול ידיו בכל ענין, וכן כתב רבינו הבית יוסף בסעיף ב, וזה לשונו:&lt;/p&gt;
&lt;dl&gt;&lt;dd&gt;הטיל מים ולא שפשף... – אינו צריך ליטול ידיו אלא משום נקיות או משום &quot;הכון&quot;. עד כאן לשונו.&lt;/dd&gt;
&lt;/dl&gt;&lt;p&gt;כלומר: כיון דעשה צרכיו, על כל פנים דורש הנקיות של האדם ליטול ידים בכל ענין, או משום &quot;הכון לקראת אלהי[ך] ישראל&quot;, כלומר: דגם כבוד ה' דורש כן. ואף על גב דלקמן בסימן צ&quot;א יתבאר דלא חיישינן ל&quot;הכון&quot; רק בתפילה, זהו ב&quot;הכון&quot; דחגורה, דאין כאן דבר מאוס. אבל נקיות בלא נטילת ידים הוה דבר מאוס, ושייך &quot;הכון&quot; גם בכל הברכות.&lt;/p&gt;
&lt;p&gt;ודע שיש מצריכים ליטול ידיו שלוש פעמים בצאתו מבית הכסא, ויש מדקדקים לעשות כך. אבל רבינו הבית יוסף בסוף סימן ד לא פסק כן, וכמו שבארנו שם עיין שם (וכן כתב המגן אברהם).&lt;/p&gt;
&lt;h3&gt;סימן ז סעיף ד&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;הטיל מים, והסיח דעתו מלהטיל מים, ואחר כך נמלך והטיל מים פעם אחרת – צריך לברך שתי פעמים &quot;אשר יצר&quot;.&lt;/dd&gt;
&lt;/dl&gt;&lt;p&gt;עד כאן לשונו, וטעמו: שהרי כבר נתחייב בראשונה. ואין זה דומה לסעודה שאפילו הסיח דעתו מלאכול, וחזר ואכל, דאין מברך אלא פעם אחת. דהתם ברצונו תלוי, מה שאין כן בצרכיו. ויותר דומה זה לתפילה, שאם שכח מלהתפלל – מתפלל תפילה שניה שתי פעמים (ט&quot;ז סעיף קטן ב).&lt;/p&gt;
&lt;p&gt;אבל רבים וגדולים דחו פסק זה מהלכה, ופסקו שאין לברך רק פעם אחת, וכן המנהג הפשוט (ב&quot;ח, ושל&quot;ה, ומגן אברהם, והגר&quot;א, ושאגת אריה). ויותר מזה: דאם שכח מלברך &quot;אשר יצר&quot; ונזכר, ובעת מעשה נתאוה לו לנקבים – אין לו לברך, אלא יעשה צרכיו ויברך אחר כך ברכה אחת על שתיהן (שערי תשובה).&lt;/p&gt;
&lt;p&gt;ומי שנוטל סם לשלשול ועשה צרכיו, אף על פי שיודע שבאיזה משך יצטרך עוד לצרכיו, מכל מקום יברך בכל פעם. אך אם נראה לו שתיכף ומיד יצטרך – ימתין בהברכה עד גמר הנקיות. ודבר זה תלוי בהבנת הלב (עיין שערי תשובה).&lt;/p&gt;
&lt;h3&gt;סימן ז סעיף ה&lt;/h3&gt;
&lt;p&gt;אין שיעור להשתנה, וכן לגדולים. ואפילו בטיפה אחת כשיצא ממנו – חייב לברך, דאם חלילה היה נסתם הנקב מלהוציא הטיפה ההיא – היה קשה לו, ולכן חייב לברך.&lt;/p&gt;
&lt;p&gt;ואם יש לו ספק אם בירך אם לאו – לא יברך, דספק ברכות להקל. ואם הטיל מים שתי פעמים, וספק לו אם בירך – בזה יש לומר שיברך מספק, דאפילו אם בירך פעם אחת – שמא קיימא לן כרבינו הבית יוסף דצריך לברך שתי פעמים. והוה כעין ספק ספיקא לחומרא. ויש שמגמגם גם באופן זה שלא יברך (ברכי יוסף).&lt;/p&gt;
&lt;p&gt;ומי שאכל דבר שחייב לברך ברכה אחרונה, ויצא לנקביו – יטול ידיו ויברך &quot;אשר יצר&quot;, ואחר כך יברך הברכה אחרונה (מהרש&quot;ל סימן צ&quot;ז). ד&quot;אשר יצר&quot; מקרי תדיר, ותדיר קודם.&lt;/p&gt;</extract></page></pages></query></api>