<?xml version="1.0"?><api><query><normalized><n from="ערוך_השולחן_אורח_חיים_תעג" to="ערוך השולחן אורח חיים תעג" /></normalized><pages><page pageid="66123" ns="0" title="ערוך השולחן אורח חיים תעג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תעג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני כוס ראשון, וסדר הלילה עד כוס שני&lt;/b&gt;&lt;/big&gt;&lt;br&gt;&lt;big&gt;ובו עשרים וששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו&lt;/p&gt;
&lt;h3&gt;סימן תעג סעיף א&lt;/h3&gt;
&lt;p&gt;בתחילת הסדר מוזגין לו כוס ראשון. וזהו ביינות שלהם, ומלשון המשנה (קיד א) &quot;מזגו לו&quot; – משמע דאחרים ימזגו לו ולא בעצמו, דרך חירות.&lt;/p&gt;
&lt;p&gt;ומקדש עליו, ומברך תחילה &quot;בורא פרי הגפן&quot;, ואחר כך אומר קידוש היום ו&quot;שהחיינו&quot;, ושותה כוס הראשון. ואם לא בירך &quot;שהחיינו&quot; בליל ראשון – יברך בליל שני. ואם לא בירך בליל שני – יברך כל החג אפילו בלא כוס, דאין &quot;שהחיינו&quot; צריך לכוס (עירובין מ ב).&lt;/p&gt;
&lt;p&gt;וכן אם בירך בליל ראשון, ולא בירך בליל שני &quot;שהחיינו&quot; – יברך אחר כך (מגן אברהם סעיף קטן א), שהרי חייב לברך מפני ספיקא דיומא. אבל אם לא בירך בליל ראשון, ובירך בליל שני – אינו צריך לברך עוד בשביל יום ראשון, שהרי ממה נפשך: אם ליל שני יום טוב – הרי אינו צריך בראשון. ואם ראשון יום טוב – הרי עולה מה שבירך בשני, דלא גרע משארי ימי החג (ח&quot;י סעיף קטן א).&lt;/p&gt;
&lt;p&gt;ופשוט הוא דאם לא בירך בשעת הקידוש ונזכר אחר כך, דצריך לברך במקום שנזכר אף בלא כוס, ד&quot;שהחיינו&quot; אינו צריך כוס. ולכן אף אם אין לו כוסות – מברך &quot;שהחיינו&quot;.&lt;/p&gt;
&lt;p&gt;ואם לא אמר ההגדה בלילה זה – אין לו תשלומין (שם). וכן אם לא אכל מצה או מרור בלילה זה – אין לו תשלומין, דאין מצוותם רק בלילה זה.&lt;/p&gt;
&lt;h3&gt;סימן תעג סעיף ב&lt;/h3&gt;
&lt;p&gt;כתב הטור:&lt;/p&gt;
&lt;p&gt;ואינו מברך &quot;שעשה נסים&quot;, לפי שעתיד לאומרו בהגדה.&lt;/p&gt;
&lt;p&gt;עד כאן לשונו, כלומר: דכשם שמברכים בחנוכה ופורים &quot;שעשה נסים&quot;, פשיטא שבפסח היה לברך כן. אלא לפי שבהגדה אנו מספרים הנסים והנפלאות, ואחר כך מברכין ברכת &quot;אשר גאלנו&quot; – ממילא דזהו כברכת &quot;שעשה נסים&quot;, ותרתי למה לי? ומכל מקום לעניות דעתי אין זה מספיק, שהרי במגילה מברכין תחילה וסוף, ולמה לא נעשה כן ביציאת מצרים שניסיה גדולים מנס פורים?&lt;/p&gt;
&lt;h3&gt;סימן תעג סעיף ג&lt;/h3&gt;
&lt;p&gt;ובשם מהרי&quot;ל ראיתי טעם: מפני שהיא מצוה הכתובה בתורה, ואין מברכין &quot;שעשה נסים&quot; אלא אמצוה דרבנן כגון חנוכה ופורים (פרישה).&lt;/p&gt;
&lt;p&gt;ולכאורה אין הדברים מובנים, והאמת דהכי פירושו: דהנה כל הברכות תיקנו רבנן, ולא שייך ברכה אלא לברך להקדוש ברוך הוא אשר צוונו במצוה זו, כמו לאכול מצה, לישב בסוכה, לתקוע בשופר. אבל לא לעשות מעצם המצוה ברכה. וכיון דמן התורה אנו מצווים לספר הנסים בלילה זה, והוי מצות עשה, אם כן איך נברך &quot;שעשה נסים&quot;? והרי זהו עצם המצוה, והוי כהגדה אחר הגדה.&lt;/p&gt;
&lt;p&gt;וברכת &quot;אשר גאלנו&quot; – העיקר על אכילת מצה ומרור, כמו שאומרים &quot;והגיענו הלילה הזה לאכול בו מצה ומרור&quot;. אבל &quot;שעשה נסים&quot; – זהו עיקר מצות סיפור יציאת מצרים, ורק אמצוה דרבנן הרשות בידם ולא בדאורייתא.&lt;/p&gt;
&lt;p&gt;(עוד כתב הפרישה בשם ר&quot;ע משום דיום ישועה הוא, ועדיף הנס. עד כאן לשונו, ולא ידעתי פירושו.)&lt;/p&gt;
&lt;h3&gt;סימן תעג סעיף ד&lt;/h3&gt;
&lt;p&gt;ואם חל בשבת אומר &quot;ויכלו&quot;, ובמוצאי שבת אומר אחר קידוש הבדלה ומיושב. ואף על גב דשאר הבדלה אומרים מעומד, מכל מקום זו שעם קידוש ועל הסדר – אומר מיושב. ואין בשמים בהבדלה זו, דבשמים אינו אלא לחזק הנפש, וזהו כשמוצאי שבת חול ולא יום טוב, שמעצמה הנפש בתקפו, וגם ביום טוב יש מאכלים טובים.&lt;/p&gt;
&lt;p&gt;ונוסח ההבדלה: &quot;המבדיל... בין קדושת שבת לקדושת יום טוב הבדלת, ואת יום השביעי מששת ימי המעשה קדשת. הבדלת וקדשת את עמך ישראל בקדושתך.&quot;&lt;/p&gt;
&lt;p&gt;וכתב רבינו תם בתוספות פסחים (קד א) הטעם שמאריכין הרבה בהבדלה זו: לפי ששנינו שם &quot;הפוחת אל יפחות משלוש, והמוסיף אל יוסיף על שבע&quot; – לפיכך מפני חובת היום נזכיר פעם אחת שבע הבדלות, והיינו:&lt;/p&gt;
&lt;ul&gt;&lt;li&gt;&quot;בין קודש לחול&quot; – אחד,&lt;/li&gt;
&lt;li&gt;&quot;בין אור לחושך&quot; – שנים,&lt;/li&gt;
&lt;li&gt;&quot;בין ישראל לעמים&quot; – שלוש,&lt;/li&gt;
&lt;li&gt;&quot;בין יום השביעי לששת ימי המעשה&quot; – ארבע,&lt;/li&gt;
&lt;li&gt;&quot;בין קדושת שבת לקדושת יום טוב הבדלת&quot;, דביום טוב מותר אוכל נפש – הרי חמש,&lt;/li&gt;
&lt;li&gt;&quot;הבדלת וקדשת את עמך ישראל&quot; – שני הבדלות: בין ישראל לשבט לוי כדכתיב &quot;בעת ההוא הבדיל ה' את שבט הלוי&quot;, ובין לוים לכהנים כדכתיב &quot;ויבדל אהרן להקדישו&quot; – הרי שבע.&lt;/li&gt;
&lt;/ul&gt;&lt;h3&gt;סימן תעג סעיף ה&lt;/h3&gt;
&lt;p&gt;וסדר ההבדלה: יקנה&quot;ז – &lt;b&gt;י&lt;/b&gt;ין, &lt;b&gt;ק&lt;/b&gt;ידוש, &lt;b&gt;נ&lt;/b&gt;ר, &lt;b&gt;ה&lt;/b&gt;בדלה, &lt;b&gt;ז&lt;/b&gt;מן. וכך נפסקה ההלכה בפסחים (קג א), לפי שקידוש קודם להבדלה, וזמן הוא תמיד לבסוף, עיין שם.&lt;/p&gt;
&lt;p&gt;ואם שכח להבדיל, ולא נזכר עד שהתחיל ההגדה – ישלים ההגדה עד &quot;גאל ישראל&quot;, ואחר כך יבדיל. ולמה לא יבדיל באמצע ההגדה? לא מפני שאסור להפסיק, אלא משום דהבדלה צריך כוס, ואיך יעשה? אם ישתה – הרי מוסיף על הכוסות, שהרי לכתחילה אין להוסיף אף בשני כוסות הראשונים. ואם לא ישתה עד כוס שני – הרי יש הפסק בין ההבדלה לשתיית הכוס (ח&quot;י סעיף קטן ה). ושישתה ויצא בו ידי כוס שני, לפי מה שכתבנו בסימן הקודם סעיף י&quot;א, עיין שם דוודאי לכתחילה אסור לעשות כן.&lt;/p&gt;
&lt;p&gt;ולכן ימתין עד &quot;גאל ישראל&quot;, ויבדיל וישתה. ומה בכך? והרי אינו אוכל ואינו שותה עד אחר כך, שנאמר שיש איסור לאכול ולשתות קודם הבדלה. ולכן אם לא נזכר עד שהתחיל לאכול – יפסיק מיד ויבדיל.&lt;/p&gt;
&lt;p&gt;ואם היה דעתו לשתות יין תוך הסעודה – אינו צריך לברך &quot;בורא פרי הגפן&quot;. ואם לאו – צריך לברך. ואם שכח עד אחר ברכת המזון – יבדיל אחר כך, וישתה כוס שלישי, ויעלה לשניהם. וכן אם לא נזכר עד אחר הלל. ובאמצע ברכת המזון ובאמצע הלל – לא יפסיק. ואף על גב דאין אומרים שני קדושות על כוס אחד, במקום דאי אפשר שאני (עיין מגן אברהם סעיף קטן ב).&lt;/p&gt;
&lt;h3&gt;סימן תעג סעיף ו&lt;/h3&gt;
&lt;p&gt;ואין ליטול ידיו קודם קידוש כלל. ואפילו לאותם שנוהגים תמיד ליטול הידים קודם קידוש כמו שכתבתי בסימן רע&quot;א, מכל מקום בפסח אי אפשר מפני שיהיה הפסק גדול באמירת ההגדה, ובעל כרחו שיטול ידיו קודם הסעודה.&lt;/p&gt;
&lt;p&gt;ואף על גב דהכא צריך נטילה מיד לטיבול הכרפס, ולמה לא יטול קודם קידוש? אמנם גם זה אי אפשר, דהרואה יאמר שצריך נטילה לקידוש. ובאמת אינו כן, דבשלמא בכל השנה – הכל יודעים שהנטילה הוא בשביל הסעודה, מה שאין כן בפסח – לא מינכרא מילתא שהיא בשביל הטיבול. ואפילו אין ידיו נקיות – יטול מעט. ואם אירע שנטל ידיו קודם קידוש – לא יטול עוד לטיבול (רש&quot;ל). ויש אומרים שיטול (ב&quot;ח), והעיקר כדעה ראשונה.&lt;/p&gt;
&lt;p&gt;(מגן אברהם סעיף קטן ג, ועיין ט&quot;ז סעיף קטן א. ודייק ותמצא קל.)&lt;/p&gt;
&lt;p&gt;ודע דכשאין ידיו נקיות, שכתבנו שיטול מעט, אבל אין מברכין עליו &quot;על נטילת ידים&quot;.&lt;/p&gt;
&lt;p&gt;וכבר כתבנו שהבעל הבית לא ימזוג בעצמו אלא אחר, דזהו דרך חירות. ואנו אין נזהרין בזה, כי נראה כרמות רוחא לצוות לאשתו שתמזוג, ואין הבעל עדיף ממנה. ולכן נוהגין למזוג בעצמו, ואין זו קפידא.&lt;/p&gt;
&lt;h3&gt;סימן תעג סעיף ז&lt;/h3&gt;
&lt;p&gt;ואחר הקידוש – שותה הכוס בהסיבה. ואינו מברך אחריו, כי אנו סומכין על ברכה אחרונה שאחר הלל; כי כולם עניין אחד הם, ולמה נרבה בברכות חינם? וגם ברכה ראשונה אינו צריך על כוס שני, ומה שאנו מברכין יתבאר בסימן תע&quot;ד, עיין שם.&lt;/p&gt;
&lt;p&gt;ואם שתה בלא הסיבה, פסק הטור שישתה כוס אחר בהסיבה. ובסימן הקודם בארנו בזה, עיין שם.&lt;/p&gt;
&lt;p&gt;ואם ירצה לשתות כמה כוסות – הרשות בידו, כדתנן (קיז ב): בין הכוסות הללו אם רוצה לשתות – ישתה. בין שלישי לרביעי – לא ישתה. ומפרש בירושלמי הטעם: כדי שלא ישתכר. אבל יין שלפני המזון – אינו משכר, עיין שם.&lt;/p&gt;
&lt;p&gt;והטור כתב רק שיכוין לבו שלא יצטרך לברך פעם שנית, שלא יהא נראה כמוסיף על הכוסות. עד כאן לשונו. דכל שצריך לברך – הוה מוסיף. ואם כן לדידן, שמברכין על כל כס וכוס – אסור להוסיף. והטור והשולחן ערוך הולכין לשיטתן, שאינו צריך לברך על כוס שני, כמו שאכתוב בסימן הבא, ולא לדידן, עיין שם.&lt;/p&gt;
&lt;p&gt;ולדידן אין היתר לשתות בין ראשון לשני, אלא אם כן היה דעתו לשתות (ח&quot;י סעיף קטן י). וגם בזה כתב רבינו הבית יוסף בסעיף ג דמכל מקום ראוי ליזהר שלא לשתות בין ראשון לשני אם לא לצורך גדול, כדי שלא ישתכר, וימנע מלעשות הסדר וקריאת ההגדה. עד כאן לשונו.&lt;/p&gt;
&lt;p&gt;ואף שיין שלפני המזון אינו משכר – זהו לדידהו, ולא לדידן שכוחותינו חלושים. וגם שארי משקין שאין משכרים – יש למנוע מלשתות. רק מים כשצמא – נראה לי שמותר לו לשתות, ואינם צריכים ברכה, דיין פוטר כל מיני משקין.&lt;/p&gt;
&lt;p&gt;(כן נראה לעניות דעתי. ועיין ח&quot;י סעיף קטן י&quot;א.)&lt;/p&gt;
&lt;h3&gt;סימן תעג סעיף ח&lt;/h3&gt;
&lt;p&gt;דע דדעת הרי&quot;ף והרמב&quot;ם והרשב&quot;א – שאינו צריך רק שני מצות בקערה, וכשבוצע אחת – נשארו אחת פרוסה ואחת שלימה. ולא מצינו בגמרא שיהא צריך שלוש מצות. ובירושלמי &quot;ערבי פסחים&quot; כפי מה שהביא האור זרוע (סימן רנ&quot;ב) גם כן – כן הוא. וכן משמע בברכות (לאט ב) שאומר דבפסח מניח פרוסה בתוך השלימה ובוצע – משמע דשלימה אחת היא.&lt;/p&gt;
&lt;p&gt;ובבה&quot;ג מחלק בין שבת לחול, דכשחל בשבת – צריך שלוש. אבל הרא&quot;ש ב&quot;ערבי פסחים&quot; (סימן ל) חולק על זה ואומר: וכי גרע פסח משאר יום טוב דצריך לחם משנה? וכן כתבו התוספות, וכן כתב האור זרוע בשם רשב&quot;ם. והוא זכר לחלות תודה, שהיו באים שלוש חלות מעשרון אחד. ולכן צריך שלוש מצות להסדר, וכן מנהג העולם.&lt;/p&gt;
&lt;h3&gt;סימן תעג סעיף ט&lt;/h3&gt;
&lt;p&gt;ומביאין לפני הבעל הבית קערה עם שלוש מצות, ומרור, וחרוסת, וכרפס או ירק אחר, וחומץ או מי מלח, ושני תבשילין – אחד זכר לפסח, ואחד זכר לחגיגה. ומנהג העולם בבשר וביצה.&lt;/p&gt;
&lt;p&gt;והבשר נכון שיהיה מזרוע והיינו מן היד אם אפשר, זכר ל&quot;זרוע נטויה&quot;. ואנחנו אין רגילין בזה, כי קשה להשיגה, ונוטלין בשר על עצם. ורבינו הבית יוסף כתב בסעיף ד שנהגו שהבשר יהיה צלי על הגחלים, והביצה תהיה מבושלת. ורבינו הרמ&quot;א כתב: והוא הדין צלויה, וכן נוהגין בעירינו. עד כאן לשונו.&lt;/p&gt;
&lt;p&gt;ולפי זה יהיה אסור לאכול הבשר בלילה, כי אין אוכלין צלי בלילה. והטעם נראה משום דהבשר הוא זכר לפסח, שאינו נאכל אלא צלי, לפיכך גם הבשר צלי. והביצה זכר לחגיגה שנאכלת מבושל, לפיכך גם הביצה מבושלת. והמנהג שנהגו גם הביצה צלויה, יכול להיות משום דבן תימא סבר דגם חגיגה אינה נאכלת אלא צלי (ע א).&lt;/p&gt;
&lt;p&gt;ויש שכתבו דמוטב יותר לבשל הבשר והביצה, כדי שיאכלום בלילה. דאם יניחם על יום שני – אתי לידי קלקול אם יצלם בלילה ראשונה, דאין יום טוב מכין לחבירו. אך בביצה הרי גם צלי מותר. ואצלינו נהגו לבשל הבשר והביצה.&lt;/p&gt;
&lt;p&gt;ומה שבחרו בביצה במקום חגיגה, משום דנהגינן לאכול ביצים על הסדר.&lt;/p&gt;
&lt;p&gt;(עיין מגן אברהם סעיף קטן ח, וט&quot;ז סעיף קטן ד.)&lt;/p&gt;
&lt;h3&gt;סימן תעג סעיף י&lt;/h3&gt;
&lt;p&gt;ועל כרפס אנו נוהגין ליקח בצלים, או צנון, או מין ירק שברכתו &quot;האדמה&quot;, או תפוחי אדמה. והאחרונים הזכירו שנהגו ליקח פעטריזלי&quot;ן, ואין אנו יודעין מה הוא.&lt;/p&gt;
&lt;p&gt;ועניין הכרפס הוי זכר לעבודת פרך שעבדו ששים ריבוא, כי &quot;כרפס&quot; הוא אותיות &quot;ששים פרך&quot;.&lt;/p&gt;
&lt;p&gt;והמי מלח כשחל בשבת – יכינם קודם השבת, שאסור לעשות מי מלח בשבת, כמו שכתבתי בסימן שכ&quot;א. מיהו בשם נתבאר שכל הצריך לאותה סעודה – מותר. ולכן אם לא הכין ביום – יעשה בשבת, אבל לא הרבה.&lt;/p&gt;
&lt;h3&gt;סימן תעג סעיף יא&lt;/h3&gt;
&lt;p&gt;ויסדר הקערה לפניו בענין שאינו צריך לעבור על המצוות, והיינו:&lt;/p&gt;
&lt;ul&gt;&lt;li&gt;הכרפס יהא סמוך לו יותר מן הכל, שלזה נצרך ראשונה.&lt;/li&gt;
&lt;li&gt;וגם המי מלח סמוך יותר מן המצה. אך אצלינו אין מעמידים המי מלח על הקערה.&lt;/li&gt;
&lt;li&gt;והמצה יהיה סמוך יותר מן המרור, מפני שאכילת מצה קודם למרור.&lt;/li&gt;
&lt;li&gt;וחרוסת והם יהיו יותר קרובים מן הבשר והביצה, שאין נאכלים אלא באמצע סעודה.&lt;/li&gt;
&lt;/ul&gt;&lt;p&gt;וכבר המנהג אצלינו לסדר על קערה:&lt;/p&gt;
&lt;ul&gt;&lt;li&gt;זרוע מימין למעלה,&lt;/li&gt;
&lt;li&gt;וביצה כנגדה משמאל,&lt;/li&gt;
&lt;li&gt;והמרור באמצע נמוך מהם.&lt;/li&gt;
&lt;/ul&gt;&lt;p&gt;ולמטה בקערה:&lt;/p&gt;
&lt;ul&gt;&lt;li&gt;חרוסת מימין,&lt;/li&gt;
&lt;li&gt;וכרפס נמוך מעט בשמאל,&lt;/li&gt;
&lt;li&gt;ומרור שעל &quot;כורך&quot; באמצע.&lt;/li&gt;
&lt;/ul&gt;&lt;p&gt;וכן הוא על פי חכמת הקבלה, כמבואר ב&quot;פרי עץ חיים&quot;.&lt;/p&gt;
&lt;h3&gt;סימן תעג סעיף יב&lt;/h3&gt;
&lt;p&gt;שנו חכמים במשנה (לט א):&lt;/p&gt;
&lt;dl&gt;&lt;dd&gt;ואלו ירקות שאדם יוצא בהן ידי חובתו בפסח: בחזרת, בתמכא, ובחרחבינא, ובעולשין, ובמרור.&lt;/dd&gt;
&lt;/dl&gt;&lt;p&gt;&quot;חזרת&quot; רגילין לפרש שהוא סאלאט&quot;א, וכן פירש המעתיק בערוך ערך &quot;חזר&quot;. ובגמרא אמרו: מאי חזרת? חסא. ובערך &quot;חס&quot; פירש המעתיק לאטי&quot;ך, עיין שם.&lt;/p&gt;
&lt;p&gt;ו&quot;תמכא&quot; רגילין לפרש שהוא קריין או חריי&quot;ן. ובערוך העתיק איי&quot;ן פפלאנצ&quot;א, ולא ידעתי מה הוא זה השם.&lt;/p&gt;
&lt;p&gt;ו&quot;חרחבינא&quot; לא ידעתי, ובערוך פירש: מין עשב מר. ובגמרא אמרו: אצוותא דדיקלא, ופירש רש&quot;י: סיב הגדל ונכרך סביב לדקל. וגם הערוך פירש כן, וצריך לומר דהוא עשב מר ונכרך סביב לדקל (עיין תוספות שם). ובשם רב האי גאון פירש: צמח עבה מאוד, ויש בו כמו ראשי המחטין, עיין שם.&lt;/p&gt;
&lt;p&gt;ו&quot;עולשין&quot; פירשו בגמרא: הינדיבא. והערוך פירשם בלשון לע&quot;ז ולא ידענום. אך לא כלע&quot;ז דרש&quot;י, ואולי ששני לשונות הם.&lt;/p&gt;
&lt;p&gt;ו&quot;מרור&quot; פירשו בגמרא: מרירתא. ורש&quot;י פירש בלע&quot;ז, ולא ידענו פתרונו, ובערוך לא מצאתיו. והרע&quot;ב פירש: מין כוסברתא, והוא מר ביותר. ולא ידענו מה זה, וגם בערוך לא מצאתי כוסברתא.&lt;/p&gt;
&lt;h3&gt;סימן תעג סעיף יג&lt;/h3&gt;
&lt;p&gt;כל השנוי קודם במשנה – קודמת לשאחריה. ולכן חזרת קודם לכל. וכך אמרו בגמרא שם: מצוה בחזרת. מאי &quot;חזרת&quot;? חסא. מאי &quot;חסא&quot;? דחס רחמנא עלן. ולכן אף על גב שאין לה מרירות, מכל מקום היא יותר מצוה. ואחריה תמכא, וכן כסדר. ובמדינתינו לוקחין תמכא, מפני שחזרת אינו מצוי עדיין קודם הפסח, אלא בחצרות השרים.&lt;/p&gt;
&lt;p&gt;וכתב רבינו הרמ&quot;א בסעיף ה דאם אין לו אחד מאלו הירקות – יקח לענה או שאר ירק מר. עד כאן לשונו.&lt;/p&gt;
&lt;p&gt;ונראה דסבירא ליה דזה ששנינו במשנה &quot;ובמרור&quot;, ומפרש בגמרא &quot;מרירתא&quot;, הכי פירושו: כל מין ירק מר. ויש מי שסובר דמרירתא הוא לענה, ולא שאר ירק מר. ולכן שאר ירק מר – יאכל בלא ברכה. וכן יש לעשות (עיין מגן אברהם סעיף קטן ט&quot;ו, וח&quot;י סעיף קטן כ&quot;ד).&lt;/p&gt;
&lt;p&gt;ו&quot;לענה&quot; – כתבו שזהו שקורין ווערמי&quot;ט.&lt;/p&gt;
&lt;p&gt;ולא יעקור הישראל בעצמו את המרור מן הקרקע, דאולי היא קרקע גזולה. אלא יעקור האינו יהודי והוא יקחם ממנו, דהוה ליה יאוש ושינוי רשות. ועיין לקמן סימן תרמ&quot;ט (עיין מגן אברהם סעיף קטן י&quot;ד).&lt;/p&gt;
&lt;h3&gt;סימן תעג סעיף יד&lt;/h3&gt;
&lt;p&gt;חמישה מינים אלו מצטרפין לכזית. ולכן יש אצלינו שלוקחין מעט חזרת עם מעט תמכא, שטוב לאכלן יחד. וכשיש משניהם כזית – יצא ידי חובתו.&lt;/p&gt;
&lt;p&gt;ויוצאין בכל אלו: בין בהעלין שלהם, ובין בהקלחים. אבל לא בשרשים, דהיינו שרשים הקטנים המתפצלים לכאן ולכאן. אבל השורש הגדול שבו גדילים העלים, אף שהוא טמון בקרקע – הרי זה בכלל קלח. ומכל מקום טוב יותר ליטול העלים והקלח היוצא חוץ לקרקע, לפי שיש אומרים שמה שטמון בקרקע מקרי &quot;שורש&quot;. אבל העיקר כסברא ראשונה (הגר&quot;ז סעיף כ&quot;ח).&lt;/p&gt;
&lt;p&gt;ודע שיש מי שרצה לומר דתמכא שקורין קריי&quot;ן – אין יוצאין בו אלא אם כן אוכלה בשלימות כמו שהוא, ולא הנגרר במורג שקורין רי&quot;ב אייזי&quot;ן, כדרך שאוכלין עם בשר שהוא מפורר דק דק. ודבר תמוה לומר כן, דאדרבא זהו עיקר אכילתו כשהוא מפורר, ולאכלו כמו שהוא הוא סכנה כידוע. וכן נהגו כל גדולי עולם.&lt;/p&gt;
&lt;p&gt;ולמי שקשה עליו לאכול תמכא מפני חלישות הלב – בהכרח להדר אחר חזרת, אף שיעלה לו בדמים יקרים. אך יוכל ליקח העלים מן התמכא, שאין בו מרירות אלא מעט, דהא יוצאין בעלין כמו שנתבאר.&lt;/p&gt;
&lt;p&gt;ומי שהוא חולה ואינו יכול לאכול מרור – לא יאכל. וקיימא לן דמצה בזמן הזה דאורייתא, ומרור דרבנן (קכ א). דהא כתיב: &quot;על מצות ומרורים יאכלוהו&quot; – בזמן דאיכא פסח איכא מרור, ובזמן דליכא פסח ליכא מרור. ואי קשיא: דאם כן מצה נמי אינו כן? דמצה הדר ותני ביה קרא &quot;בערב תאכלו מצות&quot; – אף בדליכא פסח (שם).&lt;/p&gt;
&lt;h3&gt;סימן תעג סעיף טו&lt;/h3&gt;
&lt;p&gt;העלים אין יוצאין בהן אלא אם כן הן לחין, אבל לא כמושין שקורין צווייאלע&quot;ט, ואין צריך לומר יבשים. אבל הקלחים יוצאין בהן, בין לחין בין יבשין, ואין צריך לומר כמושים, דכיון שהקלח הוא עב – אין טעם מרירתו נפסד על ידי שמתייבש.&lt;/p&gt;
&lt;p&gt;אבל אין יוצאין בקלח מבושל, לפי שעל ידי הבישול נפסד טעם המרירות לגמרי. ואף על גב דחזרת אין בו מרירות כלל – זהו מפני שטבעו כך. אבל זה שיש בו מרירות, כשנפסד המרירות שבו – אין זה מרור, שהרי נשתנה מגידולו.&lt;/p&gt;
&lt;p&gt;וכבוש כמבושל, ואין יוצאין בו. ויש שני מיני כבוש:&lt;/p&gt;
&lt;ul&gt;&lt;li&gt;האחד: הכבוש בחומץ וציר. וזמן כבישה זו הוא מעט, רק כשיעור שיתנו על האש ויתחיל להרתיח.&lt;/li&gt;
&lt;li&gt;והשני: הכבוש במים. וכבישה זו צריך &quot;מעת לעת&quot;. ולכן יזהרו שלא להניח התמכא במים מעת לעת.&lt;/li&gt;
&lt;/ul&gt;&lt;p&gt;ויש שנדחקין לומר דתמכא, אף שנשרה מעת לעת – לא ישתנה. ואינו עיקר. וכל ששרוי מעת לעת – אין יוצאין בו, וכן הסכימו הגדולים.&lt;/p&gt;
&lt;p&gt;(מגן אברהם סעיף קטן י&quot;ד, וח&quot;י סעיף קטן כ, עיין שם שנדחק ליישב המנהג. ודבריו דחוקים, ויכול להוציאם קודם ה&quot;מעת לעת&quot;. ועיין מה שכתב הגר&quot;ז סעיף כ&quot;ט. ודייק ותמצא קל.)&lt;/p&gt;
&lt;h3&gt;סימן תעג סעיף טז&lt;/h3&gt;
&lt;p&gt;כל הדינים שישנם במצה – ישנם במרור. לפיכך יוצאין בדמאי, ובמעשר ראשון שניטלה תרומתו, ומעשר שני והקדש שנפדו; הכל כמו שנתבאר בסימן תנ&quot;ג. וכל מה שנתבאר שם שאין יוצאין במצה – אין יוצאין במרור גם כן. ואף על גב דמצה דאורייתא ומרור דרבנן, כל דתיקון רבנן – כעין דאורייתא תיקון, כדאיתא בגמרא (לט ב).&lt;/p&gt;
&lt;p&gt;ואין לתמוה על מה שעיקר מצוה בחזרת, והא אין בו מרירות, והתורה אמרה &quot;מרור&quot;. אך באמת שם &quot;מרור&quot; כולל שני דברים: מרירות הטעם וקישוי, שסופו להקשות. ועבודת פרך שבמצרים היתה תחילתה רך וסופה קשה, כפירוש רש&quot;י בחומש. וחזרת היא תחילתה רך וסופה קשה, לפיכך היא עיקר של מרור. וזהו כוונת הש&quot;ס שם (לט א עיין שם, ודייק ותמצא קל).&lt;/p&gt;
&lt;h3&gt;סימן תעג סעיף יז&lt;/h3&gt;
&lt;p&gt;חרוסת צריך להיות עב, זכר לטיט שנשתעבדו בו אבותינו במצרים, כדכתיב: &quot;בחומר ובלבנים&quot;. ואחר כך צריך לרככו במשקה, זכר לדם ששפכו המצרים מישראל, כדכתיב: &quot;כל הבן הילוד – היאורה תשליכוהו&quot;. וגם היו נותנים ילדים בבנין, כמבואר באגדות.&lt;/p&gt;
&lt;p&gt;ויש לעשות החרוסת מפירות שישראל נמשלו בו: תאנה ואגוז, תמרים ורמונים. ואצלינו שאין אוכלים פירות יבשים – עושים מאגוזים ושקדים, על שם ששקד הקדוש ברוך הוא על הקץ לעשות. ומתפוחים על שם &quot;תחת התפוח עוררתיך&quot;, שהיו יולדים שם בניהם, כדאיתא בפרק קמא דסוטה (יא ב).&lt;/p&gt;
&lt;p&gt;ויתן בו דבר של קיוהא כיין וחומץ, זכר לשיעבוד שהיו שיניהם של ישראל קהות מגודל השיעבוד. ונותנין בו תבלין הדומין לתבן, כמו קנמון וזנגביל שקורין צימרינ&quot;ג ואינגבע&quot;ר; שאינן נדוכין היטב, ויש בהן לאחר הדיכה ארוכין קצת, זכר לתבן שלא נתנו לנו, ככתוב בתורה.&lt;/p&gt;
&lt;p&gt;ואם חל פסח בשבת – צריך לרכך החרוסת מבעוד יום, דבשבת אסור מפני שהוא כגיבול. ואם לא ריכך מבעוד יום – יתן המשקה לתוכו, ולא יערבנו בכף. וגם זה ליתן מקודם המשקה.&lt;/p&gt;
&lt;h3&gt;סימן תעג סעיף יח&lt;/h3&gt;
&lt;p&gt;ואחר שיקדש – נוטל ידיו לצורך טיבול הראשון, ולא יברך &quot;על נטילת ידים&quot;. ואף מי שאינו נזהר בכל השנה בטיבולו במשקה ליטול ידיו – בפסח יטול ידיו, שהרי כמה שינויים אנו עושין בליל זה.&lt;/p&gt;
&lt;p&gt;ועניין הטיבול הוא כדי שישאלו התינוקות למה זה טובלין קודם האכילה, מה שאין דרך לעשות כן. דכבר נתבאר דהתורה הקפידה בליל זה על שאלת הבנים.&lt;/p&gt;
&lt;p&gt;ויקח מהכרפס פחות מכזית, ומטבילו בחומץ או במי מלח, ומברך &quot;בורא פרי האדמה&quot;. ומכוין בברכה זו לפטור גם המרור מברכה, אף שמעיקר הדין בלאו הכי אין צריך מרור ברכה, כיון שהוא בתוך הסעודה ובהכרח לאכלו – הוה ליה כדברים הבאים בתוך הסעודה שאינם צריכים לברך. ומכל מקום יכוין לפטור, כי אולי כיון שהמרור בא למצוה ולא לשם אכילה – אינו כדברים הבאים מחמת הסעודה.&lt;/p&gt;
&lt;h3&gt;סימן תעג סעיף יט&lt;/h3&gt;
&lt;p&gt;וזה שכתבנו שלא יאכל כזית, הטעם כדי שלא יבוא לידי חיוב ברכה אחרונה. דיש אומרים דכשיאכל כזית – צריך ברכה אחרונה. ואינו דומה לפרפרת שקודם הסעודה, דברכת המזון פוטרתו, שבכאן יש הפסק גדול באמירת ההגדה. ויש אומרים שאינו צריך לברך, דההגדה לא הוי הפסק, כיון שהוא מעניין הסדר.&lt;/p&gt;
&lt;p&gt;ולפיכך לא יאכל לכתחילה כזית. ואם אכל – לא יברך ברכה אחרונה, דספק ברכות להקל.&lt;/p&gt;
&lt;p&gt;והרמב&quot;ם בפרק שמיני כתב שיאכל כזית, וכל המסובין יאכלו כזית לכל אחד, שאין אכילה פחותה מכזית (מגיד משנה). והטור ועוד ראשונים חלקו עליו, דכיון דטיבול זה אינו אלא להכירא, למה צריך כזית? עוד כתב הרמב&quot;ם שטיבול זה בחרוסת. והטור כתב שאינו צריך בחרוסת, ומנהגינו כהטור.&lt;/p&gt;
&lt;h3&gt;סימן תעג סעיף כ&lt;/h3&gt;
&lt;p&gt;ואחר הטיבול לוקח המצה האמצעית ויבצענה לשנים, ומוסר חציה לאחר לשמרה לאפיקומן. ומנהגינו להניחה תחת הכרים של ההסיבה, זכר ל&quot;משארותם צרורות בשמלותם על שכמם&quot;. ולכן יש שמגביהין החציה של האפיקומן על הכתף כרגע.&lt;/p&gt;
&lt;p&gt;וחציה השנייה ישים בין שתי השלימות. ויגביה הקערה שיש בה המצות, או המצות לבדן, ויאמר &quot;הא לחמא עניא&quot; עד &quot;מה נשתנה&quot;. ועיקר הנוסחא היא &quot;הא לחמא&quot;, כמו שכתבתי.&lt;/p&gt;
&lt;p&gt;ויאמר בלשון שמבינים הנשים והקטנים, או יפרש להם העניין. וכן עשו הגדולים. ועכשיו שנתרבו הדפוסים, ונדפס ההגדה בלשון לעז, וכל הנשים והתינוקות שלנו קוראין מעצמן – לא נהגו לבאר להן, כי הן יודעות בעצמן לקרות ולהבין עניין יציאת מצרים.&lt;/p&gt;
&lt;h3&gt;סימן תעג סעיף כא&lt;/h3&gt;
&lt;p&gt;ואחר אמירת &quot;(כ)הא לחמא&quot; – יסיר המצה מעל השולחן. וזהו לפי מנהגם, שהיה להם שולחנות קטנות, והיו עוקרין את השולחן. ועכשיו מכסין הפת במפה, וזהו במקום עקירת שולחן. וגם זה כדי שיראו התינוקות וישאלו: &quot;למה עוקרין השולחן? הלא עדיין לא אכלנו!&quot;&lt;/p&gt;
&lt;p&gt;ומיד מוזגין לו כוס שני, כדי שישאל הבן: &quot;למה מוזגין כוס שני? הלא עדיין לא אכלנו!&quot; ועכשיו אין רגילין בשאלה זו, אלא שואלין &quot;מה נשתנה?&quot;&lt;/p&gt;
&lt;p&gt;ועניין &quot;מה נשתנה&quot; כעניין &quot;מה גדלו מעשיך ה'!&quot;, &quot;מה טובו אוהליך יעקב!&quot; – על דרך ההתפעלות. וכן בכאן נתפעל: &quot;מה גדלו השינויים בלילה הזה!&quot;&lt;/p&gt;
&lt;p&gt;ובמשנה יש שאלת צלי, ואין בה שאלת הסיבה, לפי שאכלו הקרבן פסח, והיו רגילים תמיד בהסיבה. ועכשיו לא שייך שאלת צלי, וישנו שאלת הסיבה, לפי שאין אנו רגילין תמיד בהסיבה.&lt;/p&gt;
&lt;p&gt;ואם אין חכמה בבן לישאל – אביו מלמדו לשאול. ואם אין לו בן – תשאל הבת. ואם אין לו בת – תשאלנו אשתו, או אחר היושב על השולחן ישאלנו. מפני דהתורה הקפידה שעניין זכירת יציאת מצרים בלילה הזה תהיה על ידי שאלה ותשובה. אך אם אין מי שישאל – שואל ומשיב לעצמו. וכשיש שואל – אינו צריך הוא להגיד ה&quot;מה נשתנה&quot;, אלא מתחיל &quot;עבדים היינו&quot;.&lt;/p&gt;
&lt;p&gt;(ולא יאמר &quot;הלילה הזה כולו מרור&quot;, אלא &quot;הלילה הזה מרור&quot;.)&lt;/p&gt;
&lt;h3&gt;סימן תעג סעיף כב&lt;/h3&gt;
&lt;p&gt;כשמסיים השואל &quot;מה נשתנה&quot; מגלה הפת, ומתחיל לומר &quot;עבדים היינו&quot; בקול ובהתפעלות, ובשמחה ובחדוה. ועיקר אמירת ההגדה הוא שעל ידי יציאת מצרים – נשתעבדנו עד עולם לדורי דורות לה' ולתורתו, ואנחנו עבדיו. וזהו מדין גמור, כי בן חורין אינו נקנה לעבד בעל כרחו, אבל מי שהיה עבד לאחד ולקחו אחר מבעליו לו לעבד – אין צריך דעת העבד, ונקנה לו בעל כרחו של העבד, כמבואר ביורה דעה סימן רס&quot;ז.&lt;/p&gt;
&lt;p&gt;ועתה כיון שהיינו עבדים לפרעה, והקדוש ברוך הוא פדה אותנו מידו, ולכן בעל כרחנו אנחנו עבדיו. וזהו שאמר הכתוב: &quot;כי לי בני ישראל עבדים, עבדי הם אשר הוצאתי אותם מארץ מצרים&quot;. כלומר: כי לי בני ישראל עבדים בעל כרחם שלא ברצונם, מפני שהוצאתים ממצרים, שהיו שמה עבדים. ולכן בכל דור ודור חייב לראות עצמו כאילו הוא יצא ממצרים, ונקנה לו להקדוש ברוך הוא לעבד עולם. ואינו רשאי לפרוק עול התורה מעל צוארו.&lt;/p&gt;
&lt;p&gt;ומביא ראיה מקרא ד&quot;בעבור זה עשה ה' לי...&quot;, וזה קאי על כל דור ודור. ולפי שמי שירצה להתעקש יכול לומר דקאי רק על הדור שיצא ממצרים, כשאלת הרשע שאומר &quot;מה העבודה הזאת לכם?&quot; כלומר: הלא אתם לא יצאתם ממצרים. ולזה מביא ראיה מקרא ד&quot;ואותנו הוציא משם&quot;, דמסיים &quot;לתת לנו את הארץ&quot;. והרי כל יוצאי מצרים מתו במדבר? אלא וודאי דאכל דור קאי.&lt;/p&gt;
&lt;p&gt;(וזהו שאמר רבא בגמרא קטז ב: צריך לומר: &quot;ואותנו הוציא משם&quot;. ודייק ותמצא קל.)&lt;/p&gt;
&lt;h3&gt;סימן תעג סעיף כג&lt;/h3&gt;
&lt;p&gt;כשמגיע ל&quot;מצה זו&quot; – צריך להגביה המצה. והעיקר הפרוסה שהיא כלחם עוני, כדי להראותה להמסובין, שתתחבב המצוה עליהם. וכן כשיגיע ל&quot;מרור זה&quot;. אבל בפסח – אין להגביה הזרוע, שלא יהא נראה כמקדישו לפסח.&lt;/p&gt;
&lt;p&gt;וכשיגיע ל&quot;לפיכך&quot; – מגביה כל אחד כוסו בידו עד שיגיע ל&quot;גאל ישראל&quot;. ואצלינו מניחים הכוס על השולחן כשמגיע להלל, ואחר כך בהברכה נוטלין בידו עד &quot;גאל ישראל&quot;. וכן כשאומרים &quot;והיא שעמדה&quot; אוחזין הכוס בידו. והעניין דכל מקום שמזכירין הישועה – נוטלין הכוס, כעניין &quot;כוס ישועות אשא, ובשם ה' אקרא&quot;. כי כל השמחות הוא על היין כדכתיב: &quot;ויין ישמח...&quot;.&lt;/p&gt;
&lt;p&gt;ויש בזה גם עניין עמוק הנוגע לאמונתינו הטהורה, דכתיב: &quot;ה' הוא האלהים&quot;, ד&quot;אלהים&quot; בגימטריא &quot;הטבע&quot;. והביאור: דאף הטבע שלנו אינה טבעית, אלא בהשגחת שם הוי&quot;ה ברוך הוא. והוא עיקר גדול כמובן. ו&quot;כוס&quot; הוא בגימטריא &quot;אלהים&quot;.&lt;/p&gt;
&lt;p&gt;וכשנוטל הכוס – יכסה הפת שלא יראה בושתו, כמו בקידוש. אבל בסיפור ההגדה – צריך להיות הפת מגולה לראות הלחם עוני.&lt;/p&gt;
&lt;h3&gt;סימן תעג סעיף כד&lt;/h3&gt;
&lt;p&gt;וכשמגיע ל&quot;דם ואש ותמרות עשן&quot; – נוהגין לזרוק מעט מן הכוס באצבע, על שם &quot;אצבע אלקים היא&quot;. וכן בעשרה מכות, וכן בדצ&quot;ך עד&quot;ש באח&quot;ב. ויש בכולל ששה עשר שפיכות, ויש בזה סוד.&lt;/p&gt;
&lt;p&gt;ויש נוהגין לשפוך מן הכוס בעצמו. ויש נוהגין לשפוך באצבע הרביעי שהוא קמיצה. ויש נוהגין באצבע החמישי שנקרא זרת (עיין מגן אברהם סעיף קטן כ&quot;ח). ודעביד כמר עבד, ודעבד כמר עבד.&lt;/p&gt;
&lt;h3&gt;סימן תעג סעיף כה&lt;/h3&gt;
&lt;p&gt;בהגדה כשאומרים &quot;יכול מראש חודש&quot; – צריך לומר מקודם &quot;והגדת לבנך&quot;, דאמקרא זה קאי כמבואר במכילתא.&lt;/p&gt;
&lt;p&gt;וכן לא יאמר &quot;שכנגד ארבעה בנים...&quot;, אלא &quot;כנגד ארבעה בנים&quot;, דהוא עניין בפני עצמו, ולאו אדלעיל קאי.&lt;/p&gt;
&lt;p&gt;וצריך שיאמר &quot;ונאמר לפניו שירה חדשה&quot; בסגו&quot;ל הנו&quot;ן, דאעבר קאי על יציאת מצרים (מגן אברהם סעיף קטן כ&quot;ז).&lt;/p&gt;
&lt;p&gt;ויאמר &quot;מן הזבחים ומן הפסחים&quot;, דחגיגה קודם לפסח, דפסח נאכל על השובע. ובמוצאי שבת יאמר &quot;מן הפסחים&quot; מקודם, דאין חגיגה דוחה שבת. ויש שרוצה לומר דעל שנה הקודמת קאי, ואינו כן, כמו שבארנו בביאור ההגדה בסייעתא דשמיא.&lt;/p&gt;
&lt;h3&gt;סימן תעג סעיף כו&lt;/h3&gt;
&lt;p&gt;וחולקין את ההלל: מקצתו קודם אכילה, ומקצתו לאחר אכילה, מפני שאין אנו מברכין על ההלל. לכן אומרים מקצתו מקודם, כדי שתסוב ברכת &quot;אשר גאלנו&quot; גם על ההלל.&lt;/p&gt;
&lt;p&gt;ועד היכן אומר מקודם הסעודה? עד &quot;למעינו מים&quot;. ובתוספתא מפורש הטעם, ובארנוהו בסייעתא דשמיא בביאור ההגדה.&lt;/p&gt;
&lt;p&gt;ויש נוהגים לומר ההלל בבית הכנסת על פי הירושלמי, ומנהג יפה הוא. ולכן אין מברכין על ההלל שבסעודה, מפני שכבר ברכו בבית הכנסת. ואנחנו שאין אומרים הלל בבית הכנסת – היה מן הדין לברך על ההלל שבסעודה, אלא שלא נהגו כן.&lt;/p&gt;
&lt;p&gt;וזה ההלל אומרים בישיבה, אף על פי שבבית הכנסת אומרים בעמידה.&lt;/p&gt;</extract></page></pages></query></api>