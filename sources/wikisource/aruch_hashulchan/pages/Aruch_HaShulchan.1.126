<?xml version="1.0"?><api><query><normalized><n from="ערוך_השולחן_אורח_חיים_קכו" to="ערוך השולחן אורח חיים קכו" /></normalized><pages><page pageid="182656" ns="0" title="ערוך השולחן אורח חיים קכו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין שליח ציבור שטעה&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן קכו סעיף א&lt;/h3&gt;
&lt;p&gt;שליח ציבור שטעה באחת מהברכות, שדילגה בשגגה או מהבהילות, וכשמזכירין אותו יודע לחזור למקומו – אין מסלקין אותו אפילו מתפילה זו, ואפילו טעה בשתים ושלוש ויותר.&lt;/p&gt;
&lt;p&gt;אבל אם דילג ברכת &quot;ולמלשינים&quot; – מסלקין אותו מיד מתפילה זו, דחיישינן שמא מינות נזרקה בו. ולכן אף שחששא בעלמא הוא, ואין מסלקין אותו מלהיות שליח ציבור לעולם, מכל מקום בתפילה זו אין מזכירין אותו. ויורד מהתיבה ויעלה אחר, אלא אם כן מעצמו חזר ונזכר ואמרה. וכן אם התחיל זו, ונתקל בה וטעה – מזכירין אותו, דבזה ניכר דשלא מחמת מינות הוא. אבל בלא זה – מסלקין אותו מתפילה זו כיון, דאין לו הפסד בכך. ואף שיש לו בושה מזה – היה לו ליזהר.&lt;/p&gt;
&lt;p&gt;וכל זה בשוגג ומוטעה. אבל אם במזיד דילג ברכה אחת, אפילו איזו שהיא – מסלקין אותו שלא יהיה שליח ציבור לעולם, דאין לך אפקירותא גדולה מזו, עד שישוב בתשובה שלמה. וכן ב&quot;ולמלשינים&quot; בטעה לומר סוף הברכה בלא תחילתה – גם כן מזכירין אותו.&lt;/p&gt;
&lt;p&gt;(מגן אברהם סעיף קטן א'. ומדבריו משמע שבאיזה נוסחאות יש &quot;ולכופרים&quot;, עיין שם.)&lt;/p&gt;
&lt;h3&gt;סימן קכו סעיף ב&lt;/h3&gt;
&lt;p&gt;ודע דבירושלמי פרק &quot;אין עומדין&quot; אומר דעוד שני ברכות דומות בדין ל&quot;ולמלשינים&quot;: ברכת &quot;מחיה המתים&quot; משום דחיישינן שמא הוא כופר בתחיית המתים, וב&quot;בונה ירושלים&quot; שמא אינו מאמין בביאת המשיח. ובש&quot;ס דילן לא נזכר זה. והטור הביא זה הירושלמי, ותמה רבינו הבית יוסף בספרו הגדול למה הביאה, כיון שזהו נגד הש&quot;ס?&lt;/p&gt;
&lt;p&gt;ולעניות דעתי נראה דוודאי אם באנו לחשוש – פשיטא שיש גם באלו חששות. והחילוקים שכתבו המפרשים דחוקים, כמבוארים למעיין. ופשיטא ליה להטור דגם הש&quot;ס שלנו אין חולק על זה. והא דאיתא בגמרא (כט א) רק ברכה זו, משום דבאמת אין זו מימרא בפני עצמה בגמרא שם אלא במעשה שהיה בשמואל הקטן ששכחה. ועל זה פריך הש&quot;ס למה לא העלוהו, עיין שם. ובאלו הברכות לא מיירי שם, אבל וודאי דלדינא אין חילוק.&lt;/p&gt;
&lt;p&gt;מיהו לענין תחית המתים בלאו הכי אתי שפיר, דהא &quot;מחיה מתים ברחמים רבים&quot; אינה בתחילת הברכה, ואם כן ממה נפשך: אם פתח ב&quot;אתה גיבור&quot; – הלא גם ב&quot;ולמלשינים&quot; אין מסלקין אותו כמו שנתבאר. ואם לא פתח ב&quot;אתה גיבור&quot; – הלא אין זה שייך לתחית המתים. והירושלמי אולי לא סבירא ליה חילוק בין התחיל בה ללא התחיל בה. ולשון הירושלמי משמע להדיא דקפיד אסוף ברכה דווקא, עיין שם. ואם כן ממילא לא סבירא ליה כש&quot;ס דילן. ואולי דעת הטור דהש&quot;ס דילן מיירי בתחילת הברכה, ובזה חלוק ברכה זו מאלו השנים. והירושלמי מיירי בסוף ברכה, ובזה כולם שווים, וגם ש&quot;ס דילן יודה לזה. ויש להתיישב בכל זה.&lt;/p&gt;
&lt;h3&gt;סימן קכו סעיף ג&lt;/h3&gt;
&lt;p&gt;האמנם אני מתפלא בעיקרי הדברים: דאין ענין הירושלמי נוגע כלל לדברי הש&quot;ס דילן. והכי איתא שם (הלכה ג): לכל אין מחזירין אותו, חוץ ממי שלא אמר &quot;מחיה המתים&quot;, &quot;ומכניע זדים&quot;, ו&quot;בונה ירושלים&quot;..., עיין שם. ולא מיירי כלל מסילוקו אלא לענין אם כבר אמר להלן – אין מחזירין אותו מפני טורח הציבור לבד בשלוש ברכות אלו. ואיזה ענין הוא לש&quot;ס דילן?&lt;/p&gt;
&lt;p&gt;והטור כתב על הירושלמי לשון &quot;מסלקין&quot;. והוא תמוה, ואולי שכן היתה לפניו הגירסא. מיהו על כל פנים מהירושלמי הזה מבואר דאם דילג אחת מהברכות, ובעת מעשה לא הרגישו הציבור, והתפלל להלן – אין מחזירין אותו מפני טורח ציבור, וכל שכן אם גמר תפילתו. ואנן לא קיימא לן כן, כמו שיתבאר בסעיף ה.&lt;/p&gt;
&lt;p&gt;(ומצאתי שגם ברשב&quot;א הביא גירסא זו שלפנינו. ועיין בית יוסף וב&quot;ח שכתבו דגם בזה לא קיימא לן כהירושלמי, כמו שיתבאר בסייעתא דשמיא.)&lt;/p&gt;
&lt;h3&gt;סימן קכו סעיף ד&lt;/h3&gt;
&lt;p&gt;שליח ציבור שטעה באחת מהברכות, ואין דעתו מיושבת לחזור למקומו אף כשמזכירין אותו מפני בהילותו, ומוכרח אחר לעמוד על מקומו – יעמוד אחר תחתיו מיד בלי סירוב, כמו שכתבתי בסימן נ&quot;ג.&lt;/p&gt;
&lt;p&gt;ומהיכן מתחיל? אם היה הטעות בשלוש ראשונות או בשלוש אחרונות – חוזר לראש, דכבר נתבאר דשלוש ראשונות כחדא חשיבי, וכן האחרונות מתחיל ב&quot;רצה&quot;.&lt;/p&gt;
&lt;p&gt;אמנם אם טעה באמצעיות – חוזר לתחילת הברכה שטעה זה, ומשם מתפלל על הסדר, אף אם הטועה אמר איזה ברכות להלן.&lt;/p&gt;
&lt;h3&gt;סימן קכו סעיף ה&lt;/h3&gt;
&lt;p&gt;וזה לשון הטור ושולחן ערוך סעיף ג:&lt;/p&gt;
&lt;dl&gt;&lt;dd&gt;כל מקום שהיחיד חוזר ומתפלל – שליח ציבור חוזר ומתפלל אם טעה כמותו כשמתפלל בקול רם, חוץ משחרית של ראש חודש שאם שכח שליח ציבור ולא הזכיר &quot;יעלה ויבוא&quot; עד שהשלים תפילתו – אין מחזירין אותו מפני טורח ציבור, שהרי תפילת המוספין לפניו שהוא מזכיר בה ראש חודש. אבל אם נזכר קודם שהשלים תפילתו – חוזר ל&quot;רצה&quot;, ואין בזה טורח ציבור.&lt;/dd&gt;
&lt;/dl&gt;&lt;p&gt;עד כאן לשונם. וכתב רבינו הרמ&quot;א דיש אומרים דאם טעה בשחרית של שבת ויום טוב – דינו כמו בראש חודש, והכי נהוג. עד כאן לשונו. ובזה גם כן הטעם משום שבמוסף יזכור של שבת.&lt;/p&gt;
&lt;p&gt;ובאמת כתב הטור דאין טעם לחלק בין ראש חודש לשבת ויום טוב. ורבינו הבית יוסף בספרו הגדול כתב הטעם: מפני דבשבת ויום טוב ליכא ביטול מלאכה – לא חששו לטורח הציבור, עיין שם.&lt;/p&gt;
&lt;p&gt;וקשה: דאדרבא מצינו שהקילו בשבת ויום טוב יותר בתפילה מבראש חודש, שהרי מפני הטורח לא התקינו שיתפללו שמונה עשרה ברכות בשבת ויום טוב, כמו שכתבתי בסימן רס&quot;ח (מגן אברהם סעיף קטן ד')? ועוד: מה ענין טורח ציבור לביטול מלאכה?&lt;/p&gt;
&lt;p&gt;ואולי הטעם הוא דכמו דבחול מחזירין, ואין סומכין שיאמר תפילה זו במנחה מפני שיש הפסק זמן גדול בין שחרית למנחה כמו שכתבו הפוסקים (עיין בית יוסף), כמו כן בשבת ויום טוב שהקריאות ארוכות ועולים מרובים, ויש בם גם מפטיר והפטרה ונדרים ונדבות כנהוג, והוה הפסק מרובה כמו בין שחרית למנחה. מיהו על כל פנים דינים אלו אינם לפירוש הירושלמי שהבאנו בסעיף ג.&lt;/p&gt;
&lt;p&gt;(וזהו הכל על פי ברייתא דסוף פרק רביעי (ברכות ל ב): טעה ולא הזכיר... ובציבור שנו כפירוש בה&quot;ג שהביא רש&quot;י, וזהו פירוש הרי&quot;ף. והמה אינם גורסים במוספים אין מחזירין, עיין בית יוסף. אבל לפירוש רש&quot;י דאיחיד קאי, מפני שיכול לשומעה משליח הציבור – יש לקיים שיטת הירושלמי, עיין שם. מיהו להלכה קיימא לן כהטור ושולחן ערוך. וזו היא גם שיטת הרמב&quot;ם והרי&quot;ף והרא&quot;ש.)&lt;/p&gt;
&lt;h3&gt;סימן קכו סעיף ו&lt;/h3&gt;
&lt;p&gt;כתב הרמב&quot;ם בפרק עשירי דין ב:&lt;/p&gt;
&lt;dl&gt;&lt;dd&gt;אבל אם טעה שליח ציבור כשהתפלל בלחש, אני אומר שאינו חוזר ומתפלל פעם שנית מפני טורח ציבור אלא סומך על התפילה שמתפלל בקול רם. והוא שלא טעה בשלוש ראשונות, שאם טעה בהם לעולם חוזר כמו שהיחיד חוזר.&lt;/dd&gt;
&lt;/dl&gt;&lt;p&gt;עד כאן לשונו. כן הוא הנוסחא שלפנינו, וכזה כתב גם רבינו הבית יוסף בסעיף ד. ואינו מובן: איזה הפרש יש בין שלוש ראשונות לכל התפילה בענין זה (לחם משנה)? והלבוש כתב דזהו כשנזכר קודם שסיים תפילתו, עיין שם. וגם זה אינו מובן, דלפי זה אם נזכר קודם סוף התפילה חוזר לראש אף שיתפלל כל השמונה עשרה פעם שנית, ואין לך טורח ציבור יותר מזו. ואין סברא כלל.&lt;/p&gt;
&lt;p&gt;(ועיין מגן אברהם סעיף קטן ה', וצריך עיון.)&lt;/p&gt;
&lt;p&gt;ולעניות דעתי נראה להיפך דהכי קאמר: אם טעה בשלוש ראשונות, ונזכר שם שטעה – חוזר לראש, דאין כאן טורח כל כך שעדיין הוא בראש התפילה. אבל אם נזכר אחר כך – לא יחזור.&lt;/p&gt;
&lt;p&gt;אמנם הטור הביא דברי הרמב&quot;ם בנוסחא מיושרת, וזה לשונו: כתב הרמב&quot;ם... ואם טעה באותה שיתפלל בקול רם – חוזר לעולם כמו היחיד. עד כאן לשונו, עיין שם. ולא הזכיר כלל הפרש בין שלוש ראשונות לכל התפילה. וזה שכתב &quot;חוזר לעולם&quot; – זהו לבד שחרית דראש חודש, וכמו שכתב שם הרמב&quot;ם בעצמו וכמו שכתבתי לעיל.&lt;/p&gt;
&lt;p&gt;ונראה לעניות דעתי למעשה: אם טעה בשלוש ראשונות, ונזכר אחר כך – יש לסמוך על גירסת הטור, ועל פירושינו לפי גירסא שלנו, ואינו חוזר.&lt;/p&gt;
&lt;h3&gt;סימן קכו סעיף ז&lt;/h3&gt;
&lt;p&gt;ודע שיש מי שאומר דכמו שנתבאר בשחרית דראש חודש כשהשליח ציבור לא אמר &quot;יעלה ויבוא&quot; יסמוך אמוסף, כמו כן יחיד נמי יסמוך אמוסף, דלא גרע דיעבד ליחיד מלכתחילה לרבים (מגן אברהם סעיף קטן ג' בשם רמ&quot;ע).&lt;/p&gt;
&lt;p&gt;והיינו אפילו כשמתפלל ביחידות, דאי בציבור גם בלאו טעמא דמוסף יכול לשמוע משליח הציבור, כמו שכתבתי בסימן קכ&quot;ד, ויש לסמוך על זה בדיעבד (שם). וגם במה שנתבאר דשליח ציבור שטעה ונכנס אחר תחתיו, שמתחיל מתחלת הברכה – יש אומרים דבשבת ויום טוב במוסף שהנוסחא ארוכה, וטעה ב&quot;ומפני חטאנו&quot; – שאינו צריך לחזור ל&quot;אתה בחרתנו&quot;. דעיקר הברכה הם קרבנות המוספין וחתימתה, ויכול להתחיל באמצע &quot;ומפני חטאנו&quot; ובאמצע &quot;תכנת שבת&quot;.&lt;/p&gt;</extract></page></pages></query></api>