<?xml version="1.0"?><api><query><normalized><n from="ערוך_השולחן_אורח_חיים_רעו" to="ערוך השולחן אורח חיים רעו" /></normalized><pages><page pageid="172539" ns="0" title="ערוך השולחן אורח חיים רעו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רעו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני נר שהדליק אינו יהודי בשבת&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן רעו סעיף א&lt;/h3&gt;
&lt;p&gt;בסימן שכ&quot;ה יתבאר, דאינו יהודי שעשה מלאכה בשבת: בשביל עצמו - מותר לישראל ליהנות מזה, אם אין חשש שמא ירבה בשבילו ע&quot;ש, ואם עשה בשביל הישראל - אסור לשום ישראל ליהנות מזה בשבת.&lt;/p&gt;
&lt;p&gt;ולא דמי לדבר הבא מחוץ לתחום, דמותר לישראל אחר, דתחומין דרבנן, ועוד דתחום אינו איסור מוחלט, דלזה הוי חוץ לתחום ולזה הוי תוך התחום. (ר&quot;ן פט&quot;ז) ויש נפקא מינה בין התירוצים: דלתירוץ הראשון כשעשה מלאכה דרבנן בשביל הישראל - אסור למי שעשה בשבילו, ולאחרים מותר כמו בתחומין. ולתירוץ השני - גם באיסור דרבנן אסור לכל אדם, ושם ב[סימן קכ&quot;ה] (שכה) משמע כתירוץ הראשון ע&quot;ש.&lt;/p&gt;
&lt;h3&gt;סימן רעו סעיף ב&lt;/h3&gt;
&lt;p&gt;והנה לעיל בסימן רמ&quot;ד נתבאר גם כן, דמלאכה שעשה אינו יהודי לצורך היהודי - אסור ליהנות מזה, ונתבאר שם דזהו כשעשה לטובת הישראל. אבל עשה לטובתו, כגון שנוטל שכר בעד מלאכתו, והמלאכה הוא בקציצה, לא בשכר יום - מותר, משום דאדעתיה דנפשיה קעביד, ולא לצורך הישראל ע&quot;ש.&lt;/p&gt;
&lt;p&gt;אבל בכאן - אין חילוק, אפילו אם עשה לטובת עצמו, כגון שנוטל שכר בקבלנות, שכל אימת שהישראל יצטרך לזה יעשנה ומקבל כך וכך שכר, והשתא כי קעביד אדעתא דנפשיה קעביד - ומכל מקום אסור. וההפרש הוא דשם מיירינן שהישראל יהנה מזה בחול, לפיכך אם האינו יהודי עשה על דעת עצמו - לא מיחזי כשלוחו. אבל כאן מיירינן שבשבת עצמו יהנה גוף הישראל מזה, ולכן אפילו אם לגמרי עשה מעצמו, כיון שהוא עשה בשביל הישראל - אסור להישראל ליהנות ממלאכה זו בשבת עצמה.&lt;/p&gt;
&lt;h3&gt;סימן רעו סעיף ג&lt;/h3&gt;
&lt;p&gt;ולכן אינו יהודי שהדליק את הנר בשביל ישראל - אסור לכל אדם, אפילו למי שלא הודלק בשבילו. ואין חילוק בזה בין קצב לו שכר או לא קצב, או שעשאו בקבלנות או בשכירות, דהואיל והישראל נהנה ממלאכה עצמה בשבת - אסור בכל עניין.&lt;/p&gt;
&lt;p&gt;ואם הדליק לצרכו - מותר לכל ישראל להשתמש לאורו, והוא הדין אם אמר לו להדליק בשביל חולה שאין בו סכנה, דקיימא לן דמותר אמירה לאינו יהודי, או לצורך קטנים, דהוה כחולה שאין בו סכנה - דמותר לכל ישראל להשתמש בו, דכל שהודלק בהיתר - מותר.&lt;/p&gt;
&lt;h3&gt;סימן רעו סעיף ד&lt;/h3&gt;
&lt;p&gt;לכאורה כיון שאסור להישראל ליהנות מנר שהדליק אינו יהודי בעדו, לפי זה אם היה ח(ו)שך בבית והדליק בשביל ישראל - הרי בעל כורחו נהנה לאורו, ונחייב את הישראל שיצא מהבית. אבל לא כן פסק רבינו הרמ&quot;א סוף סעיף א' וזה לשונו:&lt;/p&gt;
&lt;dl&gt;&lt;dd&gt;&quot;מיהו, אם עשה האינו יהודי בבית ישראל מדעתו - אין הישראל צריך לצאת, אף על פי שנהנה מן האור או מן המדורה&quot; עכ&quot;ל.&lt;/dd&gt;
&lt;/dl&gt;&lt;p&gt;וטעמא דמילתא: דהנאה זו נחשבת כהנאה הבאה לו לאדם בעל כורחו, דלא כיוון לה, וגם זה מיקרי: לא אפשר להסתלק מהנאה זו, ואיך נאמר לו לצאת מביתו. ובמקום דלא אפשר ולא קא מכוין - פשיטא דשרי, כדאיתא בפסחים (כ&quot;ה:), ורק להסתכל בספר או בשארי דברים אסור לו לאור הזה. ויראה לי דלשתות חמין - מותר גם כן, שהרי גם בחשך אפשר לשתות, אלא שבאור יש יותר הרווחה, והוי גם כן כהנאה הבאה בעל כורחו.&lt;/p&gt;
&lt;p&gt;אמנם זהו פשיטא שמחוייב למחות בידו על מכאן ולהבא, ולהגיד לו שאם יעשה פעם שני כן - יגרש[י]הו מביתו, (מג&quot;א סק&quot;ד) דאם לא כן הרי יעשה כן תמיד, שהרי יודע שעושה בזה נחת רוח להישראל.&lt;/p&gt;
&lt;h3&gt;סימן רעו סעיף ה&lt;/h3&gt;
&lt;p&gt;נראה דאם האינו יהודי הדליק בשבילו ובשביל הישראל - מותר להישראל להשתמש לאורו, אלא אם כן עשה העיקר בשביל הישראל והוא טפל לו. וזהו שכתב רבינו הב&quot;י בסעיף ג':&lt;/p&gt;
&lt;dl&gt;&lt;dd&gt;&quot;אם אומר אדם לעבדו או לשפחתו לילך עמו והדליקו הנר, אף על פי שגם הם צריכים לו - אין זה לצורכם, כיון שעיקר ההליכה בשביל ישראל&quot; עכ&quot;ל.&lt;/dd&gt;
&lt;/dl&gt;&lt;p&gt;ומשמע להדיא מפני שעיקר ההליכה בשביל הישראל. אבל בלאו הכי, אף על פי שכוונתו לישראל גם כן, מכל מקום כיון דגם לעצמו כיוון - מותר, ועיין בסעיף ח'.&lt;/p&gt;
&lt;h3&gt;סימן רעו סעיף ו&lt;/h3&gt;
&lt;p&gt;כתב הטור: דדווקא כשהדליק נר לצרכו, מותר לישראל ליהנות מאורו. אבל אם הדליק אש לצרכו או לחולה שאין בו סכנה - אסור להתחמם כנגדו, שמא ירבה בשבילו עכ&quot;ל. כלומר אם עשה מדורת עצים להתחמם כנגדם מפני הקור, ודרך העולם שבשביל שנים צריך יותר עצים מלאחד, דכשהאור קטן לא יספיק ששנים יתחממו כנגדו - חיישינן שמא ירבה בשבילו.&lt;/p&gt;
&lt;p&gt;ואף על גב דלקמן בסימן שכ&quot;ה מבואר דרק במכירו חיישינן שמא ירבה בשבילו, מכל מקום במדורה דרך בני אדם כן הוא, שכשיבא איש אחר להתחמם כנגדו - מוסיפין מעט עצים אף באינו מכירו, דכשיושב אצלו נעשה כמכירו להך מילתא, (עיין ב&quot;י) ויש חולקין בזה (מג&quot;א סק&quot;ג).&lt;/p&gt;
&lt;h3&gt;סימן רעו סעיף ז&lt;/h3&gt;
&lt;p&gt;אבל רבינו הב&quot;י הביא בזה שני דעות ונוטה להיתר, וזה לשונו: &quot;והוא הדין לעושה מדורה לצרכו או לצורך חולה, ויש אוסרים במדורה, דגזרינן שמא ירבה בשבילו&quot; עכ&quot;ל. והביא דעת המתיר מקודם, וביאר זה בספרו הגדול: דהסמ&quot;ג וספר התרומה והמרדכי בפרק א' והגהמ&quot;י כתבו דמותר לישראל להתחמם כנגד האש שעשה האינו יהודי לצרכו או לצורך חולה ע&quot;ש.&lt;/p&gt;
&lt;p&gt;ויש מי שאומר דלא פליגי כלל, דהמתירים מיירי כשהיתה המדורה דולקת מערב שבת, שנעשית בהיתר בשביל ישראל, ואחר כך בשבת הוסיף עצים - דמותר. והאוסרים מיירי, כשעשה האינו יהודי בשבת בשביל עצמו - דאז אסור, (ב&quot;ח) ולא משמע כן.&lt;/p&gt;
&lt;p&gt;וכל זה במדורה, אבל בהסקת תנור בית החורף - וודאי מותר לכל הדעות, דבזה לא שייך להרבות בשבילו, והוה כמו נר, דנר לאחד - נר למאה (מג&quot;א סק&quot;ג).&lt;/p&gt;
&lt;h3&gt;סימן רעו סעיף ח&lt;/h3&gt;
&lt;p&gt;ודע, דבזה שכתבנו דכשהדליק הנר בשבילו ובשביל הישראל דמותר, יש מי שאומר דבשביל שניהם - אסור. (שם סק&quot;ו) וראייתו מלקמן סימן תקט&quot;ו, בהובא מחוץ לתחום או ליקט פירות בשבילו ובשביל הישראל - אסור ע&quot;ש.&lt;/p&gt;
&lt;p&gt;ודבר תמוה הוא, מה עניין זה לזה, דהתם כשעושה בשביל שניהם - מרבה יותר מא(י)לו עשה בשביל עצמו בלבד, אבל הכא נר לאחד נר למאה, ולמה יאסר כיון שעשה גם בשבילו, ולא שייך ריבוי בזה.&lt;/p&gt;
&lt;p&gt;(ועיין א&quot;ר סק&quot;ז שדחה גם כן כן, אלא שעמד לנגדו דברי הרמב&quot;ם בפירוש המשניות סוף פרק 'כל כתבי', דמשמע דאסור. אבל באמת כוונת הרמב&quot;ם שם כשהעיקר עשה בשביל הישראל, כמבואר מדברי הרע&quot;ב ע&quot;ש, וכן כתב הרשב&quot;א סוף פרק 'כל כתבי' על פי הירושלמי שם. ויש בירושלמי חילופי גירסאות, עיין ב&quot;י סוף סימן זה, והכרעת הרשב&quot;א להיתר)&lt;/p&gt;
&lt;h3&gt;סימן רעו סעיף ט&lt;/h3&gt;
&lt;p&gt;ישראל ואינו יהודי שהסיבו יחד והדליק הנר: אם רוב אינם יהודים - מותר להשתמש לאורו, ואם רוב ישראל - אסור להשתמש לאורו, דמסתמא הדליק בשביל הרוב. וגם מחצה על מחצה - אסור, דאין בירור שהדליק שלא בשביל הישראלים.&lt;/p&gt;
&lt;p&gt;אמנם אם יש איזה הוכחה שבשביל עצמו הדליק, כגון שאנו רואים שמיד שהדליק משתמש לאורה, אז אפילו ברוב ישראל - מותר, שהרי רואים שבשביל עצמו הדליק. ואפילו אם נאמר שכוונתו היתה לשניהם - גם כן מותר, כמ&quot;ש בסעיף ה'. אמנם אם האינו יהודי הוא בבית הישראל, ויודע שבשביל ישראל אסור, והוא מערים להדליק הנר ולהשתמש בו מעט כדי שישתמש בו הישראל - וודאי אסור, דעיקר כוונתו הוא בשביל הישראל. (פסקי תוספות פרק כל כתבי)&lt;/p&gt;
&lt;p&gt;ונהירנא בילדותי היו נוהגין בלילי שבת בחורף, שהלילות ארוכין היו, קורין לאינו יהודי לשאל לו: רצונך בצנצנת יי&quot;ש, והיה אומר שרוצה, והשיבו לו רצונ[י]נו ליתן לך, אבל מה נעשה שאי אפשר למצא בחשך. והיה מדליק נר ושותה היי&quot;ש והולך לו, והשתמשו לאורו.&lt;/p&gt;
&lt;p&gt;ונראה דהיתר גמור הוא באינו יהודי שאינו רגיל בו, וליכא למיחש שמערים. ואף על גב דהישראל עושה הערמה בזה - מכל מקום מה איכפת לנו, סוף סוף ההדלקה היא בשבילו בלבד. מה שאין כן אם האינו יהודי הוא המערים - הוה ההדלקה בשביל הישראל, ואסור.&lt;/p&gt;
&lt;p&gt;וזהו העיקר: דאם לפי הבנת[י]נו אינו כמערים לעשות טובה להישראל, אלא בשביל עצמו עושה - אפילו הוא בן בית מותר. ואם לאו - אפילו אינו בן בית אסור, אלא דעל פי רוב יכול בן בית להיות כמערים, ולכן יש להבין בזה.&lt;/p&gt;
&lt;h3&gt;סימן רעו סעיף י&lt;/h3&gt;
&lt;p&gt;וכתב רבינו הב&quot;י בסעיף ד':&lt;/p&gt;
&lt;dl&gt;&lt;dd&gt;&quot;אם יש נר בבית ישראל, ובא אינו יהודי והדליק נר אחר - מותר להשתמש לאורו בעוד נר ראשון דולק. אבל לאחר שיכבה הראשון - אסור להשתמש לאור השני. וכן אם נתן שמן בנר הדולק - מותר להשתמש עד כדי שיכלה השמן שהיה בו כבר, ואחר כך אסור&quot; עכ&quot;ל, וזהו מדברי הטור ע&quot;ש.&lt;/dd&gt;
&lt;/dl&gt;&lt;p&gt;ורבינו הב&quot;י כתב בספרו הגדול: דאפילו מאן דמתיר במדורה - אוסר כאן, כיון דתח(י)לת הדלקת הנר השני הוא בשביל הישראל ע&quot;ש, ולכן סתם כאן לאיסור.&lt;/p&gt;
&lt;p&gt;ויש אומרים להיפך, דאפילו מאן דאוסר במדורה - מתיר כאן, דבמדורה חיישינן שירבה בשביל הישראל, ונמצא שידליק בשביל הישראל. מה שאין כן בכאן בשעה שהדליק הנר האחר, נהי נמי שעשה בשביל הישראל - מכל מקום הלא לא היה שום תועלת להישראל אחרי שהראשונה קיימת, ונמצא שבעת שהדליק הוה כלא כלום. ולכן גם אחר כך לא יכול האיסור לחול, דעיקר האיסור שייך בעת עשיית המלאכה. (ב&quot;ח ועיין ט&quot;ז סק&quot;ג)&lt;/p&gt;
&lt;p&gt;אמנם אם כוונת האינו יהודי היה כדי שיאיר להישראל אחר כיבוי הראשון - יש פנים לאסור, (שם) ואם כן גם מסתמא אמרינן כן. (שם) מיהו להמתירין במדורה - וודאי שמותר כאן (ט&quot;ז שם).&lt;/p&gt;
&lt;h3&gt;סימן רעו סעיף יא&lt;/h3&gt;
&lt;p&gt;והנה לעניין מדורה מצינו בהגהות מימוניות (פרק ו' אות ו') בזה הלשון: &quot;זכורני כשהייתי אצל מורי (הוא מהר&quot;ם מרוטנבורג) במגדל ווישבור&quot;ק, עשינו בערב שבת מדורה כדי להתחמם כנגדה בשבת, וכשישבנו עד שכמעט מדורה היתה כלה, באו עבדים ועשאוה גדולה. ואמרו בפירוש שעשו לנו לנחת רוח, וישבנו אנחנו אצלם ושמחנו בדבר&quot; עכ&quot;ל.&lt;/p&gt;
&lt;p&gt;וכיון דמהר&quot;ם רבו של הרא&quot;ש עשה מעשה במדורה להקל, לכן אף על פי שיש לחלק מנר שנתבאר מכל מקום, המיקל אפילו אחר כיבוי הראשון - לא הפסיד. (שם) ואין לומר דההיתר היה מפני שהקור היה גדול, ומותר לומר לאינו יהודי להחם התנור כמו שיתבאר, דאם כן אין זה רבותא, ומדבריו מבואר דההיתר הוא מפני שהמדורה היתה ערוכה מערב שבת.&lt;/p&gt;
&lt;p&gt;והנה בדינים אלו יש לחלק זה מזה בסברות, אך כיון דאין זה איסור תורה - אין לגעור במי שסומך על דעות המקילין.&lt;/p&gt;
&lt;h3&gt;סימן רעו סעיף יב&lt;/h3&gt;
&lt;p&gt;במדינות הצפוניות שהקור גדול בימות החורף, הדבר פשוט שהכל חולים אצל צינה גדולה כזו, ואומר לאינו יהודי ועושה. וכל שכן כשהאינו יהודי מסיק התנור - דמותר ליהנות מזה, והמחמיר בזה אינו אלא מן המתמיהין. ורבינו ירוחם כתב, שרבינו יעקב מאורליינ&quot;ש היה אומר לאינו יהודי להדליק האש ולתקנו בשבת, דהכל חולים אצל צ(י)נה. (ב&quot;י)&lt;/p&gt;
&lt;p&gt;אמנם אם אין הקור גדול בשם, או שביום הזה אין הקור גדול - וודאי אסור לומר לאינו יהודי להסיק התנור, ואפילו עשה האינו יהודי מדעתו - צריך למחות. אבל כשיש קטנים בבית - מותר לומר לאינו יהודי להסיק התנור, דהקטנים חולים אצל הקור אפילו כשאין הקור גדול כל כך, ואז גם הגדולים יוכלו להתחמם, כיון שניסוק בהיתר בשביל הקטנים.&lt;/p&gt;
&lt;p&gt;(עיין מג&quot;א סקט&quot;ו שכתב דהעולם נוהגים היתר גם כשאין הקור גדול ובשביל הגדולים, דסוברים דמותר שבות במצטער, כמ&quot;ש בסימן שכ&quot;ח. אבל אנן קיימא לן דרק שבות דשבות מותר במצטער, כמ&quot;ש בסימן ש&quot;ז, ולכן יזהרו שלא לומר בשבת להסיק ע&quot;ש. וקשה להכריע מתי נקרא הקור גדול ומתי נקרא אינו גדול, ובמדינותינו בירחי טבת ושבט הקור גדול מאד, ואי אפשר לגדור בזה גדר ברור, ולא כל האנשים שוים בזה)&lt;/p&gt;
&lt;h3&gt;סימן רעו סעיף יג&lt;/h3&gt;
&lt;p&gt;כתב רבינו הרמ&quot;א בסעיף ב':&lt;/p&gt;
&lt;dl&gt;&lt;dd&gt;&quot;יש אומרים דמותר לומר לאינו יהודי להדליק לו נר לסעודת שבת, משום דסבירא ליה דמותר אמירה לעכו&quot;ם אפילו במלאכה גמורה במקום מצוה, שעל פי זה נהגו רבים להקל בדבר, לצוות לאינו יהודי להדליק נרות לצורך סעודה, בפרט בסעודת חתונה או מילה, ואין מוחה בידם. ויש להחמיר במקום שאין צורך גדול, דהא רוב הפוסקים חולקים על סברא זו, ועיין לקמן סימן ש&quot;ז סעיף ה'&quot; עכ&quot;ל.&lt;/dd&gt;
&lt;/dl&gt;&lt;p&gt;ביאור הדברים: דאמרינן בעירובין (ס&quot;ז:) דמותר לומר לאינו יהודי להביא מים חמין לצורך המילה דרך חצר שאינה מעורבת. ומזה למד הרמב&quot;ם בפרק ו', דכל אמירה לאינו יהודי - מותר בשבות דרבנן במקום מצוה או קצת צורך חולי ע&quot;ש.&lt;/p&gt;
&lt;p&gt;ורבותינו בעלי התוספות בבבא קמא (פ:) כתבו: דבכל המצות לא התירו אמירה לאינו יהודי בשבות, רק לצורך מילה התירו, וזהו דעת הטור לקמן סימן של&quot;ח ע&quot;ש.&lt;/p&gt;
&lt;p&gt;אמנם הר&quot;ן סוף פרק י&quot;ט הביא שבעל העיטור כתב דאפילו במלאכה דאורייתא מותר לומר לאינו יהודי לעשות במקום מצוה, שהוא מפרש בעירובין שהתירו לומר לאינו יהודי להביא החמין דרך רשות הרבים, ומדמה כל המצות למילה. (עיין ב&quot;י בסימן ש&quot;ז) והתוספות והטור מחלקים מילה משארי מצות, משום דמילה עצמה דוחה שבת.&lt;/p&gt;
&lt;h3&gt;סימן רעו סעיף יד&lt;/h3&gt;
&lt;p&gt;והשתא העניין תמוה לסמוך על דעת יחיד במקום שכל הפוסקים חולקים עליו, ודיינו שנסמוך על דעת הרמב&quot;ם לדמות כל המצות למילה בשבות דרבנן.&lt;/p&gt;
&lt;p&gt;ונראה להדיא שרבינו הרמ&quot;א עצמו לא ניחא ליה בכך, אלא שבא ליישב קצת על העושים כן, ובאמת כתבו ד'מוטב שיהיו שוגגים ולא מזידים', ולכן אין מוחין בידם. (ב&quot;ח ומג&quot;א סק&quot;ט) אבל אם ביכולת למחות - פשיטא שמחוייבים למחות, ובזמנ[י]נו לא שמענו להקל בזה. (וכן כתב השל&quot;ה שח&quot;ו להקל בזה וכן כתב הא&quot;ר, ועתה ביכולת למחות כי ישמעו אלינו)&lt;/p&gt;
&lt;h3&gt;סימן רעו סעיף טו&lt;/h3&gt;
&lt;p&gt;ודע דזה שנתבאר דאינו יהודי כשהדליק נר לצורך עצמו - מותר לישראל להשתמש לאורו, זהו אפילו כשצריך לצורך עצמו בשביל עסק של הישראל, כגון השפחות שבבית ישראל שצריכים לנקות כלי הישראל לאחר אכילה, והדליקו נר בשביל זה - מותר לישראל להשתמש לאורה, דכיון דעליו מוטל המלאכה של הישראל - הרי מדליק בשביל עצמו מה שצריך לעשות.&lt;/p&gt;
&lt;p&gt;וראיה לזה מדברי רבינו הב&quot;י בסעיף ג' שכתב: &quot;אם אומר אדם לעבדו... לילך עמו והדליקו הנר... - אין זה לצורך האינו יהודי, כיון דעיקר ההליכה בשביל ישראל&quot; עכ&quot;ל. ומשמע להדיא שעוסק במלאכת הישראל, ואפילו הכי האיסור הוא רק מפני שהישראל קראו ללכת, ועיקר ההליכה היא בשבילו. אבל אם מעצמו היה הולך - שפיר דמי, וכן כל כיוצא בזה.&lt;/p&gt;
&lt;h3&gt;סימן רעו סעיף טז&lt;/h3&gt;
&lt;p&gt;וכתב על זה רבינו הרמ&quot;א: דמותר לומר לאינו יהודי לילך עמו ליטול נר דלוק כבר, הואיל ואינו עושה רק טלטול הנר בעלמא עכ&quot;ל.&lt;/p&gt;
&lt;p&gt;כלומר אף על גב דבאיסור תורה, כמו להדליק - אסור כשעיקר ההליכה היה בשביל הישראל, כמ&quot;ש רבינו הב&quot;י, דזה לא מיקרי שעשה בשביל עצמו - מיהו באיסור מוקצה דרבנן מותר, ומיקרי שעושה לצורך עצמו. אבל אם אין צורך להאינו יהודי כלל - בזה אסור לומר לו לטלטל הנר, דלא התירו אמירה לעכו&quot;ם בשבות דרבנן, רק לצורך מצוה או קצת חולי כמו שנתבאר, אבל בלא זה - אסור.&lt;/p&gt;
&lt;p&gt;מיהו עדיין אינו מובן, דעל כל זה נהי דכשהאינו יהודי עושה - מיקרי שעושה בשבילו, אבל מכל מקום למה מותר לומר לו לעשות. וצריך לומר דכיון דלעצמו עושה - מותר, כמו שיתבאר בסוף סימן ש&quot;ז, דמותר לומר לו לעשות מלאכה לעצמו.&lt;/p&gt;
&lt;p&gt;(כפי ב(י)אור[י]נו מבואר במג&quot;א סקי&quot;א, דההיתר היא הואיל והוא צריך לזה, וע&quot;ש סק&quot;י דאין לאסור מטעם שהשמן מתנדנד, שהרי אין מתכוין לזה, וע&quot;ש בשם רדב&quot;ז שאין להתיר זה רק לבני תורה, דילמא אתי למיסרך ע&quot;ש)&lt;/p&gt;
&lt;h3&gt;סימן רעו סעיף יז&lt;/h3&gt;
&lt;p&gt;והנה לפי מה שנתבאר, אסור לומר לאינו יהודי לטלטל הנר בעד[י]נו ממקום למקום, והעולם נוהגים היתר בזה.&lt;/p&gt;
&lt;p&gt;והאמת היא כן דנמצא בהגמ&quot;י בשם ר&quot;ת, דמותר לומר לאינו יהודי: 'תביא נר הדולק', דהאיסור אינו אלא משום מוקצה, וטלטול מן הצד מותר במוקצה לעשות בעצמו. וכיון שיש היתר לישראל על ידי טלטול מן הצד - לכן מותר גם לומר לאינו יהודי לטלטל טלטול גמור. (שם סקי&quot;א)&lt;/p&gt;
&lt;p&gt;ובסימן שכ&quot;ה סעיף י' הביא רבינו הרמ&quot;א דעה זו לעניין לומר לאינו יהודי להביא שכר או שאר משקין דרך כרמלית מטעם זה, הואיל ואפשר לילך שם ולשתות. וכתב שם שאין להתיר זה רק לצורך שבת ובשעת הדחק ע&quot;ש, אבל בלא זה יש להחמיר בדבר.&lt;/p&gt;
&lt;p&gt;ולמה לא הזכיר זה בכאן, (עיין ט&quot;ז שם סקי&quot;י שהקשה זה) ונראה לי דלא דמי לכאן, דבשם שהולך לחוץ אוושא מילתא. ועוד דבכאן יש עוד טעם להיתר, דהנה מה שאומר לו לטלטל הנר - היא מפני שרוצה ליקח איזה דבר או להשתמש שם, ודבר זה יכול ליקח או להשתמש בדוחק גם בלא הנר, מה שאין כן בשם. (עיין מג&quot;א שהזכיר סברא זו בשם הגמ&quot;י)&lt;/p&gt;
&lt;h3&gt;סימן רעו סעיף יח&lt;/h3&gt;
&lt;p&gt;עוד כתב בסעיף ד': דמותר למחות באינו יהודי שבא להדליק נר או להוסיף שמן עכ&quot;ל.&lt;/p&gt;
&lt;p&gt;כלומר שלא נטעה לומר דכשם שאסור לנו לצוותו לעשות מלאכה, כמו כן אסור לנו לעכבו מלעשות מלאכה - קמ&quot;ל דלא, ואדרבא אם הנר של ישראל - מחוייב למחות בו, ורק בדליקה התירו משום הפסד, כמ&quot;ש בסימן של&quot;ד.&lt;/p&gt;
&lt;p&gt;ויש אומרים דאם מיחה בידו והדליק - מותר להשתמש לאורו, (מג&quot;א סקי&quot;ג בשם ב&quot;ח) דהוה כמדליק בשביל עצמו, שהרי מיחה בו. (ב&quot;ח) אך שלא תהיה הערמה בזה, (מג&quot;א שם) כלומר שאם האינו יהודי מבין שמה שמוחה בו אינו אלא מן השפה ולחוץ, אבל רצונו של ישראל שידליק - דבכהני גווני פשיטא דהוי בשביל ישראל, ואסור להשתמש בו.&lt;/p&gt;
&lt;p&gt;אמנם גם בלא הערמה ההיתר תמוה, דהא סוף סוף הדליק בשביל הישראל, ולמה יהיה מותר להשתמש בו. (וכן כתב הא&quot;ר סקט&quot;ז) ונראה דרק אינו מחוייב לצאת מביתו, כמ&quot;ש רבינו הרמ&quot;א סוף סעיף א', ובארנו בסעיף ד', אבל לא להשתמש ממש לאורו. (ונראה לי שלזה רמז המג&quot;א בסקי&quot;ג במה שכתב לעיין סוף סעיף א', ע&quot;ש ודו&quot;ק)&lt;/p&gt;</extract></page></pages></query></api>