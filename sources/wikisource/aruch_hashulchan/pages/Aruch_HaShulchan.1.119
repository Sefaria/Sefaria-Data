<?xml version="1.0"?><api><query><normalized><n from="ערוך_השולחן_אורח_חיים_קיט" to="ערוך השולחן אורח חיים קיט" /></normalized><pages><page pageid="181944" ns="0" title="ערוך השולחן אורח חיים קיט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קיט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין מי שרוצה להוסיף בקשה בתפילה&lt;/b&gt;&lt;/big&gt;&lt;br&gt;&lt;big&gt;ובו ששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו&lt;/p&gt;
&lt;h3&gt;סימן קיט סעיף א&lt;/h3&gt;
&lt;p&gt;אם רצה להוסיף איזה דבר בקשה – יכול להוסיף בכל ברכות האמצעיות, בכל אחת מעניינה.&lt;/p&gt;
&lt;p&gt;כיצד? היה לו חולה בתוך ביתו או במשפחתו – יכול לבקש עליו רחמים בברכת &quot;רפאנו&quot;. היה צריך פרנסה – מבקשה בברכת השנים. וכן בכולם, כגון שרוצה לבקש מה' שיאמץ לבו לתורה – יבקש ב&quot;אתה חונן&quot;. שיעזור לו בתשובתו – יבקש ב&quot;השיבנו&quot;. שימחול לו על חטאיו – יבקש ב&quot;סלח לנו&quot;. וכיוצא בזה. אמנם ב&quot;שמע קולנו&quot; יכול לבקש כל דבר שירצה, כי היא כלליות ולא פרטיות, והיא כוללת כל הבקשות.&lt;/p&gt;
&lt;p&gt;ולא יתחיל בבקשתו בראש הברכה. אלא יתחיל בהברכה, דהעיקר הוא המטבע שטבעו חכמים. וקודם שיאמר חתימת הברכה יבקש בקשתו, ויראה שיסיים בבקשתו במעין חתימה.&lt;/p&gt;
&lt;p&gt;וכשמבקש רחמים על החולה, אם מבקש בפני החולה אינו צריך להזכיר שמו. אלא יאמר: &quot;שלח נא רפואה להחולי הזה&quot;, כמו שאמר משה רבינו: &quot;אל נא רפא נא לה&quot; (ברכות לד א). אבל שלא בפניו צריך להזכיר שמו, ושם אביו או שם אמו, לברר בתפילתו על מי מבקש רחמים. כי התפילה צריך להיות ברורה.&lt;/p&gt;
&lt;p&gt;(עיין רש&quot;י תענית יד ב דיבור המתחיל &quot;ובשומע תפילה&quot;, שכתב דכל הבקשות רק ב&quot;שומע תפילה&quot; בלבד, עיין שם. והוא תימא גדולה, וצריך עיון גדול.)&lt;/p&gt;
&lt;h3&gt;סימן קיט סעיף ב&lt;/h3&gt;
&lt;p&gt;ודע דזה דבר פשוט שלא התירו חכמינו ז&quot;ל להוסיף בשמונה עשרה אלא במקרה כשצריך לזה. אבל להוסיף תפילה קבועה תמידיות בשמונה עשרה – הוא העזה יתירה וחוצפא כלפי אנשי כנסת הגדולה. ועל זה יודה כל תלמיד חכם, וכל אשר יראת ה' בקרבו.&lt;/p&gt;
&lt;p&gt;ובכן יש לצעוק על המדפיסים שהוסיפו בסידורים ב&quot;שמע קולנו&quot; תפילה קבועה: &quot;אנא ה' חטאתי... אתה הוא הזן ומפרנס...&quot;. ורבים מעמי הארץ אומרים זה תמיד ככל תפילת שמונה עשרה, ולבי עלי דוי על המעשה הזה. ושמעתי שכבר הרעיש על זה אחד מגדולי הדור בדור שלפנינו. אלא שבעונותינו הרבים אימסר עלמא בידא דטיפשאי, והמדפיסים עושים כרצונם ואין בידינו למחות.&lt;/p&gt;
&lt;p&gt;וזה שהביאו מזוהר שטוב לשאול על מזונותיו תמיד אפילו הוא עשיר, או להתודות על חטאיו (מגן אברהם סעיף קטן א') – זהו וודאי כן הוא, אבל לא לעשות נוסחא קבוע בתוך תפילות אנשי כנסת הגדולה. ואם ירצה יכול לומר אותם אחר התפילה, ואחר &quot;יהיו לרצון&quot;, ומי ימחה בידו? וכבר אמרו בגמרא דאחר התפילה יכול לומר אפילו כסדר של יום הכיפורים.&lt;/p&gt;
&lt;h3&gt;סימן קיט סעיף ג&lt;/h3&gt;
&lt;p&gt;וכתב רבינו הבית יוסף, דלרבינו יונה כשמוסיף בברכה מעין אותה ברכה, אם מוסיף אותה בשביל כל ישראל – אומר אותה בלשון רבים ולא בלשון יחיד. ולא יוסיף אלא בסוף הברכה ולא באמצע.&lt;/p&gt;
&lt;p&gt;ואם שואל צרכיו ממש, כגון שיש לו חולה בתוך ביתו או שהוא צריך לפרנסה – יכול לשאול אפילו באמצע הברכה, והוא שישאל בלשון יחיד ולא בלשון רבים. ובברכת &quot;שומע תפילה&quot; וכן בסוף התפילה, בין קודם &quot;יהיו לרצון&quot; בין אחריו – יכול לשאול בין בלשון יחיד בין בלשון רבים, בין צרכיו ממש בין צרכי רבים. עד כאן לשונו.&lt;/p&gt;
&lt;p&gt;ויש מי שאומר דלרבינו יונה אפילו ב&quot;שומע תפילה&quot; אסור לומר בלשון רבים (מגן אברהם בשם ב&quot;ח). ומכל מקום הציבור מותרים אפילו באמצע ברכה (שם בשם בית יוסף), ולכן נוהגים בבתי כנסיות הישנים שבאמצע &quot;סלח לנו&quot; אומרים כל הסליחות ביום שאומרים סליחות.&lt;/p&gt;
&lt;p&gt;ודע שזה שכתב רבינו הבית יוסף דינים אלו בשם רבינו יונה, ולא כתב סתמא כדרכו, מפני שבחיבורו הגדול כתב דהרמב&quot;ם והרא&quot;ש לית להו הני כללי. ולדידהו בכל ענין מותר, והלכה כמותם רק שטוב לחוש לדברי רבינו יונה, עיין שם. ולכן כתבם בשמו, להודיע שיכולים לעשות שלא כדבריו מעיקר הדין.&lt;/p&gt;
&lt;h3&gt;סימן קיט סעיף ד&lt;/h3&gt;
&lt;p&gt;עוד כתב בסעיף ב:&lt;/p&gt;
&lt;dl&gt;&lt;dd&gt;יש מי שאומר שכמוסיף בברכה לצורך יחיד – לא יאריך.&lt;/dd&gt;
&lt;/dl&gt;&lt;p&gt;עד כאן לשונו. אבל אחר התפילה רשאי להאריך (מגן אברהם). ואם לצורך אדם גדול – יכולין הציבור להאריך אפילו באמצע הברכה. וכשחלה מהרי&quot;ל אמרו הציבור סליחות, דכיון דצריכים לתורתו – כרבים דמי (שם). ונראה שאמרו הסליחות בברכת &quot;סלח לנו&quot;, כמו שהיה דרכם כן באמירת סליחות.&lt;/p&gt;
&lt;h3&gt;סימן קיט סעיף ה&lt;/h3&gt;
&lt;p&gt;ברכות האמצעיות אינן כשלוש ראשונות דכולהו כחדא חשיבא, ואם טעה באחת מהן חוזר לראש. והאמצעיות אינן כאחת.&lt;/p&gt;
&lt;p&gt;ומיהו על הסדר בעינן, כלומר: שלא יקדים המאוחרת להמוקדמת. לפיכך אם טעה באחת מהן במה שצריך לחזור, או לא אמר איזה ברכה כלל שדילגה, ונזכר אחר שאמר ברכות אחרות – חוזר להברכה שטעה בה או שדילגה, ואומר משם ולהלן על הסדר. ואפילו אותן שאמרן – חוזר ואומרן. אבל אינו צריך לחזור לתחילתן ל&quot;אתה חונן&quot;.&lt;/p&gt;
&lt;p&gt;וזהו כששגג או היה מוטעה. אבל אם במזיד דילג איזה ברכה, או לא אמרה כתקנת חכמים – הוה כלא התפלל כלל, וחוזר לראש התפילה כמו שכתבתי בסימן קי&quot;ד (מגן אברהם סעיף קטן ה').&lt;/p&gt;
&lt;h3&gt;סימן קיט סעיף ו&lt;/h3&gt;
&lt;p&gt;שליח ציבור ששכח ולא אמר &quot;עננו&quot; בין &quot;גואל&quot; ל&quot;רופא&quot; והתחיל &quot;רפאנו&quot;, אם עדיין לא סיים הברכה – חוזר ל&quot;עננו&quot; ומתפלל כסדר.&lt;/p&gt;
&lt;p&gt;אמנם אם סיים הברכה, ואם יחזור ל&quot;עננו&quot; יצטרך לומר עוד פעם ברכת &quot;רפאנו&quot; שהרי צריך להתפלל על הסדר כמו שנתבאר, ובאמת &quot;עננו&quot; אינו מעכב ואי אפשר לשנות בעדה עוד ברכה, וברכה לבטלה היא ולא יאמרנה עתה כלל. ויאמרנה ב&quot;שומע תפילה&quot; כיחיד, ויוכל לחתום &quot;ברוך אתה ה', העונה בעת צרה ושומע תפילה&quot;. אך ב&quot;שומע תפילה&quot; בלבד די, כי זה כולל הכל כמובן (מגן אברהם סעיף קטן ז'). וכן אם לא היו עשרה מתענים בבית הכנסת ולא אמר &quot;עננו&quot;, ואחר &quot;רפאנו&quot; באו – יעשה גם כן כן (שם).&lt;/p&gt;
&lt;p&gt;ואם שכח לאומרה גם ב&quot;שומע תפילה&quot; – יאמרה ברכה בפני עצמה אחר &quot;שים שלום&quot;, דבה לא שייך סדר כשאומרה אחר התפילה לגמרי (שם). ומכל מקום אם אמרה קודם &quot;ראה בענינו&quot;, נראה שצריך לחזור ולאומרה אחר &quot;ראה בענינו&quot; כתיקון חכמים (שם), כיון שעומד עדיין בתוך התפילה. ויש מי שחולק, וסבירא ליה שאינו צריך לחזור ולאומרה אחר &quot;ראה בענינו&quot;, וגם כשאומרה אחר &quot;שים שלום&quot; לא יחתום בשם אלא &quot;ברוך שומע תפילה&quot; (יש מאחרונים שכתבו כן). ולרש&quot;י יאמר &quot;עננו&quot; בברכה באמצע הברכות, ובסימן תקס&quot;ו יתבאר בזה בסייעתא דשמיא.&lt;/p&gt;</extract></page></pages></query></api>