<?xml version="1.0"?><api><query><normalized><n from="ערוך_השולחן_אורח_חיים_שג" to="ערוך השולחן אורח חיים שג" /></normalized><pages><page pageid="180106" ns="0" title="ערוך השולחן אורח חיים שג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני תכשיטי נשים&lt;/b&gt;&lt;/big&gt;&lt;br&gt;&lt;big&gt;ובו שלושים ושניים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט | ל | לא | לב&lt;/p&gt;
&lt;h3&gt;סימן שג סעיף א&lt;/h3&gt;
&lt;p&gt;כבר נתבאר בסימן ש&quot;א סעיף מ&quot;ט שמפני גודל האיסור של הוצאה ומפני גודל ההרגל - הוכרחו חכמים לגדור גדרים בענייני הוצאה. וגזרו ביחוד על הנשים על כמה מתכשיטיהן שלא לנושאן בשבת, ובירושלמי ריש במה אשה אומר: על ידי שהנשים שחצניות הן והיא מתרתן (להראותה) לחבירתה - והיא שכוחה ומהלכת בהן ד' אמות ע&quot;ש.&lt;/p&gt;
&lt;p&gt;וכמה טעמים יש בזה: יש שמפני שהאשה צריכה לטבילה, יכול להיות שתתיר החפץ קודם שתכנס לטבילה, ותשא ד' אמות ברשות הרבים, והרבה שאסרו מחשש שתרצה להתפאר ולהראות לחברותיה נוי תכשיטיה, כמו שאומר הירושלמי. ויש שאסרו מטעם שהוא רפוי ויפול ותשאנו ד' אמות ברשות הרבים, ויש שאסרו משום מראית העין, ויש שאסרו מפני שבהילוך זה ילעגו עליה ותסירם ותטלטל ד' אמות ברשות הרבים, וכל דינים אלו יתבארו בסימן זה.&lt;/p&gt;
&lt;h3&gt;סימן שג סעיף ב&lt;/h3&gt;
&lt;p&gt;לא תצא אשה בחוטי צמר שבראשה ולא בחוטי פשתן שבראשה ולא ברצועות שבראשה, והיינו הכרוכין על ראשה, דגזרינן שמא תזדמן לה טבילה בשבת ותלך בהם לבית הטבילה, ובשעת הטבילה צריכה לרפותם שלא יהיו מהודקים ויחצ[ו]צו בטבילה.&lt;/p&gt;
&lt;p&gt;ולכן יש לחוש הן בהילוכה, שתזכור שצריכה לרפותם תטלם לגמרי מראשה כדי למהר טבילתה ותשא אותם ד' אמות ברשות הרבים, וכן בחז[י]רתה שתחלצם מראשה בעת הטבילה ואחר הטבילה תמהר לילך ותשכח על שבת, מפני מהירותה לא תשימם שם על ראשה אלא תשאם בידה ותלך ותטלטלם ד' אמות ברשות הרבים.&lt;/p&gt;
&lt;p&gt;ולמה לא גזרינן כן על בגדים, משום דאין מדרך האשה לילך ברחוב בלי כל בגדיה וחפ[י]ציה הגדולים, מה שאין כן בדברים קטנים כאלו, גם בחול אינה מקפדת לפרקים לטלטלם בידה בעת הלוכה. וגזרו על כל הנשים, אף על הבתולות והזקנות דלא שייך בהו טבילה, דלא פלוג רבנן.&lt;/p&gt;
&lt;h3&gt;סימן שג סעיף ג&lt;/h3&gt;
&lt;p&gt;ואם החוטין והרצועות קלועין בתוך שערותיה - מותרת לצאת בהן, מפני דבכהני גווני אסור להתיר קליעתה בשבת, דקליעת שיער הוי מלאכה וכן התרת הקליעה, ובהכרח שתתירם מערב שבת ותטלם משם. וכן כשתרצה לקלועם אחר הטבילה, פשיטא שאי אפשר בשבת, ואם כן לא תבא לידי קלקול.&lt;/p&gt;
&lt;p&gt;ויש מי שאוסר גם בכהני גווני, וזהו דעת רש&quot;י בריש במה אשה ע&quot;ש, והטעם דחיישינן שמא תרפה הקליעות עד שיכנסו בהם המים ורשאה לטבול בהן, והדר החשש למקומו שמא תטלם אחר כך לגמרי ותשאם ברשות הרבים. אמנם אנן קיימא לן ביורה דעה סימן קצ&quot;ח דלא מהני שתרפה ע&quot;ש. (ועיין ט&quot;ז סק&quot;א ודבריו צ&quot;ע כמ&quot;ש בקו&quot;א להגר&quot;ז)&lt;/p&gt;
&lt;h3&gt;סימן שג סעיף ד&lt;/h3&gt;
&lt;p&gt;ואם החוטין הם עשוין מעשה רשת כשרשרות, ויש מהם להשיער חלל ואינה יכולה להדקן בחזקה על שערותיה, והמים באים בהם ואינם חוצצין - מותרת לצאת בהן בשבת אף כשאינן קלועים בתוך שערותיה, שהרי לא תצטרך לשולפם בעת הטבילה.&lt;/p&gt;
&lt;p&gt;האמנם זהו לעניין חציצה, אבל אם יש חשש שתחפוץ לשולפם מטעם אחר, כגון שהם מטונפות בטיט ולא תרצה להכניסם במי המקוה כדי שלא ימחה הטיט בהמים ויטנף בשרה בעלייתה, או להיפך שמפני יקרותן תחוס להכניסן במים, כגון שהן מוזהבות וכיוצא בזה - אסורה לצאת בהם, מטעם שמא תשלפם קודם הטבילה ואתי לאתויינהו ד' אמות ברשות הרבים כמ&quot;ש.&lt;/p&gt;
&lt;p&gt;(עיין מג&quot;א סק&quot;ד וסק&quot;ה, ולפמ&quot;ש גם הש&quot;ע כוונתו כן, שהרי כן פירש רש&quot;י שם גבי תיכי חלילתא ע&quot;ש, וכן כתב הגר&quot;ז)&lt;/p&gt;
&lt;h3&gt;סימן שג סעיף ה&lt;/h3&gt;
&lt;p&gt;וזהו בחוטין שבראשה, אבל בחוטין הכרוכין בצוארה - מותרת אשה לצאת בהן, דליכא כאן חשש טבילה, שהרי אינן קשורות בחוזק בצוארה שלא יהו המים באים בהם, שאין אשה חונקת את עצמה ורפוים הם, והמים באים הם ולא תצטרך להסירם.&lt;/p&gt;
&lt;p&gt;ואם הם חוטין מוזהבות וכיוצא בהם שתחוס להכניסם לתוך המים - אסור כמ&quot;ש לעניין חוטי הראש, וכן במטונפות בטיט. ודווקא בחוטין שבצוארה מותרת מטעם שנתבאר, אבל בקטלא שבצוארה, והוא בגד שתולה בצוארה כנגד לבה, ויש לו מקום שנצים שתוחבים שם רצועה רחבה וקושרת הרצועה סביב צוארה - אסורה לצאת בה, לפי שרצועה זו רחבה ואף אם תהדקם בצוארה לא תחנוק את עצמה, ואשה רצונה להדק את עצמה כדי שתראה יפה כבעלת בשר, והרי זה חציצה בטבילה ונשאר החשש כבחוטי הראש.&lt;/p&gt;
&lt;p&gt;ולבד זה יש איסור בזה מחששא אחרת, והיינו שאם הוא חשוב ומצוייר כדרך הקטלאות - חיישינן שמא תסיר אותו להראותו לחברותיה יפיה וטובה, ותשכח על השבת ותטלטלנו ד' אמות ברשות הרבים.&lt;/p&gt;
&lt;h3&gt;סימן שג סעיף ו&lt;/h3&gt;
&lt;p&gt;ומטעם זה לא תצא בטוטפת, וזהו כמין ציץ ומגיע מאוזן לאוזן, ולא בסרביטין, והוא גם כן כעין ציץ ואינו מגיע אלא עד הלחיים, שכורכתו על ראשה ותולה לה על לחייה מכאן ומכאן, דחיישינן דילמא שלפא ואחוי. ודווקא כשאינן תפורין בהשכבה שעל ראשה, שהוא כעין צעיף. אבל אם הם תפורים בשבכה - מותרת לצאת בהם, שהרי לא תשלפם מעל ראשה, דהשבכה לא תסיר מראשה ותשאר בראש ערום.&lt;/p&gt;
&lt;p&gt;ויש אומרים דזהו בנשואה שאסורה לגלות ראשה, אבל הבתולות שדרכן לגלות ראשן - אסורות אפילו תפורות מטעם דילמא שלפי ומחוי. ואף על גב דלעניין טבילה אמרנו דלא פלוג רבנן - זהו לחומרא ולא לקולא, ומכל מקום לא נאסור בכאן הנשואות אטו הבתולות, דעיקר הגזירה הוא בשביל הנשואות שהן גדולות ורבות, ולא נגזור בהו בשביל הקטנות המועטות, ודיעה ראשונה סוברת דאפילו לקולא לא פלוג רבנן.&lt;/p&gt;
&lt;p&gt;ודע, דכל אלו התכשיטין שנתבארו ושיתבארו - זהו לפי זמנם, ועכשיו ליכא אצל[י]נו כל אלו התכשיטין.&lt;/p&gt;
&lt;h3&gt;סימן שג סעיף ז&lt;/h3&gt;
&lt;p&gt;לא תצא בכבול והוא כיפה של צמר, דהיינו חוטי צמר ארוגים ברוחב שתי אצבעות כשיעור ציץ, ומניחתו סביב הפנים לתכשיט, ויש לחוש שמא תשלפנו להראותה לחברותיה. וכן לא תצא באיצטמא, והיינו מטלית שתולין בה חוטין של צבעונין, ותולין אותה לכלה להפריח הזבובים מפניה, מפני שהיא מתביישת לגרשם מעל פניה ומצטערת ועושין לה זה, ואין זה עניין תכשיט כלל וכמשוי הוא, ומפני זה לא תצא בו אף על פי שצריכה לכך, וזהו פירוש הרי&quot;ף והרמב&quot;ם לאיסטימא שבגמרא שם.&lt;/p&gt;
&lt;p&gt;ורש&quot;י ז&quot;ל פירש שזהו מצנפת קטנה שמאגדת את השערות היוצא(ו)ת לחוץ מקישוריה, ומונעת את השערות מלצאת. והערוך פירש: חתיכה של בגד מוזהב וקבועין בה אבנים טובות ומרגליות, ולפי זה הוי האיסור משום שלפי ומחוי כבכל התכשיטין.&lt;/p&gt;
&lt;h3&gt;סימן שג סעיף ח&lt;/h3&gt;
&lt;p&gt;לא תצא בעיר של זהב, ופירש רש&quot;י שהוא תכשיט עגול ומציירין בו כמין עיר, ויש באמצע לשון שמחברין אותו למלבוש. ור&quot;ת פירש שהוא כעין עטרה לראש, ובגמרא (נ&quot;ט.) איתא ירושלים דדהבא, וממילא דהוא הדין כל עיר. ואין נפקא מינה לדינא, דכל התכשיטין שיש בהם חשש דשלפי ומחוי - אסורים. (ובערוך ערך 'ירושלים' פירש כתר ועליו צורת ירושלים ע&quot;ש)&lt;/p&gt;
&lt;h3&gt;סימן שג סעיף ט&lt;/h3&gt;
&lt;p&gt;כלילא, והוא תכשיט שמניחתו על פדחתה מאוזן לאוזן וקושרתו ברצועות התלויות - מותרת לצאת בו, בין שהוא עשוי מחתיכות של זהב חרוזות בחוט בין שאותן חתיכות קבועות במטלית. והטעם, משום דסתם נשים אין דרכן לישא תכשיט זה, ורק נשים חשובות נושאות זה, ואשה חשובה לא שלפא ומחוי.&lt;/p&gt;
&lt;p&gt;ומכל מקום התכשיטין שכל הנשים נושאות - גם אשה חשובה אסורה, דלא פלוג רבנן וכמ&quot;ש בחששא דטבילה לעניין בתולות וזקנות בסעיף ב' ע&quot;ש.&lt;/p&gt;
&lt;h3&gt;סימן שג סעיף י&lt;/h3&gt;
&lt;p&gt;רסוקיא, והיינו חתיכת מעיל רחבה, והערוך פירש חגור של עור, אם יש בה רצועות קצרות תלויות בה לקושרה בהם ולהדקן סביבותיה דמיהדק - שרי, ואם אין לה רצועות - אסור. ולא תצא בקטלא, דהיינו בגד שיש לו שנצים כעין מכנסים והוא חשוב ומצוייר בזהב, וכבר בארנוהו בסעיף ה'.&lt;/p&gt;
&lt;p&gt;ולא תצא בנזמי האף, דילמא שלפא ומחוי, אבל יוצאת בנזמי האוזן בימיהם, מפני שאז היו הנשים מכסות אזניהן בצעיפיהן, וטריחא לה מילתא לשולפן מפני הקישורים. ולכן במקום שנוהגות לגלות האזנים - אסורות לצאת בנזמין שבאוזן כשביכולתן להוציאן משם בקלות, מטעם שלפא ומחוי.&lt;/p&gt;
&lt;h3&gt;סימן שג סעיף יא&lt;/h3&gt;
&lt;p&gt;כבר נתבאר בסימן ש&quot;א סעיף נ&quot;ז דמחט הנקובה לאשה אינו תכשיט, ואם יצאה בו - חייבת חטאת, ומחט שאינה נקובה - הוי תכשיט לאשה, שתוחבת אותו בקישוריה. דהאינה נקובה עשויה מצד אחד עגול ועב כעין תכשיט, אבל הנקובה היא רק לתפור בה, ולכן האינה נקובה היא ככל התכשיטין שיש בהן חשש דשלפא ומחוי.&lt;/p&gt;
&lt;p&gt;והנה הרמב&quot;ם בפרק י&quot;ט לא הזכיר חילוק בזה אלא כתב סתם: דאינה נקובה - הוי תכשיט, ויש חששא דשלפא ומחוי ע&quot;ש. אמנם הטור כתב: &quot;ולא תצא במחט שמחלקת בה שערה אפילו אם הוא עשוי להתקשט בו, אבל מחט שמעמדת בו קישוריה - יכולה לצאת בה. ולא תצא במחט נקובה, ואם יצאה - חייבת, ובשאינה נקובה לא תצא, ואם יצאה - פטורה&quot; עכ&quot;ל.&lt;/p&gt;
&lt;h3&gt;סימן שג סעיף יב&lt;/h3&gt;
&lt;p&gt;ביאור הדברים, דבמשנה תנן: &quot;ולא במחט שאינה, נקובה ואם יצאה - אינה חייבת חטאת&quot;, דהאיסור הוא משום שלפא ומחוי. ומפרש בגמרא (ס'.) דבמחט שאינה נקובה שאוגרת בה שערה ותוחבת המחט בהסבכה - מותרת לצאת, דליכא חשש שלפי ומחוי, שהרי כשתשלוף תגלה שערותיה. אלא דהמשנה מיירי במחט שחולקת בה שערה לכאן ולכאן, והוא תכשיט ולא משוי לפירוש רש&quot;י. ופריך: בשבת למאי חזי, ומתרץ: טס של זהב יש לה בראשה וכו'.&lt;/p&gt;
&lt;p&gt;ופירש רש&quot;י: למאי חזי, והרי אינה חולקת שערה בשבת ע&quot;ש. ונמצא דלפי זה שפיר הוי תכשיט, אלא שבשבת אינה חולקת שערה. והתוספות והרא&quot;ש והרשב&quot;א הקשו עליו, דלמה אסור לחלוק השיער בשבת, ועוד אטו מפני זה תכשיט הוא, והרי היא רק כלי תשמיש והוי משוי. ולכן פירשו דהאמת כן, וזהו קושיתו 'למאי חזי', כלומר והא משוי הוא, ומתרץ: טס של זהב וכו'.&lt;/p&gt;
&lt;p&gt;והנה לרבותינו אלה סתם מחט שאינה נקובה - הוה משוי, אלא אם כן עשויה בטס של זהב. וברור הוא דהרמב&quot;ם סבירא ליה כרש&quot;י, דכיון דלא הביא כל זה אלא כתב סתם: דבאינה נקובה הוי תכשיט - הרי מבואר כרש&quot;י. וגם לא אבין לדברי רבותינו מה ששנינו במשנה (ס&quot;ב.): &quot;לא תצא אשה במחט הנקובה, ואם יצאה - חייבת חטאת&quot;, מאי איריא נקובה, הא אפילו אינה נקובה בכהני גווני הוי משוי.&lt;/p&gt;
&lt;p&gt;וכן הראשונים הסמ&quot;ג וספר התרומה והמרדכי ורבינו ירוחם כולם כתבו סתם דמחט שאינה נקובה הוי תכשיט, אלא שאסור דילמא שלפא ומחוי. ותמיהני שמפרשי הטור והש&quot;ע לא דיברו בזה, ובהכרח צריך לומר דגם רבותינו אלה סבירא ליה דמחט שאינה נקובה הוי תכשיט כשתוחבת אותה בצעיפיה ורדידיה בשביל קישוט, אלא דפליגי על רש&quot;י דהמחט שחולקת בה שערה אינו תכשיט כלל, ולכן אם המחט מיוחדת לזה - הוי משוי.&lt;/p&gt;
&lt;h3&gt;סימן שג סעיף יג&lt;/h3&gt;
&lt;p&gt;והן הן דברי הטור שכתב: &quot;ולא תצא במחט שמחלקת בה שערה, אפילו אם הוא עשוי להתקשט בו&quot;. כלומר דמחט שחולקת בו השיער - אין זה תכשיט, כדברי התוספות. אבל במחט שמעמדת בה קישוריה - יכולה לצאת.&lt;/p&gt;
&lt;p&gt;ולא תצא במחט נקובה, ואם יצאה - חייבת חטאת, דהיא אינה עשויה כלל לתחבה בצעיפיה וכיוצא בזה. ובשאינה נקובה - לא תצא, ואם יצאה פטורה כשתחובה בצעיפיה וכיוצא בזה, משום דהוי תכשיט.&lt;/p&gt;
&lt;h3&gt;סימן שג סעיף יד&lt;/h3&gt;
&lt;p&gt;ורבינו הב&quot;י כתב בסעיף ט': &quot;לא תצא במחט נקובה, ואם יצאה - חייבת. ושאינה נקובה, אם מעמדת בה קישוריה - מותרת לצאת בו, ואם אינה מעמדת בה קישוריה - אסור&quot; עכ&quot;ל.&lt;/p&gt;
&lt;p&gt;דבמעמדת קישוריה לא תשלפם, שלא תגלה שערה, ואם אינה מעמדת קישוריה אלא תוחבה בצעיפה וכיוצא בזה - אסור, דילמא שלפא ומחוי. אבל כשאינה משמשת כלום - ודאי חייבת חטאת. ודרך הוצאה בכך אם תחובה במקום קישוריה, ששם דרכה לישא אותה, וכשאינה משמשת כלום, והיינו שאינה מעמדת קישוריה ולא משמשת שום דבר - חייבת חטאת. אבל כשתחובה לה בבגדה - פטורה, מפני שאין דרך הוצאתה בכך, וכמ&quot;ש בסימן ש&quot;א סוף סעיף נ&quot;ח ע&quot;ש.&lt;/p&gt;
&lt;p&gt;ויש מי שכתב דבמחט הנקובה, אפילו מעמדת בה קישוריה - חייבת חטאת (ב&quot;י ומג&quot;א סק&quot;ז וט&quot;ז סק&quot;ז בסופו), ויש אומרים דפטורה, משום דאין דרך הוצאתה בכך (ב&quot;ח וא&quot;ר סקי&quot;ב). ולעניות דעתי הדברים תמוהים לגמרי, דכיון דעל כל פנים תשמש בו שימוש לבגדיה, איך אפשר לחייבה אפילו אם דרך הוצאתה בכך, הא אין זה הוצאה אלא תשמיש לבגד, וכמו שכתבנו בסימן ש&quot;א שם באיש דכשהמחט משמש במקום קרסים למה יאסור ע&quot;ש. וכן מצאתי בשלטי גבורים פרק ו', וזה לשונו: &quot;הרא&quot;ש כתב שאשה יוצאה במחט שמעמדת בה קישורים וכן במחט שאוגרת בה שערה וכו', ולא מחלק בין תהיה המחט נקובה או לאו&quot; עכ&quot;ל.&lt;/p&gt;
&lt;p&gt;אך בעצם הדבר כפי תמונת המחטין שאין נקובין שלנו - לא שייך בהם שלפא ומחוי, דאיזה נוי יש בזה. וצריך לומר דאצלם היתה זה בתמונת תכשיט, כמו שיש גם אצל[י]נו גדולים ונאים ותוחבין הנשים בצעיפיהן.&lt;/p&gt;
&lt;p&gt;(וכל דברי הט&quot;ז לא נתבררו אצלי, גם דברי המג&quot;א סק&quot;ז צ&quot;ע וכמ&quot;ש, ודבריו בסק&quot;ח מה שמשיג על הב&quot;ח - וודאי כן הוא, אך מ&quot;ש דאם עשויה כמין תכשיט אפילו מעמדת קישוריה אסור דילמא שלפא ומחוי - צ&quot;ע, דבגמרא משמע להדיא לא כן, ובב&quot;י בשם סמ&quot;ג לא כתב אמעמדת קישוריה ע&quot;ש, וצ&quot;ע בכל זה. אמנם לדינא עתה אין נפקא מינה, דאנן לא חיישינן לשלפא ומחוי, ונשים שלנו יוצאות בתכשיטין כמו שיתבאר בסימן זה, ורק לעניין מחט נקובה דאסרי אפילו במעמדת קישוריה צע&quot;ג, וכמדומה שנהגו להיתר וכמ&quot;ש בש&quot;ג ודו&quot;ק)&lt;/p&gt;
&lt;h3&gt;סימן שג סעיף טו&lt;/h3&gt;
&lt;p&gt;לא תצא בטבעת שיש עליה חותם, ואם יצאה - חייבת. וכשאין עליה חותם לא תצא, ואם יצאה - פטורה, וטעמו של דבר נתבאר בסימן ש&quot;א סעיף נ&quot;ה ע&quot;ש.&lt;/p&gt;
&lt;p&gt;ולא תצא בכולייאר, והוא תכשיט שקושרת בו מפתח חלוקה, וצריך לומר שכשתסירה לא תפתח חלוקה ויתראה בשרה, דאם לא כן לא הוה חיישינן לשלפי ומחוי כמו במחט המעמדת הקישורים. אמנם יש מפרשים שהוא מין רדיד, והערוך פירש שהוא כעין עטרה. ולא תצא בכובלת, והוא קשר שקשור בה בושם שריחו טוב, ואשה שריחה רע טוענתו עליה (רש&quot;י ס&quot;ב.), ותכשיט הוא וגזרינן דילמא שלפא ומחוי (גמרא שם).&lt;/p&gt;
&lt;h3&gt;סימן שג סעיף טז&lt;/h3&gt;
&lt;p&gt;אם חסר אחד משיניה ומשימה אחר במקומו, אם הוא של זהב - לא תצא בו, דכיון שמשונה במראה משאר שינים, שמא ילעגו עליה ושקלא ליה ותשאנו בידיה ד' אמות ברשות הרבים. אבל אם הוא של כסף - מותר, דכיון שהוא לבן דומה לשארי שינים, ולא ילעגו עליה, וכל שכן שן דאדם דמותר. והאידנא עושים הרופאים שינים של עצם, ומראיתן ממש כשינים הטבעים.&lt;/p&gt;
&lt;h3&gt;סימן שג סעיף יז&lt;/h3&gt;
&lt;p&gt;לא תצא במנעל הקרוע למעלה, שילעגו ממנה ותשלפנו ותטלטלנו, ולא במנעל חדש, שמא לא יבא למידתה, אלא אם כן ניסתה ללכת בו מאתמול שהוא למ(י)דתה. אבל איש - מותר, שאינו מקפיד כל כך. וכן בכל הדברים שהחשש מפני הלעג - האיש לא יחוש לזה ברוב העניינים.&lt;/p&gt;
&lt;p&gt;ובשארי מלבושים - אין לחוש אפילו באשה, דלא תפשוט המלבוש בהלוכה, ולבד במנעל יחיד, גם באיש יש לחוש שילעגו עליו, כמ&quot;ש בסימן ש&quot;א סעיף נ&quot;ב ע&quot;ש.&lt;/p&gt;
&lt;p&gt;ויוצאה אשה בחוטי שיער העשוים להניח על ראשה, ונקרא בלשונינו פארו&quot;ק, בין שהם עשויים משערה או משיער חבירתה ואפילו משיער בהמה, ובלבד שלא תצא זקנה בשל ילדה וילדה בשל זקנה, דמשניהן ילעגו ויסירו מראשן ויבואו לטלטל ד' אמות ברשות הרבים (תוספות ס&quot;ד: ד&quot;ה 'ובלבד'). ורש&quot;י ז&quot;ל פירש משום דגם שיער עצמן יש להן, ולבן על שחור או שחור על לבן - דבר המאוס הוא, ואתי למישלף ולטלטל ע&quot;ש.&lt;/p&gt;
&lt;h3&gt;סימן שג סעיף יח&lt;/h3&gt;
&lt;p&gt;יוצאה בקשר שעושין לרפואת קיטוף עין הרע שלא ישלוט, ובמוך הקשור ומהודק באזנה, ובמוך שבסנדלה הקשור בסנדלה, ובסנדל ובמנעל הסתומים מכל צד - אפילו אינו קשור מותר, שהרי לא יפול, כיון דסתומים הם, ובמוך שהתקינה לנדתה שלא יפול דם עליה ויצערנה.&lt;/p&gt;
&lt;p&gt;אבל אם מכוונת כדי שלא תפול הדם על בגדיה ונושאת אותו שלא יטנפו בגדיה - אסור, דכל אצולי טינוף הוה משוי, כמ&quot;ש בסימן ש&quot;א סעיף ס&quot;ה אם לא בבגד גמור, כמ&quot;ש שם סעיף ס&quot;ו ע&quot;ש. אבל כשהכוונה שלא תפול על גופה - הוי צורך גופה ומותר אפילו אינו קשור. ולא חיישינן לנפיל ואתויי, דכיון שהוא מאוס - לא אתיא לאתויי, ואפילו יש לו בית יד, מפני שהוא מאוס מאד.&lt;/p&gt;
&lt;p&gt;וכן מותרת לצאת בפלפל שבפיה ובגרגיר מלח ובכל בושם שתתן לתוך פיה, ובלבד שלא תתנם לכתחלה בשבת, גזירה משום שחיקת סממנים כמו בכל הרפואות. אי נמי מפני שנראית כמערמת להוציאן בשבת (תוספות ס&quot;ד: ד&quot;ה 'ובלבד'). אך לטעם זה גם המוכין שחשבנו - גם כן אסור לכתחלה ליתנם בשבת (שם).&lt;/p&gt;
&lt;p&gt;וכן אם נפל מפיה - לא תחזיר, בין שנפל על הקרקע ובין שנפל על הכלי (מג&quot;א סקי&quot;א), וזהו לטעם השני. אבל לטעם הראשון - דווקא כשנפל על הקרקע, דהוי נתינה חדשה.&lt;/p&gt;
&lt;h3&gt;סימן שג סעיף יט&lt;/h3&gt;
&lt;p&gt;וכן מותרת לצאת בבתי שוקיים שקושרת במשיחה סביב שוקיה, אף על פי שאין המשיחה קשורה בהם, ולא חיישינן שמא ישתלשלו למטה, מפני שוודאי קושרת יפה. וזה שאמרנו אף על פי שאינה קשורה - היינו בקשירה תמידית להשוקיים. ולא חיישינן לשלפא ומחוי, שהרי אין זה תכשיט, ואפילו היה תכשיט, לא תגלה שוקה (שם סקי&quot;ב).&lt;/p&gt;
&lt;p&gt;ויוצאת באצעדה שמניחין בזרוע או בשוק, והוא שתהא דבוקה לבשר ולא תשמיט את עצמה מהזרוע והשוק, ולשלפי ומחוי לא חיישינן, לפי שלא תגלה רועה או שוקה. ויש מי שאוסר בשל זרוע, דחיישינן לשלפי ומחוי, דזרוע לפעמים נגלה ולא דמי לשוקה דלעולם מכוסה.&lt;/p&gt;
&lt;h3&gt;סימן שג סעיף כ&lt;/h3&gt;
&lt;p&gt;וכלל גדול יש בזה: דבכל מה שהתירו לה חכמים לצאת כמו שנתבאר - יכולה להתירו ברשות הרבים ולא חיישינן שתשאנו ד' אמות, דכיון דחכמים אמרו שדבר זה מוכרחת להיות עליה - אם כן ממילא כשתתירו ברשות הרבים תחזור ותקשרנו. וכל שאסרו חכמים לצאת בו ברשות הרבים - אסור לצאת בו לחצר שאינה מעורבת, והכי איתא בגמרא (ס&quot;ד:): &quot;אמר רב: כל שאסרו חכמים לצאת בו לרשות הרבים - אסור לצאת בו לחצר, חוץ מכבול ופיאה נכרית, כדי שלא תתגנה על בעלה. רבי ענני בר ששון משמיה דרבי ישמעאל אמר: הכל ככבול&quot;, וכל התכשיטין מותרין בחצר, ופסקו הרי&quot;ף והרמב&quot;ם כרב.&lt;/p&gt;
&lt;p&gt;והטעם שגזרו גם לחצר - לאו גזירה לגזירה היא, דקים להו לרבנן דאם תצא בחצר - תצא גם ברשות הרבים (ר&quot;ן ע&quot;ש). וכתב הרמב&quot;ם דהחצר הוא שאינה מעורבת דהוי ככרמלית, אבל בחצר מעורבת - מותר, וכל שכן בבית. והרמב&quot;ן והרשב&quot;א כתבו דלחצר מעורבת אסור, והוא הדין בבית, שהחכמים גזרו שלא תתקשט בהן כלל, דאם תתקשט בוודאי תצא לרשות הרבים.&lt;/p&gt;
&lt;p&gt;אבל ר&quot;ת פסק כרבי ענני, דהכל ככבול ומותר בכל התכשיטין לצאת לחצר שאינה מעורבת כפי דיעה הראשונה. ודע דלדברי האוסרים להתקשט אף בביתם - יש אוסרים להביא מפתח אפילו בחצר המעורבת אלא בידו ולא בחגורתו, שמא ישכח ויוציאנו לרשות הרבים, דכל מה שהאדם יצא דרך מלבוש יש לחוש שיוצא בו לרשות הרבים, מה שאין כן כשהדבר בידו, וכן בבית אסור בחגורתו מטעם זה.&lt;/p&gt;
&lt;h3&gt;סימן שג סעיף כא&lt;/h3&gt;
&lt;p&gt;והנה כבר נתעוררו קדמוני קדמונים על מה ולמה נשי דידן יוצאות בכל תכשיטיהן לרשות הרבים ואין מוחה בידן. ובאמת יש שכתבו שאסורין, אך כיון שלא ישמעו לנו מוטב שיהיו שוגגות ואל יהיו מזידות, וחלילה לומר כן. ולכן התחילו רבותינו לחפש עליהן זכות.&lt;/p&gt;
&lt;p&gt;ויש שכתבו שתפסנו לעיקר שיטת ר&quot;ת ז&quot;ל שבסעיף הקודם דהכל ככבול, ומותרות לצאת בכל התכשיטין לחצר שאינה מעורבת, ואצלינו ליכא רשות הרבים, ורחובות שלנו הויין כרמלית. ואף על גב דמוכח בגמרא (ק&quot;ב.) גבי דליקה דכרמלית חמיר מחצר שאינה מעורבת, שהרי מצילין מדליקה לחצר שאינה מעורבת ולא לכרמלית, זהו לדידהו שהיה להם רשות הרבים - כרמלית דמי יותר לרשות הרבים מחצר שאינה מעורבת, אבל האידנא שאין לנו רשות הרבים - שוין הן (תוספות ס&quot;ד: ד&quot;ה 'רבי ענני').&lt;/p&gt;
&lt;h3&gt;סימן שג סעיף כב&lt;/h3&gt;
&lt;p&gt;ועדיין אינו מספיק, דזה בנוי על השיטה דעכשיו לית לנו רשות הרבים מפני דבעינן ששים ריבוא, אבל רבים וגדולים לא סבירא ליה כן, כמ&quot;ש בסימן שמ&quot;ה, ועוד, הלא עתה יש עיירות גדולות בעולם שיש בהם ששים רבוא.&lt;/p&gt;
&lt;p&gt;ולכן יש אומרים טעם אחר: משום דעכשיו שכיחי תכשיטין ויוצאין בהן אף בחול, וליכא למיחש לשלפא ומחוי כמו בימיהם, שלא היו רגילות לצאת בהן רק בשבת ולא הוי שכיחי. ויש שכתבו דנשי דידן אינן מראות תכשיטיהן וטבעותיהן. ויש להסביר הדבר, דהנה בסעיף ט' נתבאר דכלילא שרי מטעם דמאן דרכה למיפק בכלילא - אשה חשובה, ואשה חשובה לא שלפא ומחוי, ונשי דידן כולן חשובות הן.&lt;/p&gt;
&lt;p&gt;ועוד טעם יש בזה לעניות דעתי: דהנה ידוע דבימיהם היו הנשים יושבות בביתן ולא היו יוצאות תדיר לרחוב, וכשיוצאות לפרקים היו יוצאות עטופות בסדיניהן, וגם לא היה להם בתי כנסיות של נשים. אם כן לא ראו זו את זו רק לפרקים ומעט שנכנסו אחת לבית חב[י]רתה, והיה החשש גדול שבפגען זו את זו בשבת בהלוכן ברחוב שלפי ומחוי. אבל עכשיו הנשים הולכות הרבה תדיר ברחובות ובשווקים, ונכנסות זו לזו בבתיהן ורואות זו את זו בבית הכנסת של נשים, אם כן ממילא שיכולה להראות לה תכשיטיה בבתיהן ובבתי כנסיות. ובוודאי שאין מדרכן לפשוט ברחוב תכשיט ולהראות לחברותיהן, והרי אנו רואין בחוש שגם בחול וביום טוב אין עושות כן ולמה נחוש בשבת, וזהו היתר נכון וברור.&lt;/p&gt;
&lt;h3&gt;סימן שג סעיף כג&lt;/h3&gt;
&lt;p&gt;ופשוט הוא דהיתר זה הוא רק לחששא דשליף ומחוי, וזהו ברוב התכשיטים. אבל במקום שיש חשש דמחכו עלה - גם האידנא אסור, אך דבר זה לא שכיח אצלינו כידוע. וכן אין היתר זה במקום שאמרו דהוי משא, כגון טבעת שיש עליה חותם לאשה, ושאין עליה חותם לאיש, וכן מחט נקובה לאשה, דאלו לא נאסרו מטעם שלפי ומחוי אלא מטעם דהוי משוי וחייבת חטאת.&lt;/p&gt;
&lt;p&gt;ומיהו גם בזה יש טעם להיתר, דכבר כתבנו בסימן ש&quot;א סעיף נ&quot;ו דהאידנא דרך אנשים לישא באצבעותיהם טבעת שאין עליה חותם ע&quot;ש, ואם כן ידוע דגם הנשים מדרכן לשאת באצבעותיהן טבעות שיש בהם חקיקת חותמות, ואדרבא כפי הידוע אין עושין זה לשם החותם אלא לשם תכשיט, שהחקיקה הוי דבר המפליא את העין ומקום החותם עצמו הוה תכשיט נאה, ומותרות לצאת בהן. וכן במחטין ידוע דהאידנא מעמידות קישוריהן בצעיפיהן ורדידיהן במחטים בין נקובות ובין אינם נקובות, והמה כתשמישי הבגדים ומותר.&lt;/p&gt;
&lt;p&gt;אך מכל מקום צריך להזהירן לבלי תרבינה במחטות אלא במה שהן צריכות להעמדת קישוריהן ולא יותר, ובזה ישמעו לנו כיון שאין להן תועלת בזה.&lt;/p&gt;
&lt;h3&gt;סימן שג סעיף כד&lt;/h3&gt;
&lt;p&gt;צריך להזהיר לנשים שלא יטלטלו מחט שאינה נקובה שניטל חודה ועוקצה. ולא מיבעיא כשניטל בשבת, אלא אפילו ניטל מערב שבת, אם לא ייחדה לשם תשמיש שלה לתתו בצעיפיה וכיוצא בזה - הוי מוקצה, ופרטי דין זה יתבאר בסימן ש&quot;ח.&lt;/p&gt;
&lt;p&gt;ויש מי שאוסר בניטל חודה או עוקצה, ואינו עיקר (מג&quot;א סקט&quot;ו). ומחט נקובה - אפילו של[י]מה אסור, כמו שנתבאר.&lt;/p&gt;
&lt;h3&gt;סימן שג סעיף כה&lt;/h3&gt;
&lt;p&gt;הבנות קטנות שנוקבין אזניהן כדי לתת בהן נזמים כשיגדילו, וכדי שלא יסתמו אזניהם מהנקבים נותנים בהן קיסמין - מותרות לצאת בהן. ואף על גב דלאו תכשיט הוא, מכל מקום אין זה משוי, כיון דדרכן לצאת בכך, וכל שכן אם משימים חוטין באזניהן שאינו כמשוי. והני מילי באינן צבועים, אבל בצבועין - אסורות מטעם שלפי ומחוי.&lt;/p&gt;
&lt;p&gt;ואף על גב דבאזנים לא גזרינן זה, כמ&quot;ש בסעיף י', זהו בנשואה. אבל הבתולה אינה חוששת לגלות אזניה, וכל שכן במקומות שדרכן לצאת באזנים מגולות כמ&quot;ש שם (עיין מג&quot;א סקט&quot;ז).&lt;/p&gt;
&lt;p&gt;ולשון המשנה (ס&quot;ה.) כך הוא: &quot;הבנות קטנות יוצאות בחוטין, ואפילו בקיסמין שבאזניהם&quot;. ונראה דלאו דווקא קטנות, דהוא הדין אפילו נשים גדולות, שהרי הרמב&quot;ם בפרק י&quot;ט דין י&quot;ב כתב: &quot;הנשים יוצאות בקיסמין שבאזניהן&quot; ע&quot;ש, ואולי בכוונה שינה מלשון המשנה, להורות על זה דלאו דווקא קטנות.&lt;/p&gt;
&lt;h3&gt;סימן שג סעיף כו&lt;/h3&gt;
&lt;p&gt;עוד שנינו במשנה שם: &quot;ערביות יוצאות רעולות&quot;. נשים ישראליות שבערב, ודרך ערביות להיות מעוטפות ראשן ופניהן חוץ מן העינים, וקרי לה בלשון ערבי רעולות, והיינו הרעלות דכתיב גבי תכשיטי נשים בישעיה (רש&quot;י). ובטור וש&quot;ע סעיף כ&quot;א כתב שמעטפת כל ראשה חוץ מהפנים.&lt;/p&gt;
&lt;p&gt;והרמב&quot;ם שם כתב: &quot;ובהרעלות שבצוארן או שבכסותן&quot;, ופירש בפירוש המשניות שהם כמו פעמונים או זגים, ובערוך פירש כרש&quot;י ע&quot;ש. ושנינו: &quot;ומדיות פרופות&quot;, נשים ישראליות שבמדי יוצאות פרופות, שמעטפות בטלית ותולה הרצועה בשפתה האחת שכנגד צוארה, ובשפתה השניה כורכת אבן או אגוז וקושרת הרצועה בכרך, ואין הטלית נופל מעליה (שם). ופורפת כמו קרסים, דמתרגמינן 'פורפיא', וכל המחבר בגד לחבירו קרוי פריפה (שם). ומסיימת המשנה דלאו דווקא ערביות ומדיות, דהוא הדין כל אדם, אלא שדברו חכמים בהוה.&lt;/p&gt;
&lt;h3&gt;סימן שג סעיף כז&lt;/h3&gt;
&lt;p&gt;ופורפת על האגוז ועל האבן שייחדו לכך מערב שבת ויוצאות בו, דלאבן מהני יחוד בלא מעשה. אבל על המטבע - אסור לפרוף בשבת, דלאו בר טלטול הוא לתשמיש בחול, ולא מהני ביה יחוד, וצריך מעשה מערב שבת או שיצא בו שעה אחת מבעוד יום. ולכן אם פירפה עליו מערב שבת - מותר לצאת בו בשבת, וכל שכן אם יצאה בו שעה אחת מבעוד יום.&lt;/p&gt;
&lt;p&gt;(והטור והש&quot;ע לא כתבו זה, משום דיציאה אי אפשר בלא פירפור, וממילא דאין צריך יציאה ודו&quot;ק)&lt;/p&gt;
&lt;h3&gt;סימן שג סעיף כח&lt;/h3&gt;
&lt;p&gt;בגמרא שם: 'איבעיא להו: האשה מהו שתערים ותפרוף על האגוז להוציאו לבנה קטן בשבת', ע&quot;ש בגמרא דנשאר בספק. ויראה לי דאף על גב דמצינו הערמה אפילו בדאורייתא, כמו מערימין על הבכור וכיוצא בו - שאני הכא דהוי הערמה דמינכרא.&lt;/p&gt;
&lt;p&gt;וכיון שנשאר בספק פסקו הרמב&quot;ם והטור והש&quot;ע סעיף כ&quot;ג: דאם לרשות הרבים - אסור, ואם לכרמלית - מותר, כמו שהדין בכל ספיקא דאורייתא לחומרא ובדרבנן לקולא. (ולכן מדמה הש&quot;ס שם רק להערמה דדליקה, משום דבשם גם כן מינכרא, והוה כמברא בדף קל&quot;ט: ע&quot;ש)&lt;/p&gt;
&lt;h3&gt;סימן שג סעיף כט&lt;/h3&gt;
&lt;p&gt;איתא בגמרא (ס&quot;ו:): תנו רבנן: יוצאין באבן תקומה בשבת, והוא אבן שנושאות אותה נשים עוברות שלא יפילו, ובלשונינו נקרא סטערי&quot;ן שו&quot;ס. משום רבי מאיר אמרו: אף במשקל אבן תקומ,ה ששקלו כנגדה שום דבר, ואם משקלו כמשקל האבן - גם בו יש סגולה זו. ולא שהפילה, אלא אפילו שמא תפיל, ולא שעיברה כבר, אלא אפילו שמא תתעבר ותפיל.&lt;/p&gt;
&lt;p&gt;ונראה לי דמיירי שהוא ממשפחה שמפילות, והוה כקמיע בסימן ש&quot;א סעיף ע&quot;ט ע&quot;ש, דאם לא כן איך נתיר זה. 'והוא דאיכוין ואיתקיל', כלומר המשקל אבן תקומה לא שיטלו דבר ויעשוהו כמשקלו, אלא שנזדמן מעצמו כן במשקלו.&lt;/p&gt;
&lt;p&gt;ובעי אביי: משקל דמשקל מהו, כלומר אם נזדמן ששקלו המשקל אבן תקומה וכנגדו דבר אחר ונמצא כמשקלו אם מועיל, דאף על גב דממילא הוא כמשקל אבן תקומה, אך אולי הסגולה הוא דווקא כששקלוהו כנגד האבן בעצמו. ונשאר בספק וממילא דאסור, ואולי דבכרמלית מותר, כבהדין של סעיף הקודם. (ופסקו הפוסקים כרבי מאיר, משום דבעיא דאביי אליביה אזיל, דלתנא קמא גם במשקל אסור וכל שכן משקל דמשקל)&lt;/p&gt;
&lt;h3&gt;סימן שג סעיף ל&lt;/h3&gt;
&lt;p&gt;אסור לאשה שתעביר סרק על פניה בשבת, והוא מין צבע, משום צובע, דכיון שדרכה בכך - מקרי צובע, מה שאין כן באיש כמו שיתבאר סוף סימן ש&quot;כ, והאיסור הוא מדרבנן (משנה צ&quot;ד:). ומטעם זה אסורה לכחול העינים בשבת, ומטעם זה אסורה לטוח בצק על פניה, דכשנוטלתו מאדים הבשר והוי כמין צביעה.&lt;/p&gt;
&lt;p&gt;ודע דכך אמרו בגמרא שם: דכוחלת אסור משום צובע, והרמב&quot;ם בפרק כ&quot;ג דין י&quot;ב כתב דהאיסור הוא משום כותבת ע&quot;ש, וכך היתה גירסתו בגמרא וכן הוא בערוך.&lt;/p&gt;
&lt;h3&gt;סימן שג סעיף לא&lt;/h3&gt;
&lt;p&gt;ואסורה האשה לקלוע שערה בשבת, ויש בזה איסור בנין (צ&quot;ה.) מדרבנן. ואף על גב דהקולע נימין בדבר תלוש חייב משום אורג, מכל מקום בשיער לא חשיב אריגה, ועוד דאין סופה להתקיים, שעומדת לסתירה (מג&quot;א סק&quot;ב), אבל בניין אסור אפילו בניין לשעה.&lt;/p&gt;
&lt;p&gt;וממילא כיון דאסורה לקלוע השיער - כמו כן אסורה להתיר קליעתה בשבת, כמו בכל מלאכת שבת דאסור הבניין וסתירת הבניין. ואף על גב דבסותר בעינן על מנת לבנות - זהו מדאורייתא לענין חיוב סקילה וחטאת, אבל מדרבנן בכל גווני אסור. אבל מותרת לחלוק שערה לכאן ולכאן, דלאו בהכרח שעל ידי זה תתלוש איזה שיער, וכיון שכן, אף אם תתלוש הוי דבר שאין מתכוין.&lt;/p&gt;
&lt;p&gt;וכתב רבינו הרמ&quot;א בסעיף כ&quot;ו: דיש אוסרים לחלוק שערה, דהיינו לעשות השייטי&quot;ל, וכן נהגו לאסור לעשות על ידי כלי. אבל באצבע בעלמא - נהגו להקל עכ&quot;ל.&lt;/p&gt;
&lt;p&gt;כלומר דדעת רש&quot;י (ס'. ד&quot;ה 'ובשבת') שאסורה לחלוק שערה בשבת, והתוספות וכל הראשונים תמהו עליו מה איסור יש בזה, וכבר כתבנו זה בסעיף י&quot;ב. לזה בא לתרץ דעת רש&quot;י, דהיינו לעשות השייטי&quot;ל, והיינו שכל כך חולקת השיער עד שבאמצע נראית כקרחה ומפנית שני צדדי השיער לכאן ולכאן בחוזק על ידי כלי, כדרך שהיו הבתולות עושות בזמנינו מקודם, וזה מוכרח לעשות על ידי איזה כלי, ולכן שפיר יש לחוש לתלישת שיער דהוי פסיק רישא. אבל באצבעותיה בלבד - גם רש&quot;י מודה דמותר (כן נראה לי).&lt;/p&gt;
&lt;h3&gt;סימן שג סעיף לב&lt;/h3&gt;
&lt;p&gt;אסור לסרוק במסרק בשבת, ואפילו אותם שעשוין משיער חזיר, שאי אפשר שלא יעקרו מהשערות, והוי גוזז והוא אב מלאכה, אבל מותר לחוף ולפספס ביד. ויש שכתבו שהעשוים משיער חזיר אינו פסיק רישא, ויש ראיה לזה מנזיר (מ&quot;ב.) שאומר הש&quot;ס דלרבי שמעון אסור הנזיר בסריקת שיער, משום דמכוין להסיר הנימין המדולדלים שעדיין לא ניתקו לגמרי ע&quot;ש, ומבואר להדיא דלא הוי פסיק רישא.&lt;/p&gt;
&lt;p&gt;ויראה לי דזהו הסריקים מהשערות הדקות של החזיר, דהעבים וודאי תולשים שערות, וכל שכן במסרק באיזה שהוא - הוא איסור דאורייתא (ועיין מג&quot;א סקכ&quot;ב מה שהביא מהריב&quot;ל וכוונתו כמ&quot;ש ודו&quot;ק).&lt;/p&gt;</extract></page></pages></query></api>