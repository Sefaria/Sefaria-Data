<?xml version="1.0"?><api><query><normalized><n from="ערוך_השולחן_אורח_חיים_ל" to="ערוך השולחן אורח חיים ל" /></normalized><pages><page pageid="172836" ns="0" title="ערוך השולחן אורח חיים ל"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ל&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;זמן הנחתן, וזמן חליצתן לערב&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן ל סעיף א&lt;/h3&gt;
&lt;p&gt;זמן הנחתן בבוקר, משיראה את חברו בריחוק ארבע אמות ויכירנו. שזה הוא דבתפילין כתיב: &quot;וראו כל עמי הארץ כי שם ה'...&quot;, ולכן תלוי בראייה.&lt;/p&gt;
&lt;p&gt;ואמרו בירושלמי פרק קמא דברכות, שחברו זה יהיה שמכירו קצת. דאילו מכירו הרבה – הלא יכירו גם מרחוק. וזהו שכתבו הטור והשולחן ערוך: חברו הרגיל עמו קצת..., עיין שם.&lt;/p&gt;
&lt;h3&gt;סימן ל סעיף ב&lt;/h3&gt;
&lt;p&gt;במנחות (לו ב) תניא:&lt;/p&gt;
&lt;dl&gt;&lt;dd&gt;&quot;ושמרת את החוקה הזאת למועדה מימים ימימה&quot;. &quot;ימים&quot; – ולא לילות; &quot;מימים&quot; – ולא כל ימים, פרט לשבתות וימים טובים, דברי רבי יוסי הגלילי. רבי עקיבא אומר: לא נאמר חוקה זו אלא לענין פסח בלבד.&lt;/dd&gt;
&lt;/dl&gt;&lt;p&gt;ובאידך ברייתא תניא:&lt;/p&gt;
&lt;dl&gt;&lt;dd&gt;רבי עקיבא אומר: יכול יניח אדם תפילין בשבתות וימים טובים? תלמוד לומר: &quot;והיה לאות...&quot; – מי שצריכין אות, יצאו שבתות וימים טובים שהן גופן אות.&lt;/dd&gt;
&lt;/dl&gt;&lt;p&gt;ואמר שם רבי יוחנן: כל המניח תפילין אחר שקיעת החמה עובר בלאו, וזהו כרבי יוסי הגלילי. ואמרו שם דאפילו לרבי יוסי הגלילי אם כוונתו לשומרם – מותר להניחם בלילה כדי שלא יאבדו.&lt;/p&gt;
&lt;p&gt;ואמרינן שם דרב אשי סבירא ליה כרבי עקיבא דלילה זמן תפילין. אך אין מורין כן, דשמא יישן בהם ויבוא לידי הפחה. ולכן מדרבנן אין להניחם בלילה.&lt;/p&gt;
&lt;h3&gt;סימן ל סעיף ג&lt;/h3&gt;
&lt;p&gt;והנה הרמב&quot;ם בפרק רביעי דין י פסק כרבי יוסי הגלילי, שכתב:&lt;/p&gt;
&lt;dl&gt;&lt;dd&gt;זמן הנחת התפילין ביום ולא בלילה, שנאמר: &quot;מימים ימימה&quot;. חוקה זו היא מצות תפילין. וכן שבתות וימים טובים אינן זמן תפילין, שנאמר: &quot;והיה לאות&quot;, ושבתות וימים טובים הן עצמן אות... וכל המניח תפילין לכתחילה אחר שתשקע החמה עובר בלאו, שנאמר &quot;ושמרת...&quot;.&lt;/dd&gt;
&lt;/dl&gt;&lt;p&gt;עד כאן לשונו. ואף שפסק כרבי יוסי הגלילי, מכל מקום בשבתות וימים טובים נקיט קרא דרבי עקיבא מ&quot;לאות&quot;. ונראה דסבירא ליה כמו שכתבו התוספות בעירובין (צו א) דרבי יוסי הגלילי גופה אקרא דרבי עקיבא סמיך, עיין שם. וטעמם ברור: דאם לא כן, מנא לן למעט &quot;מימים&quot; ולא כל ימים לשבת וימים טובים (מהרש&quot;א)? דילמא ימים אחרים? אלא וודאי דסמיך על קרא ד&quot;לאות&quot;.&lt;/p&gt;
&lt;p&gt;ואף על גב דלכאורה משמע שגם בשבת ויום טוב יש נפקא מינה בין רבי יוסי הגלילי ובין רבי עקיבא, דלרבי יוסי הגלילי עובר בלאו כיון דאתי מ&quot;ושמרת&quot; כמו בלילה; ולרבי עקיבא רק אינו צריך להניחם בשבת ויום טוב, אבל אינו עובר בלאו (וכן כתב השאגת אריה סימן מ&quot;א) – לא משמע ליה להרמב&quot;ם כן. וראיה לזה מרבי יוחנן, דסבירא ליה כרבי יוסי הגלילי למה לא אמר כל המניח תפילין בלילה או בשבת ויום טוב עובר בלאו. אלא וודאי דבשבת ויום טוב גם לרבי יוסי הגלילי אינו עובר בלאו, והטעם משום דעיקר קרא ד&quot;ושמרת&quot; אתי ללילה. אבל לשבת ויום טוב עיקר קרא הוא מ&quot;לאות&quot;, כמו שכתבתי. ולכן לא חש הרמב&quot;ם להביא על שבת ויום טוב קרא ד&quot;ושמרת&quot;.&lt;/p&gt;
&lt;h3&gt;סימן ל סעיף ד&lt;/h3&gt;
&lt;p&gt;אבל רבותינו בעלי התוספות, והרי&quot;ף, והרא&quot;ש, והסמ&quot;ג פסקו כרבי עקיבא, משום דרב אשי סובר כן. ולילה מן התורה זמן תפילין, ורק מדרבנן אסרו להניחם לכתחילה בלילה, שמא יישן בהם. וכן פסקו בטור ושולחן ערוך. וזה לשונו רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;אסור להניח תפילין בלילה, שמא ישכחם ויישן בהם. ואם הניחם קודם שתשקע החמה וחשכה עליו, אפילו הם עליו כל הלילה – מותר. ואין מורין כן (וברבים צריך לחלצן). ואם לא חלץ תפיליו מששקעה חמה מפני שלא היה לו מקום לשמרן, ונמצאו עליו כדי לשומרן – מותר ומורין כן.&lt;/dd&gt;
&lt;/dl&gt;&lt;p&gt;עד כאן לשונו. וצריך שיאמר שעושה כדי לשמרן (מגן אברהם). וגם הרמב&quot;ם כתב דינים אלו.&lt;/p&gt;
&lt;p&gt;והנה אם כדי לשמרם מפורש בגמרא דמותר, אפילו אי לילה לאו זמן תפילין כמו שכתבתי. אבל הדין הראשון דאם חשכה עליו – מותר ואין מורין כן, למה כתב? הא בגמרא הוה זה רק למאן דסבירא ליה לילה זמן תפילין. ונראה להדיא שהרמב&quot;ם מפרש פירוש אחר בגמרא, באופן דזהו אפילו למאן דאמר לילה לאו זמן תפילין.&lt;/p&gt;
&lt;p&gt;(והכי פירושו: יתיבנא קמי דרב אשי וחשך והניח תפילין, כלומר: שלא חלצן... – הלכה ואין מורין כן. כלומר: הלכה שמן התורה אסור להניחן בלילה, אבל לחלצן אין חיוב מן התורה, אך אין מורין כן אם אינו לשמרם. ולפי זה נתגלה טעמו של הרמב&quot;ם שפסק כרבי יוסי הגלילי, משום דמפרש דגם רב אשי סבירא ליה כרבי יוסי הגלילי. ולפי זה יש לומר דגם הרי&quot;ף סובר כן, דהוא כתב: והלכה כרב אשי. ולפירוש הרמב&quot;ם אינו סותר לדרבי יוחנן. ולפי זה אתי שפיר מה שהביא הרי&quot;ף גם דברי רבי יוחנן. וגדולי אחרונים טרחו הרבה בדבריהם, ולעניות דעתי ברור בטעמם שכן הוא. ודייק ותמצא קל.)&lt;/p&gt;
&lt;h3&gt;סימן ל סעיף ה&lt;/h3&gt;
&lt;p&gt;היה רוצה לצאת לדרך בהשכמה – מניחם בלא ברכה אפילו להסוברים לילה זמן תפילין מן התורה. מכל מקום כיון דרבנן אסרו, אף על גב דבלצאת לדרך התירו מטעם דבזה ליכא למיחש שמא יישן בהם, כיון שהולך בדרך איך יישן, מכל מקום ברכה אי אפשר דאיך יאמר &quot;וצונו&quot;? הלא חכמים אסרום בלילה? ולכן יניחם בלא ברכה, וכשיגיע זמנם ימשמש בהם ויברך.&lt;/p&gt;
&lt;p&gt;ודע דלא התירו זה רק למי שהולך רגלי. אבל כשיושב בעגלה לא התירו לו להניחם קודם אור היום, שהרי היושב בעגלה יש חשש שינה כמו בביתו (ט&quot;ז ומגן אברהם סעיף קטן ה'). וכן רוכב על הסוס או על החמור – אסור לו להניחן קודם אור היום (שם). ואף על גב דלכאורה רוכב אי אפשר לו לישן שהרי יפול, מכל מקום להמורגלים ברכיבה יכולים לישן כשהסוס או החמור הולך לא במרוצה, ולכן אסור. ויש מי שמתיר ברוכב (אליה רבה), וכן נראה עיקר.&lt;/p&gt;
&lt;h3&gt;סימן ל סעיף ו&lt;/h3&gt;
&lt;p&gt;והנה הטור ושולחן ערוך כתבו דין זה, והרמב&quot;ם לא כתבו. ותמהו עליו, דזהו ברייתא בסוף פרק &quot;הקומץ&quot; (לו א). וכתבו דסבירא ליה דזה אתיא למאן דאמר לילה זמן תפילין (בית יוסף).&lt;/p&gt;
&lt;p&gt;ואני תמה עליהם: להיפך דבברייתא מפורש כהרמב&quot;ם. וזה לשון הברייתא: היה משכים לצאת לדרך, ומתיירא שמא יאבדו – מניחן, וכשיגיע זמן – ימשמש..., עיין שם – הרי שלא התירו רק במתיירא שמא יאבדו והוי כדי לשמרן, וזה כבר כתב הרמב&quot;ם. ואדרבא אני מתפלא על הטור ושולחן ערוך למה השמיטו הך ד&quot;מתיירא שמא יאבדו&quot;, ומנא לן דגם בלא חשש זה מותר?&lt;/p&gt;
&lt;p&gt;וצריך לומר דסבירא להו דהא דתניא &quot;ומתיירא שמא יאבדו&quot; – זהו למאן דאמר לילה לאו זמן תפילין. וכיון שהם פסקו דלילה זמן תפילין – מותר גם בלא חשש זה. אבל מנא לן לומר כן? ועל כל פנים דברי הרמב&quot;ם מוכרחים מהברייתא עצמה. ואולי שהטור ושולחן ערוך לא גרסו בברייתא &quot;ומתיירא שמא יאבדו&quot;. וראיתי שהרי&quot;ף והרא&quot;ש (סימן ט&quot;ז) באמת היתה גירסתם כן, עיין שם. אבל המרדכי הביאה, וגרס &quot;ומתיירא שמא יאבדו&quot;, וכך היתה גירסת הרמב&quot;ם. ולפי זה אתי שפיר כל דברי רבותינו.&lt;/p&gt;
&lt;h3&gt;סימן ל סעיף ז&lt;/h3&gt;
&lt;p&gt;היה בא בדרך ותפילין בראשו, ושקעה עליו חמה – אינו חולצן. ורק יניח ידו על השל ראש עד שיגיע לבית, כדי שהרואה לא יסבור שהניחן בלילה. אבל אם היה יושב בביתו או בבית המדרש – אינו צריך לכסותו בידו, דאותם שבשם ראו שהניחם מבעוד יום.&lt;/p&gt;
&lt;p&gt;אבל בערב שבת בין השמשות כשהיה יושב בבית המדרש, ואינו יכול להניחם שם מחשש גניבה ואבידה, וגם אינו יכול ליטלן ולטלטלם בידו מפני השבת – ילך לביתו, ויניח ידו עליהם עד שיגיע לביתו. ואם יש בית קרובה מביתו ומשתמרין שם – חייב לחולצן ולהניחן שם.&lt;/p&gt;
&lt;h3&gt;סימן ל סעיף ח&lt;/h3&gt;
&lt;p&gt;וכתב רבינו הבית יוסף:&lt;/p&gt;
&lt;dl&gt;&lt;dd&gt;יש מי שאומר שאם התפלל תפילת ערבית מבעוד יום, עד שלא הניח תפילין – אין לו להניחם אחר כך.&lt;/dd&gt;
&lt;/dl&gt;&lt;p&gt;עד כאן לשונו. כיון דכבר עשאו לילה, והוי תרי קולי דסתרי אהדדי. ולכן אם הוא לא התפלל אף על פי שהציבור התפללו – מותר להניח תפילין. ויש מי שאומר שאם היה סבור שהוא יום ובירך, ובאמת היה לילה – אינו חייב לברך ביום, כיון דקיימא לן כרוב הפוסקים דלילה זמן תפילין (ברכי יוסף).&lt;/p&gt;
&lt;p&gt;ודע דהמקובלים הזהירו שלא להיות עליו תפילין בלילה, וגם לא יתפלל ערבית בהם. ואולי סבירא להו כהרמב&quot;ם, דמן התורה לאו זמן תפילין הוא.&lt;/p&gt;</extract></page></pages></query></api>