<?xml version="1.0"?><api><query><normalized><n from="ערוך_השולחן_אורח_חיים_קיד" to="ערוך השולחן אורח חיים קיד" /></normalized><pages><page pageid="181909" ns="0" title="ערוך השולחן אורח חיים קיד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קיד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכה שניה, ודיני הזכרת רוח וגשם וטל&lt;/b&gt;&lt;/big&gt;&lt;br&gt;&lt;big&gt;ובו ארבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד&lt;/p&gt;
&lt;h3&gt;סימן קיד סעיף א&lt;/h3&gt;
&lt;p&gt;ברכה שניה &quot;אתה גיבור&quot;, וחתימתה &quot;מחיה המתים&quot;, שתחיית המתים הם מהגבורות היותר גדולות שבעולם הזה.&lt;/p&gt;
&lt;p&gt;וסמכו בה הזכרת גבורות גשמים, ואומרים: &quot;מחיה מתים אתה רב להושיע, משיב הרוח ומוריד הגשם&quot;, דגשמים יורדים גם כן בגבורה (ריש תענית), ושניהם לא נמסרו לשליח (שם). כלומר: ששניהם הם למעלה מן הטבע, ושניהם חיים לעולם. וכך אמרו חכמינו ז&quot;ל (שם ז א): מתוך ששקולה כתחיית המתים, לפיכך קבעוה בתחיית המתים.&lt;/p&gt;
&lt;p&gt;וזה שסמכו &quot;רוח&quot; ל&quot;גשם&quot; – לאו משום דאמירת &quot;משיב הרוח&quot; מעכב, אלא משום דעל פי רוב הרוחות מביאים העננים, ומהם ירד הגשם. לפיכך סמכום זה לזה.&lt;/p&gt;
&lt;h3&gt;סימן קיד סעיף ב&lt;/h3&gt;
&lt;p&gt;ויש בזה שאלה: למה בהזכרה אומרים &quot;גשם&quot; ובשאלה אומרים &quot;מטר&quot;?&lt;/p&gt;
&lt;p&gt;ונראה לי ד&quot;גשם&quot; מקרי כשיורדים מן השמים כשהם למעלה, כדכתיב: &quot;אם ימלאו העבים גשם&quot;. ובמבול כתיב: &quot;ויכלא הגשם מן השמים&quot;. ו&quot;מטר&quot; תמיד סמוך לארץ, כדכתיב: &quot;מטר ארצכם&quot;, &quot;ומטר לא נתך ארצה&quot;. ובאיוב כתיב: &quot;הנותן מטר על פני ארץ&quot;. ולכן כתיב: &quot;וגשם מטר, וגשם מטרות עוזו&quot;, דמקודם הוא גשם ואחר כך מטר. ואף שיש במקרא כיוצאים מן הכלל, מכל מקום הוא עיקר פירושם.&lt;/p&gt;
&lt;p&gt;ולכן בהזכרת הגבורות אומרים &quot;גשם&quot;, שלמעלה הם עיקר הגבורות, ובשאלה שמבקשים &quot;ותן טל ומטר על פני האדמה&quot; – קבעו לומר &quot;מטר&quot;. ונראה שאם אמר &quot;מטר&quot; בהזכרה ו&quot;גשם&quot; בשאלה – יצא, ואינו צריך לחזור אלא שמשנה מלשון חכמים.&lt;/p&gt;
&lt;h3&gt;סימן קיד סעיף ג&lt;/h3&gt;
&lt;p&gt;הזכרה לא דמי לשאלה, דשאלה כל מדינה ומדינה שואלת לפי עת הגשמים שלה כמו שיתבאר בסימן קי&quot;ז, אבל הזכרה כל העולם מזכירים ביום אחד. דבשלמא שאלה שמבקשין מהקדוש ברוך הוא &quot;ותן טל ומטר&quot; – ממילא דכל אחד מבקש בזמן שצריך לה. אבל הזכרה הוא רק שמזכירין גבורותיו של הקדוש ברוך הוא – כולם מזכירים בהזמן שניכר גבורותיו של הקדוש ברוך הוא, והיינו בעת שהגיע זמן גשמים בארץ ישראל, ואז כולנו מזכירים.&lt;/p&gt;
&lt;p&gt;וזהו ביום אחרון של חג הסוכות והוא שמיני עצרת, מפני שאז זמן גשמים בארץ ישראל. ואף על גב דהשאלה גם בארץ ישראל מתחיל בשלושה מרחשון כמו שכתבתי שם – זהו מפני כדי שיגיעו העולי רגלים למקומם (שם י ב).&lt;/p&gt;
&lt;p&gt;ויש בברכה זו חמישים ואחת תיבות (טור ופרי עץ חיים).&lt;/p&gt;
&lt;h3&gt;סימן קיד סעיף ד&lt;/h3&gt;
&lt;p&gt;במוסף שמונה עשרה מתחילין להזכיר, ומזכירין כל ימות החורף עד יום ראשון של פסח במוסף.&lt;/p&gt;
&lt;p&gt;ולמה אין מתחילין בערבית שמונה עשרה? מפני שאין כולם בבית הכנסת, וזה יזכיר וזה לא יזכיר, ויהיה אגודות אגודות. והכי אמרינן בירושלמי שם: וגם בשחרית אי אפשר להזכיר, מפני שאין מתחילין אלא אם כן מכריזין קודם התפילה כמו שיתבאר, ובשחרית אי אפשר להפסיק בהכרזה בין גאולה לתפילה (מגן אברהם סעיף קטן א'). ומזה הטעם גם בהפסקה מפסקינן במוסף כמו בתחילה, דליהוי שוות ופירסום ברבים. דעד מוסף כל העולם בבית הכנסת (עיין ט&quot;ז סעיף קטן ג').&lt;/p&gt;
&lt;h3&gt;סימן קיד סעיף ה&lt;/h3&gt;
&lt;p&gt;ואסור להזכיר גשם עד שישמעו כולם הכרזה לזה, או ששליח הציבור בעמדו בתפילה בלחש יאמר &quot;משיב הרוח&quot; בקול רם.&lt;/p&gt;
&lt;p&gt;אמנם לפי זה גם בשחרית היה ביכולת לעשות כן. אלא שאין מדרך ארץ לעשות כן, וגם כל העולם אינם עדיין בבית הכנסת, לכך טוב יותר שהשמש יכריז אחר חצי קדיש &quot;משיב הרוח ומוריד הגשם&quot;. וכן המנהג הפשוט, ואין לשנות.&lt;/p&gt;
&lt;p&gt;ולכן אין ליחיד להקדים תפילת מוסף קודם הציבור. אמנם גם היחיד המתפלל בביתו, אף שלא שמע ההכרזה יאמר &quot;משיב הרוח&quot;. ויכוין להתפלל בעת שהציבור מתפללין, דאי אפשר באופן אחר.&lt;/p&gt;
&lt;p&gt;(עיין ט&quot;ז סעיף קטן ד', ומגן אברהם סעיף קטן ב', ותבין מה שהוכרחתי לזה. ודייק ותמצא קל.)&lt;/p&gt;
&lt;p&gt;ואפילו הוא חולה או אנוס – אסור לו להקדים תפילתו לתפילת הציבור. אבל אם יודע שהכריזו, אפילו הוא לא שמע – מזכיר. ומטעם זה הבא לבית הכנסת בעת שהציבור מתפללין מוסף – מתפלל עמהם ומזכיר אף שהוא לא שמע.&lt;/p&gt;
&lt;h3&gt;סימן קיד סעיף ו&lt;/h3&gt;
&lt;p&gt;אמרו חכמים (שם ג א) דבטל ורוחות לא חייבו חכמים להזכיר, ואם בא להזכיר – מזכיר. ולכן בספרד אומרים &quot;מוריד הטל&quot; בימות החמה, ובאשכנז אין אומרים. וזה שאומרים &quot;משיב הרוח&quot; משום גשם, הוא כמו שכתבתי דרוח שייך לגשם. ואם לא אמרו – אינו מעכב. וזה שאומרים בשאלה &quot;ותן טל ומטר לברכה&quot; – זהו אגב מטר, דמבקשים שיהיה גם טל של ברכה, דיש טל שאינה של ברכה (גמרא). מיהו אם אמר רק &quot;ותן מטר&quot; ולא אמר &quot;טל&quot; – אינו מעכב.&lt;/p&gt;
&lt;p&gt;ולכן אם אמר &quot;משיב הרוח&quot; בימות החמה בלא &quot;מוריד הגשם&quot;, או שבימות הגשמים לא אמר רק &quot;מוריד הגשם&quot; – אין מחזירין אותו. וכן בטל לפי מנהג ספרד, אם אמרו בימות הגשמים בהזכרה, או לא אמרו בשאלה, או לא אמרו בהזכרה בימות החמה – אין מחזירין אותו.&lt;/p&gt;
&lt;p&gt;ובני אשכנז אין מזכירין כלל בהזכרה &quot;טל&quot;, לא בימות החמה ולא בימות הגשמים, רק בשאלה. ובספרד כשלא הזכיר &quot;טל&quot; בימות החמה, אפילו לא סיים עדיין הברכה – אינו חוזר להזכיר, כיון שאין בזה חיוב כלל (מגן אברהם סעיף קטן ד'). והוא הדין ברוחות בימות הגשמים, דחדא דינא אית להו.&lt;/p&gt;
&lt;h3&gt;סימן קיד סעיף ז&lt;/h3&gt;
&lt;p&gt;וכתב רבינו הרמ&quot;א בסעיף ג:&lt;/p&gt;
&lt;dl&gt;&lt;dd&gt;יש אומרים ששליח ציבור פוסק מלהזכיר בתפילת מוסף יום טוב הראשון של פסח, אבל הציבור מזכירין ואין פוסקין עד מנחה, ששמעו כבר משליח הציבור שפסק בתפילה במוסף. וכן נוהגין.&lt;/dd&gt;
&lt;/dl&gt;&lt;p&gt;עד כאן לשונו. ביאור הדברים: דבשמונה עשרה מכריז השמש &quot;משיב הרוח ומוריד הגשם&quot;. אבל בהפסקה אי אפשר להכריז, שלא יאמרו דנראה כממאנין בגשמים (לבוש ומגן אברהם סעיף קטן ה'). ועוד: דאיך אפשר להכריז שלא יאמרו &quot;משיב הרוח&quot;? והא ברוחות אין קפידא כמו שכתבתי (ט&quot;ז סעיף קטן ט'). ובלא הכרזה כבר נתבאר שאי אפשר ולהכריז שיאמרו &quot;מוריד הטל&quot;, הא באשכנז אין אומרים כמו שנתבאר. ולכן בהכרח לומר בלחש.&lt;/p&gt;
&lt;p&gt;ובספרד היה נראה לכאורה שהשמש יכריז &quot;מוריד הטל&quot;, ולא ידעתי אם מנהגם כן הוא. ומדברי הטור בשם הראב&quot;ד מבואר שמכריזין, שכתב:&lt;/p&gt;
&lt;dl&gt;&lt;dd&gt;אסור להזכיר עד שיכריז שליח ציבור &quot;משיב הרוח ומוריד הגשם&quot; או &quot;מוריד הטל&quot;.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן קיד סעיף ח&lt;/h3&gt;
&lt;p&gt;אם אמר &quot;מוריד הגשם&quot; בימות החמה – מחזירין אותו, דכיון שיש זמן בימות החמה שהגשמים קשים לעולם כמו בזמן הקציר, ולכן כל ימות החמה מחזירין אותו (ט&quot;ז סעיף קטן י'). ועוד: שלא יעשו אגודות אגודות, שזה יזכיר וזה לא יזכיר.&lt;/p&gt;
&lt;p&gt;ולהיכן הוא חוזר? לראש הברכה ל&quot;אתה גיבור&quot;. וזהו כשלא סיים &quot;מחיה המתים&quot;. אבל סיים – חוזר לראש התפילה, דשלוש ברכות ראשונות כחדא דמיין. ויראה לי שצריך לומר עוד פעם הפסוק &quot;ה' שפתי תפתח&quot;, דכיון דתיקנוהו רבנן לומר קודם התפילה, ואמירתו הקודמת כבר נפסק בהברכות והם בטלים, ולכן צריך לומר מחדש.&lt;/p&gt;
&lt;p&gt;ואפילו במדינות שצריכים גשמים בימות החמה – מחזירין אותו כשהזכיר גשם או גשם וטל, דדווקא בשאלה יש נפקא מינה ולא בהזכרה כמו שכתבתי.&lt;/p&gt;
&lt;p&gt;(ובשערי תשובה כתב שלא לומר עוד &quot;ה' שפתי תפתח&quot;. וצריך עיון.)&lt;/p&gt;
&lt;h3&gt;סימן קיד סעיף ט&lt;/h3&gt;
&lt;p&gt;ובימות הגשמים כשלא הזכיר גשם – מחזירין אותו. והני מילי כשלא הזכיר טל, אבל אם הזכיר טל – אין מחזירין אותו.&lt;/p&gt;
&lt;p&gt;ולפי זה יפה מנהג ספרד שמזכירין טל בימות החמה, ולכן בימי הגשמים אף שלא יזכיר גשם מכל מקום הרי יזכיר טל כפי הרגלו. ואפילו במדינות שאינן צריכות גשם בימות הגשמים, מכל מקום מחזירין אותו דבהזכרה אין נפקא מינה בין מדינה למדינה, רק בשאלה כמו שכתבתי.&lt;/p&gt;
&lt;p&gt;ואף על גב דבשאלה אין יוצאים בטל במקום מטר – זהו מפני שאז צריכים שני הדברים גם טל גם מטר, מה שאין כן בהזכרה בעלמא שתיקנוהו אצל תחית המתים מפני שהגשמים חיים לעולם. וגם טל חיים לעולם וגם שייך לתחית המתים, שעל ידי הטל יחיו המתים, ולפיכך יצא בטל (עיין ט&quot;ז סימן קי&quot;ז סעיף קטן ג'). ועוד: דשאלה צריך לשאול על דבר שלפעמים נעצר וטל לא מיעצר, ולא שייך בקשה על זה ולכן לא יצא בטל. מה שאין כן בהזכרה שהוא רק שבח להקדוש ברוך הוא – יש שבח בטל כמו בגשם, ולכן יצא בטל (מגן אברהם סעיף קטן ז').&lt;/p&gt;
&lt;h3&gt;סימן קיד סעיף י&lt;/h3&gt;
&lt;p&gt;וזה שאמרנו שכשלא הזכיר גשם דמחזירין אותו – זהו דווקא כשסיים כל הברכה והתחיל ברכה שלאחריה, ואז חוזר לראש התפילה. אבל אם נזכר קודם שסיים הברכה – יאמר במקום שנזכר. ואף שסמכוה ל&quot;מחיה מתים אתה רב להושיע&quot;, ועתה יאמר אחר &quot;מתיר אסורים&quot; וכדומה, מכל מקום סוף סוף היא בברכת תחית המתים שעיקרה הוא בחתימה.&lt;/p&gt;
&lt;p&gt;ואפילו סיים ברכת &quot;מחיה המתים&quot; אם רק לא התחיל &quot;אתה קדוש&quot; – יאמר בשם &quot;משיב הרוח ומוריד הגשם. אתה קדוש...&quot;. ודין זה כתבו הרא&quot;ש והמרדכי ריש תענית, והטור כאן בשם אבי העזרי.&lt;/p&gt;
&lt;p&gt;ויש חולקים וסבירא להו דכל שסיים הברכה – חוזר לראש. אך רבינו הבית יוסף הכריע כדעה ראשונה, ולא הביא בשולחן ערוך דעת החולקת כלל (עיין בית יוסף). וכן הדין ב&quot;טל ומטר&quot; בשאלה כשלא התחיל &quot;תקע בשופר&quot; – יאמר שם &quot;ותן טל ומטר&quot; (שם). ואף על גב דעתה נשארו בלא ברכה, יש לומר דקאי על &quot;ברוך אתה ה', מחיה המתים, משיב הרוח...&quot;, וכאילו חתם גם בזה (לבוש). ולא שייך על זה לומר אין חותמין בשתים, דכולה חדא מילתא היא (שם).&lt;/p&gt;
&lt;p&gt;ולפי זה אין דין זה רק אם תיכף כשאמר &quot;מחיה המתים&quot; אמר &quot;משיב הרוח&quot;, וכן ב&quot;טל ומטר&quot; (אליה רבה וט&quot;ז סעיף קטן י&quot;ב). ולא משמע כן (ט&quot;ז). ולי נראה דוודאי משמע כן, שהרי אינו מפסיק בין ברכה לברכה, וממילא אם נזכר בסוף הברכה – הוי מיד.&lt;/p&gt;
&lt;p&gt;(ואין לשאול: למה לא חלקנו בסעיף ח בין סיים ללא סיים? דשם שאני שהזכיר ולא היה לו להזכיר, ובהכרח לחזור לראש ולא יזכיר, מה שאין כן בלא הזכיר מה שצריך להזכיר – יזכיר במקום אחר מהברכה.)&lt;/p&gt;
&lt;h3&gt;סימן קיד סעיף יא&lt;/h3&gt;
&lt;p&gt;כלל גדול הוא דשלושה ברכות הראשונות חשובות כאחת, ובכל מקום שטעה בהם – חוזר לראש, בין שהוא יחיד בין שהוא ציבור.&lt;/p&gt;
&lt;p&gt;ודווקא בדברים המעכבים, כמו בהזכרת גשם בימות החמה, או לא הזכיר בימות הגשמים, או בעשרת ימי תשובה כשלא אמר &quot;המלך הקדוש&quot;, או בשארי חתימות הברכות כגון שלא אמר &quot;מגן אברהם&quot; או שלא אמר &quot;מחיה המתים&quot;. אבל איזה טעות באמצע הברכות שהוסיף מעט או גרע מעט – אינו מעכב. וכמה מקומות חלוקות בנוסחי התפילה (מגן אברהם סעיף קטן ט'), וזה לא מקרי &quot;משנה ממטבע שטבעו חכמים&quot;. ומכל מקום אם אמר אחת מהברכות במטבע קצרה לגמרי, כברכות הפירות והמצות – וודאי מקרי &quot;משנה&quot;, וצריך לחזור (שם).&lt;/p&gt;
&lt;p&gt;ויש להסתפק בברכת &quot;האל הקדוש&quot; כשחתם באמצע השנה &quot;המלך הקדוש&quot; אי הוי שינוי, או אפשר ד&quot;המלך&quot; עדיף ויצא. ומלשון רש&quot;י בברכות (יב ב) שכתב הטעם ד&quot;המלך הקדוש&quot; בעשרת ימי תשובה לפי שבימים אלו הוא מראה מלכותו לשפוט את העולם עיין שם, וזה לא שייך בכל השנה. ואם כן הוה כדובר שקרים, וצריך לחזור.&lt;/p&gt;
&lt;p&gt;(ועיין סימן קי&quot;ח, וצריך עיון.)&lt;/p&gt;
&lt;h3&gt;סימן קיד סעיף יב&lt;/h3&gt;
&lt;p&gt;כתב רבינו הבית יוסף בסעיף ז:&lt;/p&gt;
&lt;dl&gt;&lt;dd&gt;בכל מקום שאנו אומרים &quot;חוזר לברכה שטעה בה&quot; – הני מילי שטעה בשוגג. אבל במזיד ומתכוין – חוזר לראש.&lt;/dd&gt;
&lt;/dl&gt;&lt;p&gt;עד כאן לשונו. וכן כתב הטור בשם אבי העזרי, עיין שם.&lt;/p&gt;
&lt;p&gt;כלומר: כגון שאמר &quot;מוריד הגשם&quot; בימות החמה ולא סיים הברכה, שאמרנו חוזר לראש הברכה – זהו בשוגג ולא במזיד. וכן בברכות האמצעיות הדין בטעות שחוזר לברכה זו, או בשלוש אחרונות חוזר ל&quot;רצה&quot; – זהו הכל בשוגג. אבל במזיד הוי כלא התפלל כלל, וחוזר לראש התפילה.&lt;/p&gt;
&lt;p&gt;ויש מי שהקשה דרבינו הבית יוסף סותר את עצמו, למה שכתב בסימן ק&quot;ד דגם בשח במזיד דינו כמו באונס, ובארנו זה שם בסעיף י&quot;ב (ב&quot;ח). אמנם לא קשיא כלל: דרק בשח במזיד פסק כן, שהתפלל כתיקונו אלא שהפסיק בשיחה, מה שאין כן בכאן שלא אמר איזה דבר כתיקון חכמים במזיד – תפילתו כולה תועבה, וצריך להתפלל תפילה אחרת לגמרי (וכן כתב בחידושי הגהות בטור).&lt;/p&gt;
&lt;h3&gt;סימן קיד סעיף יג&lt;/h3&gt;
&lt;p&gt;אם נסתפק בימות החמה אם אמר &quot;מוריד הגשם&quot; וצריך לחזור, או לא אמר והתפלל כהוגן, או שהסתפק בימות הגשמים אם לא אמר &quot;מוריד הגשם&quot; וצריך לחזור, או אמר והתפלל כהוגן. וזהו באשכנז. אבל בספרד אין נפקא מינה בימות הגשמים, דאפילו אם לא אמר &quot;מוריד הגשם&quot; – הא אמר &quot;מוריד הטל&quot; ויצא בזה, כמו שכתבתי בסעיף ט.&lt;/p&gt;
&lt;p&gt;וכל שלושים יום בחזקת שלא התפלל כהוגן, מפני שמורגל לומר כפי הזמן הקודם. ולאחר שלושים יום בחזקת שאמר כהוגן, מפני שכבר הורגל בזה. וכן פסק הירושלמי בפרק קמא דתענית.&lt;/p&gt;
&lt;h3&gt;סימן קיד סעיף יד&lt;/h3&gt;
&lt;p&gt;כתב רבינו בסעיף ט:&lt;/p&gt;
&lt;dl&gt;&lt;dd&gt;אם ביום ראשון של פסח אומר &quot;אתה גיבור&quot; עד &quot;מוריד הטל&quot; תשעים פעמים, כנגד שלושים יום שאומר אותו שלוש פעמים בכל יום, ומשם ואילך אם אינו זוכר אם הזכיר גשם – הרי הוא בחזקת שלא הזכיר גשם, ואינו צריך לחזור.&lt;/dd&gt;
&lt;/dl&gt;&lt;p&gt;עד כאן לשונו. וזהו למנהג ספרד. ולמנהג אשכנז כתב רבינו הרמ&quot;א:&lt;/p&gt;
&lt;dl&gt;&lt;dd&gt;וכן לדידן אם אמר עד &quot;מכלכל חיים&quot; בלא &quot;משיב הרוח ומוריד הגשם&quot; שבימות הגשמים. וכן אמר בשמיני עצרת תשעים פעמים מן &quot;אתה גיבור&quot; עד &quot;מוריד הגשם&quot;, אם נסתפק אחר כך אם הזכיר אם לא – חזקה שהזכירו.&lt;/dd&gt;
&lt;/dl&gt;&lt;p&gt;עד כאן לשונו. ואף שבשלושים יום יש יותר מתשעים תפילות מוספי שבת וראש חודש, מכל מקום כוונת הירושלמי שאמר שלושים יום הם על סתם ימים שאין בהם רק שלוש תפילות.&lt;/p&gt;
&lt;p&gt;והנה דין זה הוא מהר&quot;ם מרוטנבורג שהביאו הרא&quot;ש והטור. והקשו עליו: דאינו דומה השגירה בפיו כשמרגיל עצמו שלושים יום מכשאומר בפעם אחת תשעים פעמים. ועוד קושיות (עיין בית יוסף, וב&quot;ח, וט&quot;ז, ומגן אברהם).&lt;/p&gt;
&lt;p&gt;ולי נראה דעילה מצא ותלה בזה, דבאמת המתפלל כראוי וודאי שאומר כתיקונו. אלא שהרבה פעמים נשכח אחר כך אם אמר כראוי אם לאו, וממילא לפי הדין צריך לחזור. ובאמת הדבר קשה מאוד, כי קרוב יותר שאמר כתיקונו. ולכן עשה כן, כדי שיהיה לו במה ליפטר את עצמו על פי הדין איך שהוא.&lt;/p&gt;
&lt;p&gt;ואם הוא שליח ציבור – יכול לפטור את עצמו בחמישה עשר יום, שהרי התפלל גם בקול רם. אך בערבית ליכא חזרה, וליכא רק שבעים וחמש תפילות, וצריך עוד חמישה ימים כמובן.&lt;/p&gt;
&lt;p&gt;(&quot;ומקיים אמונתו לִישני עפר&quot;. ואין בהיו&quot;ד שו&quot;א, וזהו כמו: &quot;לִישועתך קויתי ה'&quot;.)&lt;/p&gt;
&lt;p&gt;ובברכת &quot;אתה קדוש&quot; יש ארבע עשרה תיבות (טור ופרי עץ חיים).&lt;/p&gt;</extract></page></pages></query></api>