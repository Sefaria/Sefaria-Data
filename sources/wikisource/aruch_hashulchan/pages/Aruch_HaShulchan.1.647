<?xml version="1.0"?><api><query><normalized><n from="ערוך_השולחן_אורח_חיים_תרמז" to="ערוך השולחן אורח חיים תרמז" /></normalized><pages><page pageid="6805" ns="0" title="ערוך השולחן אורח חיים תרמז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרמז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ערבה&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן תרמז סעיף א&lt;/h3&gt;
&lt;p&gt;כתב הרמב&quot;ם ריש פרק שביעי:&lt;/p&gt;
&lt;dl&gt;&lt;dd&gt;&quot;ערבי נחל&quot; האמורה בתורה – אינן כל דבר הגדל על הנחל, אלא מין ידוע הוא הנקרא &quot;ערבי נחל&quot;: עלה שלו משוך כנחל, ופיו חלק, וקנה שלו אדום. וזהו הנקרא &quot;ערבה&quot;. ורוב מין זה גדל על הנחלים, לכך נאמר &quot;ערבי נחל&quot;. ואפילו היה גדל במדבר או בהרים – כשר.&lt;/dd&gt;
&lt;dd&gt;ויש מין אחר דומה לערבה, אלא שעלה שלו עגול, ופיו דומה למסר, וקנה שלו אינו אדום. וזהו הנקרא צפצפה, והוא פסולה. ויש שם מין ערבה שאין פי העלה שלו חלק, ואינו כמסר, אלא שיש בו תלמים קטנים עד מאד, כמו פי מגל קטן – וזה כשר. וכל הדברים האלו מפי השמועה ממשה רבינו נתפרשו.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן תרמז סעיף ב&lt;/h3&gt;
&lt;p&gt;וזה שכתב ש&quot;יש שם מין ערבה... ואינו כמסר אלא תלמים קטנים...&quot; – זהו ממה דתניא (לד א): דומה למגל – כשר. דומה למסר – פסול. ו&quot;מסר&quot; היא מגירה. ומפרש הרמב&quot;ם דההפרש הוא דדומה למגל הוי תלמים קטנים, ודומה למסר הוי תלמים גדולים. ולפי זה לא נתפרש לנו השיעור כמה מקרי גדולים וקטנים.&lt;/p&gt;
&lt;p&gt;אבל רש&quot;י, והרא&quot;ש, והטור פירשו דיש נפקא מינה בעצם דמות התלמים, והיינו: דדומה למסר הוי כשהפגימה הולכת נוכחו, ויש לה שני עוקצין אחד מכאן ואחד מכאן כפגימת סכין. ודומות למגן הוי כשהפגימות כולן נוטות לצד אחד, עקומות כלפי בית יד שלה (רש&quot;י). וזה לשון הטור:&lt;/p&gt;
&lt;dl&gt;&lt;dd&gt;אבל יש מין ערבה שקנה שלה אדום, ועלה שלו משוך, ופיו אינו חלק לגמרי, אלא שדומה למגל שפגימותיה עקומות ונוטות לצד אחד – והיא כשרה.&lt;/dd&gt;
&lt;/dl&gt;&lt;p&gt;עד כאן לשונו. ואני תמה על רבינו הרמ&quot;א שלא הביא דברי הטור, ובשולחן ערוך כתבו כהרמב&quot;ם.&lt;/p&gt;
&lt;h3&gt;סימן תרמז סעיף ג&lt;/h3&gt;
&lt;p&gt;ובאמת אצלינו יש שני מינים, ושניהם העלים משוכים, והקנים אדומים. אלא שהאחד: עליו גדולים ואינם חלקים, אלא דומים למגל כפירוש רש&quot;י והטור, והקנה אדום מאד. והשני: עליו קטנים וחלקים, והקנה אינו באדמומית. ובאמת כתב רבינו הרמ&quot;א דאפילו ירוק – כשר, משום דסופו להיות אדום כזרוח עליו השמש.&lt;/p&gt;
&lt;p&gt;ויש שמהדרים בהגדולים מפני אדמימותן, ויש שמהדרין בהקטנים מפני חליקתן. וגם מפני שהם חזקים יותר, דהגדולים נושרים תדיר, וגם מתייבשין במהרה. ולדינא שניהם כשרים.&lt;/p&gt;
&lt;h3&gt;סימן תרמז סעיף ד&lt;/h3&gt;
&lt;p&gt;וכן הדומים למגל, בין כפירוש הרמב&quot;ם ובין כפירוש רש&quot;י והטור – כשרים. דבאמת הפגימות אינו עיקר בערבה.&lt;/p&gt;
&lt;p&gt;וסייג לזה מצאתי בתוספתא פרק שני:&lt;/p&gt;
&lt;dl&gt;&lt;dd&gt;איזו היא ערבה כשרה? קנה שלה אדום, ועלה ארוך. איזו היא ערבה פסולה? קנה שלה לבן, ועלה שלה עגול.&lt;/dd&gt;
&lt;/dl&gt;&lt;p&gt;עד כאן לשונו. הרי שלא הזכירה כלל סימן חלקות, וכן הוא בירושלמי, עיין שם. ואם כן, גם בגמרא שלנו שהוזכר חלק, ופירשה דרק דומה למסר פסול, והיא מגירה. והמגירה הפגימות גדולות ובשני עוקצים. וממילא דכל שאינה גדולה לפי ראות העין, או שאינה בשני פגימות – אין זה דומה למסר, וכשרה.&lt;/p&gt;
&lt;p&gt;(ונראה לי דשני מגלות יש: מגל יד ומגל קציר, כדתנן ריש פרק שלושה עשר דכלים. ומגל קציר: אנו רואים תמונתה כפירוש רש&quot;י. והרמב&quot;ם מפרש לה למגל יד, ולא יפרש חלקה כהרע&quot;ב בשם דבביצה לא א מבואר דהיא כלי אומנות. ובאמת יש אצל צורפי כסף וזהב ומתקני מורה שעות תמונת מגל כהרמב&quot;ם. ודייק ותמצא קל.)&lt;/p&gt;
&lt;h3&gt;סימן תרמז סעיף ה&lt;/h3&gt;
&lt;p&gt;ודע דבגמרא שם איתא: &quot;ערבי נחל&quot; – אין לי אלא ערבי נחל של בעל, ושל הרים מניין? תלמוד לומר: &quot;ערבי נחל&quot; – מכל מקום. ופירש רש&quot;י: נחלי מים מצוה בזו. ומיהו של בעל – כשרה, כדכתיב: &quot;ערבי&quot; – לשון רבים, עיין שם.&lt;/p&gt;
&lt;p&gt;ולפי זה יש יותר מצוה בערבות הגדילות על המים. ושום אחד מהפוסקים לא הזכיר זה, ולא שמענו מעולם להדר אחר זה. ורבותינו בעלי התוספות (לד א דיבור המתחיל &quot;ורבנן&quot;) החמירו עוד יותר, דאפילו בדיעבד לא יצא, דכיון דמרבינן של בעל ושל הרים מ&quot;ערבי&quot; לשון רבים. וזהו למאן דסבירא ליה דדי בערבה אחת. אבל אנן, דקיימא לן לומר שתי ערבות – איצטריך &quot;ערבי&quot; לשני ערבות, וליכא דרשא לשל בעל ושל הרים, עיין שם.&lt;/p&gt;
&lt;p&gt;וכבר דחה הרא&quot;ש דברים אלו, דאין הדרשה מריבוי הלשון, אלא דלשון &quot;ערבי נחל&quot; פירושו: מהמין שדרכו ליגדל על הנחל. אבל אין נפקא מינה באיזה מקום שגדל. וכן מבואר מלשון הרמב&quot;ם. ואם כן, אפילו הידור ליכא בזה, עיין שם, וכן נהוג עלמא.&lt;/p&gt;
&lt;h3&gt;סימן תרמז סעיף ו&lt;/h3&gt;
&lt;p&gt;ואמנם מכל מקום קשה הדבר לעשות מצוה תמידיות נגד רבותינו בעלי התוספות, וגם כנגד רש&quot;י, על כל פנים למצוה מן המובחר.&lt;/p&gt;
&lt;p&gt;ולכן נראה לעניות דעתי בשנדקדק בזה שאומר: אין לי אלא &quot;ערבי נחל&quot;, של בעל ושל הרים מניין, וכו' –איזה היפוך הוא של בעל ושל הרים מנחל, שהוצרך לרבות? ואי משום דנחל הוי רק מקום מים, כדכתיב &quot;נחלי מים&quot;, אם כן למה פרט אלו? והוה ליה לומר: מניין אפילו שלא בנחל?&lt;/p&gt;
&lt;p&gt;ועוד דבכל מקום שמזכיר בעל, מזכיר שלחין, כמו בריש מועד קטן ובכמה מקומות. והוה ליה לומר: מניין של בעל ושל שלחין? ואם תאמר דבשל שלחין אין יוצאין, הוה ליה לבאר דין חדש כזה. ולא מצאנו מי שיאמר כן.&lt;/p&gt;
&lt;h3&gt;סימן תרמז סעיף ז&lt;/h3&gt;
&lt;p&gt;ולכן נראה לי דהכי פירושו: דשם נחל יש לו בלשון הקודש שני ביאורים, האחד נהר או יאור כמו &quot;נחלי מים&quot;, והשני &quot;עמק&quot; כמו &quot;נחל איתן&quot; לפירוש רש&quot;י בעגלה ערופה. וכן הוא בנידה (ח ב), עיין שם. וכן: &quot;ויחן בנחל גרר, ויחפרו עבדי יצחק בנחל&quot;, שהוא לשון עמק ומישור.&lt;/p&gt;
&lt;p&gt;וזהו שאומר: אין לי אלא ערבי נחל, כלומר: או הגדילים אצל יאור ונהר, שיש שם מים מוכנים, או שגדילים בעמק, אף על פי שאין שם מים, והיינו ארץ המישור שהולך בשוה. מניין לרבות של בעל? כלומר: שזהו היפך מיאור ונהר, שאין שם מים, אבל המטר משקה אותה. והוא הדין בית השלחין, שהאדם משקה אותה. דהעיקר כל שאין שם מים מוכנים.&lt;/p&gt;
&lt;p&gt;וכן: מניין של הרים? וזהו היפך מעמק כמובן. תלמוד לומר: &quot;ערבי&quot; – מכל מקום. ולפי זה גם פשטא ד&quot;ערבי נחל&quot; כולל הגדילים בעמק, או ארץ המישור. וזהו רוב ערבות שלנו. ואינו צריך רבוי רק של הרים, וזה לא שכיח כידוע.&lt;/p&gt;
&lt;h3&gt;סימן תרמז סעיף ח&lt;/h3&gt;
&lt;p&gt;ערבה שיבשו רוב עלין, או שנשרו רוב העלין, או נקטם ראשה של העץ – פסולה. ואף על גב דבהדס הכשרנו בנקטם ראש העץ – זהו מפני שעבותו של העלין מחפין עליו, ונשאר בהידורו, מה שאין כן בערבה. והרמב&quot;ם מכשיר גם בערבה, דלא עדיף מהדס. ויש לסמוך על הרמב&quot;ם בשאין אחר.&lt;/p&gt;
&lt;p&gt;ואם עלתה בו תמרה – כשר כמו בהדס (אליהו רבה). וכשם שכשנשרו רוב עלין – פסולין, כמו כן אם נפרצו, והיינו שנדלדלו מהקנה, אף שעדיין אחוזים בו – פסול, כמו בנפרצו עלין דלולב. וכן אם נסדקו העלין, ונחלקו ברובן ברוב העלין – פסול (מגיד משנה ומגן אברהם). אבל כמושה, או שנשרו מקצת עלין – כשרה בדיעבד.&lt;/p&gt;
&lt;p&gt;ומה נקרא יבשו העלין? כשיתלבנו, כמו בהדס. ולא אזלינן בתר פריכת צפורן, כמו בשם, דתלוי בנתלבנו. ובפרט בהערבות של העלין הגדולים, שממהרין להתייבש בתוך מעת לעת – אי אפשר לילך אחר פריכת צפורן, שממהרין להתפרך, אלא אחר שינוי מראיתן, שיתהפכו ללובן. ודע שיש ליזהר כשתוחבין הערבות בהלולב, שלא יתלשו העלין ברוב אורך השיעור.&lt;/p&gt;</extract></page></pages></query></api>