<?xml version="1.0"?><api><query><normalized><n from="ערוך_השולחן_אורח_חיים_ד" to="ערוך השולחן אורח חיים ד" /></normalized><pages><page pageid="171396" ns="0" title="ערוך השולחן אורח חיים ד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני נטילת ידים של שחרית&lt;/b&gt;&lt;/big&gt;&lt;br&gt;&lt;big&gt;ובו עשרים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא&lt;/p&gt;
&lt;h3&gt;סימן ד סעיף א&lt;/h3&gt;
&lt;p&gt;בברכות (ס ב) חשב בין ברכות שחרית בקומו ממיטתו גם ברכת &quot;על נטילת ידים&quot;. שאומר שם:&lt;/p&gt;
&lt;dl&gt;&lt;dd&gt;כי משא ידיה לימא: &quot;ברוך אשר קדשנו... על נטילת ידים&quot;.&lt;/dd&gt;
&lt;/dl&gt;&lt;p&gt;וכן הוא ברמב&quot;ם פרק שביעי מתפילה, ובטור ושולחן ערוך סימן מ&quot;ז.&lt;/p&gt;
&lt;p&gt;ולא נתבאר מה טיבה של ברכה זו. ומצינו בגמרא שני עניני רחיצה בבוקר: האחד בשבת (קט ב) שאומר שרוח רעה שורה על הידים שחרית קודם נטילה, ואין ליגע לפה ולאוזן ולעינים קודם רחיצה. וזה הרוח רעה לא סר עד שירחוץ ידיו שלוש פעמים, שישפוך מים על ידיו שלוש פעמים (רש&quot;י). ואם כן יש לומר דברכה זו הוא על ענין הזה.&lt;/p&gt;
&lt;p&gt;ועוד מצינו בברכות (יד א) דלקריאת שמע ותפילה צריך רחיצת ידים, דכתיב: &quot;ארחץ בנקיון כפי, ואסובבה את מזבחך ה'&quot;. ואם אין לו מים – מנקה בעפר ובכל מידי דמנקי, ויתבאר בסימן צ&quot;ב. ואם כן יש לומר דברכה זו היא מצד תפילה של שחרית.&lt;/p&gt;
&lt;h3&gt;סימן ד סעיף ב&lt;/h3&gt;
&lt;p&gt;ומדברי הרמב&quot;ם אין הכרע דבפרק שביעי מתפילה חשבה בין ברכות השחר, ובפרק רביעי מתפילה כתב דטהרת ידים מעכב את התפילה. וזה לשונו:&lt;/p&gt;
&lt;dl&gt;&lt;dd&gt;טהרת ידים כיצד? רוחץ במים עד הפרק ואחר כך מתפלל... ולא היה לו מים... – מקנח ידיו בצרור או בעפר...&lt;/dd&gt;
&lt;/dl&gt;&lt;dl&gt;&lt;dd&gt;במה דברים אמורים? בשאר תפילות חוץ משחרית. אבל שחרית רוחץ פניו ידיו ורגליו ואחר כך יתפלל. עד כאן לשונו.&lt;/dd&gt;
&lt;/dl&gt;&lt;p&gt;ובפרק ששי מברכות כתב:&lt;/p&gt;
&lt;dl&gt;&lt;dd&gt;כל הנוטל ידיו, בין לאכילה בין לקריאת שמע בין לתפילה, מברך: &quot;אשר קדשנו במצותיו וצונו על נטילת ידים&quot;. שזו מצות חכמים שנצטוינו מן התורה לשמוע להם...&lt;/dd&gt;
&lt;/dl&gt;&lt;p&gt;עיין שם, שהשוה כל דיני נטילת ידים של אכילה לנטילת ידים של תפילה בכל הפרטים. ואם כן מה שחשבה בין ברכות השחר – אינו מבואר אם היא אותה של תפילה, או אחרת היא מפני הרוח רעה. ויותר נראה דעל תפילה היא, שהרי לא הזכיר כלל דצריך שלוש פעמים, ולא הזכיר הך דרוח רעה כלל. וכן נראה, שהרי הזכיר שם גם רחיצת הפנים, עיין שם. ולדידיה בשחרית מעכב זה לתפילה כמו שכתבתי.&lt;/p&gt;
&lt;h3&gt;סימן ד סעיף ג&lt;/h3&gt;
&lt;p&gt;ומהטור מתבאר דאתרווייהו קאי. וזה לשון הטור:&lt;/p&gt;
&lt;dl&gt;&lt;dd&gt;וירחץ בנקיון כפיו ויברך: &quot;ברוך אתה ה', אלהינו מלך העולם, אשר קדשנו במצותיו וצונו על נטילת ידים&quot;. וידקדק לערות עליהם שלוש פעמים, מפני שרוח רעה שורה על הידים קודם נטילה, ואינה סרה עד שיערה עליהם שלוש פעמים. ועל כן צריך למנוע מהגיע בידו קודם נטילה לפה, ולחוטם, ולאזנים, ולעינים, מפני שרוח רעה שורה עליהן. ואם אין לו מים – יקנח ידיו בצרור או בכל מידי דמנקי, ויברך &quot;על נקיות ידים&quot;. עד כאן לשונו.&lt;/dd&gt;
&lt;/dl&gt;&lt;p&gt;הרי מבואר להדיא שברכה זו היא על הרוח רעה וגם על תפילה. דאי אפשר לומר על רוח רעה לבד, דאם כן מאי מהני קינוח ידיו בצרור? אלא ודאי דהכי קאמר: דאם אין לו מים, דאין תקנה עתה להרוח רעה, מכל מקום לתפילה יכול להועיל על ידי ניקוי צרור. אך לא יברך &quot;על נטילת ידים&quot; כי אין כאן נטילה אלא &quot;על נקיות ידים&quot;. ולפי זה נראה לעניות דעתי ברור דלהטור ברכה זו קאי אתרווייהו: על הרוח רעה ועל התפילה.&lt;/p&gt;
&lt;h3&gt;סימן ד סעיף ד&lt;/h3&gt;
&lt;p&gt;אמנם הרא&quot;ש בפרק &quot;הרואה&quot; (סימן כ&quot;ג) ביאר דהיא רק אתפילה, וזה לשונו:&lt;/p&gt;
&lt;dl&gt;&lt;dd&gt;כי משי ידיה – מברך &quot;על נטילת ידים&quot;. לפי שידיו של אדם עסקניות הם, ואי אפשר שלא יגע... בלילה, תקנו ברכה קודם שיקרא קריאת שמע ויתפלל... עד כאן לשונו.&lt;/dd&gt;
&lt;/dl&gt;&lt;p&gt;הרי ביאר להדיא דברכה זו היא רק משום תפילה. וצריך לומר בטעמו: דסבירא ליה דמשום רוח רעה לא מתקנים ברכה, כיון שזהו משום סכנה – לא שייך ברכה על זה. כמו שלא תקנו ברכה במים אחרונים מטעם זה, מפני שהיא משום סכנה, כמו שכתב הרמב&quot;ם בפרק ששי דברכות, עיין שם. והוסיף עוד הרא&quot;ש לומר דמן הדין היה לברך &quot;על נקיות ידים&quot;, אלא כיון דלסעודה צריך נטילה – קבעו כאן גם כן בברכה &quot;על נטילת ידים&quot;. ולכן כשאין לו מים, ומקנח בצרור – מברך &quot;על נקיות ידים&quot;, עיין שם.&lt;/p&gt;
&lt;h3&gt;סימן ד סעיף ה&lt;/h3&gt;
&lt;p&gt;וראיתי לגדולים שתפסו דלדעת הרא&quot;ש בהכרח להסמיך ברכה זו לתפילה דווקא, כיון שנתקנה משום תפילה. ולעניות דעתי מוכח מהרא&quot;ש עצמו שאינו כן, שהרי כתב בתשובה כלל ד', והביאו הטור לקמן סוף סימן מ&quot;ז, וזה לשונו:&lt;/p&gt;
&lt;dl&gt;&lt;dd&gt;המשכים ללמוד קודם עלות השחר – יברך &quot;על נטילת ידים&quot; ו&quot;אשר יצר&quot;... עד כאן לשונו.&lt;/dd&gt;
&lt;/dl&gt;&lt;p&gt;והרי עדיין אינו זמן תפילה והוא יושב ללמוד, ועם כל זה מברך &quot;על נטילת ידים&quot;! אלא ודאי דתקנת הברכה היתה משום תפילה, אך תקנוה שיברכה מיד בקומו ממיטתו. וכן מוכח מהרמב&quot;ם ומהגמרא, שתקנוה בין ברכות השחר. וכן עיקר לדינא.&lt;/p&gt;
&lt;p&gt;(ועיין חיי אדם כלל ז', ובמעשה רב. ולעניות דעתי נראה כמו שכתבתי.)&lt;/p&gt;
&lt;h3&gt;סימן ד סעיף ו&lt;/h3&gt;
&lt;p&gt;וגם הרשב&quot;א בתשובה (סימן קצ&quot;א) כתב שהברכה היא משום תפילה, אלא שביארה בפנים אחרים. וזה לשונו:&lt;/p&gt;
&lt;dl&gt;&lt;dd&gt;לא מצאתי דבר ברור שיצטרך ליטול ידיו שחרית, דאי משום שיבתא ובת חורין – די ברחיצה (וצריך עיון), ואי משום תפילה די או ברחיצה או בנקיון עפר... אלא שיש קצת ראיה... ואמרינן: הנוטל ידיו וקורא קריאת שמע... – משמע קצת שצריך ליטול ידיו בכלי. ואם תשאל מאי שנא תפילת שחרית ממנחה וערבית, יש לומר לפי שבשחר נעשים כבריה חדשה, דכתיב: &quot;חדשים לבקרים...&quot;. ולפיכך אנו צריכין להתקדש בקדושתו, וליטול ידינו מן הכלי ככהן שמקדש ידיו מן הכיור... עד כאן לשונו.&lt;/dd&gt;
&lt;/dl&gt;&lt;p&gt;מיהו גם הוא סבירא ליה דהנטילה היא לתפילה. אלא שהרא&quot;ש אומר הטעם משום שהידים אינם נקיות, והרשב&quot;א אומר משום בריה חדשה.&lt;/p&gt;
&lt;p&gt;(ונראה לעניות דעתי דלדינא לא פליגי כלל: דמה לי אם תקנו מפני זה או מפני זה? סוף סוף כיון דתקון – תקון. ולשניהם הוי כנטילת ידים לאכילה כמו שהשוון הרמב&quot;ם, כמו שכתבתי. וגדולי הפוסקים עשו ביניהם מחלוקת כמו שיתבאר, ולדעתי אינו כן. וכן משמע מהב&quot;ח, עיין שם. ודייק ותמצא קל.)&lt;/p&gt;
&lt;h3&gt;סימן ד סעיף ז&lt;/h3&gt;
&lt;p&gt;ובזוהר &quot;וישב&quot; מבואר דלפי טעם רוח רעה – צריך נטילה כדין כל נטילת ידים, ובכלי דווקא. וזה לשונו:&lt;/p&gt;
&lt;dl&gt;&lt;dd&gt;רבי שמעון פתח: &quot;ארחץ בנקיון כפי...&quot; – דלית בר נש בעלמא דלא טעים טעמא דמותא בלילה, ורוחא מסאבא שריא על האי גופא... והא איתמר דידוי דבר נש זוהמא אשתאר בהו... עד דנטיל להון. וכד נטיל להון כדין – הא אתקדש... בעי חד כלי לתתא וחד כלי לעילא... עד כאן לשונו.&lt;/dd&gt;
&lt;/dl&gt;&lt;p&gt;ועוד מאמרים בזה (עיין בית יוסף). ולכן לפי זה לכל הטעמים החיוב ליטול נטילת ידים שחרית דווקא בכלי.&lt;/p&gt;
&lt;p&gt;(והרשב&quot;א בתשובה שם כתב דדיו להטביל ידיו בכלי. והבית יוסף דחה לה על פי דברי הזוהר, עיין שם.)&lt;/p&gt;
&lt;h3&gt;סימן ד סעיף ח&lt;/h3&gt;
&lt;p&gt;כתבו רבותינו בעלי השולחן ערוך בסעיף א:&lt;/p&gt;
&lt;dl&gt;&lt;dd&gt;מים הפסולים לנטילת ידים לסעודה לקמן סימן ק&quot;ס – כשרים לנטילת ידים לתפילה. מיהו יש מי שאומר דלא מברך עלייהו. עד כאן לשונו.&lt;/dd&gt;
&lt;/dl&gt;&lt;p&gt;ביאור דבריהם: דבסימן ק&quot;ס מבואר דמים שנשתנו מראיהן, או נעשו בהם מלאכה, או מלוחים, או סרוחים, שאין הכלב יכול לשתות מהן – פסולים לנטילת ידים לאכילה. אבל לתפילה – כשרים, דכאן אין צריך רק נקיות בעלמא. מיהו יש מי שאומר דלא מברך עליהו, כיון דלא נתקן בכהאי גוונא (כן הוא במקור הדין בבית יוסף בשם הרא&quot;ה).&lt;/p&gt;
&lt;h3&gt;סימן ד סעיף ט&lt;/h3&gt;
&lt;p&gt;ואני תמה מאוד על דברים אלה, דמה שייך לומר שכשרים לתפילה? דודאי עיקר התקנה היתה שנטילה זו תהיה שוה ממש לנטילה של סעודה, כמו שכתב הרמב&quot;ם בפרק ששי מברכות שהבאנו. וכן הרא&quot;ש כתב שתקנו הברכה כמו בנטילת ידים לאכילה. וגם הרשב&quot;א באותה תשובה השוה אותה לאכילה, שכתב שם: ומשכשך ידיו בכלי בין בשחרית בין בשעת אכילה... עד כאן לשונו. ולא אמרו בגמרא רק בדליכא מיא אין מבטלין התפילה בשביל זה, וינקה בצרור או בשאר דבר. ובאמת כהאי גוונא כתב הרא&quot;ש דאינו מברך &quot;על נטילת ידים&quot; אלא &quot;על נקיות ידים&quot;, ויש חולקין בזה כמו שיתבאר. אבל אם יכול להשיג מים כשרים לאכילה – מחויב להשיגם. ואם אי אפשר להשיג – גם צרור כשר. אבל מה שייך לומר שכשרים לתפילה? ובוודאי אינם כשרים לכתחילה אלא אם כן אין לו. וגם זה שכתבו דלא מברך עלייהו, תמיהני: נברך &quot;על נקיות ידים&quot;? ומי גרע מצרור?&lt;/p&gt;
&lt;p&gt;ולעניות דעתי נראה העיקר לדינא שצריך להשיג מים הכשרים לאכילה לגמרי. ואם אי אפשר – יוצא במה שהן. ולדעת הרא&quot;ש יברך &quot;על נקיות ידים&quot;, ולהחולקים יברך &quot;על נטילת ידים&quot;.&lt;/p&gt;
&lt;p&gt;(מקור הדין מהרא&quot;ה, כמו שכתב בבית יוסף. ודבריו אינם מובנים: שהתחיל לומר דאפילו לכתחילה מהני, ומסיים שלא יברך, עיין שם. ואם כן איך מהני לכתחילה? הלא תקנו לברך, והוא אינו מברך? וצריך עיון. ודייק ותמצא קל.)&lt;/p&gt;
&lt;h3&gt;סימן ד סעיף י&lt;/h3&gt;
&lt;p&gt;ובסעיף ו כתבו:&lt;/p&gt;
&lt;dl&gt;&lt;dd&gt;אין צריך רביעית לנטילת ידים לתפילה.&lt;/dd&gt;
&lt;/dl&gt;&lt;p&gt;ובסעיף ז כתבו:&lt;/p&gt;
&lt;dl&gt;&lt;dd&gt;טוב להקפיד בנטילת ידים שחרית בכל הדברים המעכבים בנטילת ידים לסעודה. מיהו אינו מעכב לא כלי, ולא כוח גברא, ושאר הדברים הפוסלים בנטילת הסעודה.&lt;/dd&gt;
&lt;/dl&gt;&lt;p&gt;עד כאן לשונם, וגם דברים אלו תמוהים בעיני: והרי הרמב&quot;ם השווה לגמרי נטילה זו לנטילת ידים דסעודה, ולא ראינו מי שחולק עליו. וגם הרא&quot;ש שם כתב מפורש: לפי שצריך ליטול מן הכלי, לכך תקנו נמי לברך &quot;על נטילת ידים&quot;. עד כאן לשונו. וכן הרשב&quot;א כתב מפורש שצריך בבוקר ליטול ידיו בכלי, עיין שם. וזה שהכשיר בשכשך לתוך הכלי – זהו משום דסבירא ליה גם בסעודה כן, וזה לשונו: ומשכשך ידיו בתוך הכלי בין בשחרית בין בשעת אכילה, עיין שם. ועוד יתבאר בזה. ורק הר&quot;ן בפרק &quot;כל הבשר&quot; כתב שאינו צריך כלי. וכן המרדכי בפרק &quot;אלו דברים&quot; כתב שלא תקנו אנטל בנטילה זו, עיין שם. אבל הרמב&quot;ם והרשב&quot;א והרא&quot;ש דימוה לכל דיני נטילת ידים לסעודה, ומנא לן לומר דאינו צריך רביעית? ומה שייך &quot;אינו מעכב&quot;, דאם אין לו פשיטא אפילו צרור מהני, ואם יש לו ודאי מעכב? וצריך עיון.&lt;/p&gt;
&lt;p&gt;(ובפרט שהזוהר פסק להדיא כן, כמו שכתבתי.)&lt;/p&gt;
&lt;h3&gt;סימן ד סעיף יא&lt;/h3&gt;
&lt;p&gt;ובסעיף י&quot;ב כתב רבינו הבית יוסף:&lt;/p&gt;
&lt;dl&gt;&lt;dd&gt;אם שכשך ידיו לתוך כלי של מים – עלתה לו נטילה לקריאת שמע ולתפילה, אבל לא לרוח רעה שעליהן. ואם שכשך ידיו בשלושה מימות מחולפים – יש להסתפק אם עלתה לו להעביר רוח רעה שעליהם. עד כאן לשונו.&lt;/dd&gt;
&lt;/dl&gt;&lt;p&gt;וגם בזה אני תמה: דהן אמת דהרשב&quot;א פסק כן, אבל איהו הא סבירא ליה דגם לסעודה מהני בכהאי גוונא, כמו שהבאנו דבריו בסעיף הקודם. אבל לדידן דקיימא לן בסימן קנ&quot;ט דלסעודה פסול בכהאי גוונא – ודאי גם בשחרית כן הוא אלא אם כן אין לו כלי, כמו שבארנו דשוים הם.&lt;/p&gt;
&lt;p&gt;וגם מה שמסתפק בשלושה מימות מחולפים, אם מהני לענין רוח רעה – תמיהני: כיון שלהזוהר לא מהני כמו שכתב בספרו הגדול, למה לא הכריע כן? וצריך עיון גדול.&lt;/p&gt;
&lt;p&gt;(ונהר הוי כשלושה מימות; מגן אברהם סעיף קטן י.)&lt;/p&gt;
&lt;h3&gt;סימן ד סעיף יב&lt;/h3&gt;
&lt;p&gt;עוד כתבו בסעיף י&quot;ג:&lt;/p&gt;
&lt;dl&gt;&lt;dd&gt;אם היה ניעור כל הלילה, יש להסתפק אם צריך ליטול ידיו שחרית להתפלל ולהעביר רוח רעה מידיו. ויטלם בלא ברכה. עד כאן לשונו.&lt;/dd&gt;
&lt;/dl&gt;&lt;p&gt;וטעם הספק הוא דלהרא&quot;ש שהתקנה היתה מפני שאין ידיו נקיות, ובניעור כל הלילה הרי הם נקיות. וגם לטעם הרשב&quot;א משום בריה חדשה – זהו כשהיה ישן והפקיד נשמתו ביד הקדוש ברוך הוא, מה שאין כן בניעור כל הלילה (בית יוסף).&lt;/p&gt;
&lt;p&gt;ויש אומרים דודאי צריך לברך, דכיון דתקנו רבנן – שוב לא פלוג, והוי תקנה קבועה (ב&quot;ח). ויש מי שכתב דרק להרא&quot;ש יש לומר כן, משום דסבירא ליה דגם במנחה צריך ליטול ידיו, ולא להרשב&quot;א (מגן אברהם סקי&quot;ב). ואיני יודע מה ענין זה לזה, ואדרבא רבינו הבית יוסף בספרו הגדול כתב דלהרשב&quot;א יותר יש לומר דלא פלוג מלהרא&quot;ש, עיין שם (וכן כתב הט&quot;ז סעיף קטן ט). וכן נראה עיקר לברך בניעור כל הלילה. ויש מגדולים שכתבו לבלי לברך, כפסק רבינו הרמ&quot;א.&lt;/p&gt;
&lt;p&gt;(ותמיהני: כיון דהמגן אברהם הסכים דלהרא&quot;ש יש לברך כהב&quot;ח, ולהרשב&quot;א נתברר דלא פלוג, למה לא יברכו? ופשיטא להרמ&quot;א שפסק לקמן סימן מ&quot;ו דכל ברכות השחר מברכין אף כשלא נתחייבו בהן, עיין שם. ודייק ותמצא קל.)&lt;/p&gt;
&lt;h3&gt;סימן ד סעיף יג&lt;/h3&gt;
&lt;p&gt;עוד כתבו בסעיף י&quot;ד:&lt;/p&gt;
&lt;dl&gt;&lt;dd&gt;השכים קודם עמוד השחר, ונטל ידיו – יש להסתפק אם צריך ליטול ידיו פעם אחרת כשיאור היום, להעביר רוח רעה השורה על הידים. ויטלם בלא ברכה. עד כאן לשונו.&lt;/dd&gt;
&lt;/dl&gt;&lt;p&gt;והספק הוא דשמא קודם אור היום חוזר הרוח רעה ושורה. וכן משמע בזוהר (בית יוסף), ואפילו ישן קודם אור היום – נוטל בלא ברכה. ולתפילה ודאי דלא בעינן ברכה עוד פעם לטעם הרשב&quot;א (מגן אברהם סעיף קטן י&quot;ג).&lt;/p&gt;
&lt;p&gt;וכן בישן ביום יש להסתפק אם צריך לערות עליהן שלוש פעמים, משום דיש להסתפק אם לילה גורם או שינה גורם. ודווקא כשישן שיתין נשמי. ולכן יטלם שלוש פעמים ובלא ברכה.&lt;/p&gt;
&lt;h3&gt;סימן ד סעיף יד&lt;/h3&gt;
&lt;p&gt;לפיכך הקם ממיטתו, בין שהאיר היום בין קודם אור היום, ונטל ידיו – מברך &quot;על נטילת ידים&quot;.&lt;/p&gt;
&lt;p&gt;אבל &quot;אשר יצר&quot; לא יברך אם עדיין לא עשה צרכיו. ויש אומרים דאפילו לא עשה צרכיו יברך &quot;אשר יצר&quot;, והטעם משום דקודם נטילה – אסור לו ליגע בעינו, ובפיו, ובאזנו. וגם משום דנעשה כבריה חדשה (מגן אברהם סעיף קטן ב). ואין הטעמים מספיקים, ולכן טוב לעשות צרכיו תחילה. וכל שכן אם צריך לנקביו, דאסור לו לברך (שם סעיף קטן א). וכן המנהג הפשוט ואין לשנות. ובפרט שדרך רוב בני אדם שכשקמים ממיטתם נצרכים לגדולים או קטנים.&lt;/p&gt;
&lt;p&gt;ולכן יטול בלא ברכה, ויפנה, ויחזור ויטול ידיו, ויברך &quot;על נטילת ידים&quot; ו&quot;אשר יצר&quot;. ובלא נטילה אסור לו לילך לעשות צרכיו אלא אם כן עושה סמוך למיטתו, מפני שיש מחמירים ומזהירים על פי הזוהר שאסור לילך ארבע אמות בלא נטילת ידים. וגם בגמרא משמע כן, שהרי חשבה בין ברכות השחר שסמוך למיטתו (ברכות ס ב). ועיין מה שכתבתי ריש סימן ו.&lt;/p&gt;
&lt;h3&gt;סימן ד סעיף טו&lt;/h3&gt;
&lt;p&gt;וכך הוא סדר הנטילה: נוטל הכלי של מים ביד ימינו, ונותנו ליד שמאלו כדי שיריק על הימין תחילה, דבכל מקום חולקין כבוד לימין. וישפוך עליהם שלוש פעמים בסירוגין, להעביר הרוח רעה שעליהן.&lt;/p&gt;
&lt;p&gt;ויש נוהגים לרחוץ פיהם שחרית מפני הרירין שבתוך הפה, וגם מועיל לכמה דברים. וירחוץ פניו, ויזהר לנגבו יפה, דהרוחץ פניו ולא נגבו יפה – פניו מתבקעות או עולה בהן שחין. ורפואתו לרחוץ הרבה במי סילקא (שבת קלג ב). ומי סילקא הוא מרק של תרדין (רש&quot;י), ולא נתפרש לנו מה זה. והברכות צריך לומר קודם הניגוב.&lt;/p&gt;
&lt;p&gt;ולא יגע בידו קודם נטילה לפה, ולא לחוטם, ולא לאזנים, ולא לעינים. ואפילו מי שנטל ידיו – לא ירגיל את עצמו למשמש בפי הטבעת תדיר, מפני שמביאתו לידי תחתוניות. ולא יגע במקום הקזה, וכן בכל מקום חבורה, מפני שמשמוש היד מזיק להחבורה. וכן לא יגע בגיגית שכר, וכל שכן קודם נטילה, דמכניס רוח רעה להשכר. וכן אסור ליגע בכל מאכל ובכל משקה קודם נטילה. ובדיעבד אין אוסרין מפני זה.&lt;/p&gt;
&lt;p&gt;(יש שכתבו שבנטילה על יד ימין יאמר &quot;יד הגדולה&quot;, ועל יד שמאל &quot;יד החזקה&quot;, וכשמשפשפם ביחד יאמר &quot;הרמה&quot;. וכשרוחץ פניו יאמר &quot;ראשו כתם פז...&quot;. וכשרוחץ עיניו יאמר &quot;עיניו כיונים...&quot;. ולחייו יאמר &quot;לחייו כערוגת הבושם&quot;. ושפתותיו יאמר &quot;שפתותיו שושנים...&quot;. ופיו יאמר &quot;מעיו עשת שן...&quot;. ויש בזה סגולה נפלאה, כי בצלם אלהים עשה את האדם. ודייק ותמצא קל.)&lt;/p&gt;
&lt;h3&gt;סימן ד סעיף טז&lt;/h3&gt;
&lt;p&gt;נטילת ידים שחרית – אין נוטלין על גבי קרקע, ולא על גבי עצים וקיסמין, אלא לתוך הכלי. ומים של נטילת ידים שחרית – אסור ליהנות מהם. ואפילו ליתנם לבהמה – אסור, מפני שרוח רעה שורה עליהן, והבהמה תתנזק מזה. ולא ישפכם בבית, ולא במקום שעוברים שם בני אדם. אלא ישפכם במקום שאין הילוך לבני אדם.&lt;/p&gt;
&lt;p&gt;ולא יטול ממי שלא נטל ידיו שחרית, כלומר: שלא ישפוך לו על ידיו. אבל להביא לו מים – אין חשש. ויזהר להכין כלי עם מים לפני מיטתו. ויש שהקפידו במים אלו גם משום גילוי, ואנו אין חוששין לזה, כי אין אנו נזהרין בגילוי מפני שאין נחשים מצוים בינינו, כמבואר ביורה דעה סימן קט&quot;ז.&lt;/p&gt;
&lt;h3&gt;סימן ד סעיף יז&lt;/h3&gt;
&lt;p&gt;דוד המלך לא היה ישן יותר משיתין נשמי בהמשך אחד, אלא היה מתעורר בכל שיתין נשמי. ובסוכה (כו ב) מבואר דיש שלא נזהרו בזה אלא ביום ולא בלילה (עיין מגן אברהם סעיף קטן ט&quot;ז).&lt;/p&gt;
&lt;p&gt;ושיעור &quot;שיתין נשמי&quot; לא נתפרש לנו. יש אומרים שהוא כמשך חצי שעה, ויש אומרים כשני שעות (ועיין רש&quot;י סוכה שם). ואין אנו נזהרים בזה, שאין זה לפי מדרגתינו, ואין בזה איסור, אלא דרך הקודש יקרא לה.&lt;/p&gt;
&lt;h3&gt;סימן ד סעיף יח&lt;/h3&gt;
&lt;p&gt;כל אדם צריך ליזהר בתפילה ובאכילה שלא ליגע בשוק וירך ובמקומות המכוסין באדם, לפי שיש שם מלמולי זיעה, והוא זוהמא גדולה. וכן שלא לחכך בראשו.&lt;/p&gt;
&lt;p&gt;אבל במקומות המגולים בראשו ובגופו – אין להקפיד. אפילו בחיכוך ונגיעה בעלמא בראשו – לית לן בה (נראה לי). וכן יכול ליגע במקום המגולה שבזרועותיו, והיינו עד הפרק שקורין עלינבוגי&quot;ן. ובצווארו יכול ליגע עד החזה.&lt;/p&gt;
&lt;p&gt;ואם נגע במקומות המכוסין, או שנטל כינה בידיו – צריך לרחוץ במים. ואם הוא עומד בתפילה ואינו יכול לרחוץ – ממשמש ידיו בכותל או בקורה וכיוצא בזה. והחכם עיניו בראשו שלא לבוא לידי כך.&lt;/p&gt;
&lt;p&gt;(ואם נגע בפרעוש שקורין פליי – אינו צריך נטילה.)&lt;/p&gt;
&lt;h3&gt;סימן ד סעיף יט&lt;/h3&gt;
&lt;p&gt;אם אין לו מים לנטילת ידים שחרית – יקנח ידיו בצרור, או בעפר, או בקורה, או בכל מידי דמנקי, ויברך &quot;על נקיות ידים&quot;. ויועיל לתפילה, אבל לא להעביר רוח רעה שעליהן. ולכן כשיזדמן לו אחר כך – יטול על ידיו שלוש פעמים בלא ברכה.&lt;/p&gt;
&lt;p&gt;והנה היה אפשר לברך &quot;על נטילת ידים&quot;, דלא פלוג רבנן, וכן משמע מדברי הרשב&quot;א. אמנם הרא&quot;ש והטור פסקו כן מפורש לברך &quot;על נקיות ידים&quot;, ואיך נעבור על דבריהם?&lt;/p&gt;
&lt;p&gt;(עיין מגן אברהם סעיף קטן כ&quot;ה. ודבריו צריכים עיון.)&lt;/p&gt;
&lt;h3&gt;סימן ד סעיף כ&lt;/h3&gt;
&lt;p&gt;וזהו כשרוצה להתפלל עתה, או שיעבור זמן קריאת שמע. אבל אם עדיין אינו מתפלל – יראה להשיג מים עד זמן תפילה. וכל הברכות דשחרית יכול לברך גם קודם נטילה, דלא תקנו נטילה אלא לקריאת שמע ולתפילה. וסתם ידים אינן פסולות לברכה, שהרי מברכין על הפירות בלא נטילה.&lt;/p&gt;
&lt;p&gt;ואם יודע שידיו אינם נקיות, כגון שקם ממיטתו ושכב בפישוט בגדים וכיוצא בו – לא יעכב הברכות מפני העדר מים, וינקה ידיו בצרור..., ויברך הברכות. דאסור להזכיר השם כשידיו אינן נקיות.&lt;/p&gt;
&lt;p&gt;ונוהגים לומר: &quot;מודה אני לפניך, מלך חי וקיים, שהחזרת בי נשמתי...&quot; מיד בקומו ממיטתו, אף שאין ידיו נקיות, מפני שאין בזה שם וכינוי.&lt;/p&gt;
&lt;h3&gt;סימן ד סעיף כא&lt;/h3&gt;
&lt;p&gt;לבד נטילת ידים שחרית, יש עוד דברים שצריכים נטילה במים דווקא, אך אינם צריכים שלוש פעמים (מגן אברהם סעיף קטן י&quot;ז). ואלו הן:&lt;/p&gt;
&lt;ul&gt;&lt;li&gt;היוצא מבית הכסא, וירחוץ תיכף.&lt;/li&gt;
&lt;li&gt;והיוצא מבית המרחץ.&lt;/li&gt;
&lt;li&gt;והנוטל צפרניו.&lt;/li&gt;
&lt;li&gt;והחולץ מנעליו בידיו. אבל הפושט פוזמקאות מרגליו – אינו צריך נטילה, דהם כשארי בגדים.&lt;/li&gt;
&lt;li&gt;והנוגע ברגליו או במנעליו.&lt;/li&gt;
&lt;li&gt;והחופף ראשו בין ביד בין במסרק.&lt;/li&gt;
&lt;li&gt;ויש אומרים: אף ההולך בין המתים בבית הקברות. וירחוץ ידיו קודם שיתפלל שם, וירחוץ בצאתו משם.&lt;/li&gt;
&lt;li&gt;והנוגע במת. ואצלינו נהגו גם המלוים את המת, ועומדים בתוך ארבע אמות להמיטה – נוטל ידיו.&lt;/li&gt;
&lt;li&gt;ומי שמפליא כליו, אפילו לא נגע בכינה.&lt;/li&gt;
&lt;li&gt;והנוגע בכינה.&lt;/li&gt;
&lt;li&gt;והנוגע במקומות מכוסים שבגופו.&lt;/li&gt;
&lt;li&gt;והמשמש מיטתו.&lt;/li&gt;
&lt;/ul&gt;&lt;p&gt;ומי שעשה אחד מכל אלו ולא נטל ידיו, אם תלמיד חכם הוא – תלמודו משתכח. ואם אינו תלמיד חכם – דעתו מתקלקל. ואמרו חכמינו ז&quot;ל בפסחים (קיב ב) דהמקיז דם מהכתפים, ולא נטל ידיו – מפחד שבעה ימים. המגלח ולא נטל ידיו – מפחד שלושה ימים. הנוטל צפרניו ולא נטל ידיו – מפחד יום אחד. ואינו יודע ממה מפחד, עיין שם.&lt;/p&gt;</extract></page></pages></query></api>