<?xml version="1.0"?><api><query><normalized><n from="ערוך_השולחן_אורח_חיים_תד" to="ערוך השולחן אורח חיים תד" /></normalized><pages><page pageid="162028" ns="0" title="ערוך השולחן אורח חיים תד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אם יש תחומין למעלה מעשרה אם לאו&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן תד סעיף א&lt;/h3&gt;
&lt;p&gt;בגמרא (מ&quot;ג.) יש ספק אם יש תחומין למעלה מעשרה, אם לאו. וטעם הספק נראה, משום דאין רשות הרבים למעלה מי', וכן אין כרמלית למעלה מי', כמ&quot;ש בסימן שמ&quot;ה, ורק רשות היחיד עולה עד לרקיע.&lt;/p&gt;
&lt;p&gt;ורובי תחומין אינן אלא ברשות הרבים וכרמלית, דרשות היחיד מקום המוקף לדירה אינו במדת התחום, דנחשב כד' אמות כמו שנתבאר, ואם כן למעלה מי', דאין שם לא רשות הרבים ולא כרמלית - לא שייך שם תחומין, או דילמא לא שנא, ועוד טעם יתבאר על ספק זה בסעיף ז'.&lt;/p&gt;
&lt;h3&gt;סימן תד סעיף ב&lt;/h3&gt;
&lt;p&gt;והנה הרמב&quot;ם בפרק כ&quot;ז דין ג' כתב גם כן:&lt;/p&gt;
&lt;dl&gt;&lt;dd&gt;&quot;המהלך חוץ לתחום למעלה מי' טפחים וכו', הרי זה ספק אם יש תחומין למעלה מעשרה או אין תחומין למעלה מעשרה&quot; עכ&quot;ל.&lt;/dd&gt;
&lt;/dl&gt;&lt;p&gt;ולמה לא הכריע לדינא כדרכו, משום דלשיטתו די&quot;ב מיל דאורייתא, יש תחומין דאורייתא ויש תחומין דרבנן אלפים אמה. ולכן בי&quot;ב מיל - הוי ספיקא דאורייתא ולחומרא, ובאלפים אמה - הוי ספיקא דרבנן ולקולא, ולפיכך לא רצה הרמב&quot;ם להאריך בזה, וכן כתב בתשובה. (מ&quot;מ)&lt;/p&gt;
&lt;p&gt;וזהו שכתבו רבותינו בעלי הש&quot;ע:&lt;/p&gt;
&lt;dl&gt;&lt;dd&gt;&quot;המהלך חוץ לתחום למעלה מעשרה טפחים... הרי זה ספק... ומה שיהיה בדרבנן - יהיה ספיקו להקל. מיהו אם היה הולך... מתוך י&quot;ב מיל לחוץ לי&quot;ב מיל - אזלינן לחומרא, למאן דאמר תחומין די&quot;ב מיל הוי דאורייתא&quot; עכ&quot;ל.&lt;/dd&gt;
&lt;/dl&gt;&lt;p&gt;ולרוב הפוסקים דלא סבירא ליה הך די&quot;ב מיל - הוי תמיד לקולא.&lt;/p&gt;
&lt;h3&gt;סימן תד סעיף ג&lt;/h3&gt;
&lt;p&gt;והטור כתב, דיש תחומין למעלה מעשרה, משום דהרא&quot;ש כתב דבעיא זו לא אפשיטא - ועבדינן לחומרא ע&quot;ש.&lt;/p&gt;
&lt;p&gt;וכבר תמהו עליו רבים וגדולים, ויש מי שתרצו דכיון שספק זה נשאר לחכמי הגמרא לכולם - לפיכך החמיר. (ב&quot;ח וק&quot;נ שם) ואני תמה על זה, דזה ניחא לענין 'הלכה כדברי המיקל בעירוב', דבכאן אין מי שמיקל והספק לכולם. אבל אין זה ענין ל'ספיקא דרבנן לקולא', דבהרבה מקומות בש&quot;ס בבעיא דלא אפשיטא בדרבנן אזלינן לקולא.&lt;/p&gt;
&lt;p&gt;ולעניות דעתי נראה בטעמו, משום דהרי&quot;ף לא הביא כלל בעיא זו, ואי הוה סבירא ליה לקולא - הווה ליה להביא. אבל כשלא הביא - סתמא כפירושו דיש תחומין. וטעמם נראה, משום דבגמרא שם רצו לפשוט דיש תחומין מהמשנה דמי שהוציאוהו, דרבן גמליאל וחביריו באו מן הים, ואמר להם מסתכל הייתי שהיינו בתוך התחום קודם חשיכה - אלמא דיש תחומין, שהרי הים הוא למעלה מעשרה. ותרצו בגמרא - במהלכת הספינה ברקק שהמים פחותים מי' טפחים ע&quot;ש.&lt;/p&gt;
&lt;p&gt;וסבירא ליה להרי&quot;ף והרא&quot;ש שרק דיחוי בעלמא הוא, וסתמא אינו כן. וגם מירושלמי מבואר, שפירשו הספינה דרבן גמליאל כפשטה ע&quot;ש, וכן מבואר מהרי&quot;ף. וראיתי מי שכתב דדעת הרי&quot;ף נראה לקולא, (ב&quot;י בשם רי&quot;ו) ולא ידעתי מנא ליה לומר כן.&lt;/p&gt;
&lt;p&gt;מיהו לדינא קיימא לן כרוב הפוסקים לקולא וכפסק הש&quot;ע. (ומ&quot;ש הרי&quot;ף בפרק קמא דשבת זהו בשם יש מי שאומר ודחה זה מטעם אחר ע&quot;ש ודו&quot;ק)&lt;/p&gt;
&lt;h3&gt;סימן תד סעיף ד&lt;/h3&gt;
&lt;p&gt;ויותר מזה כתב רבינו הרמ&quot;א, דאפילו אם יש ספק אם הוא למעלה מעשרה אם לאו - הולכין להקל, עכ&quot;ל. ואף על גב דבכהני גווני יש ספק ספיקא לחומרא, דשמא הוא למטה מעשרה, ואם תמצא לומר למעלה מעשרה - שמא יש תחומין למעלה מעשרה, מכל מקום כיון דהוה דרבנן ובעירוב - מקילינן גם בכהני גווני.&lt;/p&gt;
&lt;h3&gt;סימן תד סעיף ה&lt;/h3&gt;
&lt;p&gt;מה נקרא למעלה מי' טפחים, פירשו בגמרא שם דזהו כגון שקפץ על גבי עמודים שגבוהים י' ואין רחבן ד', או בעמוד אחד גבוה כזה שמקצתו בתוך התחום ומקצתו חוץ לתחום. אבל עמוד גבוה י' ורחב ד' - אין זה למעלה מעשרה, וכארעא סמיכתא היא, כיון דנוח להילוך הרי בשם הוה כהארץ, וכן מקומות הגבוהים כגגין והרים וגבעות - אין זה למעלה מעשרה.&lt;/p&gt;
&lt;p&gt;מיהו נראה לעניות דעתי, דאם ההר זקוף מאד עד שקשה לעלות עליו - גם כן הוי בכלל למעלה מעשרה, וכסברא שכתבנו בסימן שצ&quot;ט סעיף ז' ע&quot;ש, ויש להתיישב בזה וצ&quot;ע. (עיין תוספות שבת ס&quot;ו: סוף ד&quot;ה 'קישורי')&lt;/p&gt;
&lt;h3&gt;סימן תד סעיף ו&lt;/h3&gt;
&lt;p&gt;וגם בימים ובנהרות מוכח בגמרא דאין איסור תחומין, אם אין תחומין למעלה מעשרה. כיון שהמים עמוקים עשרה - הרי הם י' טפחים למעלה מן הארץ, והיינו מהקרקע שתחת המים.&lt;/p&gt;
&lt;p&gt;ואין לשאול דאם כן למה זה בארנו בסימן שצ&quot;ז סעיף י&quot;ג שיש הוצאה חוץ לתחום במים. אך האמת דזהו ענין אחר, דהתם לגבי המים עצמן, שהן מחוברין כולן כאחד. וכשם שהמים שעד י' טפחים יש תחומין - כמו כן המים שלמעלה מי', שהרי כולן מחוברין כאחד. מה שאין כן הספינה השטה על פני המים, כיון שהיא הולכת רק למעלה מעשרה - אין בה איסור תחומין, שאין לה שייכות למים התחתונים. (תוספות מ&quot;ה: ד&quot;ה 'ליקנו')&lt;/p&gt;
&lt;h3&gt;סימן תד סעיף ז&lt;/h3&gt;
&lt;p&gt;והטעם שאין בימים ונהרות איסור תחומין אף בי&quot;ב מיל, ביאר הרמב&quot;ם בתשובות (סימן ש&quot;י) וז&quot;ל:&lt;/p&gt;
&lt;dl&gt;&lt;dd&gt;&quot;לפי שהם כרמלית והטלטול בהם אינו אלא דרבנן, ולא יתכן שיהא המעביר על פני המים אסור מדרבנן, והמהלך לוקה מן התורה&quot; עכ&quot;ל. ועוד הוסיף טעם, שהרי הי&quot;ב מיל הם כנגד מחנה ישראל, וזה לא שייך במים ע&quot;ש.&lt;/dd&gt;
&lt;/dl&gt;&lt;p&gt;וביאור דבריו, דלפי שבשם ודאי אינו אלא דרבנן אף בי&quot;ב מיל, ויותר הוה ספיקא דרבנן ולקולא. והנה הטעם הראשון יכול להיות גם ביבשה בלמעלה מעשרה, דשם הזורק למעלה מעשרה - הוי מקום פטור. ואין לשאול דאם כן גם בי&quot;ב מיל נאמר כן, דהא מעביר למעלה מעשרה - חייב, כדאיתא בשבת (צ&quot;ב.), וכמ&quot;ש בסימן שמ&quot;ו סעיף ג'.&lt;/p&gt;
&lt;h3&gt;סימן תד סעיף ח&lt;/h3&gt;
&lt;p&gt;וכיון שאין בימים ונהרות איסור תחומין דאורייתא לדברי הכל מטעמים שנתבארו, לכן מי שבא בספינה בשבת והגיע לנמל - יורד ואינו נמנע, ויש לו אלפים אמה לכל רוח, לפי שלא קנה שביתה בהיותו בספינה.&lt;/p&gt;
&lt;p&gt;אך זהו דוקא כשהספינה הלכה למעלה מי' מן המים. אבל אם הלכה למטה מי', והיינו שאין מקרקע הספינה להארץ י' טפחים, אף על פי שהוא למעלה על הספינה - קנה שם שביתה, והיינו שאין מקרקע הספינה להארץ י' טפחים, אף על פי שהוא למעלה על הספינה קנה שם שביתה. וכשיצא חוץ לאלפים מאותו מקום - דינו כיצא חוץ לתחום, ואין לו אלא ד' אמות. ואם הוא ספק אם היה למטה מי' או למעלה מי' - אזלינן לקולא.&lt;/p&gt;
&lt;p&gt;ואם יצא פעם אחד משחשיכה על היבשה וחזר ונכנס לספינה, כשיבא לאיזה מקום בשבת - אין לו אלא ד' אמות, שהרי קנה שביתה במקום הראשון שיצא על היבשה, ואפילו יצא משחשיכה שלא בשעת קניית שביתה. כללו של דבר: כל שבשבת היה רגע אחת ביבשה או למטה מעשרה בהמים - שם שביתתו, וכשחזר לספינה והגיעה לנמל - אסור לו לצאת חוץ מד' אמות, ואם אירע כן - צריך להמתין שם עד הלילה.&lt;/p&gt;
&lt;p&gt;אך אם מוכרח לצאת מן הד' אמות, כגון שיורדין גשמים או החמה זורחת עליו ואינו יכול לסבול, או שצריך לנקביו ומוכרח ליכנס להעיר - הוה ליה כל העיר כד' אמות, ד'כיון דעל - על', ופרטי דין זה יתבארו בסימן ת&quot;ה וסימן ת&quot;ו, ואין להאריך בכאן. רק צריך לדעת, דבהילוך חוץ לתחום כזה - חשבינן ליה כאונס ולא כיוצא לדעת, שיש חילוקים בזה כמ&quot;ש שם. ודיני כניסה לספינה בשבת ובערב שבת נתבאר לעיל בסימן רמ&quot;ח ובסימן של&quot;ט. (ועיין מג&quot;א סק&quot;ה)&lt;/p&gt;</extract></page></pages></query></api>