<?xml version="1.0"?><api><query><normalized><n from="ערוך_השולחן_אורח_חיים_תרעו" to="ערוך השולחן אורח חיים תרעו" /></normalized><pages><page pageid="7047" ns="0" title="ערוך השולחן אורח חיים תרעו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרעו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר הברכות וההדלקה&lt;/b&gt;&lt;/big&gt;&lt;br&gt;&lt;big&gt;ובו ארבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד&lt;/p&gt;
&lt;h3&gt;סימן תרעו סעיף א&lt;/h3&gt;
&lt;p&gt;המדליק נר חנוכה בליל ראשון מברך שלוש ברכות: &quot;להדליק נר חנוכה&quot;, ויש אומרים &quot;נר שלחנוכה&quot;, ובטור הגירסא &quot;של חנוכה&quot; בשתי תיבות, וכן הוא ברמב&quot;ם פרק שלישי, עיין שם, וכמו בנר של שבת שמברכין כן.&lt;/p&gt;
&lt;p&gt;אבל בשולחן ערוך כתב: &quot;נר חנוכה&quot;, וכן הוא על פי האריז&quot;ל. ויש שכתבו &quot;שלחנוכה&quot; בתיבה אחת (של&quot;ה). וכתבו דנר של שבת העשוי לתשמיש – שייך לשון &quot;של שבת&quot;. אבל נר חנוכה שאסור בתשמיש, ואינו אלא לחנוכה בלבד – לא שייך לומר &quot;של חנוכה&quot;, שאינה של חנוכה אלא חנוכה בעצמה.&lt;/p&gt;
&lt;p&gt;ומכל מקום אין קפידא. ואנחנו נוהגים לומר &quot;נר חנוכה&quot;.&lt;/p&gt;
&lt;h3&gt;סימן תרעו סעיף ב&lt;/h3&gt;
&lt;p&gt;ודע שיש בברכה זו שאלה גדולה: ואיך מברכינן &quot;להדליק&quot; בלמ&quot;ד, והא בפסחים (ח ב) מבואר דכל מצוה שאין האדם מוכרח לעשותה בעצמו, ויכול לעשותה על ידי שליח – לא מברכינן בלמ&quot;ד, אלא ב&quot;על&quot;. ואם כן היו לנו לברך &quot;על הדלקת נר חנוכה&quot;.&lt;/p&gt;
&lt;p&gt;והכי איתא להדיא בירושלמי סוכה (פרק שלישי הלכה ד): כיצד מברכין על נר חנוכה? רב אמר: &quot;ברוך... אשר קדשנו במצותיו וצונו על מצות הדלקת נר חנוכה&quot;, עיין שם. ולמה אמרו בגמרא שבת &quot;להדליק נר חנוכה&quot; (כג א)?&lt;/p&gt;
&lt;p&gt;ותירץ אחד מגדולי הראשונים: דכיון דכל אחד צריך להשתתף בפריטי, הוה כמו שעושה בעצמו (ר&quot;ן פסחים שם). ובאמת יש מגדולי ראשונים שאמרו דצריך לגרוס בגמרא: &quot;על הדלקת נר חנוכה&quot; (בית יוסף בשם שיבולי הלקט, עיין שם, ובשלטי הגיבורים בשם ריא&quot;ז, ובתניא, עיין שם רבינו יוסף). ויש מרבותינו מי שתירץ דכיון דכל אחד מדליק בביתו משום חיבוב המצוה – הוי כמוטל עליו לעשות (רא&quot;ש שם).&lt;/p&gt;
&lt;p&gt;וביתר ביאור נראה לי: דכיון דאין בית שאין מדליקין בו נר חנוכה, וכל אחד מחוייב על כל פנים לראותם משום פרסומי ניסא – הוה כמוטל על כל אחד לעשות.&lt;/p&gt;
&lt;p&gt;(ולעניות דעתי נראה משום דלשון &quot;הדלקה&quot; משמע אפילו דלוקה ועומדת. וקיימא לן דלא מהני. ולכן לשון &quot;על הדלקת נר חנוכה&quot; משמע רק שתהיה דולקת, אבל &quot;להדליק&quot; משמע דלא סגי שלא להדליק, כמו שאמרו בגמרא שם: לא סגי, דלאו איהו מהיל. עיין שם.)&lt;/p&gt;
&lt;h3&gt;סימן תרעו סעיף ג&lt;/h3&gt;
&lt;p&gt;ברכה שניה: &quot;שעשה נסים לאבותינו, בימים ההם בזמן הזה&quot;.&lt;/p&gt;
&lt;p&gt;ולכאורה הוא לשון כפול. ונראה לי: דהנה כתבו שצריך לומר &quot;בזמן הזה&quot; ולא &quot;ובזמן הזה&quot; (מגן אברהם), ונראה שהיה באיזה נוסחאות &quot;ובזמן הזה&quot;. ולעניות דעתי שכן עיקר, והכי פירושו: דעיקר הנס שנצחו החשמונאים את אנטיוכס לא היה ביום זה של עשרים וחמישה בכסלו, אלא בימים רבים שכבשום. ורק בזמן הזה היה עוד נס של פך השמן שמצאו.&lt;/p&gt;
&lt;p&gt;וכן בברכת המגילה: עיקר הנס מהפיכת לב אחשורש היה מימים רבים מקודם, שהרי סעודת אסתר היתה ביום שני של פסח, ומאז התחיל לרדוף את המן. אך ביום שלושה עשר אדר היה נס בפני עצמו, שאז הרגו היהודים בשונאיהם, כדכתיב: &quot;ביום אשר שברו אויבו היהודים לשלוט בהם, ונהפוך הוא...&quot; ואם כן, שני נסים הם: האחד &quot;בימים ההם&quot;, והשני &quot;בזמן הזה&quot; ממש.&lt;/p&gt;
&lt;p&gt;וצריך לומר &quot;בִזמן&quot; בחירי&quot;ק. וברכה השלישית &quot;שהחיינו&quot; וצריך לומר גם כן &quot;לִזמן הזה&quot; בחירי&quot;ק הלמ&quot;ד (שם).&lt;/p&gt;
&lt;h3&gt;סימן תרעו סעיף ד&lt;/h3&gt;
&lt;p&gt;מליל ראשון ואילך מברך שתים: &quot;להדליק&quot; ו&quot;שעשה נסים&quot;. אבל &quot;שהחיינו&quot; אינו אלא בפעם ראשון, כמו ברגלים שאין מברכין רק פעם אחד &quot;שהחיינו&quot;. אבל &quot;שעשה נסים&quot; מברכין בכל לילה, שהרי כל יום היה נס בפני עצמו בפך השמן.&lt;/p&gt;
&lt;p&gt;ויתחיל להדליק אחר שגומר כל הברכות, דצריך לברך עובר לעשייתן. ואף על גב דזה שייך על ברכת &quot;להדליק&quot;, אבל על &quot;שעשה נסים&quot; ו&quot;שהחיינו&quot; לא שייך עובר לעשייתן; וראיה: שהרי גם הרואה מברך אותן כמו שיתבאר, והרואה הרי מברך אחר ההדלקה. ועיין בסעיף יד.&lt;/p&gt;
&lt;h3&gt;סימן תרעו סעיף ה&lt;/h3&gt;
&lt;p&gt;ואמת שכן הוא במסכת סופרים (פרק עשרים הלכה ו), וזה לשונו: המדליק מברך &quot;להדליק נר&quot;, ואומר &quot;הנרות האלו אנו מדליקין... ועל ישועתך&quot;, &quot;ברוך אתה ד' שהחיינו&quot;, ואומר &quot;שעשה נסים&quot; וכו', עד כאן לשונו. ובהגהת מיימוני פרק שלישי (אות ב) כתב שכן עשה מהר&quot;ם, עיין שם.&lt;/p&gt;
&lt;p&gt;אמנם רבינו הרמ&quot;א כתב שמברכין כולם כאחת, קודם ההדלקה. וטעמו ברור, דאיך אפשר להפסיק בין הברכות? ובעל כרחך כיון ש&quot;להדליק&quot; מברך מקודם, ממילא דגם אלו צריך לברך מקודם, כדי שלא להפסיק.&lt;/p&gt;
&lt;p&gt;ונראה לי ברור דגם במסכת סופרים אין הכוונה שיאמר השתי ברכות אחר &quot;הנרות הללו&quot;. וראיה: שהרי הטור כתב לעשות השלוש ברכות ביחד, ואחר כך כתב בשם מסכת סופרים לומר &quot;הנרות הללו&quot;, ושכן היה נוהג מהר&quot;ם והרא&quot;ש ז&quot;ל, עיין שם. הרי להדיא שכן פירשו הכוונה, או שטעות הוא במסכת סופרים וצריך לומר השתי ברכות מקודם, דהרבה טעות נפלו בה כידוע. וכן עיקר לדינא, וגם מהר&quot;ם עשה כן, וכן הוא בתשובת מהרי&quot;ל, וכן אנו נוהגים.&lt;/p&gt;
&lt;h3&gt;סימן תרעו סעיף ו&lt;/h3&gt;
&lt;p&gt;הא דאמרינן: הרואה צריך לברך – פירש רש&quot;י דזהו למי שלא הדליק בביתו עדיין, או למי שיושב בספינה, עיין שם. ומלשונו משמע: דכל שלא בירך עדיין בביתו, אף על גב שעוד ידליק בביתו, מכל מקום חייב לברך על הראייה. ואפשר דאז אחר כך כשידליק בביתו – לא יברך רק &quot;להדליק&quot;.&lt;/p&gt;
&lt;p&gt;אבל הטור והשולחן ערוך סעיף ג כתבו:&lt;/p&gt;
&lt;dl&gt;&lt;dd&gt;מי שלא הדליק, ואינו עתיד להדליק באותה הלילה, וגם אין מדליקין עליו בתוך ביתו – מברך &quot;שעשה נסים&quot;, ובליל ראשון מברך גם &quot;שהחיינו&quot;. ואם אחר כך בליל שני או ליל שלישי כשבא להדליק – אינו חוזר ומברך &quot;שהחיינו&quot;.&lt;/dd&gt;
&lt;/dl&gt;&lt;p&gt;עד כאן לשונם. וסבירא להו דמי שעתיד להדליק באותה לילה – אינו מברך על הראייה, וכן כתבו הרא&quot;ש, והר&quot;ן, והמרדכי. והוסיף הר&quot;ן ז&quot;ל לומר דלא מצינו דמי שיצא במצוה – שיתחייב לחזור ולברך על הראייה, עיין שם.&lt;/p&gt;
&lt;p&gt;(ומתוספות סוכה מו א דיבור המתחיל &quot;הרואה&quot; משמע: דאפילו אם יצא כבר – צריך לברך, משום דחנוכה שאני, ואינה דומה לכל המצות, עיין שם. ולהלכה קיימא לן כהטור והשולחן ערוך.)&lt;/p&gt;
&lt;h3&gt;סימן תרעו סעיף ז&lt;/h3&gt;
&lt;p&gt;ודע: דבזה שכתבו דכשמדליקין עליו בביתו – אינו צריך לברך על הראייה, יש מי שחולק בזה: דנהי דמיפטר מלהדליק בעצמו, מכל מקום ברכת &quot;שעשה נסים&quot; ו&quot;שהחיינו&quot;, שהיא מצות הודאה, והחיוב על גופו – במה יפטור, אחרי שלא שמע הברכות, ולא ענה אמן (ב&quot;ח)? וכן ראיה מרש&quot;י והרא&quot;ש, שכתבו דהמהלך בספינה – מברך. ואטו המהלך בספינה אין מדליקין עליו בביתו?&lt;/p&gt;
&lt;p&gt;ורבינו ירוחם כתב שיש בזה מחלוקת, וזה לשונו: יש מהגדולים שכתבו שאם הדליקו עליו בביתו – אינו צריך לברך כשרואה נר חבירו. ויש מהן שכתבו שאפילו הדליקו עליו בביתו – שצריך לברך כשרואה, עד כאן לשונו (שם). וכן נראה עיקר לדינא, שהרי הרי&quot;ף והרמב&quot;ם כתבו סתם: הרואה צריך לברך. וכן פסק המהרש&quot;ל, דרק המשתתף בפריטי ושומע הברכות ועונה &quot;אמן&quot; – אינו צריך לברך. אבל כשמדליקין עליו בביתו – צריך לברך.&lt;/p&gt;
&lt;p&gt;(והמגן אברהם סעיף קטן א כתב: דמתוספות סוכה מו א לא משמע כן, וכמו שביאר המחצית השקל כוונתו, עיין שם. ותמיהני: דאדרבא מדבריהם מבואר דאפילו מי שכבר בירך – יברך, כמו שכתבתי, ובזה פלפלו, עיין שם. ולעניות דעתי העיקר לדינא כב&quot;ח ורש&quot;ל, וכן פסק האליהו רבה סעיף קטן ד, והביא הרבה פוסקים שכתבו כן, עיין שם. ומה שכתב המגן אברהם בסעיף קטן ב, דאם כן רבי זירא למה לא השתתף בפריטי? תמיהני: דרבי זירא אמר לעניין ברכת &quot;להדליק&quot;, אבל &quot;שהחיינו&quot; ו&quot;שעשה נסים&quot; – בירך על של אחרים בראייה. והב&quot;ח שכתב לא נפטר גופו – א&quot;שהחיינו&quot; ו&quot;שעשה נסים&quot; קאי. ובוודאי כן הוא, כמו מי שלא בירך בלילה ראשונה &quot;שהחיינו&quot; – פשיטא שמברך בלילה שנייה. וגם בחג כן הוא, והכא נמי כן הוא. וגם הט&quot;ז בסעיף קטן ד, שכתב שהמרדכי יחיד בזה, אלמלי ראה שהרבה סוברים כן – לא היה אומר כן, כמו שכתב האליהו רבה שם. וכן עיקר לפי עניות דעתי. ודייק ותמצא קל.)&lt;/p&gt;
&lt;h3&gt;סימן תרעו סעיף ח&lt;/h3&gt;
&lt;p&gt;אחר שהדליק הנר הראשון, יאמר:&lt;/p&gt;
&lt;dl&gt;&lt;dd&gt;הנרות הללו אנו מדליקין על התשועות, ועל הנסים, ועל הנפלאות, שעשית לאבותינו על ידי כהניך הקדושים. וכל שמונת ימי חנוכה הנרות הללו קודש הם, ואין לנו רשות להשתמש בהם, אלא לראותם בלבד. כדי להודות לשמך על נפלאותיך, ועל נסיך, ועל ישועתך.&lt;/dd&gt;
&lt;/dl&gt;&lt;p&gt;כן הוא הנוסחא בטור. ובעוד שאומר זה, יגמור ההדלקה. וזהו משום פרסומי ניסא. אבל אם לא אמר זה – לא עיכב. והרמב&quot;ם לא הזכיר זה כלל, עם כי ישנה במסכת סופרים.&lt;/p&gt;
&lt;p&gt;(וזה שכתב שיש בכאן שלושים ושש תיבות, כמניין נרות חנוכה – לא אוכל לכוין החשבון.)&lt;/p&gt;
&lt;h3&gt;סימן תרעו סעיף ט&lt;/h3&gt;
&lt;p&gt;אם שכח והדליק נר אחד פחות מן הראוי – ידליקה, ולא יברך, כי הברכה שעשה בתחילה – קאי על כל הנרות (מגן אברהם). ועוד: שהרי עיקר המצוה – יוצא בנר אחד, ועל ההידור אין לברך. ולכן אפילו שכח שנים או יותר – ידליק ולא יברך.&lt;/p&gt;
&lt;p&gt;ויראה לי דדווקא כשנזכר בתוך זמן ההדלקה. אבל לאחר זמן ההדלקה – לא ידליק כלל מה ששכח, דאם ידליק – לא יהיה גם בפעם השנייה כמהדרין מן המהדרין, כיון שהראשונים כבר כבו. ואם כן, למה ידליקם ללא תועלת? דההיכר אינו אלא כשכולם דולקין ביחד.&lt;/p&gt;
&lt;h3&gt;סימן תרעו סעיף י&lt;/h3&gt;
&lt;p&gt;כבר כתבנו שאף מי שכבר יצא – יכול להדליק בעד אחר ולברך, כגון אשה שאינה יודעת להדליק ולברך, אך בתנאי שתעמוד אצלו ותענה &quot;אמן&quot;. אבל שלא בפניה – אין לברך. וכן מותר שהיא תדליק, והוא יברך (מגן אברהם סוף סעיף קטן ד).&lt;/p&gt;
&lt;p&gt;ויש מי שאומר: כשאחר מברך – יברך &quot;על הדלקת נר חנוכה&quot; (שם בשם ב&quot;ח), כיון שאין עתה המצוה מוטלת עליו. ויש מי שאומר דאין לשנות הנוסחא, ויברך &quot;להדליק&quot; (שם בשם ר&quot;ן). וכן הוא המנהג. והרי גם בעצמו היה לו לברך כן, כמו שכתבתי בשם הירושלמי. ומכל מקום לפי ש&quot;ס דילן – אין מברכין כן, מטעם שנתבאר. אם כן אין חילוק בין כשדולק בעצמו, ובין על ידי שליח.&lt;/p&gt;
&lt;h3&gt;סימן תרעו סעיף יא&lt;/h3&gt;
&lt;p&gt;כתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;יתחיל להדליק ביום ראשון בנר היותר ימיני. ובליל שני, כשיוסיף נר אחד סמוך לו – יתחיל ויברך על הנוסף שהוא יותר שמאלי, כדי להפנות לימין. וכן בליל שלישי, כשיוסיף עוד אחד סמוך לשני נרות הראשונות – יתחיל בנוסף, ובו יתחיל הברכה, ואחר כך יפנה לצד ימין. וכן בכל לילה.&lt;/dd&gt;
&lt;dd&gt;נמצא שתמיד מברך על הנוסף, שהוא מורה על הנס, שהרי בתוספת הימים – נתוסף הנס.&lt;/dd&gt;
&lt;/dl&gt;&lt;p&gt;עד כאן לשונו. וראיתי מי שכתב על זה שאין לזה טעם, שזה אינו רק למהדרים מן המהדרים, ויניח עיקר המצוה ויברך על הרשות? אלא העיקר וכו' – ד יברך על עיקר המצוה, על הסמוך לפתח (הגר&quot;א סעיף קטן ו).&lt;/p&gt;
&lt;p&gt;ולא אבין דברים אלו. דזה היה שייך אלו מדליק נר אחד ולא בירך, ומדליק השניה ומברך – שפיר היתה שאלה: איך מברך על הנוסף ולא על העיקר? אבל לרבינו הבית יוסף – הא תמיד מברך על הראשונה, והיא העיקרית, והשאר הם נוספים. ומאי דקרי לה &quot;נוסף&quot; – זהו בסדר העמדת הנרות לענין יום הקודם, דבכל יום מברך אנר חדש. אבל הרי היא הראשונה, והיא המצוה העיקרית, ומה עניין זה לזה? וכן אנו עושין כדברי רבינו הבית יוסף (וסמוך לפתח אינו מעכב).&lt;/p&gt;
&lt;h3&gt;סימן תרעו סעיף יב&lt;/h3&gt;
&lt;p&gt;והלבוש חולק על רבינו הבית יוסף מטעם אחר: דזה שאמר שהנוסף יהיה השמאלי, וידליק משמאל לימין, וזהו הפינה לצד ימין. ונהפוך הוא: דהפינה שלצד ימין – הוא מימין לשמאל, שתמיד מתחיל מה שיותר ימיני, והולך מימין לשמאל. כמו בהזאות ב&quot;איזהו מקומן&quot;: דרומית מזרחית, מזרחית צפונית, צפונית מערבית, מערבית דרומית. וכן הוא בטבע האדם לפנות מימין לשמאל, כמו במחולות. וכן הוא הכתיבה שלנו: מימין לשמאל. ולכן העיקר להתחיל תמיד מהימין, ולילך מימין לשמאל, עיין שם.&lt;/p&gt;
&lt;p&gt;ויש מי שהוסיף על זה שנוכל לברך גם באופן זה תמיד על הנוסף, והיינו: שהנר שבו דולקין הנרות – יהיה בטפח הסמוך לפתח, בצד השמאלי של הפתח, ויתחיל בהנר הסמוך ממש לפתח. ובליל שני יתחיל בהנר השני, וילך מימין לשמאל (ט&quot;ז סוף סעיף קטן ו). ובתרומת הדשן (סימן קו) כתב: דבני ריינו&quot;ס עשו כרבינו הבית יוסף, ובני אוסטריי&quot;ך כהלבוש, עיין שם. ורבינו הבית יוסף הכריע כבני ריינו&quot;ס.&lt;/p&gt;
&lt;p&gt;וכתבו הגדולים שטוב תמיד להעמיד הפמוט בתוך חלל הפתח על המשקוף, דאז כולם הויין בטפח הסמוך להפתח. דאם יניחם בצד הכותל שאצל הפתח – לא יהיו כולם בטפח הסמוך לפתח. וכן ראוי לנהוג.&lt;/p&gt;
&lt;h3&gt;סימן תרעו סעיף יג&lt;/h3&gt;
&lt;p&gt;והנה גם בפינוי דרך ימין, שחולק הלבוש על רבינו הבית יוסף, גם כן העיקר כדברי רבינו הבית יוסף. וכן מפורש ברש&quot;י ותוספות יומא (יז א דיבור המתחיל &quot;מדרמינן&quot;), וזה לשון רש&quot;י ז&quot;ל: שהוא מונה והולך דרך ימין, מצפון למערב, וממערב לדרום, ומדרום למזרח. עד כאן לשונו, וכן כתבו התוספות.&lt;/p&gt;
&lt;p&gt;הרי משמאל לימין מקרי דרך ימין (פרי חדש בסימן קכח). והרי כן מפורש בים שעשה שלמה במלכים (ז): שלושה פונים צפונה, ושלושה ימה, ושלושה נגבה, ושלושה מזרחה. ומזה דרשו חכמינו ז&quot;ל (שם נח ב): דכל פינות שאתה פונה – הוא דרך ימין, עיין שם (וזה רמז המגן אברהם בסעיף קטן ה).&lt;/p&gt;
&lt;p&gt;ומה שהביא הלבוש מההזאות שעל המזבח – זהו גם כן כן, כפי שהיה עומד מבחוץ ופניו לפנים. ובכל דבר שהאדם עושה הוי משמאל לימין דרך ימין.&lt;/p&gt;
&lt;p&gt;(ומה שהביא ראיה מכתיבה שלנו, גם כן הוי להיפך בכתיבת כל אות לעצמו בכתב אשורית, דהולכין משמאל לימין. ויש בזה סוד גדול בכתיבה מימין לשמאל בכלליות, ומשמאל לימין בפרטיות: לאכללא שמאלא בימינא, וימינא בשמאלא, כידוע לחכמי הקבלה. ומה שכתב מטבע המחולות – זהו דרך הטבע, ולא דרך השכל. ודייק ותמצא קל.)&lt;/p&gt;
&lt;h3&gt;סימן תרעו סעיף יד&lt;/h3&gt;
&lt;p&gt;פשוט הוא דמי שלא בירך בנר הראשון – מברך כל זמן ההדלקה. אבל לאחר ההדלקה – לא יברך, דבעינן &quot;עובר לעשייתן&quot;. וזהו לדעת הרמב&quot;ם בפרק אחד עשר מברכות. ולדעת החולקים – יכול לברך, כמו שבארנו ביורה דעה סימן יט סעיף ד, עיין שם.&lt;/p&gt;
&lt;p&gt;אמנם לעניות דעתי נראה דבנר חנוכה, כיון דאיכא מצוה בראייה, ועיקר פרסומי ניסא היא הראייה – יכול לברך גם אחר כך. וכעין סברא זו כתבנו ביורה דעה שם סימן כח סעיף ח לעניין כיסוי הדם. (ובשערי תשובה סעיף קטן ה לא כתב כן, עיין שם. ולי נראה כמו שכתבתי.)&lt;/p&gt;
&lt;p&gt;ויש מי שאומר ד&quot;שעשה נסים&quot; ו&quot;שהחיינו&quot; – ברך גם אחר כך, אבל &quot;להדליק&quot; – אינו מברך אחר הדלקת הנר הראשון, מפני דהשאר אינן אלא להידור, ולא שייך לברך עליהן (הגאון רבי עקיבא איגר). ולא אבין: דאטו גרע הנרות האחרים מניגוב של נטילת ידים, דגם כן אינו מעכב, ועם כל זה מטעם ניגוב מקרי &quot;עובר לעשייתן&quot;, כמו שכתבתי בסימן קנח? וצריך עיון.&lt;/p&gt;</extract></page></pages></query></api>