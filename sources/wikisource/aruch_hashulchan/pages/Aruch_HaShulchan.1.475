<?xml version="1.0"?><api><query><normalized><n from="ערוך_השולחן_אורח_חיים_תעה" to="ערוך השולחן אורח חיים תעה" /></normalized><pages><page pageid="66143" ns="0" title="ערוך השולחן אורח חיים תעה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תעה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;יתר דיני הסדר&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן תעה סעיף א&lt;/h3&gt;
&lt;p&gt;ואחר ששתה כוס שני – יטול ידיו ויברך &quot;על נטילת ידים&quot;. ואף על גב דכבר נטל ידיו לטיבול, אך כיון שהפסיק בהגדה – חיישינן שמא הסיח דעתו ונגע במקום מטונף (גמרא קטו ב).&lt;/p&gt;
&lt;p&gt;ואי לאו הך טעמא – היתה נטילה ראשונה עולה לו. ואף על גב דנטילה ראשונה לא היתה לקדושה אלא שלא יטמא את המשקין, מכל מקום היה עולה לו, דקיימא לן דנטילה לא בעי כוונה (תוספות שם). והנה לפי זה אם נתכוין בנטילה ראשונה לגמור בה כל סעודתו בלא היסח הדעת, ובירך עליה &quot;על נטילת ידים&quot; ושמר ידיו – אינו צריך נטילה שנית (עיין מגן אברהם סעיף קטן א).&lt;/p&gt;
&lt;h3&gt;סימן תעה סעיף ב&lt;/h3&gt;
&lt;p&gt;ורבינו הבית יוסף בספרו הגדול לא ניחא ליה בכך, וזה לשונו:&lt;/p&gt;
&lt;dl&gt;&lt;dd&gt;ולי נראה שלא יכוין לכך, שלא לבטל תקנת חכמים שתיקנו ליטול שני פעמים בלילה הזה.&lt;/dd&gt;
&lt;/dl&gt;&lt;p&gt;עד כאן לשונו. והקשו עליו: דהיכן תיקנו חכמים כן? דהא פירשו הטעם דילמא אסח דעתו, ואם כן כשלא הסיח דעתו – אינו צריך נטילה שנית (מגן אברהם שם וב&quot;ח).&lt;/p&gt;
&lt;p&gt;ולי נראה עיקר כדברי רבינו הבית יוסף, דכיון דאיפסקא הלכתא בגמרא שם דצריך נטילת ידים פעם שנית, נהי דהטעם הוא משום חשש היסח הדעת, מכל מקום סוף סוף על כל פנים תקינו רבנן כן. ובליל פסח קפדינן שלא לשנות מכל מה שהנהיגו אותנו. ומי יודע כמה טעמים אחרים יש בזה. וכן המנהג, ואין לשנות.&lt;/p&gt;
&lt;h3&gt;סימן תעה סעיף ג&lt;/h3&gt;
&lt;p&gt;והנה בטור הביא שני דעות: שיש סוברין שעל השלימה מברך &quot;המוציא&quot; כמו בכל היום טוב, ועל הפרוסה &quot;על אכילת מצה&quot; משום &quot;לחם עוני&quot;. ויש סוברים להיפך\ ד&quot;המוציא&quot; על הפרוסה, שזהו השינוי בפסח. וממילא ד&quot;על אכילת מצה&quot; צריך על השלימה, דשני ברכות על מצה אחת אי אפשר, לפי שאין עושין מצוות חבילות חבילות.&lt;/p&gt;
&lt;p&gt;ולכן כדי לצאת כל הדעות – יאחז שניהם. וכמו שכתב רבינו הבית יוסף שיקח המצות כסדר שהניחם, הפרוסה בין שתי השלימות, ויאחזם בידו ויברך &quot;המוציא&quot; ו&quot;על אכילת מצה&quot;.&lt;/p&gt;
&lt;p&gt;ואחר כך יבצע מהשלימה העליונה ומהפרוסה משתיהם ביחד, ויטבלם במלח, ויאכלם בהסיבה ביחד, כזית מכל אחד. ואם אינו יכול לאכול כשני זיתים ביחד, יאכל של &quot;המוציא&quot; תחילה, ואחר כך של &quot;אכילת מצה&quot;. עד כאן לשונו.&lt;/p&gt;
&lt;p&gt;ואינו מובן במה שאומר &quot;יאכל של המוציא תחילה&quot;, וכי יודע איזהו של המוציא? הלא תופס לשניהם ביחד מפני הספק, כמו שכתבתי (עיין ט&quot;ז סעיף קטן ג שהקשה כן). ונראה לי משום דהעיקר לדינא אנו תופסין דעל השלימה &quot;המוציא&quot; ועל הפרוסה &quot;על אכילת מצה&quot;, דכן דעת רוב הפוסקים; אלא שעם כל זה מפני כבוד הדעה השנייה אנו תופסים שניהם.&lt;/p&gt;
&lt;h3&gt;סימן תעה סעיף ד&lt;/h3&gt;
&lt;p&gt;ושמענו מדברי רבינו הבית יוסף דהידור המצוה לבלוע כל השני זיתים ביחד, ולכל הפחות הכזית בפעם אחת. ואף על גב דמצטרף בכדי שיעור אכילת פרס, מכל מקום עיקר המצוה כן היא. וזהו שכתב בסעיף ו:&lt;/p&gt;
&lt;dl&gt;&lt;dd&gt;אכל כחצי זית, וחזר ואכל כחצי זית – יצא, ובלבד שלא ישהה בין אכילה לחבירתה יותר מכדי אכילת פרס.&lt;/dd&gt;
&lt;/dl&gt;&lt;p&gt;עד כאן לשונו, כלומר: שלא ישהה מתחילת האכילה עד סוף האכילה יותר מכדי אכילת פרס. ומכל מקום לא מצינו להראשונים שיצריכו כן, לאכול בבת אחת. והמהרי&quot;ל כתב מפורש דיכול לאכול מעט מעט, ובלבד שלא ישהה יותר מכדי אכילת פרס. וראיתי מי שכתב דהך דסעיף ו סותר זה (מגן אברהם סעיף קטן ד).&lt;/p&gt;
&lt;p&gt;ולי נראה דאין עניין זה לזה. דבסעיף ו מיירי שאוכל חצי זית ומפסיק, וזה וודאי אין נכון לכתחילה. אבל כשאוכל רצופים – היכן מצינו שצריך לאכול כולו כאחד?&lt;/p&gt;
&lt;p&gt;(ומה שכתב המגן אברהם מסוף פרק &quot;גיד הנשה&quot; – תמיהני. דהתם באבר מן החי, דבעינן אבר שלם, עיין שם. ומכל מקום כיון שיצא מפי רבינו הבית יוסף – יש ליזהר אם אפשר לו לעשות כן.)&lt;/p&gt;
&lt;h3&gt;סימן תעה סעיף ה&lt;/h3&gt;
&lt;p&gt;ויש שדקדקו למה צריך כזית משל &quot;המוציא&quot;? בשלמא משל &quot;אכילת מצה&quot; – מצוותה רק בכזית, דאין אכילה פחותה מכזית. אבל בשל &quot;המוציא&quot; – אטו בכל ברכת &quot;המוציא&quot; צריך לאכול כזית (ב&quot;ח)? הא בסימן ר&quot;י נתבאר דאינו צריך כזית.&lt;/p&gt;
&lt;p&gt;אמנם באמת לא קשיא כלל, דאטו מן התורה אינו יוצא חובת מצה באיזה מצה שאוכל? דרק אנן מפני ההידור אמרינן דזו היא ל&quot;המוציא&quot; וזו לחיוב אכילת מצה. ואם כן ממילא דבאכילה ראשונה – הא יוצא ידי חובה, ואם כן מוכרח לאכול כזית. ואחר כך כשאוכל השנייה, וכוונתו לשם אכילת מצה – בעל כרחו דגם ממנה צריך לאכול כזית לפי כוונתו, כפי תיקון חכמינו ז&quot;ל. ואם כן ממילא דצריך שני זיתים. (והט&quot;ז סעיף קטן ב טרח בזה, ולפי מה שכתבתי אתי שפיר בפשיטות.)&lt;/p&gt;
&lt;p&gt;ועל מה שכתב רבינו הבית יוסף לטבול במלח, כתב רבינו הרמ&quot;א דאין המנהג לטובלם במלח בלילה ראשונה, דפת נקי אינה צריכה מלח. עד כאן לשונו.&lt;/p&gt;
&lt;p&gt;ולאו דווקא לילה ראשונה, דהוא הדין לילה שנייה (ח&quot;י סעיף קטן ד). אלא כוונתו חובת מצה שבלילה ראשונה, וממילא דלדידן הוי שני הלילות משום ספיקא דיומא. והטעם שלא נהגו במלח, והרי אנן נהגינן אף בפת נקי לטבול במלח, אלא שזהו משום חיבוב מצוה (מהרי&quot;ל). כלומר: שאנו מחבבין מצות מצה לבלי לערב בה דבר אחר.&lt;/p&gt;
&lt;p&gt;והלבוש כתב הטעם משום &quot;לחם עוני&quot;. ולא ידעתי: אטו העני אוכל בלי מלח? וכמדומה לי שעכשיו טובלין במלח מפני שיפה יותר בטעם, והוי הידור מצוה. והרמב&quot;ם כתב לטבלו בחרוסת, וחלקו עליו. ואין המנהג כן.&lt;/p&gt;
&lt;h3&gt;סימן תעה סעיף ו&lt;/h3&gt;
&lt;p&gt;ואחר כך יקח כזית מרור וישקענו כולו בחרוסת, מפני שיש כמין ארס בהמרור, והחרוסת מבטלו. אך לא ישהנו להמרור הרבה בהחרוסת, שלא יתבטל טעם מרירותו. ומטעם זה צריך לנער החרוסת מעליו.&lt;/p&gt;
&lt;p&gt;ויברך &quot;על אכילת מרור&quot;. ויאכלנו בלא הסיבה, מפני שהוא זכר לעינוי, ולא שייך בו הסיבה &quot;כבני חורין&quot;. ואם אכלו בהסיבה – יצא.&lt;/p&gt;
&lt;p&gt;ולפי שיש פלוגתא בגמרא, דהלל סובר דצריך לכרוך ביחד המצה עם המרור ולאכלן כאחד. ואין מבטלין זה את זה, דאפילו למאן דסבירא ליה איסורין מבטלין זה את זה, כמו שכתבתי ביורה דעה סימן צ&quot;ח, מכל מקום מצות אין מבטלות זו את זו. האמנם אפילו להלל אין זה אלא בזמן המקדש, ששניהם הוי מן התורה. אבל בזמן הזה, דמצה דאורייתא ומרור דרבנן – אתי מרור דרבנן ומבטל ליה למצה דאורייתא ([[פסחים קטו א קטו א]]).&lt;/p&gt;
&lt;h3&gt;סימן תעה סעיף ז&lt;/h3&gt;
&lt;p&gt;ולפיכך אנו אוכלין תחילה מצה לחוד, ומרור לחוד. ואחר כך נוטלין המצה השלישית כדי לקיים בה מצוה, ושמין המרור בין המצה, וכורכן יחד ואוכלן בהסיבה. ואומרים &quot;זכר למקדש כהלל&quot;.&lt;/p&gt;
&lt;p&gt;ויש בזה שאלה: ולמה לנו לאכול מקודם מרור בפני עצמו? נאכל מצה שהיא דאורייתא, והדר נכרוך מצה ומרור בהדי הדדי; דשניהם דרבנן, ואין מבטלות זו את זו. דכמו כששניהם דאורייתא – אין מבטלות זו את זו, כמו כן כששניהם דרבנן. ולמה לן לאכול מרור בפני עצמו?&lt;/p&gt;
&lt;p&gt;והתשובה לזה: דוודאי להלל יכול לעשות כן. אבל אנן מספקא לן בגמרא שם כמאן הלכתא, ואולי הלכה כרבנן דאינו צריך כריכה. ואם כן המצה שבכריכה הוי רשות ולא מצוה, ואתי מצה דרשות ומבטל לה למרור דמצוה (תוספות שם דיבור המתחיל &quot;אלא&quot;).&lt;/p&gt;
&lt;h3&gt;סימן תעה סעיף ח&lt;/h3&gt;
&lt;p&gt;ודע דעל מה שנתבאר שצריך לאכלן בכריכה ובהסיבה, כתב רבינו הבית יוסף שטובלה בחרוסת. ורבינו הרמ&quot;א כתב: ויש אומרים דאין לטובלו. וכן הוא במנהגים, וכן ראיתי נוהגין. עד כאן לשונו.&lt;/p&gt;
&lt;p&gt;ואינו מובן: דהא החרוסת הוי מפני הארס, ואיך אפשר שלא להטבילו בחרוסת? ובאמת כל האחרונים חולקים עליו, וסבירא להו דצריך להטביל בחרוסת. וכן אנו נוהגים. וטעמו אינו מובן, וצריך לומר דסבירא ליה דהמצה מבטל את הארס.&lt;/p&gt;
&lt;p&gt;ואין מברכין &quot;בורא פרי האדמה&quot; על המרור, לפי שזהו דברים הבאים מחמת הסעודה. ועוד: שברכת &quot;האדמה&quot; שעל הכרפס פוטרתו, וכמו שכתבתי בסימן תע&quot;ג.&lt;/p&gt;
&lt;p&gt;וצריך ליזהר שלא להפסיק בדיבור בדברים שאינן מעניין הסעודה עד שיאכל הכריכה, כדי שתעלה ברכת &quot;אכילת מצה&quot; וברכת &quot;אכילת מרור&quot; גם לכריכה זו. דכיון דלהלל עיקר המצוה כן היה – צריך לברך. ומיהו אם סח – אינו צריך לחזור ולברך, שהרי מספקא לן כמאן הלכתא. ועוד: דאפילו להלל אין זה אלא בזמן המקדש ולא בזמן הזה, דאין חיוב מרור מן התורה בזמן הזה, ויבטל המרור את המצה כמו שכתבתי.&lt;/p&gt;
&lt;p&gt;(עיין ט&quot;ז סעיף קטן ז, וצריך עיון. ודייק ותמצא קל.)&lt;/p&gt;
&lt;h3&gt;סימן תעה סעיף ט&lt;/h3&gt;
&lt;p&gt;וזה לשון הרמב&quot;ם בפרק שמיני דין ו:&lt;/p&gt;
&lt;dl&gt;&lt;dd&gt;ואחר כך מברך &quot;על נטילת ידים&quot;... ואחר כך כורך מצה ומרור כאחת, ומטבל בחרוסת ומברך &quot;ברוך... אשר קדשנו במצותיו וצונו על אכילת מצות ומרורים&quot;, ואוכלן. ואם אכל מצה בפני עצמה ומרור בפני עצמו – מברך על זה בפני עצמו ועל זה בפני עצמו. ואחר כך מברך &quot;ברוך... אשר קדשנו במצותיו וצונו על אכילת הזבח&quot;, ואוכל מבשר חגיגת ארבעה עשר תחילה. ומברך &quot;ברוך... אשר קדשנו במצותיו וצונו על אכילת הפסח&quot;, ואוכל מגופו של פסח. ולא ברכת הפסח פוטרת של זבח, ולא ברכת הזבח פוטרת של פסח.&lt;/dd&gt;
&lt;/dl&gt;&lt;dl&gt;&lt;dd&gt;ובזמן הזה שאין שם קרבן, אחר שמברך &quot;המוציא&quot; מברך &quot;על אכילת מצה&quot;, ומטבל מצה בחרוסת ואוכל. ומברך &quot;על אכילת מרור&quot;, ומטבל בחרוסת ואוכל... וזו מצוה מדברי סופרים. וחוזר וכורך מצה ומרור, ומטבל בחרוסת ואוכלן בלא ברכה, זכר למקדש.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן תעה סעיף י&lt;/h3&gt;
&lt;p&gt;וכל דבריו אינן מובנים כלל. חדא: דכריכה בזמן המקדש היה צריך שלושתן כאחד: פסח מצה ומרור, כדכתיב: &quot;על מצות ומרורים יאכלוהו&quot;.&lt;/p&gt;
&lt;p&gt;ועוד: דכמאן פסק? אי כהלל – איך יצא באוכל זה בפני עצמו וזה בפני עצמו? ואי כרבנן: נהי נמי דנאמר דגם לרבנן יצא בכריכה, כדמשמע מלשון הגמרא שם, מכל מקום וודאי העיקר דזה בפני עצמו וזה בפני עצמו. והכי מוכח בזבחים (עט א), עיין שם.&lt;/p&gt;
&lt;p&gt;ועוד קשה: אם פסק כהלל – למה לנו בזמן הזה לאכול מרור בפני עצמו, וכמו שכתבתי בסעיף ז?&lt;/p&gt;
&lt;p&gt;(עיין לחם משנה והמגיה, ולא העלו ארוכה לדבריו.)&lt;/p&gt;
&lt;h3&gt;סימן תעה סעיף יא&lt;/h3&gt;
&lt;p&gt;ונראה לעניות דעתי דדבריו מיוסדים על הירושלמי דפרק קמא דחלה, דגרסינן שם: הלל הזקן היה כורך שלושתן כאחת. אמר רבי יוחנן: חלוקים על הלל הזקן. ופריך: והא רבי יוחנן כורך מצה ומרור? ומתרץ: כאן בשעת המקדש, וכאן שלא בשעת המקדש. ואפילו תימר כאן וכאן בשעת המקדש, שני דברים רבים על אחד ומבטלים אותו. עד כאן לשון הירושלמי.&lt;/p&gt;
&lt;p&gt;והכי פירושו: דמקודם מתרץ דבשעת המקדש מבטלין זה את זה, כיון דכולן מן התורה. ושלא בשעת המקדש, כיון דמרור אינו מדאורייתא – אינו מבטל. וזהו היפך מסברת הש&quot;ס דילן. ולזה אמר: ואפילו תימר דשניהם בשעת המקדש – דווקא שלושתם אסור לכרוך, דשנים רבים על אחד ומבטלין אותו. אבל שנים ביחד – אין האחד מבטל השני. ויפרש &quot;על מצות ומרורים יאכלוהו&quot; – דהמצה יוכרך עם המרור ולא הפסח.&lt;/p&gt;
&lt;p&gt;ולזה שפיר פסק הרמב&quot;ם כרבי יוחנן, דסבירא ליה דזה שחלוקין על הלל אינו אלא בכרכן שלושתן כאחת, ולא בשנים. ופסק כרבנן אליבא דרבי יוחנן. ובזמן הזה פסק כש&quot;ס דילן, דאתי דרבנן ומבטל דאורייתא. לפיכך צריך מקודם כל אחד בפני עצמו, ואחר כך בכריכה.&lt;/p&gt;
&lt;p&gt;(וכשיטת התוספות; וגם הסוגיא בש&quot;ס שם יתפרש בטוב, עיין שם. ודייק ותמצא קל.)&lt;/p&gt;
&lt;h3&gt;סימן תעה סעיף יב&lt;/h3&gt;
&lt;p&gt;אם אין לו ירקות לטיבול ראשון אלא מרור – יברך עליו בטיבול ראשון &quot;בורא פרי האדמה&quot; ו&quot;על אכילת מרור&quot;. ובטיבול השני יטבלנו בחרוסת, ויאכלנו בלא ברכה. דאיך אפשר לברך כשכבר מילא כריסו ממנו? ולכן בהכרח לברך מקודם &quot;על אכילת מרור&quot;, אף על גב דעיקר המצוה היא אחר המצה. ואינו צריך ברכה אחרונה.&lt;/p&gt;
&lt;p&gt;וכיון שבירך מקודם &quot;על אכילת מרור&quot; – וודאי שיצא ידי חובתו. ואף על גב דכתיב &quot;מצות ומרורים&quot; – לא הוי עיכובא אי מקדים להמרור (תוספות קקיד ב דיבור המתחיל &quot;זאת&quot;). ואי קשיא: דאם כן למה צריך לאכלו פעם שנית אחר המצה? אך זהו משום הכירא לתינוקות (גמרא שם).&lt;/p&gt;
&lt;p&gt;וזה שאינו צריך בטיבול ראשון חרוסת, אף על גב דהחרוסת הוא משום הארס, ומה לי טיבול ראשון או טיבול שני? תירץ שם הרא&quot;ש בשם רבינו יונה, וזה לשונו: משום דטיבול ראשון אינו לחיוב אלא להכירא, ורגילין כל השנה לאכול חזרת בלא חרוסת, גם עתה לא חשו חכמים. אבל טיבול שני שהוא של מצוה – הזהירו חכמים, שלא יהא בו חשש סכנה. עד כאן לשונו.&lt;/p&gt;
&lt;p&gt;ואינו מובן כלל: הא בארנו שיצא ידי חובתו בטיבול ראשון? אלא וודאי דהרא&quot;ש אינו סובר כמו שכתבתי שיוצא בטיבול ראשון, אלא אינו יוצא. אי משום דסבירא ליה &quot;מצה ומרורים&quot; – דווקא מצה תחילה ואחר כך מרור. או משום דסבירא ליה מצות צריכות כוונה, כמו שבאמת פסק כן בפרק רביעי דראש השנה. ולכן הראשון הוא כטיבול דירקות. ואי קשיא: דאם כן איך מברך בראשון &quot;על אכילת מרור&quot;? דיש לומר דעיקר הכוונה הוא על הטיבול השני. ולמה לא יברך בטיבול השני? משום דמיחזי כי חוכא, דלאחר שאכל ממנו יברך עתה (ר&quot;ן שם). ולכן בהכרח לעשות כן.&lt;/p&gt;
&lt;p&gt;(והמגן אברהם בסעיף קטן י&quot;ד כתב: אף על גב דמצות צריכות כוונה – במידי דאכילה שאני, שהרי אכל ונהנה, עיין שם. והב&quot;ח מחלק בין דאורייתא לדרבנן, דבדרבנן אינן צריכות כוונה, עיין שם. והפרישה מחלק בין לא ידע שאכל ובין ידע, עיין שם. אבל מדברי הרא&quot;ש והר&quot;ן שהבאנו לא נראה כן. ודייק ותמצא קל.)&lt;/p&gt;
&lt;h3&gt;סימן תעה סעיף יג&lt;/h3&gt;
&lt;p&gt;וכיון שיש פקפוקים באכילת שני פעמים מרור, לכן מחוייבים להתאמץ לבלי לאכול פעם הראשון מרור אלא ירקות. ויש מי שאומר דאם אין לו ירקות – יכול לאכול לֶפֶת (מגן אברהם סעיף קטן ט). ודבר תימה לומר כן, כיון דחכמים צוו רק ירקות (גם האליה רבה כתב וצריך עיון).&lt;/p&gt;
&lt;p&gt;ויש מי שאומר דלפי מנהג מדינתינו שלוקחין חריי&quot;ן למרור, ולכן אם אין לו ירקות ולוקח זה גם לטיבול ראשון כמו שנתבאר – לא יברך עליו &quot;בורא פרי האדמה&quot;, דהא אינו ראוי לאכילה כלל כשהוא בעצמו (מגן אברהם סעיף קטן י). אלא יברך רק &quot;על אכילת מרור&quot;. ויש חולקין בזה דכיון דתקנו רבנן &quot;ומטבילו בחומץ או במי מלח&quot; – שפיר מקרי ראוי לאכילה, וצריך לברך עליו &quot;בורא פרי האדמה&quot; (ח&quot;י סעיף קטן ט&quot;ז ואליה רבה). ועוד: דברכת הנהנין אלו הם כברכת המצוות (שם), כיון שהוא על פי תיקון חכמים. מיהו אצלינו רחוק הדבר שלא ישיגו איזה ירק.&lt;/p&gt;
&lt;h3&gt;סימן תעה סעיף יד&lt;/h3&gt;
&lt;p&gt;לכתחילה צריך ללעוס המצה בשיניו, כדי שיטעום טעם מצה. אמנם בדיעבד אם בלע המצה – יצא (גמרא קטו ב).&lt;/p&gt;
&lt;p&gt;ואין לשאול: הא גם דיעבד מעכב טעם מצה, דמהך טעמא פסקנו בסימן תס&quot;א דאם בישל מצה לא יצא, משום שאין בו טעם מצה. ואם כן בבלע נמי למה יצא? אך באמת לא דמי, דמבושל גם קודם שנתן לפיו – יצאה מכלל מצה, והוי כנתן מאכל אחר לתוך פיו. מה שאין כן בבלע (מגן אברהם סעיף קטן י&quot;א).&lt;/p&gt;
&lt;p&gt;ועוד: דבשם אין מצה יורד למעיו, מה שאין כן בבלע – בלעו מעיו מצה. ובסוף &quot;גיד הנשה&quot; מבואר דאכילה במעיו – הוה אכילה.&lt;/p&gt;
&lt;p&gt;(דריש לקיש אמר דרק במעיו הוה אכילה, ורבי יוחנן סבר דגם בגרונו הוי אכילה, אבל במעיו וודאי דהוה אכילה. וזה שבמרור לא יצא משום דבעינן טעם מרור, כמו שיתבאר בסייעתא דשמיא.)&lt;/p&gt;
&lt;h3&gt;סימן תעה סעיף טו&lt;/h3&gt;
&lt;p&gt;בלע מרור – לא יצא, משום דבעינן שיטעום טעם מרור בפיו. וכשבלע – אינו טועם טעם מרירות (גמרא שם).&lt;/p&gt;
&lt;p&gt;ואין לשאול: הא מובחר שבמרור הוי חזרת, והרי אין בו טעם מרירות כלל. דיש לומר דבחזרת חל שם &quot;מרור&quot; מפני הקושי, כמו שכתבתי בסימן תע&quot;ג סעיף ט&quot;ז, עיין שם. אבל בשארי מינים שם – &quot;מרור&quot; הוא מפני המרירות; וכיון שאינו טועם טעם מרירות – לא יצא.&lt;/p&gt;
&lt;p&gt;וממילא דגם בחזרת צריך שיטעום טעם חזרת, דאי אפשר לחלק בין מין מרור זה למין מרור אחר. ונאמר דהתורה צותה לטעום טעם המרור בפיו, כל מין מרור שאוכל – ירגיש בפיו מה שאוכל, ולא על ידי בליעה. ואפילו אם בלע מצה ומרור כאחד – ידי מצה יצא, וידי מרור לא יצא. ואין המרור מבטל להמצה, כיון שלא לעסן כלל. ואם כרך מצה או מרור בסיב ובלעו – אף ידי מצה לא יצא. ולא מפני הטעם, שהרי מצה אין צורך לטעום. אלא מפני שאין דרך אכילה בכך, ולא קרינא ביה &quot;בערב תאכלו מצות&quot;. ומרור לא יצא בקל וחומר: שלבד שאין דרך אכילה בכך, הא ליכא טעם מרור.&lt;/p&gt;
&lt;h3&gt;סימן תעה סעיף טז&lt;/h3&gt;
&lt;p&gt;וכתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;אכל מצה בלא כוונה, כגון שאנסוהו אנסים או לסטים לאכול – יצא ידי חובתו, כיון שהוא יודע שהלילה פסח, ושהוא חייב באכילת מצה. אבל אם היה סבור שהוא חול, או שאין זה מצה – לא יצא.&lt;/dd&gt;
&lt;/dl&gt;&lt;p&gt;עד כאן לשונו. סברא זו כתב כדי לתרץ דברי הרמב&quot;ם, שכאן פסק דיצא ובפרק שני משופר פסק דבלא מתכוין – לא יצא, לחלק בין אכילה לשאר דבר.&lt;/p&gt;
&lt;p&gt;ומיהו גם באכילה, אם לא ידע שפסח היום או שזהו מצה – וודאי לא יצא, דמצות צריכות כוונה. ובאכילה כשידע, אף שנעשה באונס – הוה ככוונה. וסברא זו הוזכרה בתוספות פסחים (קטו א). אבל מדברי הרא&quot;ש שם, והטור בכאן, לא משמע כן, עיין שם.&lt;/p&gt;
&lt;p&gt;(עק&quot;נ שם אות ק', שהאריך בזה.)&lt;/p&gt;
&lt;h3&gt;סימן תעה סעיף יז&lt;/h3&gt;
&lt;p&gt;אכל כזית מצה והוא נכפה בעת שטותו, ואחר כך בלילה נתרפא – חייב לאכול כשנתרפא, לפי שאותה אכילה היתה בעת שהיה פטור מכל המצות. ואין זה שייכות ל&quot;מצות צריכות כוונה&quot;, דאפילו אינן צריכות כוונה – מכל מקום הא צריך להיות חי מרגיש, ולא כשאינו בדעתו כלל.&lt;/p&gt;
&lt;p&gt;ודע דאפילו אם אין צריכות כוונה, מכל מקום אם נתכוין שלא לצאת – לא יצא. ואין לשאול: דאם כן היכי אמרינן דכפאוהו לסטים לאכול מצה – יצא? והא כיון דכפאוהו, אם כן לא רצה לאכול, והרי נתכוין שלא לצאת. דיש לומר דהוא לא רצה שהם יאכילוהו, אלא רצה לאכול מעצמו. ואחרי שכפאוהו – וודאי לא כיון שלא לצאת (עיין ב&quot;י בשם רי&quot;ו. ודייק ותמצא קל.)&lt;/p&gt;
&lt;h3&gt;סימן תעה סעיף יח&lt;/h3&gt;
&lt;p&gt;דבר ידוע שאין חיוב מצה אלא בלילה הראשון בלבד, דכתיב: &quot;בערב תאכלו מצות&quot;. אבל כל החג אם ירצה שלא לאכול מצה, אלא מיני תרגימא – הרשות בידו. ורק שבת ויום טוב צריך לאכול פת, ולא מדין מצה. ואף גם בלילה הראשון, מן התורה יוצא ידי חובתו בכזית. וכתב רבינו הרמ&quot;א בסעיף ז:&lt;/p&gt;
&lt;dl&gt;&lt;dd&gt;ונהגו לעשות שלוש מצות של הסדר מעשרון, זכר ללחמי תודה. ועושים בהם סימן לידע איזו ראשונה או שנייה או שלישית, ומניחים הראשונה עליונה, והשנייה באמצע, והשלישית בתחתונה לכריכה. ואם שינה – לא עיכב. ואופין אותם גם כן כסדר. ואם נשברה אחת מהן – לוקחין אותה לשנייה, דבלאו הכי פורסין אותה.&lt;/dd&gt;
&lt;/dl&gt;&lt;p&gt;עד כאן לשונו. ועכשיו לא נהגנו בזה, משום דעל ידי זה תבוא העיסה לידי שהייה, ואינו כדאי.&lt;/p&gt;
&lt;p&gt;ודע דכך מקובלני: דאף על גב דאין חובת מצה רק בלילה הראשון, מכל מקום מצוה לאכול מצה כל ימי הפסח כדכתיב: &quot;שבעת ימים תאכלו מצות&quot;. והא דקרו לה &quot;רשות&quot;, משום דמצוה לגבי חובה – &quot;רשות קרו לה, מפני שאין זה מצות עשה אלא רצון ה', שיאכלו בני ישראל מצה כל ימי הפסח.&lt;/p&gt;</extract></page></pages></query></api>