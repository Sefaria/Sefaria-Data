<?xml version="1.0"?><api><query><normalized><n from="ערוך_השולחן_אורח_חיים_תרפב" to="ערוך השולחן אורח חיים תרפב" /></normalized><pages><page pageid="7061" ns="0" title="ערוך השולחן אורח חיים תרפב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרפב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין &quot;על הנסים&quot; בחנוכה&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן תרפב סעיף א&lt;/h3&gt;
&lt;p&gt;כל שמונת ימי חנוכה אומר &quot;על הנסים&quot; בברכת המזון בברכת הארץ. והיינו: שמתחיל &quot;נודה לך&quot; ואומר עד &quot;ובכל שעה&quot;, ואחר כך אומר &quot;ועל הנסים&quot; עד &quot;לשמך הגדול&quot;. ואחר כך אומר &quot;ועל הכל ד' אלקינו אנחנו מודים לך...&quot;&lt;/p&gt;
&lt;p&gt;וכן בתפילה אחר &quot;מודים&quot; עד &quot;קוינו לך&quot;: &quot;ועל הנסים&quot; עד סופו, ואחר כך אומר &quot;ועל כולם... וכל החיים יודוך סלה...&quot;&lt;/p&gt;
&lt;p&gt;לפי שברכות אלו אינם תפילה אלא הודאה, וגם &quot;על הנסים&quot; היא הודאה, ולכן קבעוה בהודאה. מה שאין כן &quot;יעלה ויבא&quot; – היא תפילה, קבעוה בברכת תפילה ב&quot;רצה&quot;.&lt;/p&gt;
&lt;p&gt;ויראה לי דצריך לומר &quot;ועל הנסים&quot;&quot; שהרי גם מקודם יש הודאות, וזהו נוסף. ובסידורים כתוב &quot;על הנסים&quot;, ונראה שצריך לומר בוי&quot;ו.&lt;/p&gt;
&lt;h3&gt;סימן תרפב סעיף ב&lt;/h3&gt;
&lt;p&gt;צריך לומר &quot;כשעמדה... הרשעה&quot; – הרי&quot;ש בשו&quot;א, והשי&quot;ן והעי&quot;ן בקמ&quot;ץ. וצריך לומר &quot;להשכיחם תורתך, ולהעבירם חוקי רצוניך&quot; בלא ממי&quot;ן (מגן אברהם). ויש אומרים &quot;מחוקי&quot; (פרי חדש), וכן אנו אומרים, דלשון זה פשוט יותר.&lt;/p&gt;
&lt;p&gt;ואומרים &quot;כשעמדה... על עמך ישראל&quot;, ואין צריך לומר &quot;כשעמדה עליהם&quot;, דזהו יתור לשון, שהרי אומרים &quot;על עמך ישראל&quot;.&lt;/p&gt;
&lt;p&gt;וצריך לומר בסופו &quot;וקבעו שמונת ימי חנוכה אלו&quot;, ולא כמו שיש אומרים &quot;שמונה ימים אלו&quot; ואין מזכירין חנוכה, דאינו כן, דכל עניין יש להזכיר מפורש (שם).&lt;/p&gt;
&lt;p&gt;ואומרים &quot;ועל התשועות ועל המלחמות&quot;. ויש אומרים &quot;ועל הנפלאות&quot;. ולי נראה דבחנוכה יש לומר &quot;ועל המלחמות&quot; שהרי החשמונאים נלחמו באנטיוכס. אבל בפורים לא היה מלחמה, ויש לומר &quot;ועל הנפלאות&quot;.&lt;/p&gt;
&lt;p&gt;ואנו אומרים &quot;כשם שעשית לאבותינו...&quot;, ורבינו הבית יוסף כתב דאין אומרים &quot;כשם שעשית...&quot; אלא מסיים &quot;ועשית עמהם נסים וגבורות בימים ההם...&quot; ויש אומרים שאומרים אותו. עד כאן לשונו.&lt;/p&gt;
&lt;p&gt;וטעם דיעה ראשונה: ד&quot;כשם&quot; משמע לשון תפילה, דכשם שעשית לאבותינו – כן תעשה לנו, ואין אומרים תפילה בשלש אחרונות. אבל יש אומרים שאומרים אותו, וכן הוא המנהג שלנו. דציבור שאני, כמו שאומרים בעשרת ימ תשובה &quot;וכתוב...&quot;, &quot;ובספר חיים&quot;.&lt;/p&gt;
&lt;h3&gt;סימן תרפב סעיף ג&lt;/h3&gt;
&lt;p&gt;אם שכח &quot;על הנסים&quot;, בין בתפילה בין בברכת המזון – אין מחזירין אותו. דלא דמי ל&quot;יעלה ויבא&quot; דראש חודש וחול המועד, שהם ימים שיש בהם קרבן מוסף. מה שאין כן חנוכה, דהודאה בעלמא היא.&lt;/p&gt;
&lt;p&gt;ומיהו אם נזכר באותה ברכה – כל זמן שלא אמר השם, אפילו אמר &quot;ברוך אתה&quot; ונזכר – חוזר.&lt;/p&gt;
&lt;p&gt;ואף על גב דאינו חייב לחזור, מכל מקום בברכת המזון יש לו לומר ב&quot;הרחמן&quot; בסופם &quot;הרחמן הוא יעשה לנו נסים ונפלאות, כשם שעשית... בימי מתתיהו&quot; עד סופו. וכן בתפילה יכול לומר &quot;על הנסים&quot; אחר &quot;יהיו לרצון&quot; (ט&quot;ז).&lt;/p&gt;
&lt;p&gt;ודע דבשבת צריך לומר &quot;על הנסים&quot; גם במוסף וכן במוסף דראש חודש טבת. ואף על גב דאין מוסף בחנוכה – מכל מקום יום הוא שנתחייב בד' תפילות, וצריך להזכיר של חנוכה בכולם.&lt;/p&gt;</extract></page></pages></query></api>