<?xml version="1.0"?><api><query><normalized><n from="ערוך_השולחן_אורח_חיים_כט" to="ערוך השולחן אורח חיים כט" /></normalized><pages><page pageid="172835" ns="0" title="ערוך השולחן אורח חיים כט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שאין ברכה בחליצת התפילין&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן כט סעיף א&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;לא יברך &quot;אשר קדשנו במצותיו וצונו לשמור חוקיו&quot; כשמסירן. שאין הלכה כבני מערבא (ברכות מד ב) שהיו מברכין &quot;לשמור חוקיו&quot; בשעת הסרתן, מפני שסוברין לילה לאו זמן תפילין הוא. ודורשים אותו מ&quot;ושמרת את החוקה...&quot;, שדורשים: ימים ולא לילות (כרבי יוסי הגלילי במנחות לו ב). ואנן קיימא לן: לילה זמן תפילין הוא... (כרבי עקיבא שם). ואפילו בערב שבת בין השמשות שצריך להסירם אין לברך, דלא מ&quot;ושמרת&quot; אנו לומדים אותו אלא משום &quot;לאות...&quot;.&lt;/dd&gt;
&lt;/dl&gt;&lt;dl&gt;&lt;dd&gt;וראיתי על שם רב האי גאון דהרשות בידו: אם ירצה לברך – מברך. ואני תמה: כיון שאינו חייב הוה ברכה לבטלה?&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;(עיין בית יוסף וב&quot;ח, שטרחו לתרץ דברי הגאון בדברים דחוקים. עיין שם.)&lt;/p&gt;
&lt;h3&gt;סימן כט סעיף ב&lt;/h3&gt;
&lt;p&gt;ואני תמה על בני מערבא: נהי דגזרה תורה &quot;ושמרת&quot; שלא תניחם בלילה. וכל מקום שנאמר &quot;השמר פן&quot; ו&quot;אל&quot; – אינו אלא לא תעשה, כדאיתא במנחות שם. מכל מקום הא כבר כתבו הרא&quot;ש והר&quot;ן וכל הראשונים בריש כתובות שאין שייך לברך ברכה על איסור, עיין שם.&lt;/p&gt;
&lt;p&gt;ולעניות דעתי נראה להדיא מברכות שם ומנידה (נא ב) דברכה זו היא ברכה אחרונה על התפילין, כמו שמברכין ברכה אחרונה על אכילה ושתיה, וכמו ברכת התורה. דהכי איתא שם להדיא, עיין שם. אלא דברכה זו לא שייך רק אם לילה לאו זמן תפילין, מדרשא דחוקה – בזה שייך ברכה &quot;אשר קדשנו במצותיו וצונו לשמור חוקיו&quot;, והיא הברכה שאחר התפילין. אבל אי לילה זמן תפילין – לא שייך ברכה זו אפילו בערב שבת, ד&quot;לאות&quot; לא שייך ברכה כמובן, דדווקא &quot;לשמור&quot; שצונו לשמור שייך ברכה (וכן כתב הבית יוסף). וזהו גם כוונת הירושלמי בפרק שלישי דברכות (הלכה ג) עיין שם, ולא שהברכה היא על מה שאסור להניחם בלילה.&lt;/p&gt;
&lt;p&gt;ולכן דעת הגאון דכמו שברכת &quot;בורא נפשות&quot; יש בגמרא: מי שבירך על המים ומי שלא בירך, עיין שם – הכא נמי בתפילין כן הוא. ואיהו פסק כרבי יוסי הגלילי דלילה לאו זמן תפילין. והרי גם דעת הרמב&quot;ם כן הוא, כמו שיתבאר בסימן ל, ועם כל זה לא כתב ברכה זו משום דאנן קיימא לן דאין מברכין ברכה אחרונה על המצוה, כמבואר בגמרא שם. והגאון אמר שמי שירצה – יברך, ואין חשש בזה.&lt;/p&gt;
&lt;p&gt;(וגם דברי התוספות שם יש לפרש כן, עיין שם היטב. אך מדברי הטור, והבית יוסף, והב&quot;ח, מבואר שלא פירשו כן. וגם במה שכתבנו מתורץ קושיות הט&quot;ז והמגן אברהם, עיין שם היטב, משום דקיימא לן דמצוה אינה צריכה ברכה לאחריו. ודייק ותמצא קל.)&lt;/p&gt;
&lt;h3&gt;סימן כט סעיף ג&lt;/h3&gt;
&lt;p&gt;יש שנהגו כשמגיעים ב&quot;ובא לציון&quot; ל&quot;יהי רצון שנשמור חוקיך...&quot; – לסלק הרצועה מעל האצבע, לזכר &quot;לשמור חוקיו&quot; דבני מערבא. ואיני יודע אם כדי לעשות כן, כיון דלא קיימא לן כבני מערבא. ועוד: דבני מערבא לא היו מברכים רק אם חלצום לעת ערב. אך להיפך: איזה חשש יש בזה? ומכל מקום לא ידעתי אם יש לעשות זכר למאי דלא קיימא לן לדינא. וצריך עיון.&lt;/p&gt;</extract></page></pages></query></api>