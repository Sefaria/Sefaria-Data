<?xml version="1.0"?><api><query><normalized><n from="ערוך_השולחן_אורח_חיים_יא" to="ערוך השולחן אורח חיים יא" /></normalized><pages><page pageid="171839" ns="0" title="ערוך השולחן אורח חיים יא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן יא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני חוטי הציצית, טוייתן ועשייתן ותלייתן&lt;/b&gt;&lt;/big&gt;&lt;br&gt;&lt;big&gt;ובו עשרים וששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו&lt;/p&gt;
&lt;h3&gt;סימן יא סעיף א&lt;/h3&gt;
&lt;p&gt;חוטי הציצית צריכין להיות טוי ושזור, והיינו שמשזרין כמה חוטים דקים זה עם זה וכולם חוט אחד. כדאיתא בספרי: פתיל תכלת טוי ושזור – אין לי אלא תכלת, לבן מנין? הרי אתה דן: הואיל ואמרה תורה תן תכלת ותן לבן, מה תכלת טוי ושזור – אף לבן טוי ושזור. עד כאן לשון הספרי.&lt;/p&gt;
&lt;p&gt;ד&quot;פתיל&quot; משמע שכמה חוטין נפתלין ביחד, דהוא לשון חיבור כדכתיב: &quot;נפתולי אלהים נפתלתי עם אחותי&quot;. ואין שיעור להשיזור: יש שמשזרים ארבע ביחד, ויש כפול שמונה ומחזיקים זה להידור. מיהו שנים הם לעיכובא, ודי בשנים שהרי הם שזורים.&lt;/p&gt;
&lt;p&gt;(ובבגדי כהונה היה חוטן כפול ששה בשש ומשזר כפול שמונה, כאיתא בסוף פרק שביעי דיומא. ואולי דמפני זה מחזיקין כפול שמונה להידור, מפני לשון &quot;שזור&quot; שבספרי. ודייק ותמצא קל.)&lt;/p&gt;
&lt;h3&gt;סימן יא סעיף ב&lt;/h3&gt;
&lt;p&gt;ומשמע מלשון הספרי דטוי ושזור – דין אחד להם. ואם כן כשם שבטווי צריך לשמן כמו שיתבאר, ואם לאו פסול – כמו כן בשזור. ויש מהפוסקים שכתבו כן (נימוקי יוסף ומגן אברהם סעיף קטן ג).&lt;/p&gt;
&lt;p&gt;אבל הרמב&quot;ם לא הצריך שזור כלל בציצית. וזה לשונו בפרק ראשון דין י:&lt;/p&gt;
&lt;dl&gt;&lt;dd&gt;אחד חוטי לבן ואחד חוטי תכלת, אם רצה לעשות שזורין – עושה. ואפילו היה החוט כפול משמונה חוטין, ושזור עד שנעשה פתיל אחד – אינו נחשב אלא חוט אחד. עד כאן לשונו.&lt;/dd&gt;
&lt;/dl&gt;&lt;p&gt;ונראה לי מלשונו שמפרש הספרי שמתיר גם שזורין. כלומר: דלא נימא הרי יש הרבה חוטין יותר מכשיעור, דאינו כן, דכולן חוט אחד נחשבים. ואף על גב דבעירובין (צו ב) משמע להדיא דחוטי ציצית הם שזורין, עיין שם – וודאי כן הוא, שהיו עושין כן מפני ההידור אבל לא מפני החובה (עיין בית יוסף).&lt;/p&gt;
&lt;p&gt;ונראה לי ראיה לדבריו מיומא (עב א), שדרש: וקצץ פתילים, פתיל פתילים – הרי כאן ארבע. כלומר: &quot;פתיל&quot; – אחת, &quot;פתילים&quot; – תרי, וקצץ אותן – הרי ארבע. אלמא דפתיל הוא רק אחת ולא שזורה, דלענין זה אמרינן שם, עיין שם.&lt;/p&gt;
&lt;p&gt;(והראב&quot;ד השיג עליו. ותשובתו לחכמי לוני&quot;ל שהביא הכסף משנה אינה מספקת כלל, ולכן דחו דבריו. אבל לפי מה שכתבתי אתי שפיר. ודייק ותמצא קל.)&lt;/p&gt;
&lt;h3&gt;סימן יא סעיף ג&lt;/h3&gt;
&lt;p&gt;ורוב הפוסקים חולקים עליו, וסבירא להו דשזורים הוא לעיכובא. אמנם לענין &quot;לשמה&quot; משמע גם מלשון הטור דרק טויה מעכבת לשמן ולא שזירה, שכתב: ויהיו טווין לשם ציצית. אבל אם לא היו טווין לשמן – פסולים. וצריך שיהיו שזורין. עד כאן לשונו. ומשמע להדיא דבשזירה אין מעכב &quot;לשמה&quot;.&lt;/p&gt;
&lt;p&gt;ויותר נראה דהא השזירה היא אחר הטווייה, וכיון שטווה כל חוט לשמה – ממילא דהשזירה הוי כ&quot;לשמה&quot;, דעל דעת הראשונה הוא עושה. ויש מהאחרונים המקילים בדיעבד גם בלא שזירה כלל (פרי מגדים בשם נ&quot;ץ, ואליה רבה ושערי תשובה סעיף קטן ב). וצריך עיון, כיון דרוב הפוסקים חולקים בזה. אמנם זהו וודאי לענין כשלא שזרן לשמן, יש לסמוך בוודאי מטעמא דכתיבנא.&lt;/p&gt;
&lt;h3&gt;סימן יא סעיף ד&lt;/h3&gt;
&lt;p&gt;וכתב רבינו הרמ&quot;א בסעיף א דיש מחמירין אפילו לנפצן לשמן. והמנהג להקל בניפוץ. עד כאן לשונו.&lt;/p&gt;
&lt;p&gt;ובוודאי דגם המחמירין אין כוונתם מעיקר הדין, כדמוכח מלשון המרדכי שכתב: כתב מהר&quot;ם שיש להחמיר לנפץ הצמר של ציצית לשמה, עיין שם – הרי שכתב חומרא בעלמא. דמדינא וודאי אי אפשר, שהרי ניפוץ אינו אלא להסיר הפסולת.&lt;/p&gt;
&lt;p&gt;והמהר&quot;ל מפראג אמר דכיון דכתיב &quot;גדילים תעשה לך&quot; אצל &quot;לא תלבש שעטנז&quot;, ושעטנז הוא שוע טוי ונוז – לכן גם בשוע שהוא ניפוץ צריך &quot;לשמה&quot; (דרישה). ולכן בוודאי נכון ליזהר בזה.&lt;/p&gt;
&lt;h3&gt;סימן יא סעיף ה&lt;/h3&gt;
&lt;p&gt;כיצד הוא הטוויה לשמה? שיאמר בתחילת הטוויה שהוא לשם ציצית. ואם האשה טווה, יאמר לה: טווי לי ציצית לטלית. וכל שכן כשהיא בעצמה אומרת כן. וכשאמר כן, אפילו לא גמר עתה הטוויה אלא הניחו על יום מחר – אמרינן דעל דעת הראשונה הוא עושה.&lt;/p&gt;
&lt;p&gt;אבל אם לא אמר אלא בסוף הטוויה או באמצע הטוויה – פסול. ולא אמרינן בזה: הוכיח סופו על תחילתו, שהרי אין בזה מעשה משונה אלא טוויה ככל הטווית, ואיך נאמר שכוונתו היתה לשם ציצית בלי שום גילוי דעת בשעת מעשה? וכבר בארנו ביורה דעה סימן רע&quot;א סעיף י&quot;א דבדבר רוחני כהורדה לקדושה העיקר הוא בתחילת המעשה, עיין שם. ושמה נתבאר שאחד מהקדמונים נסתפק דבכל דבר לשמה, אי בעינן דווקא דיבור או די במחשבה בעלמא. ומלשון הרא&quot;ש שם משמע להדיא דמהני, שכתב: טוב שיוציא בשפתיו, עיין שם.&lt;/p&gt;
&lt;h3&gt;סימן יא סעיף ו&lt;/h3&gt;
&lt;p&gt;וכתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;טוואן כותי, וישראל עומד על גביו ואומר שיעשה לשמם – להרמב&quot;ם פסול, להרא&quot;ש כשר. עד כאן לשונו.&lt;/dd&gt;
&lt;/dl&gt;&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;ונוהגין שיסייע הישראל מעט, וכדאיתא לקמן סימן ל&quot;ב וביורה דעה סימן רע&quot;א גבי תפילין וספר תורה. עד כאן לשונו.&lt;/dd&gt;
&lt;/dl&gt;&lt;p&gt;ואני תמה בזה: איזה דמיון הוא לעיבוד עור לשמה? דבשלמא בעור, כשהישראל מסייע קצת בהעיבוד ואומר שעושה לשמה – הרי יש בעור זה עיבוד לשמה. אבל בטוויית ציצית מאי מהני סיוע קצת למה שיטווה אחר כך? כיון דלהרמב&quot;ם עובד כוכבים אדעתא דנפשיה קעביד, הרי מה שיטווה אחר כך הם שלא לשמה. וגם להרא&quot;ש אין ראיה מעיבוד שנמשך זמן מועט, ואמרינן שעושה על דעת הישראל, לטווייה שנמשך הרבה זמן. ולכך לעניות דעתי קשה לסמוך על דין זה, וכן מצאתי לגדולים שפקפקו בדין זה.&lt;/p&gt;
&lt;p&gt;ואם חרש שוטה וקטן טוואו – פסולין. ואם ישראל עומד על גביהם ומלמדם לעשות לשמה – כשר.&lt;/p&gt;
&lt;p&gt;(המגן אברהם סעיף קטן ב כתב שתליא בפלוגתא דסימן ת&quot;ס, ושם קיימא לן להקל כמו שכתב הגר&quot;ז בקו&quot;א. וכן פסק שם בשולחן ערוך.)&lt;/p&gt;
&lt;h3&gt;סימן יא סעיף ז&lt;/h3&gt;
&lt;p&gt;וכיון דציצית צריך דווקא לשמן, לכן המוצא חוטים בשוק אפילו הם שזורים ומופסקים – פסולים. ולא אמרינן דוודאי לשם ציצית נעשו, דאולי טרח לשם חוטין בעלמא. כן פסק הרמב&quot;ם בפרק שני גבי תכלת. וחזר בו והכשיר בשזורין ומופסקין, וכמו שכתבתי לעיל סימן ט סעיף י&quot;א, עיין שם.&lt;/p&gt;
&lt;p&gt;מיהו לענין לבן – אין להכשיר. דדווקא בתכלת יש לומר שלא יטריח הרבה אם לא שלא לשם ציצית. אבל בלבן – אסור. כן כתב רבינו הבית יוסף בספרו הגדול סוף סימן כ, עיין שם.&lt;/p&gt;
&lt;p&gt;(וזהו כוונת המגן אברהם בסעיף קטן א'. וקיצר כדרכו, עיין שם.)&lt;/p&gt;
&lt;h3&gt;סימן יא סעיף ח&lt;/h3&gt;
&lt;p&gt;כבר נתבאר דצריכין שזירה. ולכן אם נתפרקו החוטין משזירתן, אם היו מתחילה שזורים רק כל חוט משני חוטין דקים, ונתפרקו כל השמונה חוטין ונעשו ששה עשר – פסולים שהרי בטלה השזירה, אם לא שנסמוך על הרמב&quot;ם שאין שזירה מעכב. ואם נשתייר מהם כדי עניבה בשיזור – פשיטא דכשרים הם.&lt;/p&gt;
&lt;p&gt;ואף על גב דבסימן י&quot;ב יתבאר בנפסקו כולן דיש אומרים דלא מהני כדי עניבה, אך בזה יש לצרף דעת הרמב&quot;ם שאינו מעכב (מגן אברהם סעיף קטן ד). וכן אם רק חוט אחת נתפרק משזירתו – לית לן בה. וכן אם היו שזורים משלוש או מארבע חוטין דקים או יותר, ונתפרקו מעט – גם כן אין חשש, דהא מכל מקום בשתים ישארו משוזרים. ואין בזה חשש &quot;בל תוסיף&quot; שמוסיף על שמונה חוטין, שהרי לא עשה זה בכוונה, וגם עתה אינו מכוין בזה כלל.&lt;/p&gt;
&lt;p&gt;וראיתי מי שכתב דאם חוזר ושוזרן – הוי &quot;תעשה ולא מן העשוי&quot; ופסולים (משנה ברורה). ואני אומר דלענין זה וודאי יש לסמוך על הרמב&quot;ם שלא נפסלו כלל בזה.&lt;/p&gt;
&lt;p&gt;וכתב רבינו הרמ&quot;א דלכתחילה טוב לקשור החוטין למטה. עד כאן לשונו. כלומר: ובזה לא יתפרקו משזירתן. ואין זה מוסיף על הקשרים, שהרי מוכח שאין כוונתו משום קשר אלא כדי שלא יתפרקו. ועיין בסעיף י&quot;ח.&lt;/p&gt;
&lt;h3&gt;סימן יא סעיף ט&lt;/h3&gt;
&lt;p&gt;מצות ציצית היא ליקח ארבע חוטים ארוכים ולתוחבם בכנף הטלית. וכשיוציאם מהנקב שבכנף יהיו שמונה חוטין, ויקשרם בשני קשרים למעלה אצל הכנף. ואחר כך יכרוך חוט אחד מהשמונה חוטין, שעושה אותה ארוכה יותר מכולם, וכורך אותה על השבע הנשארים במקצת החוט. וזהו הנקרא &quot;גדיל&quot;, כלומר: שגודלם ביחד. ושארי החוטים מגדיל ולמטה נקראים &quot;פתיל&quot;, דפתיל הוא כשכל חוט הוא בפני עצמו, כמו שתרגם אונקלס על &quot;פתיל תכלת&quot;: &quot;חוטא דתכלתא&quot;. וכמה הוא גדיל וכמה פתיל יתבאר לפנינו.&lt;/p&gt;
&lt;p&gt;וכן הוא עושה בכל כנף וכנף מהארבע כנפות. ובעת שהיה תכלת היו שני חוטי לבן, או מצמר או מפשתן, ושני חוטי תכלת. ולהרמב&quot;ם שלוש חוטי לבן ואחת תכלת, והיה כורך בה. ועכשיו שאין לנו תכלת – כל הארבע חוטים הם לבן. וזהו עיקרו של ציצית.&lt;/p&gt;
&lt;h3&gt;סימן יא סעיף י&lt;/h3&gt;
&lt;p&gt;וכל זה מפורש בתורה, דכתיב: &quot;גדילים תעשה לך, על ארבע...&quot;, &quot;גדיל&quot; – שנים, &quot;גדילים&quot; – ארבע. עשה גדיל ופתלהו מתוכו (יבמות ה ב), דפחות משנים אי אפשר להקרא &quot;גדיל&quot;, דאין חיבור בפחות משנים. וכתיב: &quot;גדילים&quot; – הרי כאן ארבע חוטין. וכתיב: &quot;על ארבע כנפות כסותך&quot; – הרי בכל כנף ארבע חוטין. וכשכופלן – הרי זה שמונה.&lt;/p&gt;
&lt;p&gt;ואמרה תורה: עשה גדיל ופתלהו מתוכו, שיהיו תלוין פתילין כלומר חוטין. שלא יעשה כולו גדיל, אלא קצת גדיל וקצת ענף (רש&quot;י). והיינו פתיל שבפרשה ציצית.&lt;/p&gt;
&lt;p&gt;ומזה מבואר שמקצת החוטין יהיה גדיל ומקצתו פתיל. ומדין התורה אין עיכוב כמה יהיה גדיל וכמה פתיל. וכך אמרו חכמינו ז&quot;ל במנחות (לט א): אם כרך רובה – כשרה. ולהיפך אפילו לא כרך בה אלא חוליא אחת – כשרה. אך נוי הציצית שיהא שליש גדיל ושני שלישי ענף.&lt;/p&gt;
&lt;p&gt;(והגמרא אמרה: נוי תכלת, עיין שם. ועכשיו נוי לבן כמובן.)&lt;/p&gt;
&lt;h3&gt;סימן יא סעיף יא&lt;/h3&gt;
&lt;p&gt;וכמה הוא אורך החוטין כשהן כפולין? אמרו חכמינו ז&quot;ל במנחות (מא ב): ארבע אצבעות בגודל. כלומר: ארבע גודלין. וברוחב: מקום של האגודל.&lt;/p&gt;
&lt;p&gt;ורש&quot;י פירש דאענף המשולשל קאי, והיינו על הפתיל. וכיון דהגדיל הוא שליש – צריך להיות הגדיל שני גודלין, ובכולל ששה גודלין.&lt;/p&gt;
&lt;p&gt;והרמב&quot;ם בפרק ראשון ביאר דאכולל קאי, דהגדיל והענף ביחד רק ארבע גודלין, ומזה שתי שלישיות ענף ושליש גדיל.&lt;/p&gt;
&lt;p&gt;אבל רבינו תם פירש דאגדיל קאי, שיהא ארבע גודלין והענף שמונה, ובכולל שתים עשרה גודלין. ואל פירושו הסכימו הרבה מהפוסקים, וכן המנהג.&lt;/p&gt;
&lt;p&gt;ודע דכל שיעור זה הוא לבד מהחלק המונח על הכנף, אלא למטה מהכנף צריך שיעור זה. ומותר להיות ארוך יותר משיעור זה. ואין בזה מצוה, ומותר לקצוץ העודף אף לאחר שנעשו הציצית, דאין בזה משום &quot;תעשה ולא מן העשוי&quot; כיון שאין פסול בזה. וכך אמרו חכמינו ז&quot;ל שם: אין להם שיעור למעלה. אבל יש להם שיעור למטה, והוא השיעור שנתבאר.&lt;/p&gt;
&lt;p&gt;(ומה שאומר שם: אין ציצית אלא משהו – צריך עיון קצת. דאף על גב שכתבו התוספות בשבת סג ב דיבור המתחיל &quot;אריג&quot; דגם משהו יש לו שיעור קצת, עיין שם – מכל מקום איך שייך לומר משהו על אורך הרבה גודלין? ורש&quot;י פירש דאגרדומי קאי, וצריך עיון – הא גם לזה יש שיעור כדי עניבה. ועוד: דאם כן למה להגמרא לתרץ תירוץ אחר? והאגודל משערין בשל אדם בינוני. ודייק ותמצא קל.)&lt;/p&gt;
&lt;p&gt;(וזהו כאורך שתי שעורים.)&lt;/p&gt;
&lt;h3&gt;סימן יא סעיף יב&lt;/h3&gt;
&lt;p&gt;וכבר נתבאר דעושין חוט אחד ארוך לכרוך בו הגדיל. ואם אין לו חוט ארוך – יכרוך מחוט זה מעט, ואחר כך מחוט אחר, וכן להלן. ולא יכרוך מאחת, דאם כן תתקצר זה החוט הרבה. ובזמן התכלת היו כורכים כן, קצת כריכות מתכלת וקצת מלבן, כמבואר ברמב&quot;ם.&lt;/p&gt;
&lt;p&gt;(ודע דבכל שולחן ערוך שלנו נדפס בסעיף ד אחר &quot;הגדיל&quot; הגה&quot;ה, וזה לשונו: היינו החלק מהציצית שאינו ארוג. עד כאן לשונו. ואין לזה שום פירוש. והאמת דטעות נפל, וכן צריך לומר: שנעשה כאריג. כלומר: דהגדיל נעשה כאריג על ידי כריכת החוט עליו. ומפני שבשולחן ערוך עדיין לא נתבאר תיבת &quot;גדיל&quot;, וגם בסעיף י&quot;א יש &quot;גדיל&quot; על כוונה אחרת, עיין שם – ולכן פירשה.)&lt;/p&gt;
&lt;h3&gt;סימן יא סעיף יג&lt;/h3&gt;
&lt;p&gt;כתיב &quot;גדילים תעשה לך על ארבע כנפות...&quot;, וכן כתיב &quot;ונתנו על ציצית הכנף&quot;. מזה מבואר דצריך להטיל הציצית על כנף הבגד ולא באמצע הבגד. ואין כנף למעלה משלוש גודלין מסוף הבגד. ולפיכך צריך ליזהר שלא לעשות הנקבים שמכניס בהם חוטי הציצית למעלה משלוש גודלין.&lt;/p&gt;
&lt;p&gt;וזה מעכב גם בדיעבד, מפני שאינו נקרא &quot;כנף&quot;. ואם לאחר עשייתם למעלה משיעור זה חתך שפת הבגד מלמטה עד שנתהוו בתוך שלוש גודלים – פסולים משום &quot;תעשה ולא מן העשוי&quot; (מגן אברהם סעיף קטן ט&quot;ו). ואפילו ציצית אחת כשעשאה למעלה משלוש – פסול. וצריך להתיר הציצית ולעשות הנקב למטה משלוש, ואחר כך יטיל הציצית.&lt;/p&gt;
&lt;h3&gt;סימן יא סעיף יד&lt;/h3&gt;
&lt;p&gt;וכשם שאסור לעשות למעלה משלוש, כמו כן אין לעשותם בקצה הכנף לגמרי, דהא כתיב &quot;על&quot; הכנף ולא &quot;תחת&quot; הכנף. ו&quot;על&quot; הכנף מקרי השיעור שיש מקשר האגודל, והיינו אמצעיתו עד סוף כל הצפורן. וגם זה לעיכובא אפילו בדיעבד, אלא דבזה יש קולא דאם בעת עשייה היה למעלה מקשר אגודל כמו שכתבתי, ואחר כך נקרע בתוך הנקב עד שתלויה הציצית למטה מקשר – כשר (גמרא שם מב א). דהתורה לא הקפידה רק על שעת עשייה, כדכתיב: &quot;ועשו להם ציצית על כנפי...&quot;, &quot;גדילים תעשה לך על ארבע כנפות...&quot;. ולאחר עשייה – לית לן בה. ודין זה לא משכחת לא רק בלמטה מאגודל ולא מלמעלה משלוש גודלין, דאין הציצית עולה למעלה כמובן.&lt;/p&gt;
&lt;p&gt;וכן כשעשה למעלה מקשר אגודל, ונתקו חוטי הערב מהבגד עד שעתה נעשה למטה מקשר אגודל – גם כן כשר מטעם שנתבאר, דהקפידא הוא רק בשעת העשיה. ולכן נוהגין לעשות אימרא סביב הנקב, והיינו לתפור השפה יפה שלא יקרע שם, ויהיה פחות מכשיעור. ואף שאין פסול בזה כמו שכתבתי, מכל מקום אין זה הידור. וכן נהגו לעשות אימרא בשפת הבגד למטה, שלא ינתקו חוטי הערב.&lt;/p&gt;
&lt;p&gt;ודע דמודדין השלוש גודלין והקשר אגודל משפת הבגד ביושר, ולא מהקרן באלכסון.&lt;/p&gt;
&lt;h3&gt;סימן יא סעיף טו&lt;/h3&gt;
&lt;p&gt;דעת הטור הוא דשיעור זה אינו אלא באורך הטלית ולא ברחבו, דברוחב הבגד יכול להטילם אפילו סמוך לשפתו. אבל יש גדולים שכתבו דגם לרוחב בעינן השיעורים האלו (עיין בית יוסף), וכן הכריע רבינו הבית יוסף בסעיף י, עיין שם.&lt;/p&gt;
&lt;p&gt;והאורך מקרי לרוחבו של אדם, דזהו העטיפה סביב הגוף. וזהו האורך והרוחב הוא לקומתו של אדם (מגן אברהם סעיף קטן ט&quot;ז). ונראה לי דזהו בטלית גדול שמעטפין בו, אבל בטלית קטן הוה האורך לאורכו של אדם והרוחב לרחבו. אך לדינא אין נפקא מינה, כיון שהשיעור הזה הוא בין לאורך בין לרוחב, ושיעור קשר אגודל הוא קרוב לשני גודלין (הגר&quot;ז).&lt;/p&gt;
&lt;h3&gt;סימן יא סעיף טז&lt;/h3&gt;
&lt;p&gt;מנהג עושי הטליתים להניח בשפתו ערב בלא שתי, ובלשונינו נקרא שליא&quot;ק, ובלשון הקדמונים נקרא אורילאיי&quot;ו. ואינו מן הבגד, ואפילו הוא רחב הרבה – לא יטיל בו הציצית. ואם הטיל בו – פסול, ד&quot;על כנפי בגדיהם&quot; כתיב, וזה אינו מהבגד.&lt;/p&gt;
&lt;p&gt;ומכל מקום כיון דדרך האורגים לעשות כן – נחשב לענין זה מהבגד שיכנס בחשבון השלוש גודלין ולקשר גודל, כיון שהנקב בתוך הבגד. ואין היתר ברור בזה, ולכן טוב יותר שקשר אגודל יהיה בלעדו, ולענין שלוש גודלין יתחשב גם כן. ואם הוא רחב הרבה – יחתכנו לגמרי במקום הכנפות. וכן אנחנו נוהגים, דבזה יצאנו מכלל ספק. וכן מקום שיוצאים בליטות מהטלית, שתי בלא ערב או ערב בלא שתי – יחתוך זה לגמרי במקום הכנפות.&lt;/p&gt;
&lt;p&gt;(ועיין מגן אברהם סעיף קטן י&quot;ז, וט&quot;ז סעיף קטן י&quot;ב. ובשולחן ערוך סעיף י&quot;א קורא לזה גדיל, עיין שם. ולא ידעתי הטעם.)&lt;/p&gt;
&lt;h3&gt;סימן יא סעיף יז&lt;/h3&gt;
&lt;p&gt;כבר נתבאר דמנין חוטי הציצית בכל כנף – ארבעה כפולים שהן שמונה. ואם הוסיף – פסול. ואם החוטים אינם מחותכים עדיין לארבעה חוטים – יזהר לכתחילה לחותכם לארבעה חוטין קודם שיכניסם לנקב הכנף, ואחר כך יכניסם בכנף ויכפלם ויהיו שמונה. אך אם הכניסם קודם שחתכן – אין זה פסול, שהרי עדיין אין כאן מעשה של ציצית.&lt;/p&gt;
&lt;p&gt;אבל על כל פנים יזהר שאם הכניסם בנקב כשאינם מחותכים, שיחתכם לשמונה קודם שיעשה הקשר וקודם הכריכות. שאם כרך אפילו חוליא אחת, והיינו חלק אחד מהכריכות ממה שבין קשר לקשר, וקשרן אפילו בקשר אחד – נפסלו אפילו חתכן אחר כך משום &quot;תעשה ולא מן העשוי&quot;, שהרי עשאם בפסול. וכן אפילו לא כרך כלל אלא שקשרם בשני קשרים – נפסלו משום &quot;תעשה ולא מן העשוי&quot;.&lt;/p&gt;
&lt;p&gt;(והעושים שני נקבים כמו שיתבאר – נפסל אפילו בקשר אחד שיכול להתקיים.)&lt;/p&gt;
&lt;h3&gt;סימן יא סעיף יח&lt;/h3&gt;
&lt;p&gt;השמונה חוטין יחלק בידו ארבעה מצד זה וארבעה מצד זה, ויקשור שני פעמים זה על גב זה. ואחר כך יכרוך חוט הארוך סביב השבעה חוטין קצת כריכות, וקושר שני פעמים זה על גב זה. וחוזר וכורך וקושר עד שישלים לחמש קשרים כפולים וארבעה אוירים ביניהם, והאוירים מלאים כריכות.&lt;/p&gt;
&lt;p&gt;ומדינא אין שיעור להכריכות והקשרים. אפילו כרך רוב החוטין, או לא כרך רק חוליא אחת – כשרה. ורק כשכרכה כולה – פסולה, דליכא פתיל. אך לנוי והידור המצוה יהיה שליש גדיל ושני שלישיות פתיל, והיינו הגדיל ארבע גודלין והפתיל שמונה גודלין, וכדעת רבינו תם שנתבאר בסעיף י&quot;א.&lt;/p&gt;
&lt;p&gt;והמנהג לכרוך בחוליא ראשונה שבע כריכות שלמים, ובשניה שמונה, ובשלישית אחת עשרה, וברביעית שלוש עשרה, כמנין &quot;ה' אחד&quot;. ונכון שבין קשר לקשר יהיה רוחב אגודל, ושכל החוליות יהיה בשוה. ולכן בחוליא ראשונה ירחיקם מעט, וברביעית יקרבם הרבה כדי להשוותן.&lt;/p&gt;
&lt;p&gt;וכבר נתבאר שיש שקושרין כל חוט בסופו, למען לא יתפרק השיזור. ואין זה כמוסיף על הקשרים. ויש שמקפידים משום מוסיף ואין עושים זה (לבוש ומגן אברהם סעיף קטן כ&quot;ג). וכן אנו נוהגים, כי שלנו שזורים יפה ואינם מתפרקים.&lt;/p&gt;
&lt;h3&gt;סימן יא סעיף יט&lt;/h3&gt;
&lt;p&gt;אין לתלות הציצית למטה לצד הארץ אלא על צד הכנף, שנאמר: &quot;על כנפי בגדיהם&quot; – שתהא נוטפת על הקרן (וזהו כוונת השולחן ערוך בסעיף ט&quot;ו).&lt;/p&gt;
&lt;p&gt;ולכן נכון כשקושר הקשר העליון – יקשרנה מדובק לצד הכנף, כדי שתחזיק שם ולא תפול למטה. ואף שעל ידי זה נתכווץ מעט הכנף, ולא יהיה בו אורך קשר אגודל – לית לן בה, דכיווץ לאו כלום הוא, כיון שבהתפשטותו יש השיעור, דאזלינן אחרי ההתפשטות.&lt;/p&gt;
&lt;p&gt;וכן להיפך כשהוא למעלה משלוש גודלין – פסול אף על פי שכיווצו ואין בו שלוש גודלין, אך כיון שבהתפשטותו יש פסולין.&lt;/p&gt;
&lt;p&gt;ודע שיש אומרים שאין לתת שום דבר בנקבי הטלית שמכניסים בהם הציצית דלא, ליהוי &quot;מעל דמעל&quot;. ויש מתירין, וכן נהגו. ואפילו לתופרן בעור – מותר, כיון שעושה זה רק לחיזוק בעלמא. ואין לפקפק בזה כלל.&lt;/p&gt;
&lt;h3&gt;סימן יא סעיף כ&lt;/h3&gt;
&lt;p&gt;המנהג הפשוט לעשות נקב אחד בהטלית, וכן מבואר מכל הפוסקים.&lt;/p&gt;
&lt;p&gt;ויש שעושים שני נקבים זה בצד זה כמו ציר&quot;י, ומכניס באחת ומוציא דרך האחרת. וזהו דעת העיטור. והטעם: דאם לא כן מיחזי כשמונה ציצית, כיון שהציצית נראים מצד זה ומצד זה.&lt;/p&gt;
&lt;p&gt;וכתב רבינו הבית יוסף בספרו הגדול דהבא להחמיר על עצמו לעשות כן – אינו מן המחמירין אלא מן המתמיהין, ומיחזי כיוהרא. עד כאן לשונו. כלומר: דלדעת כל הפוסקים אין בחשש זה כלום, דמה שייך שנראים כשמונה כיון שדרך עשייתן כן? ועוד: דמיחזי כיוהרא שהוא יוצא ידי חובתו גם לדעת יחיד.&lt;/p&gt;
&lt;p&gt;ובאמת דעה זו נפלאת, שהרי בגמרא (מב א) אמרו שתהא נוטפת על הקרן, ובשני נקבים לא תכה על הקרן כמובן. ובעל כרחך צריך לפרש דאין הכוונה על חודו של קרן, אלא שיגביהנה למעלה מסוף הקרן קשר אגודל. והלשון משמע להדיא &quot;על חודו של קרן&quot;, דאם לא כן הוה ליה לומר שיגביהנה למעלה מסוף הקרן.&lt;/p&gt;
&lt;p&gt;וגם יש מי שהקשה דאם כן לדעת הרמב&quot;ם בכלאים – חייב אף בלא קשר בכהאי גוונא, כמו שכתב בפרק עשירי מכלאים. ובגמרא (מנחות לט א) מבואר להדיא דאין בציצית משום כלאים עד שיתכוף שתי תכיפות, כלומר: שני קשרים. ואפילו להטור ביורה דעה סימן ש שחולק על הרמב&quot;ם, מכל מקום מודה דבתכיפה אחת – חייב בכהאי גוונא (מגן אברהם סעיף קטן י&quot;ג).&lt;/p&gt;
&lt;p&gt;ומכל מקום יש אומרים דבטלית קטן, שהוא תחת בגדיו ואין בזה משום יוהרא – נכון לעשות כן (ב&quot;ח). וכן כתב בפרי עץ חיים שער הציצית פרק ראשון שכן נהג האר&quot;י ז&quot;ל, עיין שם. אבל אחד מגדולי ספרד (הגאון חיד&quot;א בברכי יוסף) העיד בשם בן הרב חיים ויטל, שהיה תלמיד מובהק של האר&quot;י ז&quot;ל, שלא נהג כן. ובפרט שלא משום חשש יוהרא בלבד יש בזה, אלא מעיקר הדין יש חשש. ולכן מעולם לא נהגנו בזה. וישנם יחידים שעושים כן. וצריך עיון.&lt;/p&gt;
&lt;p&gt;(וכתב בפרי עץ חיים שם שכשמחלק בכריכתן ארבעה חוטין מארבעה האחרים – יהיו כן עד סוף עשייתן: אלו ארבעה לצד זה ואלו לצד זה, עיין שם. ונכון ליזהר בזה.)&lt;/p&gt;
&lt;h3&gt;סימן יא סעיף כא&lt;/h3&gt;
&lt;p&gt;מצוה לעשות הציצית מצמר טוב ומובחר, משום &quot;זה אלי ואנוהו&quot;. אך אם עשאן מהגרועים לגמרי, שאין בגד נעשה מהן – פסולים לגמרי, דאין זה מין כנף. ולפיכך אמרו חכמים (מב א) דאין עושין ציצית מהצמר הנאחז בקוצים כשהצאן רובצים ביניהם, ולא מהנימין הנתלשין מהבהמה. ועוד שיש בזה ביזוי מצוה (עיין מגן אברהם סעיף קטן ט).&lt;/p&gt;
&lt;p&gt;וכן אסור לעשותן משיורי שתי שהאורג משייר בסוף הבגד, משום ביזוי מצוה. ואפילו נטווין לשם ציצית ואחר כך נמלך לעשות מהן בגד, דאם לא כן פסולים מטעם שלא נטוו לשמן (ט&quot;ז סעיף קטן ד). וכן כל כיוצא בזה. וכל זה מעכב בדיעבד (שם).&lt;/p&gt;
&lt;h3&gt;סימן יא סעיף כב&lt;/h3&gt;
&lt;p&gt;גזל צמר ועשה מהם ציצית – פסולים, דכתיב: &quot;ועשו להם&quot; – משלהם. וכן אם גזל טלית והטיל בו ציצית – פסול אפילו הציצית שלו, ד&quot;כסותך&quot; אמר רחמנא (פרי מגדים) ולא כסות של אחרים.&lt;/p&gt;
&lt;p&gt;וכן אם קנה טלית או ציצית, והמוכר עייל ונפיק אזוזי באופן שעדיין אינם שלו כפי מה שכתבתי בחושן משפט סימן ק&quot;צ – גם כן אינו יכול לברך עליו (משנה ברורה). אלא אם כן ידוע שלא יטלו ממנו בחזרה, וימתין על המעות משך זמן כמו שכן דרך הסוחרים.&lt;/p&gt;
&lt;p&gt;ואם גזל הציצית והטילם בבגדו, ואחר כך שילם לו או נתן לו במתנה – מותר. ולא שייך בזה לומר &quot;תעשה ולא מן העשוי&quot; בפסול, שאין זה פסול מגוף הציצית אלא מפני שאינם שלו, ועתה הרי הם שלו.&lt;/p&gt;
&lt;p&gt;(המשנה ברורה מסתפק בזה, ואין בזה שום ספק.)&lt;/p&gt;
&lt;h3&gt;סימן יא סעיף כג&lt;/h3&gt;
&lt;p&gt;ובהך דגזל צמר ועשאן ציצית פסולים, כתב רבינו הרמ&quot;א בסעיף ו דדווקא כשגזל החוטין. אבל אם גזל צמר ועשאן חוטין – כשרים. מיהו לכתחילה אסור לעשותן. ולענין ברכה עיין ריש סימן תרמ&quot;ט. עד כאן לשונו.&lt;/p&gt;
&lt;p&gt;כלומר: דכשגזל חוטין ועשאן ציצית – אינו קונה אותן אפילו לאחר יאוש, דאין כאן לא שינוי שם ולא שינוי מעשה. דמעשה אין כאן דהכריכות והקשירות לא מקרי מעשה שבקל להתירם, ושינוי שם לא הוי דגם עתה קורים לזה &quot;חוטי ציצית&quot;. אבל צמר ועשאו חוטין הוה מעשה גמורה ושינוי שם גמור, ולכן אפילו קודם יאוש – קונה כדין שינוי מעשה. ואם הוא שינוי החוזר לברייתו – צריך לזה יאוש דקונה ביאוש ושינוי השם, דמעיקרא צמר והשתא חוטין.&lt;/p&gt;
&lt;p&gt;ועיקרי דינים אלו נתבארו בחושן משפט סימן ש&quot;ס ושס&quot;א, עיין שם. וכל זה הוא לענין לבישה, אבל ברכה אסור לעשות עליו, אפילו כשקנה על ידי שינוי, דאין זה מברך אלא מנאץ.&lt;/p&gt;
&lt;h3&gt;סימן יא סעיף כד&lt;/h3&gt;
&lt;p&gt;והרמב&quot;ם פרק ראשון דין י&quot;א כתב:&lt;/p&gt;
&lt;dl&gt;&lt;dd&gt;ואין עושין אותן מצמר הגזול, ולא משל עיר הנדחת, ולא משל קודשים. ואם עשה – פסול.&lt;/dd&gt;
&lt;/dl&gt;&lt;p&gt;עד כאן לשונו, ומבואר מלשונו דאפילו גזל צמר ועשאן ציצית – פסול. ורבינו הבית יוסף בספרו הגדול כתב דמיירי קודם יאוש, עיין שם. ובוודאי אפשר לומר כן.&lt;/p&gt;
&lt;p&gt;(והט&quot;ז סעיף קטן ה' הקשה עליו: דאם כן למה לי קרא, עיין שם. ודבריו תמוהים. ובקרבן פריך הש&quot;ס כן, דאי אפשר להקדישו. ודייק ותמצא קל.)&lt;/p&gt;
&lt;p&gt;עוד כתב שיש לומר דסבירא ליה דהוי שינוי החוזר לברייתו, ואם כן גם אחר יאוש לא מהני, עיין שם. וזה אי אפשר לומר, דכבר נתבאר בחושן משפט סימן שס&quot;א דיאוש עם שינוי גרוע – קונה (דרישה ועיין ט&quot;ז שם).&lt;/p&gt;
&lt;p&gt;ויש מי שרצה לומר דסבירא ליה להרמב&quot;ם דבדבר מצוה לא מהני יאוש ושינוי (ט&quot;ז שם). אבל המגיד משנה בפרק ששי מחמץ כתב מפורש להיפוך, עיין שם.&lt;/p&gt;
&lt;p&gt;ולעניות דעתי נראה טעם אחר בהרמב&quot;ם, אם כוונתו גם אחר יאוש כדמשמע מלשונו. משום דתחילת הטוויה צריך להיות לשמה כמו שנתבאר, ויאוש כדי לא קנה. ואם כן נהי דאחר טווייתו קנה משום יאוש ושינוי, מכל מקום איך תחול עליו &quot;לשמה&quot; כשעדיין אינו שלו? ולא תחול ה&quot;לשמה&quot; כלל בלא דעת הבעלים.&lt;/p&gt;
&lt;p&gt;(מיהו על כל פנים למעשה קשה להקל נגד דעת הרמב&quot;ם, כמו שכתב הט&quot;ז שם.)&lt;/p&gt;
&lt;h3&gt;סימן יא סעיף כה&lt;/h3&gt;
&lt;p&gt;חוטין שאולין – הלואה היא דלא הדרי בעינייהו, וכדידיה דמי. כתב רבינו הבית יוסף בסעיף ז כלומר: אף על גב דכל לשון &quot;שאלה&quot; שייך על דבר שמחזיר לו זה הדבר עצמו, והלואה היא על דבר שזה הדבר לא יוחזר לו רק דבר אחר במקומו, כמו הלואת ממון שמשלם לו בממון אחר, מכל מקום אם השאיל לו חוטי ציצית – בוודאי כוונתו להלואה, דאם שיחזירם בעין למה השאילם, ומה יעשה בהם? דאם נאמר שהשאילם שיעשם בטליתו לאיזה זמן, ואחר כך יתירם מהטלית ויחזירם לו – אין זה מדרך העולם. ולכן אם התנה בפירוש שיחזירם לו – מטילן בטליתו ואינו מברך עליהן, שאינן שלו.&lt;/p&gt;
&lt;p&gt;ואף שבסימן י&quot;ד יתבאר דדעת הרא&quot;ש דהשואל טלית מצוייצת מברך עליו מיד, מכל מקום יש לומר דכאן אינו מברך. דהתם אמדינן דעת המשאיל, דאם לא כיון למתנה על מנת להחזיר שיהא יכול לברך עליו, למאי השאילו? אבל הכא אמרינן שהשאילו להטילן בטליתו, משום שאסור לילך בטלית בת ארבע כנפות בלא ציצית. ולכן השאילן עד שישיג ציצית משלו, אבל לא כיון שיצא בו ידי חובת ציצית אלא להסיר האיסור. דבוודאי אף על פי דבעינן ציצית משלו – זהו לקיום המצוה. אבל האיסור הוסר ממנו.&lt;/p&gt;
&lt;p&gt;ולפי זה נראה לי דאף בשאלה יכול להטילן בטליתו, אף שדיבר בפירוש להחזירן לו. ויש אומרים דבכהאי גוונא אסור לו להטילן בטליתו. ומחלק בין חוטי ציצית לציצית מתוקנים, דמתוקנים – רשאי להטיל, וחוטי ציצית – אסור (מגן אברהם סעיף קטן י&quot;א). ודברים תמוהים הם, דאם כן למאי השאילם?&lt;/p&gt;
&lt;p&gt;(וגם סבירא ליה להמגן אברהם דבהשאילן להטיל בטליתו – מברך, עיין שם. ולעניות דעתי נראה כמו שכתבתי, דגם בכהאי גוונא אינו דומה להשאיל טלית מצוייצת. ודייק ותמצא קל.)&lt;/p&gt;
&lt;h3&gt;סימן יא סעיף כו&lt;/h3&gt;
&lt;p&gt;כתב רבינו הבית יוסף בסעיף ח:&lt;/p&gt;
&lt;dl&gt;&lt;dd&gt;המשתחוה לבהמה – צמרה פסול לציצית. המשתחוה לפשתן נטוע – כשר לציצית, שהרי נשתנה.&lt;/dd&gt;
&lt;/dl&gt;&lt;p&gt;עד כאן לשונו, וזהו מדברי הרמב&quot;ם, עיין שם.&lt;/p&gt;
&lt;p&gt;וביאור הדברים: דאף על גב דקיימא לן שינוי קונה – זהו בשארי עבירות, כגזל וכיוצא בו. אבל צמר או פשתן של איסורי הנאה, וכל שכן אם השתחוו להם – לא מהני שום שינוי בעולם. וכל הנעשה מזה נאסר בהנאה (רש&quot;י בעבודת כוכבים מו א דיבור המתחיל &quot;או&quot;).&lt;/p&gt;
&lt;p&gt;אמנם זה ידוע דאם השתחוה לבעל חי או למחובר – אינו נאסר להדיוט רק לגבוה, דכתיב: &quot;אלהיהם על ההרים&quot; – ולא ההרים אלהיהם (שם מה א). וגם בעלי חיים אין אסורים רק לגבוה ולא להדיוט (ריש פרק ששי דתמורה).&lt;/p&gt;
&lt;p&gt;ולפי זה מעיקר הדין, בין משתחוה לבהמה ובין לפשתן נטוע שהוא מחובר – מותרים הצמר והפשתן לציצית, שהרי נשתנו. אלא שעם כל זה פסלו הצמר, מפני שנראה לכל שהוא צמר ואיכא ביזוי מצוה. אבל פשתן אינו ניכר כלל, דכשהוא מחובר הוא כעץ בעלמא, והשתא הם חוטין (מגן אברהם סעיך קטן י&quot;ב). ומכל מקום בדיעבד יכול להיות דגם בצמר כשר (שם בסימן תקפ&quot;ו סוף סעיף קטן ו).&lt;/p&gt;
&lt;p&gt;וכל זה לדעת הרמב&quot;ם. אבל לפני הנראה מדברי התוספות בעבודת כוכבים שם (דיבור המתחיל &quot;היינו&quot;) חד דינא אית להו וגם בפשתן פסול, עיין שם. ואולי אף בדיעבד פסול, וצריך עיון.&lt;/p&gt;</extract></page></pages></query></api>