<?xml version="1.0"?><api><query><normalized><n from="ערוך_השולחן_אורח_חיים_רצט" to="ערוך השולחן אורח חיים רצט" /></normalized><pages><page pageid="174755" ns="0" title="ערוך השולחן אורח חיים רצט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רצט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שאסור לאכול ולעשות מלאכה עד שיבדיל, ועד כמה זמן ההבדלה&lt;/b&gt;&lt;/big&gt;&lt;br&gt;&lt;big&gt;ובו עשרים וארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד&lt;/p&gt;
&lt;h3&gt;סימן רצט סעיף א&lt;/h3&gt;
&lt;p&gt;אסור לאכול שום דבר או לשתות יין או שאר משקין משחשיכה קודם שיבדיל, ואפילו הבדיל בתפלה - אסור קודם שיבדיל על הכוס, לבד ממים שאין בו חשיבות כלל, מותר מדינא. וזה שאנחנו נזהרים גם ממים, באמת לאו מדינא הוא, אלא מטעם שנתבאר בסימן רצ&quot;א על פי המדרש, שאז זמן חזרת הנשמות לגיהנם ע&quot;ש. אבל כל מאכל ומשקה - אסור מדינא דגמרא, מפני שחלה עליו חובת הבדלה.&lt;/p&gt;
&lt;p&gt;ואפילו להסוברים דהבדלה דרבנן - מכל מקום הרי מחוייב בהבדלה, וראיה שהרי אפילו להסוברים דהבדלה דאורייתא - מכל מקום הבדלה על הכוס וודאי דרבנן הוא, אחרי שהבדיל בתפ(י)לה, ומכל מקום אסור, והכי נמי למאן דסבירא ליה דעיקרה דרבנן.&lt;/p&gt;
&lt;p&gt;ואפילו בספק חשיכה אסור, והיינו בערך חצי שעה קודם לילה, ואין לאכול אז סעודה שלישית, אבל קודם לזה - מותר. ופשיטא שאם לא אכל עדיין סעודה שלישית - שצריך לאכלה אפילו אחר השקיעה קצת. (עיין מג&quot;א סק&quot;א שכתב דאם התפלל ערבית מבעוד יום - אסור לאכול עד שיבדיל, והפמ&quot;ג השיג על זה וכתב דלא דמי לקידוש ע&quot;ש)&lt;/p&gt;
&lt;h3&gt;סימן רצט סעיף ב&lt;/h3&gt;
&lt;p&gt;יש מתרעמים על סעודות גדולות שמתחילין לאכול סמוך לחשיכה בשבת, והוא איסור גמור (ב&quot;ח ומג&quot;א), ויש מי שמתיר דאין האיסור אלא בוודאי חשיכה (ט&quot;ז סק&quot;א). וכדיעה זו הביא אחד מהגדולים בשם פסקי תוספות, שכתבו דבעל נפש יזהר לאכול ספק חשיכה, אבל אין למחות ביד אחרים (א&quot;ר סק&quot;ה).&lt;/p&gt;
&lt;p&gt;וכן משמע מדברי הרמב&quot;ם פרק כ&quot;ט דין ה' שכתב: &quot;משיצא היום - אסור לו לאכול ולשתות ולעשות מלאכה או לטעום כלום עד שיבדיל&quot; עכ&quot;ל, הרי דווקא משיצא היום אסור. ועוד דדומיא דמלאכה נקיט, שזה וודאי לא שייך קודם חשיכה כמובן, ולכן בשעת הדחק יש להקל בזה עד שתחשך ממש. מיהו לכתחלה וודאי יש להדר שלא לבא לידי כך, ויתחילו לכל הפחות בשעת השקיעה ותבא עליהם ברכה.&lt;/p&gt;
&lt;h3&gt;סימן רצט סעיף ג&lt;/h3&gt;
&lt;p&gt;וזהו להתחיל בסעודה, אבל אם היה יושב בסעודה מבעוד יום, ונמשכה סעודתו אפילו כמה שעות בתוך חשיכה - אין צריך להפסיק לא מאכילה ולא משתייה.&lt;/p&gt;
&lt;p&gt;ולא דמי לערב שבת, שבחשיכה צריך להפסיק, ופורס מפה ומקדש כמ&quot;ש בסימן רע&quot;א, דאדרבא כמו דבערב שבת צריך להפסיק מפני כבוד השבת, כמו כן להיפך, מפני כבוד שבת - אין צריך להפסיק משחשיכה, ולא עוד אלא שאסור להפסיק, שנראה כמגרש את המלך. ואיתא במכילתא: שמרהו ביציאתו - כאדם שאינו רוצה שילך אוהבו מאצלו. וזהו שאמרו בפסחים (ק&quot;ה.) דשבת קובעת - לקידוש ולא להבדלה ע&quot;ש.&lt;/p&gt;
&lt;h3&gt;סימן רצט סעיף ד&lt;/h3&gt;
&lt;p&gt;וזהו דעת הרמב&quot;ם שם והרא&quot;ש שם, וכן כתב רש&quot;י ורשב&quot;ם ותוספות (שם צ&quot;ט:), ומכל מקום כתב הסמ&quot;ג דמהרי&quot;ף נראה דזהו דווקא בספק חשיכה ולא בוודאי חשיכה, ובוודאי חשיכה צריך להפסיק ולהבדיל, וכן כתב בעל העיטור. ויש שחששו לדבריהם, וכתבו על המהרש&quot;א ז&quot;ל שהפסיק בסעודת נשואין והלך לבית הכנסת להתפלל וחזר לסעודה (מג&quot;א סק&quot;ב).&lt;/p&gt;
&lt;p&gt;וזהו דעת היש אומרים שהביאו בש&quot;ע וזה לשונו: &quot;ויש אומרים דהני מילי בספק חשיכה, אבל בוודאי חשיכה, אפילו היה יושב ואוכל - פורס מפה ומבדיל וגומר סעודתו&quot; עכ&quot;ל. אבל העיקר לדינא כדיעה ראשונה, שהיא דעת רוב הפוסקים, והכי נהיגי עלמא וכן פסק רבינו הרמ&quot;א.&lt;/p&gt;
&lt;h3&gt;סימן רצט סעיף ה&lt;/h3&gt;
&lt;p&gt;וזהו כשישבו בסעודה. אבל אם היה יושב ושותה, או אפילו רבים שישבו לשתות וחשכה - צריכים להפסיק, שאין זה קביעות, ואפילו אוכלים פירות ומגדנות. ונראה לי אפילו אוכלים מזונות - אין זה קביעות, דאם הוא קביעות היה להם ליטול ידיהם ולברך 'המוציא'. ומדלא עשו כן - הוה אכילתם עראי, וצריכים להפסיק.&lt;/p&gt;
&lt;h3&gt;סימן רצט סעיף ו&lt;/h3&gt;
&lt;p&gt;ואם התחיל באיסור, והיינו שישב לאכול משחשיכה - פשיטא דמפסיק מפני הבדלה, ואפילו קרא קריאת שמע, דאם לאו - הרי מפסיק מפני קריאת שמע אפילו קודם חשיכה, אם התחיל חצי שעה סמוך לחשיכה, כמ&quot;ש בסימן רל&quot;ה.&lt;/p&gt;
&lt;p&gt;ויש מי שאומר דזהו דווקא למאן דסבירא ליה הבדלה דאורייתא, אבל למאן דסבירא ליה הבדלה דרבנן והתחיל לאכול - אין צריך להפסיק, כמו בכל דבר שהוא דרבנן (מג&quot;א סק&quot;ב). ולא נהירא לומר כן, דהבדלה לא דמי לכל הדברים, כיון דנתקנה דווקא בתחלת הלילה - מחוייב להפסיק אף אם הוא דרבנן (הגר&quot;ז בקו&quot;א), וכן עיקר לדינא.&lt;/p&gt;
&lt;p&gt;מיהו בהתחיל סמוך לחשיכה, כיון שיש מתירין כמ&quot;ש בסעיף ב' - אינו מפסיק, אך משום קריאת שמע אם לא קרא - נראה שצריך להפסיק, לכן לכל הפחות יקרא קריאת שמע על שולחנו.&lt;/p&gt;
&lt;h3&gt;סימן רצט סעיף ז&lt;/h3&gt;
&lt;p&gt;כתב רבינו הב&quot;י בסעיף ב': &quot;היו שותים ואמרו 'בואו ונבדיל', אם רצו לחזור ולשתות קודם הבדלה - אינם צריכים לחזור ולברך, ויש מי שחולק בדבר&quot; עכ&quot;ל.&lt;/p&gt;
&lt;p&gt;ואינו מובן, הא בשתייה נתבאר שמחוייבים להפסיק. אמנם באמת לא מיירי מעניין זה, והעיקר מיירי כאן מעניין הברכה, ודיעה ראשונה הוא דעת הרמב&quot;ם בדפרק ד' מברכות, דאף על גב דלעניין קידוש בכהני גווני כשאמרו 'בואו ונקדש' - הוי הפסק וצריכים לחזור ולברך, כמ&quot;ש בסימן רע&quot;א - מכל מקום בהבדלה אינו כן.&lt;/p&gt;
&lt;p&gt;והטעם דכמו דקידוש חמיר לעניין כשהגיע זמן פורס מפה ומקדש, אפילו כשישבו בסעודה, ובהבדלה אינו כן - כמו כן לעניין אמירתם: בקידוש - הוי הפסק וצריכים לברך כשרוצים לחזור ולשתות, ולא בהבדלה. והיש מי שחולק הוא הראב&quot;ד שם, דסבירא ליה דכיון שאמרו 'בואו ונבדיל' - חל עליהם חובת ההבדלה כמו בקידוש, וצריכים לחזור ולברך. ודווקא בלא אמירה יש חילוק, משום דשבת קבעה נפשה ולא הבדלה, אבל כשאמרו - הרי מרצונם קבעו ההבדלה לחובה ברגע זו.&lt;/p&gt;
&lt;p&gt;ואי קשיא הא בלא זה מחוייבים להפסיק בהבדלה, דיש לומר דמיירי כשאמרו עד שלא חשכה להם באופן שהיו מותרים עדיין לשתות, ובאמירתם נאסרו, או שישבו בסעודה, או שבאמת עושים איסור לעניין זה. (עיין ב&quot;י ומג&quot;א סק&quot;ה וט&quot;ז סק&quot;ג)&lt;/p&gt;
&lt;h3&gt;סימן רצט סעיף ח&lt;/h3&gt;
&lt;p&gt;כשישב בסעודה ורצונו להפסיק להבדלה לעשות הבדלה באמצע הסעודה קודם תפ(י)לת ערבית - יכול להבדיל, ואם שתו יין מקודם - אין צריך לחזור ולברך על הכוס של הבדלה 'בורא פרי הגפן', דאין ההבדלה הפסק כמו שקידוש לא הוי הפסק בכהני גווני, כמ&quot;ש בסימן רע&quot;א, ויש מי שחולק, דהבדלה הוי הפסק.&lt;/p&gt;
&lt;p&gt;והעיקר כדיעה ראשונה, דהיש מי שחולק סובר דמוכרח להפסיק כדיעה שכתבנו בסעיף ד', ולכן ממילא דהוי הפסק. ואף על גב דבקידוש צריך להפסיק לכולי עלמא, ומכל מקום אין מברכין 'בורא פרי הגפן' כמ&quot;ש שם, זהו משום דקידוש צריך לסעודה, מה שאין כן הבדלה. אמנם לדינא, כיון דלא קיימא לן כדיעה זו, כמ&quot;ש בסעיף ד' - לכן גם כאן לדינא קיימא לן דאין צריך לברך.&lt;/p&gt;
&lt;p&gt;וזהו כשישבו בסעודה, אבל כשהיו רק שותין ובקשו להבדיל, כיון דקיימא לן שמחוייבין להפסיק, כמ&quot;ש בסעיף ה', ממילא דצריך לחזור ולברך על הכוס של הבדלה 'בורא פרי הגפן' (כן הוא לדברי הט&quot;ז סק&quot;ד). ויש מי שאומר דאפילו כשעסקו בשתייה - אין צריך לברך, משום דהבדלה לא הוי הפסק כלל (ב&quot;ה). ויש מי שאומר דאפילו עסקו בסעודה - צריך לברך, דהבדלה גרע טפי שאין לה שייכות להסעודה כלל (מג&quot;א סק&quot;ו).&lt;/p&gt;
&lt;p&gt;ולעניות דעתי העיקר כדיעה ראשונה, וטוב ליזהר שלא לבא לידי כך, ובאמת אין אנו רגילים בכך, אלא גומרים הסעודה ומתפללין מעריב ועושין הבדלה. אך אם ההכרח מביא לעשות הבדלה באמצע הסעודה - לא יברך 'בורא פרי הגפן' על כוס של הבדלה. (והמג&quot;א עצמו כמסתפק קצת ע&quot;ש וכן נתבאר מהא&quot;ר והת&quot;ש ע&quot;ש דכן עיקר לדינא)&lt;/p&gt;
&lt;h3&gt;סימן רצט סעיף ט&lt;/h3&gt;
&lt;p&gt;כשהיה יושב בסעודה, ואמרנו שאין צריך להפסיק, וגמר סעודתו - יכול לברך על הכוס ולשתות ממנו. ואף על גב דלאחר ברכת המזון אסור בשתייה - אמנם כוס של ברכת המזון שייך להסעודה, ומותר לו לשתותו. אך זה הוא כשמברך תמיד על הכוס - נעשה לו הכוס כהסעודה עצמה, אבל אם תמיד מברך בלא כוס - גם עתה לא ישתה אותו (מג&quot;א סק&quot;ז).&lt;/p&gt;
&lt;p&gt;וזהו כשכבר הוי לילה, אבל אם הוא עדיין קודם לילה, אף על פי שהוא לאחר השקיעה וקרוב לבין השמשות - חייב לשתותו בכל עניין. אמנם אם אין לו כוס אחר להבדלה - בכל עניין לא ישתה אותו, אלא מברך על הכוס ואחר כך מבדיל עליו, בין שמבדיל מיד או אחר התפ(י)לה. אך אם יש לו כוס אחר להבדלה - וודאי צריך לשתותו כפי מה שנתבאר, ויבדיל על כוס אחר (זהו ביאור מ&quot;ש בש&quot;ע סעיף ד' ע&quot;ש).&lt;/p&gt;
&lt;h3&gt;סימן רצט סעיף י&lt;/h3&gt;
&lt;p&gt;כתב רבינו הב&quot;י בסעיף ז': המבדיל על היין על שלחנו, אפילו הבדיל קודם שנטל ידיו - פוטר היין שבתוך המזון, שאין צריך לברך עליו. ויש אומרים דלא פטר, אלא אם כן נטל ידיו קודם שהבדיל&quot; עכ&quot;ל. וכתב רבינו הרמ&quot;א: &quot;ואם הבדיל תחלה - צריך לברך אחריו ברכה מעין ג'&quot; עכ&quot;ל.&lt;/p&gt;
&lt;p&gt;ואחר כך בסעיף ח' כתב רבינו הב&quot;י: &quot;כשפוטר יין שבתוך המזון שאין צריך לברך עליו - גם אין צריך לברך ברכה אחרונה על כוס של הבדלה. ואם אין לו אלא כוס אחד, וסבור שיביאו לו יין יותר והבדיל על אותו כוס, ואחר כך לא הביאו לו יותר ובירך ברכת המזון בלא כוס - יש מי שאומר שצריך לברך ברכה אחרונה על כוס של הבדלה&quot; עכ&quot;ל, והדברים צריכין ביאור.&lt;/p&gt;
&lt;h3&gt;סימן רצט סעיף יא&lt;/h3&gt;
&lt;p&gt;והכי פירושו: כבר נתבאר בסימן קע&quot;ד דיין שלפני המזון פוטר יין שבתוך המזון, ואם כן ממילא כשרוצה לאכול תיכף אחר הבדלה - פוטרת היין של הבדלה את היין שבתוך המזון, וכי מפני שיש בה גם מצוה מיגרע גרע.&lt;/p&gt;
&lt;p&gt;אך היש אומרים סבירא ליה דוודאי מיגרע גרע, דבחול כששותה מרצונו - שפיר מיקרי יין שלפני הסעודה, ופוטר את שבתוך הסעודה. אבל הבדלה שמוכרח לעשות - אין לזה שייכות עם הסעודה כלל, ולא דמי לקידוש, שאינה אלא במקום סעודה. ולכן סבירא ליה דדווקא אם נטל ידיו קודם שהבדיל - דאז פוטרת היין שבתוך המזון, אבל לא נטל ידיו - אינה פוטרת.&lt;/p&gt;
&lt;p&gt;וזהו שאומר רבינו הרמ&quot;א: דממילא כיון דאינה פוטרת - מחוייב לברך ברכה אחרונה על הכוס של הבדלה, כיון שאין לה שייכות עם הסעודה. אבל לדיעה ראשונה שפוטרת - אין צריך ברכה אחרונה, וזהו דברי רבינו הב&quot;י בסעיף ח'.&lt;/p&gt;
&lt;h3&gt;סימן רצט סעיף יב&lt;/h3&gt;
&lt;p&gt;ואחר כך אומר: 'ואם אין לו אלא כוס אחד וכו', והכי פירושו: דאפילו לדיעה ראשונה שסוברת דיין של הבדלה הוי כיין שלפני המזון, שפוטר את יין שבתוך המזון ולכן אין צריך עליו ברכה אחרונה כמ&quot;ש, מכל מקום יש חילוק בינו לבין יין שלפני המזון. דביין שלפני המזון נתבאר בסימן קע&quot;ד שאין צריך עליו ברכה אחרונה בכל עניין, בין ששתה יין בתוך הסעודה ובין שלא שתה, ובין שבירך על הכוס או לא בירך, וביין של הבדלה אינו פטור מברכה אחרונה אלא אם כן היה לו יין בתוך הסעודה או בירך על הכוס. אבל בלאו הכי - חייב בברכה אחרונה.&lt;/p&gt;
&lt;p&gt;ולא דמי גם לקידוש שפטור בכל עניין, כמ&quot;ש בסימן רע&quot;א, וטעמו של דבר דיין שלפני המזון שבא בשביל המזון לפתוח המעיים, או יין של קידוש שאין קידוש אלא במקום סעודה - שפיר ברכת המזון פוטרם בכל עניין, אבל יין של הבדלה שאינו בא לפתוח המעיים, וגם אין לו שייכות להסעודה - במה יפטרנו ברכת המזון מברכה אחרונה. אלא דאם שותה יין בתוך הסעודה, מתוך שהוא פוטרו מברכה ראשונה, כמו שנתבאר - פוטר גם היין שבתוך המזון אותו מברכה אחרונה, ונעשה כחד יין. או אפילו לא היה לו יין תוך הסעודה אלא שבירך על הכוס, כשיברך ברכה אחרונה על הכוס של ברכת המזון - ממילא שיפטור גם אותו, אבל בדליכא תרווייהו - וודאי שחייב בברכה אחרונה.&lt;/p&gt;
&lt;h3&gt;סימן רצט סעיף יג&lt;/h3&gt;
&lt;p&gt;ולכן אם יודע שלא יהיה לו יין תוך הסעודה, וגם לא יהיה לו כוס לברכת המזון - פשיטא שצריך לברך ברכה אחרונה ת[י]כף, אמנם אם היה סבור שיהיה לו יין לתוך המזון או לכוס של ברכה ולא בירך ברכה אחרונה, ואחר כך נתהוה שלא היה לו ולא שתה בתוך הסעודה וגם בירך ברכת המזון בלא כוס - ולכן זהו שכתב רבינו הב&quot;י דיש אומרים שצריך גם עתה לברך ברכה אחרונה על הכוס של הבדלה.&lt;/p&gt;
&lt;p&gt;וכתב בלשון 'יש מי שאומר' מפני שיש סברא לומר דכיון דמקודם היה סבור שיהיה לו ועכשיו נשתנה, נאמר דכיון דלא בריך בשעתו עד ברכת המזון - פוטרו הברכת המזון בדיעבד, קמ&quot;ל דיש מי שאומר דגם בכהני גווני צריך לברך. (עיין מג&quot;א סק&quot;י שהקשה מד' כוסות, ולא אבין דהא זהו כקידוש וכמ&quot;ש הט&quot;ז סק&quot;ז, ובט&quot;ז סק&quot;ו יש איזה טע(ו)יות מהדפוס ודו&quot;ק)&lt;/p&gt;
&lt;h3&gt;סימן רצט סעיף יד&lt;/h3&gt;
&lt;p&gt;כתב רבינו הב&quot;י בסעיף ט': &quot;אם רוצה לסעוד ת[י]כף להבדלה - צריך ליזהר שלא יביא לחם לשלחן קודם הבדלה, ואם הביא - פורס עליו מפה ומכסהו, לפי שהוא מוקדם בפסוק, וצריך להקדימו אם לא יכסנו&quot; עכ&quot;ל.&lt;/p&gt;
&lt;p&gt;ואינו מובן, דבשלמא בקידוש שביכולתו לקדש על הפת - שפיר שייך בושת, אבל הבדלה שאי אפשר להבדיל עליו - מה שייך בושת.&lt;/p&gt;
&lt;p&gt;וצריך לומר דזהו גופה בושתו, מה שאי אפשר להבדיל עליו, ותמיד היה לו מעלה על היין ועכשיו היין עולה עליו (ט&quot;ז סק&quot;ח ומג&quot;א סקי&quot;ב). ויש ראיה לזה מסעודת שחרית, דגם כן אין מקדשין על הפת, ומכל מקום צריך להיות עליו מפה פרוסה, כמ&quot;ש בריש סימן רפ&quot;ט. אך בשבת יש עוד טעם זכר למן, כמ&quot;ש בסימן רע&quot;א, אך אנו תופסין לעיקר טעם בושת, וראיה דבסעודה שלישית אין מכסין הפת, כמ&quot;ש בסימן רצ&quot;א סוף סעיף י' ע&quot;ש.&lt;/p&gt;
&lt;h3&gt;סימן רצט סעיף טו&lt;/h3&gt;
&lt;p&gt;קיימא לן בפסחים (ק&quot;ז.): &quot;טעם - מבדיל&quot;. כלומר אף על גב דאסור לאכול קודם הבדלה, מכל מקום אם שכח ואכל, או אפילו אכל במזיד - לא אבדה ההבדלה, אלא מבדיל אחר כך.&lt;/p&gt;
&lt;p&gt;ועוד אמרינן שם: דמי שלא הבדיל במוצאי שבת - מבדיל והולך עד סוף יום ג', דאלו הג' ימים שייכים לשבת העבר, אבל מכאן ואילך - לא יבדיל, כן הוא גירסת רש&quot;י והרשב&quot;ם ותוספות, וכן כתב הרמב&quot;ם בפרק כ&quot;ט ע&quot;ש.&lt;/p&gt;
&lt;p&gt;אבל גירסת הגאונים שהביא הטור הוא: רק ביום ראשון עד הלילה יכול להבדיל ולא אחר מכן, וכן הוא גירסת הרי&quot;ף. ולפנינו ברי&quot;ף הדברים תמוהים, דמקודם כתב 'כל היום', ובסוף דבריו כתב 'עד יום ג' ע&quot;ש.&lt;/p&gt;
&lt;h3&gt;סימן רצט סעיף טז&lt;/h3&gt;
&lt;p&gt;ופשוט הוא דלמחר או עד יום ג' אינו מברך רק 'בורא פרי הגפן' ו'המבדיל', ולא ברכת בשמים ולא ברכת בורא מאורי האש, דאין להם שייכות רק במוצאי שבת. ועוד כת[ו]ב כבעל הלכות גדולות דהא דאמרינן 'טעם - מבדיל' הני מילי כשהבדיל במוצאי שבת, אבל כשהבדיל למחר - אינו אלא כשלא טעם, אבל כשטעם - אינו מבדיל למחר, וכל שכן עד יום ג' לפי גירסתינו.&lt;/p&gt;
&lt;p&gt;והקשה עליו הטור מה בין זה לזה, ולעניות דעתי נראה שהבה&quot;ג סבירא ליה דכשאין לו על מה להבדיל במוצאי שבת - מותר לו לאכול, וכיון דמצינו בגמרא שם דאמימר כשלא היה לו להבדיל - לן בתענית עד למחר, ולמה עשה כן, אלא משום דאם היה אוכל - לא היה יכול להבדיל למחר.&lt;/p&gt;
&lt;p&gt;ויש להסביר הטעם, דבאמת אינו מובן מה שייך ביום א' וכל שכן ביום ב' וג' לומר: 'המבדיל בין קודש לחול', הלא כבר נסתלק הק(ו)דש ומכבר הוא חול. אלא דאם אינו אוכל מצד ההבדלה - הוה לדידיה עד עתה כעין ק(ו)דש לדבר זה, שהק(ו)דש העבר עיכבתו מלאכול, אבל כשאכל - מה שייך לומר עתה 'המבדיל בין קודש לחול', דבשלמא במוצאי שבת - אומר על הזמן, אבל ביום א' הלא כבר עבר הזמן.&lt;/p&gt;
&lt;p&gt;מיהו העיקר לדינא פסק רבינו הרמ&quot;א בסעיף ו' כסברא הראשונה, שמבדילין עד יום ג' ואפילו טעם, שכן דעת רוב הפוסקים. ולעניין אם מותר לו לאכול קודם שיבדיל למחר - נתבאר בסימן רצ&quot;ו ע&quot;ש בסעיף י&quot;ד.&lt;/p&gt;
&lt;h3&gt;סימן רצט סעיף יז&lt;/h3&gt;
&lt;p&gt;וכתב רבינו הרמ&quot;א: דמי שמתענה ג' ימים וג' לילות - ישמע הבדלה מאחרים, ואם אין אחרים אצלו - יכול להבדיל מבעוד יום בשבת ולשתות, ולקבל אחר כך התענית עליו עכ&quot;ל.&lt;/p&gt;
&lt;p&gt;כלומר דאם מתענה יום אחד או שני ימים ואין לו ממי לשמוע הבדלה - יכול להבדיל לאחר התענית ביום ג', אבל כשמתענה ג' ימים - עבר הזמן ומוכרח להבדיל מבעוד יום. מיהו אפילו במתענה יום אחד, אם מתחיל התענית מבלילה במוצאי שבת ויש לו ממי לשמוע הבדלה במוצאי שבת - טוב יותר לשמוע בזמנו מלהבדיל לעצמו אחר התענית, ופשוט הוא. (וכן כתב בא&quot;ר סקי&quot;א)&lt;/p&gt;
&lt;p&gt;ואין לשאול הרי כיון דאבדיל קביל לתענית עלויה, דזהו בתענית חובה ולא בתענית שק(י)בל על עצמו, דק(י)בל באופן זה (מג&quot;א סק&quot;ט). ודווקא כשק(י)בל על עצמו להתענות מתח(י)לת הלילה, אבל בסתמא - אין התענית מתחיל מבערב, דהולכין אחר לשון בני אדם (שם), ובלשון בני אדם שם תענית הוא רק מבוקר עד ערב.&lt;/p&gt;
&lt;h3&gt;סימן רצט סעיף יח&lt;/h3&gt;
&lt;p&gt;ומי שמתענה ב' ימים רצופים מן מוצאי שבת קודש עד יום ב' בערב, ואם לא שמע הבדלה מבדיל אז כמ&quot;ש, ואם חל אז ראש השנה - לא יאמר קידוש והבדלה על כוס אחד, דאין אומרים שתי קדושות על כוס אחד. ולא דמי ליום טוב שחל במוצאי שבת, דהתם קדושה אחת היא, שהרי בההבדלה אמרינן 'בין קודש לקודש', אבל לא בהבדלה דחול עם קידוש דיום טוב.&lt;/p&gt;
&lt;p&gt;ולכן יקדש על כוס אחד ואחר כך יבדיל על כוס אחר (שם), ואם אין לו יין - מקדש על הפת ואוכל ואחר כך מבדיל על השכר, ואף דאסור לאכול קודם הבדלה - מכל מקום הכא אי אפשר באופן אחר, או גם יקדש על השכר, וטוב יותר לשמוע קידוש מאחר ואחר כך יבדיל (שם).&lt;/p&gt;
&lt;h3&gt;סימן רצט סעיף יט&lt;/h3&gt;
&lt;p&gt;אסור לעשות מלאכה קודם הבדלה, וכך אמרו חז&quot;ל בשבת (ק&quot;נ:): אסור לאדם לעשות חפ[י]ציו קודם שיבדיל ע&quot;ש. ואם הבדיל בתפ(י)לה - אין צריך שיבדיל על הכוס לעניין מלאכה, ומותר לו לעשות מלאכה גם קודם הבדלה על הכוס. ואם צריך לעשות מלאכה קודם התפ(י)לה - אומר: 'המבדיל בין קודש לחול' בלא ברכה, כן הוא לדעת רש&quot;י שם, מפני שאינו אלא להכירא בעלמא.&lt;/p&gt;
&lt;p&gt;ודעת הרא&quot;ש הוא בברכה, והיינו שיאמר: 'ברוך אתה ד' המבדיל בין קודש לחול', וכן מפורש בבה&quot;ג, וגם דעת הרא&quot;ש דאף על פי שהבדיל בתפ(י)לה ורוצה לעשות מלאכה - צריך לברך 'ברוך אתה ד' המבדיל בין קודש לחול'.&lt;/p&gt;
&lt;p&gt;אבל מנהג העולם כרש&quot;י בתרתי, גם בלא הזכרת השם וגם כשהבדיל בתפלה דאין צריך כלום. ורבינו הב&quot;י בסעיף י' לא הביא רק דעת רש&quot;י, כיון דכך נהגו והוא מילתא דרבנן, וגם בהזכרת השם יש ספק שם שמים לבטלה, ולכן אין למחות אם נהגו כרש&quot;י (ב&quot;י).&lt;/p&gt;
&lt;p&gt;וביום טוב שחל להיות במוצאי שבת - אומר: 'המבדיל בין קודש לקודש' (מג&quot;א סקי&quot;ג), אבל לאכול אין היתר בזה עד שיבדיל על הכוס (שם).&lt;/p&gt;
&lt;h3&gt;סימן רצט סעיף כ&lt;/h3&gt;
&lt;p&gt;ויש ללמוד להנשים שאינן מתפללות מעריב ואין אומרים 'אתה חוננתנו', וקודם ההבדלה שעל הכוס עושות מלאכה, שיאמרו: 'המבדיל בין קודש לחול', וכמדומה שרוב נשים שלנו אין זהירות בזה, ומדליקין האש בלילה קודם הבדלה.&lt;/p&gt;
&lt;p&gt;ויש לומר שסמכו על מ&quot;ש רבינו הרמ&quot;א בסעיף י', דיש אומרים דכל זה במלאכה גמורה, כגון כותב ואורג, אבל הדלקת הנר בעלמא או הוצאה מרשות לרשות - אין צריך לזה, ומזה נתפשט המנהג להקל שמדליקין נרות מיד שאמר הקהל 'ברכו', אבל העיקר כסברא ראשונה עכ&quot;ל. אבל אין שום טעם לחלק בין מלאכה קלה למלאכה כבידה.&lt;/p&gt;
&lt;h3&gt;סימן רצט סעיף כא&lt;/h3&gt;
&lt;p&gt;ונראה לי דטעם דיעה זו משום דלכאורה אין שום טעם באמירה זו, ולמה צריך האמירה 'המבדיל בין קודש לחול', והרי הוא לילה. אלא דהטעם דכיון דהתורה הצריכה הבדלה כדכתיב: &quot;ולהבדיל בין הקודש ובין החול&quot;, ונאמר ב'שמור' - 'וזכרת', דמיניה ילפינן הבדלה, כמ&quot;ש בריש סימן רצ&quot;ו, הרי חזינן שהתורה הצריכה להבדיל בפה ולאמר 'המבדיל בין קודש לחול', וזהו טעם הבה&quot;ג והרא&quot;ש שהצריכו ברכה בשם, כמ&quot;ש בסעיף י&quot;ט, משום דזהו גזירת הכתוב או אסמכתא, ובאמת לדידהו אין חילוק בין מלאכה למלאכה.&lt;/p&gt;
&lt;p&gt;אבל אנן דקיימא לן כרש&quot;י דאין צריך בשם, ואם כן יש להבין, הא אין זה ברכה כלל. וצריך לומר דלדיעה זו הא דהצריכה התורה הבדלה - אינו מפני שבלא זה אסור במלאכה, אלא מצוה בפני עצמה היא, שצותה התורה לזכור קדושת שבת בכניסתו ויציאתו. אלא שחז&quot;ל אמרו דכיון דהתורה הצריכה הבדלה - גם עלינו לעשות איזה היכר גם במלאכה, ולא מפני איסור אלא לתת לב לזכור איזה הבדלה. ולכן די בברוך בלא שם, כיון שהוא להיכר בעלמא כדפירש רש&quot;י, ואם כן נתינת לב והיכר לא שייך רק במלאכה דמינכרא עבודה, ולא במה ששם מלאכה עליה.&lt;/p&gt;
&lt;p&gt;וזהו כדי ליישב המנהג, מיהו וודאי יותר נכון שכל בעל הבית ילמד בביתו כשידליקו את הנר יאמרו מקודם 'המבדיל בין קדש לחול'.&lt;/p&gt;
&lt;h3&gt;סימן רצט סעיף כב&lt;/h3&gt;
&lt;p&gt;איתא בירושלמי (פרק מקום שנהגו הלכה א'): &quot;הני נשי דנהיגי דלא למיעבד עבידתא באפוקי שבתא - לאו מנהגא&quot;, כלומר אינו מנהג נכון כי אין שום טעם בזה. &quot;עד דתתפני סדרא - מנהגא&quot;, כלומר עד שישלימו התפ(י)לה - הוה מנהג כשר שלא לעשות מלאכה, ועל זה אמרו בש&quot;ס דילן שם: 'העושה מלאכה במוצאי שבת - אינו רואה סימן ברכה' (תוספות שם).&lt;/p&gt;
&lt;p&gt;ויש מי שכתב שנהגו הנשים שלא לעשות מלאכה כל הלילה של מוצאי שבת (מג&quot;א סקט&quot;ו), ואנחנו לא שמענו המנהג הזה שהוא כנגד הירושלמי, ונשי דידן רק עד אחר הבדלה אין עושות, ואחר כך עושות כל המלאכות וכן עיקר.&lt;/p&gt;
&lt;h3&gt;סימן רצט סעיף כג&lt;/h3&gt;
&lt;p&gt;ודע דבזוהר בראשית בהקדמה (דף י&quot;ד:) חשיב ג' דברים שהעושה אותם גורם רעה לעצמו, ואומר שם: &quot;תליתאה מאן דאוקיד שרגא במפקא דשבתא עד לא מטו ישראל לקדושה דסדרא, דגרים לנורא דגיהנם לאדלקא בההוא נורא עד לא מטי זמנייהו&quot; עכ&quot;ל. ואומר שם דאינון דענישין בגיהנם - לייטין ליה לההוא דאוקיד שרגא עד לא מטי זמניה ע&quot;ש.&lt;/p&gt;
&lt;p&gt;(המג&quot;א סקי&quot;ז הביא זה הזוהר שלא להדליק עד אחר שהבדיל על הכוס ע&quot;ש, ואינו כן דלשון הזוהר כמ&quot;ש, אלא שאחר כך כתב כלשון המג&quot;א ע&quot;ש. והוא תמוה, והא צריך להדליק נר להבדלה, וכבר עמד בזה בגליון הזוהר בדרך אמת ע&quot;ש מה שתירץ. ולעניות דעתי נראה דמ&quot;ש אחר כך עד דמבדלי על כסא - הוא עד ולא עד בכלל, והיינו אחר סדר קדושה דמבדילין מיד מדינא ודו&quot;ק)&lt;/p&gt;
&lt;h3&gt;סימן רצט סעיף כד&lt;/h3&gt;
&lt;p&gt;וכתב רבינו הרמ&quot;א דיש אומרים לדלות מים בכל מוצאי שבת, כי בארה של מרים סובב כל מוצאי שבת כל הבארות, ומי שפוגע בו וישתה ממנו - יתרפא מכל תחלואיו, ולא ראיתי למנהג זה. ועיין לעיל סימן רס&quot;ג מי שמוסיף מחול על הקודש אם מותר לומר לאחר שהבדיל לעשות לו מלאכה עכ&quot;ל, ושם נתבאר דמותר, ומותר לו ליהנות ממלאכתו ע&quot;ש.&lt;/p&gt;
&lt;p&gt;ובסימן רצ&quot;ה נתבאר שאומרים פסוקי 'ויתן לך', ואליהו הנביא והר(י)בון של הירושלמי ע&quot;ש.&lt;/p&gt;</extract></page></pages></query></api>