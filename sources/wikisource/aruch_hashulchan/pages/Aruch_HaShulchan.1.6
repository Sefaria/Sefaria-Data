<?xml version="1.0"?><api><query><normalized><n from="ערוך_השולחן_אורח_חיים_ו" to="ערוך השולחן אורח חיים ו" /></normalized><pages><page pageid="135101" ns="0" title="ערוך השולחן אורח חיים ו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;פירוש ברכת &quot;אשר יצר&quot; ו&quot;אלהי נשמה&quot; ודיניהם&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן ו סעיף א&lt;/h3&gt;
&lt;p&gt;ברכת &quot;אשר יצר&quot; משונית מכל הברכות. דכל הברכות הם קצרות ומפורשות על הענין שעושים. כמו בברכת הנהנין, כשאוכל לחם אומר: &quot;המוציא לחם...&quot;, וכן כולם. וברכות השחר גם כן כן. וברכה זו ארוכה, ועיקר הענין שעליה מברכין לא הוזכרה כלל.&lt;/p&gt;
&lt;p&gt;ונראה לעניות דעתי דהאמת כן הוא, דחכמים לא מצאו מקום בברכה זו להזכיר יציאת הנקבים. חדא: מפני שאינו ענין כבוד. ועוד: דאם נדמה זה לברכת הנהנין אי אפשר, דאף שיש הנאה לאדם בצאת המותרות ממנו, מכל מקום בכל ברכת הנהנין הברכה קודם המעשה. ועוד: דכל ברכת הנהנין ביד האדם ליהנות או שלא ליהנות, ומעשה זו הוי בהכרח. ואם נדמה ברכה זו לברכת השחר שהוא על מנהגו של עולם, הלא די פעם אחת ביום.&lt;/p&gt;
&lt;p&gt;ולפיכך תקנוה חכמינו ז&quot;ל על יצירתו של האדם, שמתוכה מבואר ענין הנקיות בהסתר פנים שלא תהא מגונה. וזהו טעם הטור והשולחן ערוך שפירשו כוונת ברכה זו, מה שאין דרכם בכך, שהרי לא פרשנים הם. אלא משום דנוגע זה להענין.&lt;/p&gt;
&lt;p&gt;(וכיוצא בזה כתבו הרא&quot;ש והר&quot;ן ריש כתובות על ברכת אירוסין. ונראה לי עוד שזהו טעם הרמ&quot;א בריש סימן ה לברך &quot;אשר יצר&quot; בבוקר גם בלא עשה צרכיו, עיין שם. ורבים התפלאו עליו, אבל לפי מה שכתבתי דזהו על יצירת האדם – אתי שפיר. ודייק ותמצא קל.)&lt;/p&gt;
&lt;h3&gt;סימן ו סעיף ב&lt;/h3&gt;
&lt;p&gt;&quot;אשר יצר את האדם בחכמה&quot; – פירש רש&quot;י (ברכות ס ב) שברא בו נקבים הרבה, ואף על פי כן הרוח בתוכו כל ימי חייו, וזהו פליאה וחכמה. עד כאן לשונו. ולפי זה קאי &quot;בחכמה&quot; על דקלמן, על &quot;וברא בו נקבים...&quot;. והתוספות פירשו על פי המדרש שהתקין מזונותיו של אדם בראשון ואחר כך בראו.&lt;/p&gt;
&lt;p&gt;[ו]יש מפרשים &quot;שיצר האדם בחכמה&quot; כלומר: שהאדם יש בו חכמה (מהרש&quot;א), ושייך לענין הזה משום דהבהמה אין לה בושה, ומטלת הרעי בפני כל, מה שאין כן האדם. ויש מפרשים &quot;בחכמה&quot; – שברא בו כוח הזן, שיש בו ארבעה כחות: כוח המושך המאכל, והכוח המחזיק המאכל, וכוח המעכל, וכוח הדוחה את המותרות. ואלמלי אלו הכחות – לא היה באפשרי לחיות (לבוש).&lt;/p&gt;
&lt;h3&gt;סימן ו סעיף ג&lt;/h3&gt;
&lt;p&gt;&quot;וברא בו נקבים נקבים&quot; – נקב הפה להכניס המאכל והמשקה, שהוא התחלת כוח המושך, ונקבי הכרכשתא והשתן להוציאם. והכפיל לשונו לרמז גם על שארי נקבים כהחוטם והאזנים, אך עיקר הכוונה על אלו השייכים להענין.&lt;/p&gt;
&lt;p&gt;&quot;חלולים חלולים&quot; – היינו הכרס והדקין והאצטומכא, שהם בחללים גדולים כדי שהמאכל יכנס בהם, ויחזיקו אותו עד זמן העיכול. והכפיל הלשון לרמז על שארי חלולים, &quot;שאם יפתח אחד מהם או יסתם...&quot;, כלומר: שכל אלו בראם השם יתברך במידה ובמשקל כפי צרכו של אדם לארבעה כוחות אלו. ואלולי יפתח אחד, מהם כלומר שהיה החלל גדול ממה שהוא עתה, או יסתם אחד מהם שהיה החלל קטן ממה שהוא, וכן הנקבים של הפה והכרכשתא אלמלי היו גדולים או קטנים מהשיעור – &quot;אי אפשר להתקיים ולעמוד לפניך&quot; ימים רבים.&lt;/p&gt;
&lt;p&gt;ומסיים &quot;רופא כל בשר&quot;, כלומר: שעל ידי מה שבראת הארבעה כוחות ובמידתם בזה אתה &quot;רופא כל בשר&quot;, שלא יבואו לידי חולי. &quot;ומפליא לעשות&quot; שהאדם הוא כנאד מלא רוח, ובנאד אם יהיה נקב קטן – יצא הרוח. והאדם מלא נקבים ומתקיים (לבוש).&lt;/p&gt;
&lt;h3&gt;סימן ו סעיף ד&lt;/h3&gt;
&lt;p&gt;ויש גורסים &quot;שאם יסתם&quot; קודם &quot;שאם יפתח&quot;. ויש גורסים &quot;אי אפשר להתקיים אפילו שעה אחת&quot;.&lt;/p&gt;
&lt;p&gt;ולפי זה הפירוש: &quot;שאם יפתח אחד מהם או יסתם אחד מהם&quot; קאי על זמן הבריאה. והיינו שיש בנקבים נקב אחד שהוא הפה, שבמעי אמו הוא סתום, וכשיצא לאויר העולם נפתח. ואם הפה היה נפתח במעי אמו, או היה סתום בצאתו לאויר העולם – לא היה יכול להתקיים אפילו שעה אחת. וכן האיברים החלולים, אלמלי היו נפתחים לגמרי מיד – היה מת (שולחן ערוך).&lt;/p&gt;
&lt;p&gt;&quot;ומפליא לעשות&quot; על שם שהטוב מהמאכל נשאר בגוף האדם, והרע נדחה בהמותרות, כי יציאת נקבים הם הפסולת מהמאכל (שם).&lt;/p&gt;
&lt;h3&gt;סימן ו סעיף ה&lt;/h3&gt;
&lt;p&gt;ורבינו הרמ&quot;א פירש:&lt;/p&gt;
&lt;p&gt;&quot;ומפליא לעשות&quot; – במה ששומר רוח האדם בקרבו, שקושר דבר רוחני שהוא הנפש בדבר גשמי שהוא הגוף. והכל הוא על ידי שהוא &quot;רופא כל בשר&quot;, כי אז האדם בקו הבריאות ונשמתו משתמרת בקרבו. עד כאן לשונו.&lt;/p&gt;
&lt;p&gt;ודבר זה שייך גם כן להענין, כי עיקר הפלא שהנשמה מתקיימת על ידי אכילה ושתיה, ואלמלי לא יאכל אדם ימים רבים – תצא ממנו הנשמה. ומה להנשמה באכילה ושתיה? אמנם כן בכל מאכל ומשקה יש גם דבר רוחני, היינו דבר ה' הבוראם ומקיימם, והנשמה נזונית מהרוחני והגוף מהגשמי.&lt;/p&gt;
&lt;p&gt;(וזהו כוונת המגן אברהם סעיף קטן ד, עיין שם.)&lt;/p&gt;
&lt;h3&gt;סימן ו סעיף ו&lt;/h3&gt;
&lt;p&gt;כתבו רבותינו בעלי השולחן ערוך בסעיף ב:&lt;/p&gt;
&lt;dl&gt;&lt;dd&gt;יש נוהגים להמתין לברך &quot;על נטילת ידים&quot; עד בואם לבית הכנסת, ומסדרים אותו עם שאר הברכות. ובני ספרד לא נהגו כן. ועל כל פנים לא יברך שתי פעמים, ומי שמברכם בביתו – לא יברכם בבית הכנסת, ומי שמברכם בבית הכנסת – לא יברכם בביתו. ומי שלומד קודם שיכנס לבית הכנסת או מתפלל קודם (איזה תפילות כסליחות ותהלים) – יברכם בביתו ולא יברכם בבית הכנסת. ואפילו בכהאי גוונא יש נוהגים לסדרם עם שאר ברכות בבית הכנסת, ואין מברכין בביתם. עד כאן לשונו.&lt;/dd&gt;
&lt;/dl&gt;&lt;p&gt;אפילו לומדים בביתם קודם, או אומרים תהלים וסליחות ותחינות – אין מברכין &quot;על נטילת ידים&quot; ו&quot;אשר יצר&quot; ו&quot;אלהי נשמה&quot; עד בואם לבית הכנסת. ואין למנהג זה שורש ועיקר. ועתה כולנו נוהגים כבני ספרד, שבבוקר בקומו ממיטתו או לאחר יציאת נקבים אומרים תיכף ברכת &quot;על נטילת ידים&quot; ו&quot;אשר יצר&quot; ו&quot;אלהי נשמה&quot;. ואם לומדים בביתם אומרים גם ברכת התורה, כי אסור ללמוד בלא זה. וגם כל ברכת השחר אנו אומרים בבית, ויש שמניחים ברכת השחר עד בואם לבית הכנסת. אבל &quot;על נטילת ידים&quot; ו&quot;אשר יצר&quot; ו&quot;אלהי נשמה&quot; – כולם מברכים בביתם. וגם בימי הסליחות יברכום בביתם. והרי כבר נתחייבו בברכות אלו, ואיך יברכום לאחר זמן? ולא שמענו מי שינהוג באופן אחר. ואולי יש שאינו עושה כן, וממתין עד בואו לבית הכנסת – ילמדוהו שיברך בביתו. אם לא מי שדר בחדר אחד, ואין החדר נקי מטינוף, דאז בהכרח שילך לבית הכנסת ושם יברך.&lt;/p&gt;
&lt;h3&gt;סימן ו סעיף ז&lt;/h3&gt;
&lt;p&gt;וגם שליח הציבור מברך אלו השלוש ברכות בביתו, ובבית הכנסת מתחיל מברכת השחר, והיינו מ&quot;הנותן לשכוי בינה...&quot; לפני העמוד. ולא שמענו מעולם שיתחיל שליח הציבור מברכת &quot;על נטילת ידים&quot;, מפני שזהו מחויב לברך בביתו. אך ברכת השחר מפני שרצון הציבור לענות &quot;אמנ&quot;ים הרבה, לכן מסדרם לפני העמוד. ואם אירע ששליח הציבור סידרם בביתו – שוב לא יברכם בבית הכנסת. וכן המנהג הפשוט ואין לשנות.&lt;/p&gt;
&lt;p&gt;ויש מי שאומר דשליח הציבור יכול לסדרם עוד פעם להוציא את מי שאינו בקי, כמו בתפילה. ואין זה דמיון, דשם נתקן להתפלל דווקא בבית הכנסת, וכן משום קדושה. אבל ברכות אלו וכל ברכת השחר, מדינא דגמרא הוא דווקא לברך בביתם. אלא שנהגו קצת לסדרם בבית הכנסת, ואין דעת חכמים נוחה מזה. ואיך נאמר ששליח הציבור יברכם שתי פעמים? אין זה אלא ברכות לבטלות (מגן אברהם סעיף קטן ז).&lt;/p&gt;
&lt;h3&gt;סימן ו סעיף ח&lt;/h3&gt;
&lt;p&gt;כתב הטור דיש אומרים דאחר שיברך &quot;על נטילת ידים&quot; ו&quot;אשר יצר&quot; – יברך מיד ברכת &quot;אלהי נשמה&quot; עד &quot;המחזיר נשמות לפגרים מתים&quot;, לפי שהוא סמוכה לברכת &quot;אשר יצר&quot;, ולכך אינה פותחת ב&quot;ברוך&quot;. ויש אומרים שאין צריך לומר מיד אחריה, ומה שאינה פותחת ב&quot;ברוך&quot; מפני שהיא ברכת הודאה שאינה פותחת ב&quot;ברוך&quot;.&lt;/p&gt;
&lt;p&gt;והכי מסתבר, דכן מוכח בפרק &quot;הרואה&quot; דקאמר: כי מיתער משנתיה לימא &quot;אלהי נשמה&quot;. ובתר הכי קאמר: וכי משא ידיה לימא &quot;על נטילת ידים&quot;. וכן סידרם הרמב&quot;ם ז&quot;ל. עד כאן לשונו.&lt;/p&gt;
&lt;p&gt;וכן כתב בשולחן ערוך סעיף ג. וכתבו האחרונים דמכל מקום טוב לסמכה לברכת &quot;אשר יצר&quot; (ב&quot;ח ומגן אברהם).&lt;/p&gt;
&lt;h3&gt;סימן ו סעיף ט&lt;/h3&gt;
&lt;p&gt;ואני אומר דמדינא צריך לסמכה ל&quot;אשר יצר&quot;, דכן כתב הרא&quot;ש בתשובה ריש כלל ד' שהיא סמוכה ל&quot;אשר יצר&quot;. ומכל מקום מהגמרא לא קשיא כלל, דכבר כתב הרא&quot;ש שם בגמרא דזה שסידר הש&quot;ס שם ברכת &quot;על נטילת ידים&quot; אחר ברכות השחר – זהו כשידיו נקיות שלא פשט בגדיו, עיין שם. וכן כתבו כל הראשונים. והבאנו זה בסימן ד' סעיף י&quot;ד, שאנחנו תמיד מקדימים ברכת &quot;על נטילת ידים&quot; ו&quot;אשר יצר&quot;, ולכן אצלינו היא ודאי ברכה הסמוכה לחבירתה. וכן מדוקדק לשון התוספות בערבי פסחים (קד ב דיבור המתחיל &quot;כל&quot;), שכתבו דמעיקרא לא הוה סמוכה לחבירתה, עיין שם – משמע להדיא דעכשיו היא סמוכה לחבירתה. ומובן הדבר דגם בזמן הש&quot;ס לא כולם היו קדושים שיקומו ממטתם בידים נקיות. ולכן לפי רוב העולם היא סמוכה לחבירתה.&lt;/p&gt;
&lt;p&gt;וזהו שאומר הרא&quot;ש דהוי סמוכה לחבירתה, כלומר: דזה שהש&quot;ס חשבה לראשונה – זהו כפי מנהג הקדושים עצמם. אבל תקנת חכמים הוא לפי רובא דעלמא, וכפסק הרא&quot;ש ז&quot;ל. והרמב&quot;ם סידר לפי לשון הש&quot;ס, והרי גם הרא&quot;ש סידר כן בפסקיו. וכן אנו נוהגים להסמיכה ל&quot;אשר יצר&quot;. וכן ראיתי לגדולים שעשו כן, ומהנכון שידפיסו כן בסידורים (כן נראה לפי עניות דעתי).&lt;/p&gt;
&lt;h3&gt;סימן ו סעיף י&lt;/h3&gt;
&lt;p&gt;יש מי שמצריך לסדר תיכף אחר נטילת ידים ו&quot;אשר יצר&quot; כל ברכות השחר עד &quot;גומל חסדים טובים לעמו ישראל&quot;, מטעם דנטילת ידים נתקנה על התפילה, ויש בברכה ד&quot;המעביר שנה מעיני&quot; קצת תפילה: &quot;שתרגילנו בתורתך&quot; (מגן אברהם סעיף קטן ח בשם ע&quot;ה).&lt;/p&gt;
&lt;p&gt;ולא חזינא לרבנן קשישי דעבדי הכי. והרי בגמרא ברכת &quot;על נטילת ידים&quot; היא בסוף, ומשמע שאינו מתפלל תיכף (מגן אברהם שם). והאמת כן הוא, דכבר בררנו בסימן ד סעיף ה מדברי הרא&quot;ש והטור בסימן מ&quot;ז דאף על גב דברכת &quot;על נטילת ידים&quot; נתקנה משום תפילה, מכל מקום היתה התקנה לברכה תיכף בקומו ממיטתו אף על פי שיתפלל לאחר זמן, עיין שם.&lt;/p&gt;
&lt;p&gt;ומכל מקום ראיתי לגדולים שמברכים מיד כל ברכות השחר. וכן אנחנו נוהגים, אם אין לנו עיכוב מצד הנקיות כראוי. ולא מטעם שנתבאר אלא מטעם דכל מה שאנו יכולים לסומכם לשעת קימה ממיטתו – יותר טוב מדינא דגמרא, כמבואר מסדר הברכות בגמרא (ס ב). וכך יש לנהוג אם רק גופו נקי לגמרי. ועוד יתבאר בסימן מ&quot;ו בסייעתא דשמיא, עיין שם בסעיף י&quot;א.&lt;/p&gt;
&lt;h3&gt;סימן ו סעיף יא&lt;/h3&gt;
&lt;p&gt;יש מי שאומר דהמשכים לקום ללמוד או לומר תיקון חצות, ויודע שיהיה מוכרח לישן עוד, כיצד יעשה? יאמר ברכת &quot;אלהי נשמה&quot; בלא חתימת שם. וכן קודם שינה פעם שנית ברכת &quot;המפיל&quot; בלא שם ומלכות. ובקומו פעם שנית יאמר &quot;אלהי נשמה&quot; בברכה (מגן אברהם סעיף קטן ח בשם סדר היום).&lt;/p&gt;
&lt;p&gt;ונראה דזהו כשקם אחר חצות. אבל קודם חצות – אינו צריך לומר כלל.&lt;/p&gt;
&lt;p&gt;ויש מי שכתב דכשיודע שיצטרך לישן עוד פעם – אינו צריך לומר ברכת &quot;אלהי נשמה&quot; כלל עד קימה שניה (פרי חדש בסימן מ&quot;ו), משום דהרמב&quot;ם כתב בפרק שביעי מתפילה ד&quot;אלהי נשמה&quot; נתקנה רק בסוף שינה, עיין שם. ואין זה ראיה, דכוונת הרמב&quot;ם לא כל זמן שיקיץ, אבל בקם לגמרי לא קאמר (שערי תשובה סעיף קטן ז).&lt;/p&gt;
&lt;p&gt;מיהו יותר נראה דכיון דלא נתקנה אלא פעם אחת ביום – דיו שיאמרנה בפעם שנית, וכמדומה שכן המנהג. ובוודאי למי שסובר דגם בשינה ביום יש לומר &quot;אלהי נשמה&quot; – שפיר יש לומר גם בפעם הראשון, אבל אנן הא לא סבירא לן כן. וזהו ודאי דברכת &quot;על נטילת ידים&quot; וברכת התורה לא יאמר רק בפעם הראשון כשהוא אחר חצות, ובפעם השני – לא יאמרם כלל. וכן בברכת &quot;אלהי נשמה&quot; כשאמרה בפעם ראשון – לא יאמרנה עוד בפעם שני, כי לא נתקנה רק אחת ביום. ועיין מה שכתבתי בסימן מ&quot;ו סעיף י&quot;ג.&lt;/p&gt;
&lt;h3&gt;סימן ו סעיף יב&lt;/h3&gt;
&lt;p&gt;יש מי שאומר דאם שכח לומר ברכת &quot;אלהי נשמה&quot; עד אחר התפילה – לא יאמרנה עוד. דכיון שאמר &quot;מחיה המתים&quot; – יצא גם ברכה זו ד&quot;המחזיר נשמות לפגרים מתים&quot; (פרי חדש סימן נ&quot;ח), משום דמשמע בירושלמי דכשאמר &quot;מחיה מתים&quot; במקום &quot;אלהי נשמה&quot; – יצא. ואף על גב דשני ענינים הם, ד&quot;מחיה מתים&quot; הוא לעתיד לבוא, ו&quot;המחזיר נשמות&quot; הוא על מנהגו של עולם שבכל יום ויום, מכל מקום יש בכלל מאתים מנה. וכיון שאמר &quot;מחיה המתים&quot; – שוב אינו נכון לומר הדבר הקטן מזה.&lt;/p&gt;
&lt;p&gt;(ובזה מתורץ קושית השערי תשובה שם, עיין שם. ודייק ותמצא קל.)&lt;/p&gt;
&lt;p&gt;ונוסחת &quot;אלהי נשמה&quot; כך היא: &quot;אלהי נשמה שנתת בי טהורה היא. אתה בראת, אתה יצרתה, אתה נפחת בי...&quot; – כנגד הנפש הטבעית, וכנגד רוח החיוני, וכנגד הנשמה השכלית, דכתיב בה: &quot;ויפח באפיו נשמת חיים&quot; (מהרש&quot;א).&lt;/p&gt;
&lt;h3&gt;סימן ו סעיף יג&lt;/h3&gt;
&lt;p&gt;כתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;יש נוהגין שאחר שבירך אחד ברכת השחר, וענו אחריו &quot;אמן&quot;, חוזר אחד מהעונים &quot;אמן&quot; ומברך, ועונין אחריו &quot;אמן&quot;. וכסדר הזה עושין כל אותן שענו &quot;אמן&quot; תחילה. ואין לערער עליהם ולומר שכבר יצאו ב&quot;אמן&quot; שענו תחילה, מפני שהמברך אינו מכוין להוציא אחרים. ואפילו אם המברך היה מכוין להוציא אחרים – הם מכונים שלא לצאת בברכתו. עד כאן לשונו.&lt;/dd&gt;
&lt;/dl&gt;&lt;p&gt;וטעם העושים כן: כדי להרבות ב&quot;אמנ&quot;ים. ויש מהגדולים שערערו בזה, דכיון שענה &quot;אמן&quot; הלא יצא ידי חובה, ואינו צריך לברך אחר כך, וכשמברך – הוה ברכה לבטלה. ולזה כתב שאין בזה חשש, כיון שאינו מכוין לצאת. ומכל מקום יש שגמגמו הרבה בזה, וטעמם נראה לי דבזה לא שייך כוונה לצאת, שהרי הוא רק על מנהגו של עולם, וכיון שענה &quot;אמן&quot; – דיו. ויש מי שכתב דכשאין עשרה בבית הכנסת – אין שליח הציבור מוציא ידי חובה (לבוש). ואין זה ענין לשליח הציבור, דאין זה תפילה.&lt;/p&gt;
&lt;p&gt;(וזהו כוונת המגן אברהם סעיף קטן י, שכתב: ועיין סימן נ&quot;ט. ודייק ותמצא קל.)&lt;/p&gt;
&lt;p&gt;אלא נראה לי דכשאומר &quot;ברוך הוא וברוך שמו&quot; – ממילא דלא יצא, שהרי יש הפסק בהברכה. ולכן טוב אם עדיין לא בירך ברכת השחר, ושומע משליח הציבור שאומר הברכות לפני העמוד כפי המנהג אצלינו, שיאמר &quot;ברוך הוא וברוך שמו&quot;. ויותר טוב שמקודם יברך בעצמו ברכות השחר, וכן אנחנו נוהגים.&lt;/p&gt;</extract></page></pages></query></api>