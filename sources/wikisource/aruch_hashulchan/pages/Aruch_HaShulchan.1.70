<?xml version="1.0"?><api><query><normalized><n from="ערוך_השולחן_אורח_חיים_ע" to="ערוך השולחן אורח חיים ע" /></normalized><pages><page pageid="180059" ns="0" title="ערוך השולחן אורח חיים ע"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ע&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי הם פטורים מקריאת שמע&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן ע סעיף א&lt;/h3&gt;
&lt;p&gt;נשים ועבדים פטורים מקריאת שמע, מפני שהיא מצות עשה שהזמן גרמא. דקריאת שמע של יום אינו אלא עד שלוש שעות; ודלילה אף שנוהג כל הלילה, מכל מקום הא של לילה אינו יוצא ביום, והוי זמן גרמא. וכן פטורות מברכות קריאת שמע, דהם גם כן זמן גרמא. ואף שבתפילה חייבות כמו שכתבתי בסימן ק&quot;ו, תפילה שאני דרחמי הוא. וכן בברכת הלבנה נשים פטורות (מגן אברהם סעיף קטן א').&lt;/p&gt;
&lt;p&gt;ומכל מקום אם רוצות יכולות לברך ולקרות קריאת שמע, כמו סוכה ולולב שפטורות ומברכות עליהן. ונשי דידן עושות כן, ותבוא עליהן ברכה. ובברכות השחר חייבות מדינא, שגם הן בכללא דברכות שעליהן נתקנו כל ברכות השחר. ו&quot;ברוך שאמר&quot; ו&quot;ישתבח&quot; אין חיוב עליהן, ויכולות לומר. ולמה לא יוכלו לזמר לה', כמו שעשתה מרים וכל נשי ישראל בקריעת ים סוף?&lt;/p&gt;
&lt;h3&gt;סימן ע סעיף ב&lt;/h3&gt;
&lt;p&gt;והנה זהו וודאי דביחוד השם ואהבתו – חייבות הנשים כאנשים. ובאמת רבינו הבית יוסף בספרו הגדול הביא בשם ספר אוהל מועד דנשים חייבות בפסוק ראשון דיחוד השם, עיין שם.&lt;/p&gt;
&lt;p&gt;ואם כן להפוסקים דסבירא להו דחיוב קריאת שמע אינו אלא פסוק ראשון, אם כן מהו זה דפטורות מקריאת שמע? ועוד: דרבותינו בעלי השולחן ערוך כתבו דנכון הוא ללמדם שיקבלו עליהן עול מלכות שמים, ויקראו לפחות פסוק ראשון. עד כאן לשונם. וקשה: מאי &quot;ונכון&quot;, הא חובה איכא?&lt;/p&gt;
&lt;p&gt;אמנם דאין זה קושיא, דנהי חייבות בזה, מכל מקום אינן מצוות לקרוא פסוקים אלו. אלא שמצוות לאהבה ולמסור נפשותיהן על קידוש שמו יתברך. ועוד: דאף אם צריכות לקרות פסוקים אלו, אטו החיוב בזמן קריאת שמע? אך האמת שאינן חייבות בקריאת הפסוקים, ולזה היטב אשר אמרו רבותינו בעלי השולחן ערוך &quot;דנכון ללמדם&quot;. אבל חיובא ליכא.&lt;/p&gt;
&lt;h3&gt;סימן ע סעיף ג&lt;/h3&gt;
&lt;p&gt;וקטנים פטורים גם כן לרבינו תם, דווקא בלא הגיעו לחינוך. ולרש&quot;י אפילו הגיעו לחינוך, מטעם מפני שאינו מצוי אצלו בזמן קריאת שמע בערב, וישן הוא בבוקר. ולפיכך לא הטילו חכמים על האב לחנכם כבשאר מצות.&lt;/p&gt;
&lt;p&gt;וראוי לנהוג כרבינו תם. וכן אנו מדריכין הקטנים שיתפללו בכל יום.&lt;/p&gt;
&lt;h3&gt;סימן ע סעיף ד&lt;/h3&gt;
&lt;p&gt;יש מי שאומר דנשים חייבות בזכירת יציאת מצרים, ולפיכך חייבות לומר &quot;אמת ויציב&quot; ולסמוך גאולה לתפילה (מגן אברהם סעיף קטן א'). דחיוב הזכרת יציאת מצרים הוא בכל היום כולו והלילה כולו, ואם כן אין זה &quot;זמן גרמא&quot; ונשים חייבות.&lt;/p&gt;
&lt;p&gt;ויש מי שחולק בזה, והרי שני חיובים הם: ביום ובלילה. ודיום אינו נוהג בלילה, דאם שכח להזכיר ביום – אינו מועיל דלילה לדיום, וכן דלילה אינו נוהג ביום. ועדיין הוי מצות עשה שהזמן גרמא, ונשים פטורות (שאגת אריה סימן י&quot;ג).&lt;/p&gt;
&lt;p&gt;ובעל כרחך צריך לומר כן, דהא לרבנן דבן זומא בסוף פרק קמא דברכות אין חייבין בלילה בהזכרת יציאת מצרים, ולדידהו וודאי נשים פטורות. ואי סלקא דעתך דלבן זומא חייבות, הוה ליה להש&quot;ס להזכיר חילוק זה. ובאמת חיובא דיציאת מצרים אינו נמנה בכלל מצות עשה, כמו שכתבתי בסוף סימן ס&quot;ז, עיין שם. ולא הטילו על נשים חיוב זה דיציאת מצרים נכלל בפרשה ציצית, והנשים פטורות מציצית. ולכן המשנה והגמרא והפוסקים כשאמרו דנשים פטורות מקריאת שמע, ובקריאת שמע נכלל גם יציאת מצרים, ואי סלקא דעתך דבזה חייבות – הוה להו לפרש. ומדסתמו דבריהם – שמע מינה דפטורות.&lt;/p&gt;
&lt;h3&gt;סימן ע סעיף ה&lt;/h3&gt;
&lt;p&gt;חתן הנושא את הבתולה פטור מקריאת שמע בלילה הראשונה, דלבו טרוד שמא לא ימצאנה בתולה. והוי טירדא דמצוה ופטור. אבל הכונס את האלמנה חייב, דליכא טרדת בתולים. וטרדה דרשות, כגון שטבעה ספינתו בים – אינו פוטר, דמיבעי ליה ליתובי דעתא.&lt;/p&gt;
&lt;p&gt;וחתן שלא בעל לילה הראשונה פטור עד שלושה לילות, ומשם ואילך לבו גס בה וחייב בקריאת שמע. ויש אומרים דארבעה לילות פטור (טור), כגון שנשא קודם שקרא קריאת שמע של שחרית, דהפטור הוא עד שלושה ימים לבד יום החופה (מגן אברהם סעיף קטן ב'). או אפשר דאפילו לא נשא קודם ההכנה לנישואין הוי מצוה, ופוטר ממצוה אחרת (בית יוסף וט&quot;ז סעיף קטן א').&lt;/p&gt;
&lt;p&gt;ואם רצה להחמיר על עצמו ולקרות, פסק הרא&quot;ש בפרק שני דאינו רשאי, דמיחזי כיוהרא. והרי&quot;ף והרמב&quot;ם פסקו דרשאי. וכן יש מחלוקת אי גם בקריאת שמע דשחרית פטור או רק בקריאת שמע דערבית (עיין תוספות יום טוב פרק שני).&lt;/p&gt;
&lt;p&gt;אמנם כל זה היה בימיהם, שהיו מכוונין הרבה. אבל עכשיו שגם שאר בני אדם אין מכוונין כל כך – גם החתן חייב בקריאת שמע. ואסור לו להחמיר ולא לקרות דמיחזי כיוהרא, כאילו תמיד מתכוין הרבה ועכשיו אי אפשר לו לכוין כל כך. וכן המנהג פשוט ואין לשנות.&lt;/p&gt;
&lt;h3&gt;סימן ע סעיף ו&lt;/h3&gt;
&lt;p&gt;כתב הרמב&quot;ם בפרק שני דין ה:&lt;/p&gt;
&lt;dl&gt;&lt;dd&gt;היה עוסק בתלמוד תורה והגיע זמן קריאת שמע – פוסק וקורא, ומברך לפניה ולאחריה. היה עוסק בצרכי רבים – לא יפסוק אלא יגמור עסקיהן, ויקרא אם נשאר עת לקרות.&lt;/dd&gt;
&lt;/dl&gt;&lt;p&gt;וטעמו דהא קיימא לן דעוסק במצוה פטור מן המצוה, ואין לך מצוה גדולה יותר מעוסק בצרכי רבים. ואף על גב דתלמוד תורה גדולה מכל המצות ולמה מפסיק, זהו דאם לא כן לא יעשה שום מצוה לעולם. והתורה ניתנה ללמוד ולעשות. ועוד: דאטו כשקורא קריאת שמע אין זה לימוד תורה (עיין ירושלמי שבת פרק ראשון הלכה ב)?&lt;/p&gt;
&lt;p&gt;אבל בשארי מצות לא שייך זה. ואפילו ישאר עת לעשות המצוה אחר כך, מכל מקום כיון שעוסק בה – צריך לגומרה, אפילו יעבור זמן קריאת שמע. וכן המלמד תורה לתלמידים והגיע זמן קריאת שמע – לא יפסיק, דתלמוד תורה דרבים הוה מצוה באפי נפשה. וכן מצינו ברבינו הקדוש שלא הפסיק, ורק העביר ידיו על עיניו וקרא פסוק &quot;שמע ישראל&quot;, כמבואר בברכות (יג ב) עיין שם.&lt;/p&gt;
&lt;h3&gt;סימן ע סעיף ז&lt;/h3&gt;
&lt;p&gt;אמנם כתבו הפוסקים בפטור העוסקים בצרכי רבים, דזהו בדורות הקדמונים שעסקו בצרכי ציבור לשם שמים לגמרי, ולא בזמן הזה.&lt;/p&gt;
&lt;p&gt;מיהו לאו כללא הוא. דהאידנא נמי אם עוסקין עמהן, אפילו בעד הצלת ממונם, ואין מי שישתדל אלא הוא – פטור מקריאת שמע אף כשיעבור הזמן (כסף משנה ומגן אברהם סעיף קטן ד'). ולכן לא הביא זה רבינו הבית יוסף בשולחן ערוך סעיף ד דהאידנא חייב, משום דגם האידנא לפעמים פטור. ויש להבין לפי הענין.&lt;/p&gt;
&lt;h3&gt;סימן ע סעיף ח&lt;/h3&gt;
&lt;p&gt;עוד כתב שם הרמב&quot;ם:&lt;/p&gt;
&lt;dl&gt;&lt;dd&gt;היה עוסק באכילה, או שהיה במרחץ, או עוסק בתספורת, או מהפך בעורות, או עוסק בדין – גומר ואחר כך קורא קריאת שמע. ואם היה מתיירא שמא יעבור זמן קריאה, ופסק וקרא – הרי זה משובח.&lt;/dd&gt;
&lt;/dl&gt;&lt;p&gt;עד כאן לשונו. והראב&quot;ד חולק עליו, וזה לשונו:&lt;/p&gt;
&lt;dl&gt;&lt;dd&gt;לא כי אלא מפסיק וקורא אף על פי שיש שהות לקרות, מפני שהיא מן התורה. ואם אין שהות, אפילו לתפילה דרבנן מפסיק.&lt;/dd&gt;
&lt;/dl&gt;&lt;p&gt;עד כאן לשונו. והאריכו המפרשים בטעם מחלוקתן.&lt;/p&gt;
&lt;p&gt;אבל יותר נראה דלא פליגי כלל. דהרמב&quot;ם מיירי בהתחיל בהיתר קודם שהגיע זמן קריאת שמע, ולכן אינו צריך להפסיק אם לא שיעבור זמן קריאת שמע. והראב&quot;ד מיירי בהתחיל באיסור, ולפיכך מחויב להפסיק (ב&quot;ח).&lt;/p&gt;
&lt;p&gt;ותדע לך שכן הוא, שהרי הרמב&quot;ם כתב: היה עוסק באכילה... ואי סלקא דעתך שהתחיל לאחר שהגיע זמן קריאת שמע, היאך התחיל לאכול? והא רשע הוא לאכול קודם התפילה. אלא וודאי דהתחיל לאכול בלילה ונמשך על היום, כמו בחתונות וכיוצא בזה.&lt;/p&gt;
&lt;p&gt;ונראה לי שזהו כוונת הטור לקמן סימן פ&quot;ט, שכתב: ואם התחיל לאכול קודם שעלה עמוד השחר, כתב הרמב&quot;ם שאינו צריך להפסיק, עיין שם. וכתבו המפרשים שנוסחא מוטעת נזדמנה לו להטור בדברי הרמב&quot;ם, דלא נמצא זה ברמב&quot;ם אלא במנחה (עיין שם בבית יוסף ובב&quot;ח). ונראה שכוונתו על דבריו אלה. והראב&quot;ד היה סבור שהרמב&quot;ם מיירי בהתחיל באיסור, ולכן חלק עליו. אבל באמת לא פליגי, וכן עיקר לדינא (כמו שכתב המגן אברהם סוף סעיף קטן ו'). ועיין מה שכתבתי לעיל סימן ל&quot;ח סעיף י.&lt;/p&gt;</extract></page></pages></query></api>