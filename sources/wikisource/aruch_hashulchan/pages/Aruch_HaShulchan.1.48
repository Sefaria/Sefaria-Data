<?xml version="1.0"?><api><query><normalized><n from="ערוך_השולחן_אורח_חיים_מח" to="ערוך השולחן אורח חיים מח" /></normalized><pages><page pageid="175488" ns="0" title="ערוך השולחן אורח חיים מח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן מח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שאומרים פרשת התמיד, ופסוקי מוסף שבת וראש חודש&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן מח סעיף א&lt;/h3&gt;
&lt;p&gt;אחר שגמר ברכ[ו]ת השחר, וברכת התורה, ועקדה, ופרשת תרומת הדשן, ופרשת הכיור, וכן ברכת &quot;מקדש שמך ברבים&quot;, שכל אלו יכול לאומרם גם קודם אור היום כשיאיר היום – יאמר פרשת התמיד: &quot;את קרבני לחמי...&quot;.&lt;/p&gt;
&lt;p&gt;ובסופו יאמר פסוק &quot;ושחט אותו על ירך...&quot;. ואחר כך יאמר &quot;אתה הוא... את קטורת הסמים...&quot;, פרשת הקטורת, ואחד עשר סממנין... והברייתות השייכות לזה, וסדר המערכה, היינו &quot;אביי הוה מסדר...&quot;, ו&quot;אנא בכוח&quot;, *וגם &quot;רבון העולמים אתה צויתנו...&quot;, כמו שנדפס בסידורים.&lt;/p&gt;
&lt;p&gt;וזהו על פי מאי דאמרינן בסוף מגילה (לא ב) על פסוק ד&quot;במה אדע&quot;, שאמר הקדוש ברוך הוא לאברהם דגם כשיחרב בית המקדש תיקנתי להם סדר קרבנות. וכל זמן שקוראין בהם – מעלה אני עליהם כאילו מקריבין לפני קרבן, ומוחל אני על כל עונותיהם, עיין שם.&lt;/p&gt;
&lt;p&gt;ואחר כך אומרים משנת &quot;איזהו מקומן&quot;, וברייתא דרבי ישמעאל מפני שבה כל כללי התורה שבעל פה. ו&quot;איזהו מקומן&quot; עיקרא דקרבנות.&lt;/p&gt;
&lt;p&gt;ויש מי שמצריך לעמוד בשעת אמירת הקרבנות, דהקרבת קרבן אינו אלא בעמידה (מגן אברהם). וכבר כתבנו בסימן א סעיף כ&quot;ו שרבים חולקים בזה, עיין שם.&lt;/p&gt;
&lt;h3&gt;סימן מח סעיף ב&lt;/h3&gt;
&lt;p&gt;בשבת אחר הקטורת יאמר פסוקי מוסף: &quot;וביום השבת שני כבשים...&quot;, דקטורת קודמת למוספים. אבל פרשת &quot;בזיכין&quot; לא נהגו לאומרה, ושום אחד מהפוסקים לא הזכיר זה. ונראה לי הטעם משום דבריש פרק &quot;תמיד נשחט&quot; איתא דבזיכין קריבין אחר חצות היום, עיין שם. לפיכך לא קבעוה בתפילה כלל.&lt;/p&gt;
&lt;p&gt;אבל בראש חודש אין אומרים &quot;ובראשי חדשכם&quot;, שהרי יקראוה בתורה. אבל באשכנז אומרים גם בראש חודש (טור), והטעם כדי לפרסם שהוא ראש חודש. וכעין זה שנינו בשלהי שקלים, שהיו נותנים איברי ראש חודש למעלה במזבח כדי לפרסם שהוא ראש חודש, עיין שם.&lt;/p&gt;
&lt;p&gt;והענין נראה לי דשבת ויום טוב אינם צריכים פירסום, דעושים הכנה מערב שבת וערב יום טוב, ויש בהם איסור מלאכה. מה שאין כן ראש חודש – צריך פירסום.&lt;/p&gt;
&lt;h3&gt;סימן מח סעיף ג&lt;/h3&gt;
&lt;p&gt;כתב רבינו הרמ&quot;א דנהגו המדקדקים להתנועע בשעה שקורין בתורה, דוגמת התורה שניתנה ברתת. וכן בשעה שמתפללים, על שם &quot;כל עצמותי תאמרנה...&quot;. עד כאן לשונו. והתורה נקראת &quot;אש&quot;, והאש תמיד מתנועע.&lt;/p&gt;
&lt;p&gt;ובתפילת שמונה עשרה יש מתנועעים ויש שאינם מתנועעים. ותלוי לפי טבעו, דאם בהתנועע הכוונה יותר טוב אצלו – נכון להתנועע. ויש אדם שכוונתו יותר ברורה כשעומד בשווה לגמרי לא יתנועע. והכל לשם שמים. ובזוהר יש למה ישראל מתנענעים, עיין שם בפינחס דף רי&quot;ח ע&quot;ב טעם נכבד בזה.&lt;/p&gt;</extract></page></pages></query></api>