<?xml version="1.0"?><api><query><normalized><n from="ערוך_השולחן_אורח_חיים_תקצ" to="ערוך השולחן אורח חיים תקצ" /></normalized><pages><page pageid="6412" ns="0" title="ערוך השולחן אורח חיים תקצ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקצ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;כמה תקיעות חייבין לתקוע בראש השנה, ואיך סידורן&lt;/b&gt;&lt;/big&gt;&lt;br&gt;&lt;big&gt;ובו עשרים ושנים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב&lt;/p&gt;
&lt;h3&gt;סימן תקצ סעיף א&lt;/h3&gt;
&lt;p&gt;שלש תרועות נאמרו בתורה על חדש השביעי, שתים בראש השנה: האחד ב&quot;אֶמור&quot; (ויקרא כג כד) &quot;בחדש השביעי באחד לחדש... זכרון תרועה&quot;; והשני ב&quot;פינחס&quot; (במדבר כט א): &quot;ובחדש השביעי באחד לחדש... יום תרועה יהיה לכם&quot;. והשלישי ביובל, בפרשה &quot;בהר&quot; (ויקרא כה ט) כתיב: &quot;והעברת שופר תרועה בחדש השביעי בעשור לחדש... תעבירו שופר...&quot;&lt;/p&gt;
&lt;p&gt;והך בחדש השביעי מיותר, דהוה ליה למיכתב &quot;והעברת שופר תרועה בעשור לחדש השביעי&quot;. אלא ללמדך שכל התקיעות שבחדש השביעי שוות זה כזה (גמרא לד א ותורת כוהנים). ומניין ליתן את האמור ביובל בראש השנה, ואת האמור בראש השנה ביובל? תלמוד לומר: &quot;בחדש השביעי&quot;, &quot;בחדש השביעי&quot; לגזירה שוה (תורת כהנים וגמרא שם).&lt;/p&gt;
&lt;h3&gt;סימן תקצ סעיף ב&lt;/h3&gt;
&lt;p&gt;ולפי זה יש שלוש תרועות בראש השנה. ולמדנו שבשופר יתקע בראש השנה מיובל, דכתיב: &quot;שופר תרועה&quot;. וכל תרועה יש פשוטה לפניה ופשוטה לאחריה, דכתיב: &quot;והעברת שופר תרועה&quot; וגו', &quot;תעבירו שופר&quot; וגו'. ו&quot;העברה&quot; הוי קול פשוט: תקיעה.&lt;/p&gt;
&lt;p&gt;והתרועה – היא בין שני העברות. וכיון שיש שלוש תרועות, ממילא שיש שלוש פשוטות לפניהן ושלוש פשוטות לאחריהן, והרי הם ביחד תשעה קולות: תקיעה, תרועה תקיעה; תקיעה, תרועה, תקיעה; תקיעה, תרועה, תקיעה. וזהו חיובו מן התורה.&lt;/p&gt;
&lt;p&gt;האמנם מהו זה שאנו תוקעים שלושים קולות שלוש פעמים: תשר&quot;ת תש&quot;ת תר&quot;ת? דהעניין כן הוא: דהנה לשון &quot;תרועה&quot; הוא זעקת שבר, דלכן כתיב בפרשת בהעלתך (במדבר י ט): &quot;וכי תבואו מלחמה... והריעותם בחצוצרות... וביום שמחתכם... ותקעתם בחצוצרות...&quot; – הרי דלשמחה הוא לשון &quot;תקיעה&quot;, ולזמן המלחמה לשון &quot;תרועה&quot;.&lt;/p&gt;
&lt;h3&gt;סימן תקצ סעיף ג&lt;/h3&gt;
&lt;p&gt;ולפי שנסתפק לנו היאך היא התרועה: אם היא היללה שמייללין הנשים בעת שמייבבין, וזהו יללות תכופות זה לזה, כמו שאנו עושין ה&quot;תרועה&quot;? או זהו האנחה כדרך שיאנח האדם פעם אחר פעם, כשידאג לבו מאיזה צער גדול; ואינן תכופות, אלא שבר אחר שבר. וזהו כמו שאנו עושין ה&quot;שברים&quot;.&lt;/p&gt;
&lt;p&gt;או אפשר דווקא שניהם ביחד, אנחה ויללה, שכן דרך הדואג: מתאנח תחלה, ואחר כך מיילל, וזהו &quot;שברים-תרועה&quot;. אבל להיפך – אין מדרך בני אדם ליילל תחלה, ואחר כך ליאנח. לפיכך אינו צריך לעשות &quot;תרועה-שברים&quot;.&lt;/p&gt;
&lt;p&gt;ולכן באנשים נכבדים כתיב לשון &quot;אנחה&quot;: &quot;ויאנחו בני ישראל מן העבודה&quot; (שמות ב כג); &quot;כהניה נאנחים&quot; (איכה א ד) – מפני שאין מדרכם להרים קול יללות תכופות.&lt;/p&gt;
&lt;p&gt;ובאנשים קלי הדעת כתיב לשון &quot;יללה&quot; – &quot;הילילו כל שותי יין&quot; (יואל א ה); אלי כבתולה (שם ח); &quot;קול יללת הרואים&quot; (זכריה יא ג).&lt;/p&gt;
&lt;p&gt;(ומיכה הנביא שאמר &quot;אללי לי&quot; (מיכה ז א), וכן &quot;אספדה ואילילה&quot;, סיים &quot;אלכה שולל&quot; (שם א ח), כלומר: כחסר דיעה. וכן על דעת זו ביואל: &quot;הילילו משרתי מזבח&quot; (יואל א יג), מפני שאמר מקודם &quot;אלי כבתולה&quot; וגו'. וכן על דעת זו בצפניה (א י): &quot;ויללה מן המשנה&quot;, וכן בכמה מקומות. ודייק ותמצא קל.)&lt;/p&gt;
&lt;h3&gt;סימן תקצ סעיף ד&lt;/h3&gt;
&lt;p&gt;ולכן מפני ספיקות אלו – תקנו לתקן כל הספיקות, והיינו: בכל תרועה לתקוע שברים תרועה ביחד, ושברים בפני עצמו, ותרועה בפני עמה, ובכל אחד מהם פשוטה לפניה ופשוטה לאחריה.&lt;/p&gt;
&lt;p&gt;ונמצא שתחת שלש קולות – תקיעה תרועה תקיעה – צריך לתקוע עשר קולות: תשר&quot;ת תש&quot;ת תר&quot;ת. ושלוש פעמים כן, הרי שלומשים קולות.&lt;/p&gt;
&lt;p&gt;והרא&quot;ש הביא בשם רב האי גאון בשלהי ראש השנה, דלאו ספיקות גמורות הן, דמדין תורה – כולהו תרועות הן: גם השברים, גם התרועה, גם שניהם ביחד. אלא מפני שמקצת מישראל היו עושין השברים, ומקצת היו עושין התרועה, ומקצת היו עושין שניהם ביחד, ולא נאה לפנינו במצוה קבועה לדורות שאלו יעשו כך ואלו יעשו כך, ולכן תיקן רבי אבהו שכל ישראל יעשו מנהג אחד בשוה (ולבד זה יש בזה ענין גדול).&lt;/p&gt;
&lt;h3&gt;סימן תקצ סעיף ה&lt;/h3&gt;
&lt;p&gt;ויש בזה שאלה: תקיעה ראשונה דתש&quot;ת למה לי? דכיון שהוא מפני הספק, אם כן ממה נפשך: אם העיקר הוא תשר&quot;ת, הרי כבר יצא? ואם העיקר הוא תש&quot;ת, תעלה תקיעה אחרונה דתשר&quot;ת לתקיעה ראשונה דתש&quot;ת? וכן תקיעה ראשונה דתר&quot;ת למה לי? דאם העיקר תש&quot;ת, הרי כבר יצא; ואם העיקר תר&quot;ת – תעלה תקיעה אחרונה דתש&quot;ת לתקיעה ראשונה של תר&quot;ת.&lt;/p&gt;
&lt;p&gt;אמנם בכי האי גוונא תפול טעות, שיאמרו שאינו צריך תקיעה קודם התרועה, שההמון לא יבינו דהטעם הוא משום שתקיעה אחרונה הקודמת תעלה לסדר זה (תוספות).&lt;/p&gt;
&lt;p&gt;ועוד: דלכתחלה כיון שכיונה לתקיעה שאחר התרועה, אין נכון לחושבה לתקיעה שקודם התרועה (רא&quot;ש).&lt;/p&gt;
&lt;p&gt;ועוד: דלפנינו יתבאר דתקיעה דתשר&quot;ת ארוכה משל תש&quot;ת, ושל תש&quot;ת משל תר&quot;ת, ולכן אין לחשוב תקיעה של תשר&quot;ת לתש&quot;ת, ומשל תש&quot;ת לתר&quot;ת (ט&quot;ז סעיף קטן א).&lt;/p&gt;
&lt;p&gt;ועוד נראה לי: כיון דקשה לתוקע לתקוע שלשים קולות בהמשך אחד, ובהכרח שינוח קצת, כמו שהמנהג אצלינו לנוח קצת בין תשר&quot;ת לתש&quot;ת ובין תש&quot;ת לתר&quot;ת, ואם כן ממילא אי אפשר לחשוב האחרונה הקודמת לראשונה העתידה מפני ההפסק. ואף שבדיעבד יצא, שהרי אפילו שמע תשע תקיעות בתשע שעות – יצא, מכל מקום לכתחלה אין הדבר מהודר.&lt;/p&gt;
&lt;h3&gt;סימן תקצ סעיף ו&lt;/h3&gt;
&lt;p&gt;שנינו במשנה וגמרא (לג ב) דשיעור תקיעה כשיעור תרועה, ושיעור תרועה כשלוש יבבות, או כשלושה שברים. ושלוש יבבות הוא מה דיילולי ייליל, מה שאנו קורין &quot;תרועה&quot;. ופירש רש&quot;י: שלושה קולות בעלמא כל שהוא.&lt;/p&gt;
&lt;p&gt;ולפי זה, בין שברים בין תרועה, הם רק שלוש שלוש: או שלוש גניחות או שלוש יללות. רק הגניחות הם ארוכות, והיללות הם קצרים. וכן נראה דעת הראב&quot;ד בפרק שלישי, עיין שם.&lt;/p&gt;
&lt;p&gt;ולפי זה, כיון דשיעור תקיעה כשיעור תרועה, הוי תקיעה דתש&quot;ת ארוכה יותר מתקיעה דתר&quot;ת, ותקיעה דתשר&quot;ת ארוכה יותר מתקיעה דתש&quot;ת.&lt;/p&gt;
&lt;p&gt;אמנם זהו שלא יפחות מהשיעור. אבל להאריך התקיעה – יכול להאריך כמה שירצה, שאין לה שיעור למעלה. וכן יכול לעשות יותר משלושה שברים, ויכול לעשות ארבעה וחמישה שברים ויותר. וכן יכול לעשות יותר משלש יבבות, כמו שאנו נוהגין באמת לעשות הרבה טרומייטי&quot;ן בתרועה. והקפידא היא שלא לפחות מהשיעור.&lt;/p&gt;
&lt;h3&gt;סימן תקצ סעיף ז&lt;/h3&gt;
&lt;p&gt;אך לפי שיטה זו צריך ליזהר בשברים, שלא יאריך בכל שבר כשיעור שלוש טרומייטי&quot;ן; דאם כן יצא מכלל שברים, והוי כל שבר כתקיעה, ושלושה השברים הוויין שלושה תקיעות, שהרי שיעור תקיעה כתרועה, ותרועה הוי רק שלושה טרומייטי&quot;ן.&lt;/p&gt;
&lt;p&gt;ויש אומרים דבשברים אין קפידא בזה, שהרי אם השברים הוי תרועה – הוי שיעור תקיעה כשלושה שברים, ולא כשלושה טרומייטי&quot;ן.&lt;/p&gt;
&lt;p&gt;ורק יש ליזהר שלא להאריך בכל שבר כשיעור השלושה שברים, דאז יצא מכלל שבר ונכנס בכלל תקיעה. ובתשר&quot;ת גם זה אין קפידא, ובשם יש ליזהר שלא להאריך בכל שבר כשיעור שלושה שברים ושלושה טרומיטי&quot;ן כמובן. ורבינו חננאל פירש גם כן כרש&quot;י.&lt;/p&gt;
&lt;h3&gt;סימן תקצ סעיף ח&lt;/h3&gt;
&lt;p&gt;אבל שיטת רבותינו בעלי התוספות, ולזה הסכימו הרמב&quot;ן והרשב&quot;א והמגיד משנה, דזה שאמרו שיעור תרועה כשלושה יבבות – הכי פירושו: דכל יבבא הוא שלושה כחות של כל שהוא; ושלושה יבבות הם תשעה כחות.&lt;/p&gt;
&lt;p&gt;וטעמם נראה לי: דבכח אחד כל שהוא – לא נשמע קול יבבא כלל, אם לא בהצטרף שלושה טרומייטי&quot;ן, דאז הוי כקול יללה. ולכן שלושה יבבות הם תשעה טרומייטי&quot;ן. ולפי זה שיעור תקיעה הוי תמיד ארוכה כתשעה טרומייטי&quot;ן. וכן יכול בפשיטות להאריך בכל שבר כשיעור ג' טרומייטי&quot;ן, רק לא יאריך בתשעה טרומייטי&quot;ן.&lt;/p&gt;
&lt;p&gt;ולפי זה שיעור השברים השלושה – הוויין כשיעור התשעה טרומייטי&quot;ן הקצרים. אמנם לפי שיטה זו יש לו ליזהר להאריך בתקיעה של תשר&quot;ת, כשיעור י&quot;ח טרומייטי&quot;ן, דהיינו שיעור שברים ותרועה, כמו שכתבתי. ומי שלא האריך בתקיעת תשר&quot;ת כשיעור הזה, והאריך בשברים בכל שבר כשלושה טרומייטי&quot;ן – לא יצא ידי חובתו, לא כמר ולא כמר. וזהו לדיעה ראשונה שבסעיף הקודם. אבל להיש אומרים – לית לן בה, וכמו שכתבתי שם.&lt;/p&gt;
&lt;h3&gt;סימן תקצ סעיף ט&lt;/h3&gt;
&lt;p&gt;ונראה לעניות דעתי דמחלוקת רבותינו אלה הוה פלוגתא בירושלמי (פרק ד הלכה י) דאמשנה, דשיעור תרועה כדי שלוש יבבות אומר שם:&lt;/p&gt;
&lt;dl&gt;&lt;dd&gt;איזו היא הרעה? ר' חנניא ור' מנא – חד אמר: אהן טרימוטא, וחורנא אמר: תלת דקיקין.&lt;/dd&gt;
&lt;/dl&gt;&lt;p&gt;עד כאן לשונו, והכי פירושו: דהמשנה אומרת דשיעור המשך התרועה כשלוש יבבות. אבל איזו היא מהות התרועה? כלומר: כל חלק מהתרועה, והיינו היבבא, מה היא? חד אמר: אהן טרימוטא, כלומר: טרומיטא אחת, ושיעור תרועה כשלוש טרומיטות. וחרינא אמר: תלת דקיקין, והיינו: כל יבבא היא כתלת דקיקין. ונמצא דתרועה הוי כהמשך תשעה דקיקין.&lt;/p&gt;
&lt;p&gt;והרא&quot;ש והר&quot;ן כתבו דבירושלמי מוכח כרש&quot;י ורבינו חננאל, שאומר: איזו היא הרעה? תלת דקיקין, עיין שם. ומפרשי דאכולה תרועה קאי.&lt;/p&gt;
&lt;p&gt;ולא אבין, דאם כן, זה שאמר &quot;אהן טרימוטא&quot; – הוי כל התרועה טרימוטא אחת? בתמיה. ונראה שלפניהם היתה גירסא אחרת בירושלמי. אבל לפי גירסא שלנו – כמחלוקתם של רבותינו, כן מחלוקת בירושלמי, ופירושו כמו שכתבתי.&lt;/p&gt;
&lt;p&gt;(ו&quot;אהן&quot; בירושלמי פירושו &quot;אחת&quot;, כמו בסוף פרק קמא דנזיר &quot;הן אחת&quot;. עיין שם, ובבבא בתרא קסד ב.)&lt;/p&gt;
&lt;h3&gt;סימן תקצ סעיף י&lt;/h3&gt;
&lt;p&gt;ודברי הרמב&quot;ם הם תמוהים, שכתב בפרק שלישי דין ד: שיעור תרועה כשתי תקיעות, שיעור שלשה שברים כתרועה; עד כאן לשונו.&lt;/p&gt;
&lt;p&gt;והראב&quot;ד כתב ששיבוש הוא, והמפרשים טרחו בדבריו, עיין שם.&lt;/p&gt;
&lt;p&gt;ונראה דכוונתו כן הוא: דהנה במשנה שנינו שיעור תקיעה כשלוש תרועות, ופריך: והתניא: שיעור תקיעה כתרועה? ומתרץ: אביי – תנא דידן קא חשיב תקיעות דכולהו בבא, ותרועות דכולהו בבא. תנא ברא קא חשיב חד בבא, ותו לא.&lt;/p&gt;
&lt;p&gt;ולפירוש רש&quot;י ותוספות לא פליגי, והוי שיעור תקיעה כתרועה. אבל הרמב&quot;ם מפרש דפליגי, דהברייתא סוברת דשיעור תקיעה כתרועה אחת, אבל המשנה דקחשבא כולהו בבי – הוה כאומרת: שיעור כל התקיעות ככל שלוש התרועות.&lt;/p&gt;
&lt;p&gt;ותקיעות יש ששה, וממילא דתקיעה הוי כחצי תרועה, ותרועה שלימה הוי כשתי תקיעות. ואחר כך אומר דשיעור השלושה שברים בהמשך כתרועה, דהתרועה היא תשעה קולות קצרים, והשברים הם שלושה קולות ארוכים.&lt;/p&gt;
&lt;p&gt;(ונראה שזהו כוונת המגיד משנה, עיין שם. והלחם משנה האריך בכוונתו, ונשאר בצריך עיון. וגם המ&quot;ע לא מצא דרכו. ולפי מה שכתבתי אתי שפיר. ודייק ותמצא קל.)&lt;/p&gt;
&lt;h3&gt;סימן תקצ סעיף יא&lt;/h3&gt;
&lt;p&gt;ובזה שנתבאר דשיעור תקיעה תלוי בהתרועה לרוב הפוסקים. ולכן תקיעה דתשר&quot;ת – ארוכה משל תש&quot;ת, ושל תש&quot;ת משל תר&quot;ת, לרש&quot;י ור&quot;ח. דעת הראב&quot;ד שם אינו כן, והוא כתב דתקיעה אינו תלוי כלל בתרועה, ושיעור תקיעה הוי תמיד כתשעה טרומיטין.&lt;/p&gt;
&lt;p&gt;ולפי זה שלוש דיעות בשיעור התקיעה: לרוב הפוסקים תליא בהתרועה, ושיעורה כפי התרועה שבאותו סדר. ובתשר&quot;ת שיעורה שמונה עשר טרומיטין, ובתש&quot;ת תשעה, ובתר&quot;ת – לרש&quot;י ור&quot;ח שלושה טרומיטין, ולהתוספות והרמב&quot;ן והרשב&quot;א תשעה טרומיטין. ולהרמב&quot;ם שיעורה כחצי תרועה, ולהראב&quot;ד תמיד שיעורה בתשעה טרומיטין.&lt;/p&gt;
&lt;p&gt;ואנחנו מחמירים ככל הדיעות, והיינו שתמיד אינה קצרה מתשעה טרומיטין, ובתשר&quot;ת שמונה עשר, שכן הוא דעת הגאונים. וכן התרועה אנו עושים תמיד לא פחות מן תשעה טרומיטין. ובשברים אין מחלוקת, דלכולי עלמא הוא שלושה.&lt;/p&gt;
&lt;h3&gt;סימן תקצ סעיף יב&lt;/h3&gt;
&lt;p&gt;כל תקיעה, או כל שברים, או כל תרועה – צריך לעשותה בנשימה אחת. ואם לאו – צריך לחזור ולעשותה.&lt;/p&gt;
&lt;p&gt;וב&quot;שברים-תרועה&quot; דתשר&quot;ת, שהוא מפני הספק, דשמא שניהם תרועה – גם כן יש אומרים שצריך לעשות שניהם בנשימה אחת, כיון דקול אחר הוא, כמו שברים דתש&quot;ת ותרועה דתר&quot;ת. ויש אומרים שאינו צריך, דכיון דזהו מפני הספק דגנוחי וילולי כאחת – אין דרך ליילל אחר הגינוח בנשימה אחת, אלא בהפסק קצת. ורק שלא ישהה בהפסקה יותר מכדי נשימה. וראוי להחמיר כדיעה ראשונה, וכן המנהג.&lt;/p&gt;
&lt;p&gt;וכל זה לכתחלה. אבל בדיעבד – אין עיכוב אפילו אם עשה השברים או התרועה בשתי נשימות (ט&quot;ז סעיף קטן ה). ונראה לי דבתקיעה הוי עיכוב גם בדיעבד, כיון דקול פשוט הוא, ואם יהיה הפסק – הרי אינו פשוט.&lt;/p&gt;
&lt;h3&gt;סימן תקצ סעיף יג&lt;/h3&gt;
&lt;p&gt;ודע שיש מי שאומר ד&quot;שברים-תרועה&quot; לא די שאינו צריך לעשותן בנשימה אחת, אלא שאסור לעשותן בנשימה אחת, ודווקא בשתי נשימות (תרומת הדשן סימן קמב). ועל פי זה כתב רבינו הבית יוסף בסוף סעיף ד דירא שמים יוצא ידי כולם, ובתקיעה דמיושב יעשה בנשימה אחת, ובתקיעות דמעומד יעשה בשתי נשימות; עד כאן לשונו.&lt;/p&gt;
&lt;p&gt;ורבינו הרמ&quot;א כתב: והמנהג הפשוט לעשות הכל בשתי נשימות, ואין לשנות; עד כאן לשונו.&lt;/p&gt;
&lt;p&gt;והדבר תמוה לומר שאסור בנשימה אחת (והראיה מסוף פרק קמא דחולין – אינה ראיה כלל, כמו שכתב הט&quot;ז סעיף קטן ו. וגם הב&quot;ח כתב דהנוהגין בנשימה אחת – לא ישנו, עיין שם. וכמדומני שגם הרבה מהתוקעים בזמנינו עושים כן, ולכן המקריא – מקריא &quot;שברים-תרועה&quot; כאחת.)&lt;/p&gt;
&lt;h3&gt;סימן תקצ סעיף יד&lt;/h3&gt;
&lt;p&gt;כתב הטור דאם תקע תקיעה ותרועה ותקיעה בנשימה אחת – לכאורה לא יצא, שאין כאן לא ראש ולא סוף. ומיהו בירושלמי לא משמע כן, דגרסינן התם: עשאן בנפיחה אחת – יצא; עד כאן לשונו.&lt;/p&gt;
&lt;p&gt;ומסקנתו דיצא. אבל רבינו ירוחם כתב בשם הרא&quot;ש דלא יצא. וכן שנינו בתוספתא (פרק שני הלכה יב): תקע והריע ותקע בנשימה אחת – לא יצא; עיין שם.&lt;/p&gt;
&lt;p&gt;והנה אף אם התוספתא חולקת, נראה דהלכה כהירושלמי בדבר שלא הוזכרה בש&quot;ס שלנו. וגם מרבינו הבית יוסף סעיף ה נראה כן, שכתב: אם תקע תר&quot;ת בנשימה אחת – יצא. ויש מי שאומר דלא יצא; עד כאן לשונו. הרי שכתב מי שסובר דלא יצא בשם &quot;יש מי שאומר&quot;, והעיקר כדיעה ראשונה, כידוע דרכו בשולחן ערוך.&lt;/p&gt;
&lt;h3&gt;סימן תקצ סעיף טו&lt;/h3&gt;
&lt;p&gt;אם האריך בתקיעה אחרונה של תשר&quot;ת כשיעור שתי תקיעות, כדי שתעלה לשם תקיעה אחרונה של תשר&quot;ת ולשם תקיעה ראשונה של תש&quot;ת – לא עלתה לו אלא תקיעה אחת, שאין מפסיקין תקיעה אחת לשנים.&lt;/p&gt;
&lt;p&gt;וי&quot;א שאפילו בשביל אחת לא עלתה לו, דכיון דחציה הראשונה כיון לשם תשר&quot;ת – לא תוכל לעלות לתש&quot;ת. וכן חציה האחרונה שכיון לשם תש&quot;ת – לא תוכל לעלות לתשר&quot;ת. ונמצא דתשר&quot;ת אין לה סוף, ותש&quot;ת אין לה ראש. וכל תקיעה צריך להיות לה ראש וסוף, ואם חסר אחת – לא יצא, וצריך לחזור לראש התקיעה.&lt;/p&gt;
&lt;p&gt;אבל בסדר אחד, כגון בתשר&quot;ת הראשון, שכיון בהתקיעה האחרונה לשם תקיעה שאחר שברים-תרועה, ולשם תקיעה שקודם שברים תרועה – לכולי עלמא עלתה לתקיעה אחת, כיון שהם בסדר אחד (לבוש). ויש אומרים דגם בכי האי גוונא אינו עולה אפילו לאחת להיש אומרים (מגן אברהם סוף סעיף קטן ה, עיין שם). אך העיקר לדינא כדיעה ראשונה, שאפילו בין תשר&quot;ת לתש&quot;ת – עולה לאחת, והיינו לאחרונה של תשר&quot;ת, ויתקע אחרת לשם ראשונה של תש&quot;ת.&lt;/p&gt;
&lt;p&gt;(אליהו רבה סעיף קטן יא בשם רי&quot;ו ותניא ושב&quot;ל. וכן משמע להדיא במשנה וגמרא. וגם הירושלמי שהביאו הרא&quot;ש והטור, דגם לאחת אינו עולה – הוא דבר תימא, דאיך יחלוק על המשנה, ולפרש דקאי על התקיעה הקודמת, כמו שכתב הרא&quot;ש, הוא דבר תימא.&lt;/p&gt;
&lt;p&gt;ובאמת הרמב&quot;ן כתב דהירושלמי אמתעסק קאי, ועיקר הירושלמי הוא בפרק שלישי הלכה ג בדינא דמתעסק. והירושלמי אומר שאין לדמות מתעסק למתניתין, דמשך בשנייה כשתים, דאם כן אפילו אחת אין לו. אלא וודאי דלא דמי, ובדרך אגב מביא זה הירושלמי בפרק רביעי הלכה י גבי משנה דמשך בשנייה כשתים, כדרך הירושלמי כידוע. ובזה מתורץ מה שהקשה הר&quot;ן בפרק רביעי על הרמב&quot;ן, עיין שם. וכמו שכתב הפני משה בפרק שלישי, עיין שם. ודייק ותמצא קל.)&lt;/p&gt;
&lt;h3&gt;סימן תקצ סעיף טז&lt;/h3&gt;
&lt;p&gt;וכתב רבינו הרמ&quot;א בסעיף ו: אם תקע תקיעה אחת בין שני סדרים, והתנה שאיזה מן הסדרים הוא הנכון, תעלה לו אותה תקיעה – יצא; עד כאן לשונו.&lt;/p&gt;
&lt;p&gt;כלומר: דזה שאמרנו שאינה עולה לשתים, ולהיש אומרים גם לאחת אינה עולה – זהו בתקע בסתם, אלא שנתכוין שתעלה לשנים, כמו שכתבתי. אבל בתנאי מפורש, כלומר דהא זה שאנו תוקעין תשר&quot;ת תש&quot;ת תר&quot;ת הוא מפני הספק, כמו שנתבאר, והתנה שתקיעה זו תעלה לאותו סדר שהוא עיקר – לפי הדין ממה נפשך יצא, שהרי לא כיון בה לשני תקיעות. ולמה לא תקנו חכמים לכתחלה כך? מפני הטעמים שבארנו בסעיף ה, עיין שם. אבל אם התנה – מה שעשה עשוי. וזהו בתקיעות שבין סדר לסדר, ולא שייך זה בתקיעות שבסדר אחד כמובן.&lt;/p&gt;
&lt;h3&gt;סימן תקצ סעיף יז&lt;/h3&gt;
&lt;p&gt;אם התחיל לתקוע, ותקע תקיעה, והיה צריך לעשות אחר כך שלושה שברים ותרועה, וטעה ולא עשה רק שני שברים, ועשה תרועה – אם נזכר מיד יעשה שבר שלישי, ואחר כך יתקע תרועה.&lt;/p&gt;
&lt;p&gt;וזהו כשלא גמר התרועה. אבל אם גמר התרועה – צריך לעשות כל השלושה שברים, ואחר כך התרועה. אבל תקיעה ראשונה לא הפסיד בהפסקה זו, כיון שלא הפסיק בקול אחר שאינו שייך להשופר.&lt;/p&gt;
&lt;p&gt;ויש חולקין, וסבירא להו דהפסיד גם התקיעה הראשונה, וצריך להתחיל תקיעה מחדש, ואחר כך שברים תרועה. וכן מי שסובר דצריך לעשות כל השברים בנשימה אחת, אפילו לא גמר התרועה – צריך לחזור לראש התקיעה, או לראש השברים לדיעה ראשונה.&lt;/p&gt;
&lt;p&gt;וזהו הכל בתשר&quot;ת. אבל בתש&quot;ת כשטעה בשברים, או בתר&quot;ת שטעה בתרועה, והתחיל בתקיעה שאחריהם, אפילו לא גמרה – צריך לחזור לראש שברים או לראש תרועה, אפילו לדיעה ראשונה, כיון שהפסיק שלא מעניין התרועה. ולהיש חולקים חוזר להתקיעה שקודם השברים, או התרועה שטעה. ואם היה הטעות בתש&quot;ת השני, או בתר&quot;ת השני – אינו צריך לחזור לתש&quot;ת תר&quot;ת הראשון, אלא להשני. ואם אירע בהשלישי – חוזר להשלישי.&lt;/p&gt;
&lt;p&gt;וכן בתשר&quot;ת כשצריך לחזור לראש – כן הוא. וזהו שכתב רבינו הבית יוסף בסעיף ט, וזה לשונו: אם תקע שני תשר&quot;ת, או שני תש&quot;ת, או שני תר&quot;ת כהוגן, וטעה בשלישי – אינו צריך לחזור אלא לאחרון שתקע בו; עד כאן לשונו. והוא הדין אם טעה בשני – חוזר להשני, ואם טעה בראשון חוזר לראש הראשון.&lt;/p&gt;
&lt;h3&gt;סימן תקצ סעיף יח&lt;/h3&gt;
&lt;p&gt;כתב הטור: אם עשה שתי תרועות זו אחר זו, או שתקע אחר התרועה תקיעה כמתעסק, שלא לשם תקיעה, והפסיק בה בין תרועה לתקיעה; או לאחר שתקע שלושה שברים שתק והפסיק, ואחר כך תקע שברים אחרים – יש אומרים דלא הוי הפסק אלא כשמפסיק בתרועה בין שברים לתקיעה (בתש&quot;ת), או שמפסיק בשברים בין תקיעה לתרועה (בתר&quot;ת). אבל כי האי שתקע שני תרועות זו אחר זו (וכן שני שברים), או שתקע באמצע תקיעה כמתעסק – לא הוי הפסק לחזור לראש. אלא גומר ויוצא, ולא נתקלקל הסדר.&lt;/p&gt;
&lt;p&gt;אבל הרמב&quot;ן כתב דבכולהו הוי הפסק. והביא התוספתא: תקע והריע, וחזר והריע, וחזר ותקע – אין בידו אלא אחת. פירוש: תקיעה האחרונה, אבל הראשונה הפסיד בשביל התרועה שתקע באמצע. ואין זה קושיא למה שכתבנו, שאפילו אם גמר התרועה בטעות – לא הוי הפסק (זהו מה שבסעיף הקודם לדיעה ראשונה), דשם הוא בתשר&quot;ת, שהתרועה של הטעות הוא מעין התרועה שיש לו לתקוע. אבל בתר&quot;ת, שגמר התרועה – מה שמריע אחר כך הוה הפסק; עד כאן לשונו.&lt;/p&gt;
&lt;p&gt;ורבינו הבית יוסף בסעיף ח פוסק כהרמב&quot;ן, עיין שם, שכתב דאפילו שבר אחד – הוי הפסק והפסיד גם תקיעה ראשונה. עד כאן לשונו.&lt;/p&gt;
&lt;h3&gt;סימן תקצ סעיף יט&lt;/h3&gt;
&lt;p&gt;ויש מי שאומר דלא נחלק הרמב&quot;ן אלא בתוקע לשם מצוה בינתיים, אבל בתוקע כמתעסק – למה יפסל? דלא יהא אלא כמו שעשה מלאכה בינתיים. דהא קיימא לן: שמע תשע תקיעות בתשע שעות ביום – יצא. אטו מיירי שישב כל היום ולא דיבר בינתיים, או שלא שמע קול אחר מאדם או בהמה? והאי נמי, כיון דמתעסק לא יצא – הוה ליה כקול אחר, ואף על פי שהסיח דעתו – יצא (ר&quot;ן שם).&lt;/p&gt;
&lt;p&gt;ולכן נראה להקל בזה, מאחר שיש חולקים בכל דין זה, כמו שכתב הטור (מגן אברהם סעיף קטן י). ולדעת הטור ושולחן ערוך, יש לומר דלא דמי לתשע שעות ביום, שאין שייכות להשופר במה ששמע, אבל כאן שתוקע כסדר – הוי הפסק גם במתעסק.&lt;/p&gt;
&lt;p&gt;(והחילוק שכתבנו בסעיף הקודם בין תשר&quot;ת לתש&quot;ת ותר&quot;ת – אינו אלא כשמריע בתוך השברים, הוה בתשר&quot;ת מעין מה שיש לו לתקוע. אבל בתרועה קודם השברים, או שני שברים זה אחר זה – גם בתשר&quot;ת פסול, כמו שכתב המגן אברהם סעיף קטן יא, עיין שם.)&lt;/p&gt;
&lt;h3&gt;סימן תקצ סעיף כ&lt;/h3&gt;
&lt;p&gt;וזה שאמרנו ששני תרועות, או שני שברים זה אחר זה פוסלות – זהו כשתקע הראשון כהוגן. אבל אם התחיל לתקוע, ולא עלה כהוגן – צריך לחזור ולתקוע פעם אחרת קול זה, דהראשון אינו בחשבון בפני עצמו, ונחשב הכל לקול אחד, כמו שכתב הטור, עיין שם (שם).&lt;/p&gt;
&lt;p&gt;ואם עומד בתש&quot;ת, ונזכר שטעה בתשר&quot;ת – גומר הסדר, ואחר כך תוקע תשר&quot;ת פעם אחת (שם סעיף קטן יב). ואין לחוש במה שהפסיק בסדר התשר&quot;ת, וכן מה שהקדים תש&quot;ת – דכל אחד הוא עניין בפני עצמו. ודע דבכל דינים אלו – אין חילוק בין תקיעות דמיושב לבין תקיעות שעל סדר הברכות, דבכל מה שצריך לחזור לראש – גם בתקיעות דמיושב צריך לחזור. ולא נסמוך על התקיעות שעל סדר הברכות, כיון שבירך על התקיעות דמיושב. אמנם בתקיעות שאחר התפלה אין לדקדק (שם).&lt;/p&gt;
&lt;h3&gt;סימן תקצ סעיף כא&lt;/h3&gt;
&lt;p&gt;וכבר בארנו בסימן תקפו שצריך לתקוע בשופר בצד הקצר, ולא בצד הרחב. וסימנך: &quot;מן המצר קראתי יה&quot;. ושאין לומר שום תחנה באמצע התקיעות, בין תשר&quot;ת לתש&quot;ת, ובין תש&quot;ת לתר&quot;ת. ואחר התקיעות אומר התוקע פסוק &quot;אשרי העם יודעי תרועה&quot; והציבור עונין אחריו, ואומרים &quot;אשרי...&quot;, &quot;יהללו...&quot;, ומחזירין הס&quot;ת למקומו, ומתפללין מוסף.&lt;/p&gt;
&lt;h3&gt;סימן תקצ סעיף כב&lt;/h3&gt;
&lt;p&gt;וכתב הרמב&quot;ם בפרק שלישי מתשובה דין ד: אף על פי שתקיעת שופר בראש השנה גזירת הכתוב – רמז יש בו, כלומר: עורו ישינים משנתכם, והקיצו נרדמים מתרדמתכם, וחפשו במעשיכם, וחזרו בתשובה, וזכרו בוראכם. אלו השוכחים את האמת בהבלי הזמן, ושוגים כל שנתן בהבל וריק, אשר לא יועיל ולא יציל – הביטו לנפשותיכם, והיטיבו דרכיכם ומעלליכם. יעזוב כל אחד מכם דרכו הרעה, ומחשבתו אשר לא טובה.&lt;/p&gt;</extract></page></pages></query></api>