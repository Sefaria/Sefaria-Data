<?xml version="1.0"?><api><query><normalized><n from="ערוך_השולחן_אורח_חיים_שכז" to="ערוך השולחן אורח חיים שכז" /></normalized><pages><page pageid="208040" ns="0" title="ערוך השולחן אורח חיים שכז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שכז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני סיכה בשבת&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן שכז סעיף א&lt;/h3&gt;
&lt;p&gt;סיכה לא נאסרה בשבת, ורק אסור לסוך בדברים שנמוקים משום נולד, וגם לא בדברים שמתמרחין משום ממרח, וכן לא בדברים המולידים ריח. ורוב סיכתם היתה בשמן, שאין בזה אחד מכל אלו.&lt;/p&gt;
&lt;p&gt;ואפילו אם כונתו לרפואה מפני איזה מיחוש שיש לו, ובעל מיחוש אסור לעשות לו רפואה בשבת מטעם גזירת שחיקת סממנים כמו שיתבאר בסימן הבא, מכל מקום בדברים שגם בריאים עושים כן - מותר גם לחולה, כיון שאינו ניכר שעושה זה לרפואה, וכמו שיתבאר שם.&lt;/p&gt;
&lt;h3&gt;סימן שכז סעיף ב&lt;/h3&gt;
&lt;p&gt;וכך שנו חכמים במשנה (קי&quot;א.): &quot;החושש במתניו לא יסוך שמן וחומץ, אבל סך הוא שמן לבדו&quot;. דבחומץ אין בריאים סכים וניכר שהוא לרפואה, אבל בשמן סכין. וגם בשמן ורד לא יסוך, משום דהוא ביוקר גדול ואין בריאין סכין בו, וניכר שהוא לרפואה. ואם הוא מקום שמצוי בו שמן ורד, ודרך בני אדם לסוכו אפילו שלא לרפואה – מותר.&lt;/p&gt;
&lt;p&gt;ובמדינותינו שאין נוהגין כלל לסוך בחול - אסור לסוך בשבת לרפואה, ולכן אסור לסוך הראש שיש בו חטטין (ט&quot;ז סק&quot;ב). ויש להסתפק האידנא אם אחד רוצה לסוך את עצמו בשבת והוא בריא, מי אמרינן דמותר או דילמא כיון דאין רגילין בריאים לסוך את עצמם יאמרו שחולה הוא, ובכמה מקומות מצינו שחששו למראית עין אפילו באיסור דרבנן, וצ&quot;ע לדינא.&lt;/p&gt;
&lt;h3&gt;סימן שכז סעיף ג&lt;/h3&gt;
&lt;p&gt;יש שבעת הסיכה ממשמש בכל הגוף, וזהו טוב שיקלוט השמן בהגוף, שנו חכמים במשנה (קמ&quot;ז.): &quot;סכין וממשמשין, אבל לא מתעמלין ולא מתגררין&quot;. ופירשו בגמרא: שלא יעשה כדרך שהוא עושה בחול, והיינו שבחול סך ואחר כך ממשמש, ובשבת יסוך וימשמש כאחד. וגם לא ימשמש בכח אלא ברפיון ידים, וכן אין מגרדין הגוף בכלי העשוי לכך אלא אם כן היו ידיו או רגליו מטונפות בטיט וצואה, ואם היה לו מגררת מיוחדת לשבת - מותר (גמרא שם), ועכשיו אין אנו יודעים מכל זה.&lt;/p&gt;
&lt;h3&gt;סימן שכז סעיף ד&lt;/h3&gt;
&lt;p&gt;כתב הרמב&quot;ם בפרק כ&quot;ג דין י': &quot;מעבד מאבות מלאכות הוא, והמרכך עור בשמן כדרך שהעבדנים עושים - הרי זה מעבד וחייב. לפיכך לא יסוך אדם רגלו בשמן והיא בתוך המנעל או הסנדל החדשים, אבל סך הוא את רגלו שמן ונותנו בתוך המנעל או הסנדל, אף על פי שהן חדשים, וסך כל גופו שמן ומתעגל על גבי קטבליא חדשה ואינו חושש.&lt;/p&gt;
&lt;p&gt;במה דברים אמורים: כשהיה השמן מועט כדי לצחצח העור בלבד, אבל אם היה בבשרו שמן הרבה כדי לרכך העור - הרי זה אסור מפני שהוא כמעבדו. והכל בחדשים, אבל בישנים - מותר&quot; עכ&quot;ל.&lt;/p&gt;
&lt;p&gt;אמנם גם בשיעור לצחצחו אסור לו לכוין כדי לצחצחו (קמ&quot;א:), דבמכוין יש לגזור אטו לעבדו (רש&quot;י), ובלעבדו אפילו בלא כונה – אסור, דהוה פסיק רישא.&lt;/p&gt;
&lt;p&gt;ואסור לנקות המנעלים בשבת, ואם מנקה בוואקס&quot;א - הוה אב מלאכה משום ממרח וחייב חטאת, ורק בידו או ברגלו מותר לנקות, או במטפחת להסיר האבק ולא יותר, וכל שום מין ציחצוח אסור במנעל.&lt;/p&gt;</extract></page></pages></query></api>