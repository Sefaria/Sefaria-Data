<?xml version="1.0"?><api><query><normalized><n from="ערוך_השולחן_אורח_חיים_תקנט" to="ערוך השולחן אורח חיים תקנט" /></normalized><pages><page pageid="5876" ns="0" title="ערוך השולחן אורח חיים תקנט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקנט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מנהגי תשעה באב, ודין מילה בתשעה באב&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן תקנט סעיף א&lt;/h3&gt;
&lt;p&gt;חל תשעה באב בשבת או ביום ראשון – אין אומרים &quot;צדקתך&quot; במנחה בשבת, ולא פרקי אבות. ונראה דבחל ביום ראשון – אומרים פרקי אבות.&lt;/p&gt;
&lt;p&gt;וכן אין לומר &quot;צידוק הדין&quot; בתשעה באב. ויש אומרים שאומרים &quot;צידוק הדין&quot;, דלא גרע משאר קינות (ט&quot;ז סעיף קטן א בשם רש&quot;ל). ומותר לעשות הספד על חכם שמת, דכל היום הוי יום בכייה (שם סעיף קטן ו).&lt;/p&gt;
&lt;p&gt;ואומרים &quot;אתה חוננתנו&quot; בתפלה של ערבית, כמו בכל מוצאי שבת. וזה שאין מבדילין על הכוס – מפני שאסור לשתותו. ואם שכח לומר &quot;אתה חוננתנו&quot; – נתבאר לעיל סימן רצד, עיין שם.&lt;/p&gt;
&lt;h3&gt;סימן תקנט סעיף ב&lt;/h3&gt;
&lt;p&gt;ומתפללין ערבית בנחת, ודרך בכייה כאבלים, וכן עושים בקריאת איכה. ובכל איכה מגביה קולו יותר, ומפסיק בין כל פסוק מעט, ובסוף כל &quot;איכה&quot; יותר מעט. ופסוק האחרון שבכל &quot;איכה&quot; אומר בקול רם, וכשמגיע הקורא לסוף לפסוק &quot;השיבנו&quot; – אומרים אותו הקהל בקול רם, ואחר כך מסיים הקורא, והקהל חוזרין ואומרים אותו בקול רם, וכן הקורא.&lt;/p&gt;
&lt;p&gt;ויש שכתבו שמברכין לפני איכה &quot;על מקרא מגילה&quot; (מגן אברהם סעיף קטן א), ואין מנהגינו כן. והיחיד יאמר &quot;איכה&quot; גם ביום. ואצלינו קורא הקורא כל ה&quot;איכות&quot; ביום, לאחר הקינות והתפלה.&lt;/p&gt;
&lt;h3&gt;סימן תקנט סעיף ג&lt;/h3&gt;
&lt;p&gt;בליל תשעה באב מתפללין ערבית, ואומרים איכה וקינות. ואחר שמונה עשרה אומר השליח צבור קדיש עם &quot;תתקבל&quot;, ואחר הקינות אין אומר תתקבל. וכן למחר בשחרית – אינו אומר &quot;תתקבל&quot;; כן כתוב במנהגים (ט&quot;ז ומגן אברהם סעיף קטן א).&lt;/p&gt;
&lt;p&gt;ואני מתפלא על זה: דאם כן הא אומרים &quot;תתקבל&quot; בערבית כמו בשארי ימים, ומה שייך לומר שאינו אומר &quot;תתקבל&quot; לאחר הקינות? היכן מצינו שיאמרו שני פעמים &quot;תתקבל&quot; בתפילה אחת? ולעניות דעתי היה נראה שלא לומר &quot;תתקבל&quot; אחר שמונה עשרה בערבית, וזהו השינוי מכל הימים. ורבינו הבית יוסף בספרו הגדול הביא באמת שיש מקומות שעושין כן, עיין שם. וזה שכתב הטור שאומרים קדיש שלם – יש לומר שאין כוונתו על &quot;תתקבל&quot;, אלא שלא יאמר חצי קדיש. ועיין מה שכתבתי בסימן תרצג.&lt;/p&gt;
&lt;p&gt;(ואין מברכין את הבנים כשחל במוצאי שבת.)&lt;/p&gt;
&lt;h3&gt;סימן תקנט סעיף ד&lt;/h3&gt;
&lt;p&gt;ואחר איכה וקינות אומרים סדר קדושה, ומתחילין &quot;ואתה קדוש&quot;. ואפילו חל במוצאי שבת אין אומרים &quot;ויהי נועם&quot;, דאין נעימות ביום זה. ועוד: ד&quot;ויהי נועם&quot; נתייסד על הקמת בית המקדש, ועתה נחרב בעונותינו. וכן אין אומרים &quot;ויתן לך&quot;, ולא &quot;למנצח בנגינות&quot;.&lt;/p&gt;
&lt;p&gt;ומסירין הפרוכת מלפני הארון, על שם &quot;בצע אמרתו&quot; (איכה ב יז), ומתרגמינין &quot;בזע פורפירין דיליה&quot;.&lt;/p&gt;
&lt;p&gt;וליל תשעה באב ויומו יושבים בבבית הכנסת לארץ עד תפלה המנחה. ואנחנו נוהגים עד חצות היום, ועד אחר קינות, שראוי להאריך בהם עד חצות. ולאו דווקא על הארץ אלא מציעין תחתיו דבר מה, או על ספסל קטן נמוך לארץ.&lt;/p&gt;
&lt;p&gt;ואין מדליקין הרבה נרות בלילה, כי אם נר אחד לפני החזן, כדי שיקרא לאורו. ואם אין מספיק זה להציבור – ידלוקו במקומות מפוזרים, עד כדי שיוכלו לראות, ולא יותר (עיין ט&quot;ז סעיף קטן ה). ובמקום שהציבור אין אומרים, רק שומעים מהשליח צבור – לא ידלוקו לפניהם כלל, רק עוד נר אחד, דאולי תכבה נר של השליח צבור, ידלקוהו מנר זה (מגן אברהם סעיף קטן ד בשם מהרי&quot;ל).&lt;/p&gt;
&lt;p&gt;וגם בשחרית מדלגין ב&quot;ובא לציון&quot; פסוק &quot;ואני זאת בריתי&quot;.&lt;/p&gt;
&lt;h3&gt;סימן תקנט סעיף ה&lt;/h3&gt;
&lt;p&gt;אין אומרים תחנון ולא סליחות בתשעה באב, משום דכתיב: &quot;קרא עלי מועד&quot; (איכה א טו). ואין נופלין על פניהם. ובארנו טעם עניין זה בסימן תקנב, עיין שם. ו&quot;מזמור לתודה&quot; אומרים, ואין אומרים &quot;מזמור... יענך&quot; ולא &quot;אל ארך אפים&quot; כשחל ביום חמישי.&lt;/p&gt;
&lt;p&gt;ומשכימין לבית הכנסת, ואין קורין לבית הכנסת אלא באין מעצמן.&lt;/p&gt;
&lt;p&gt;וקורין בתורה &quot;כי תוליד בנים&quot; ומפטירין בירמיה &quot;אסוף אסיפם&quot;, וקורין בניגון איכה, לבד הפסוקים האחרונים. ואיתא במסכת סופרים דכל אחד מהקרואים, קודם שיעלה לתורה, מברך &quot;דיין האמת&quot;; ולא נהגו כן. אך מי שאומר – יאמר בלא שם ומלכות.&lt;/p&gt;
&lt;p&gt;ואין אומרים &quot;פטום הקטורת&quot; שאחר התפלה, להנוהגין כן בכל יום. ויש מי שכתב דגם מה שקודם התפלה – לא יאמרו, וכן כל פרשיות הקרבנות (מגן אברהם סעיף קטן ז). והוא דבר תימה, דלהדיא כתבו בטור ושולחן ערוך סימן תקנד להיפך, עיין שם. ואין צריך לשנות מקומו בתשעה באב. ואחר שגמרו המפטיר –מכניסים הס&quot;ת להיכל, ויושבין על הארץ, ואומרים קינות.&lt;/p&gt;
&lt;h3&gt;סימן תקנט סעיף ו&lt;/h3&gt;
&lt;p&gt;מנהגים שונים יש במסכת סופרים, והטור הביאם, וזה לשונו: יש קורין ספר קינות בערב, ויש שמאחרין עד הבוקר לאחר קריאת ספר תורה, שאחר קריאת ספר תורה – עומד ומתפלש באפר, ובגדיו מפולשין, וקורא בבכייה ויללה. אם יודע לתרגמו – מוטב, ואם לאו – נותנו למי שיודע לתרגם, כדי שיבינו כל העם, והנשים והתינוקות. שהנשים חייבות כאנשים, וכל שכן בנים זכרים. והקורא בתשעה באב אומר &quot;ברוך דיין האמת&quot;. ויש מניחין את תיק הספר על הקרקע, ואומרים &quot;נפלה עטרת ראשנו&quot;. וקוראין ומספידין, כאדם שמתו מוטל לפניו. ויש שמשנין מקומותיהן, ויש שיורדין מספסליהם – וכולם מתפלשים באפר. ואין אומרים &quot;שלום&quot; זה לזה וכו'; עד כאן לשונו. והוא במסכת סופרים פרק שמונה עשר.&lt;/p&gt;
&lt;h3&gt;סימן תקנט סעיף ז&lt;/h3&gt;
&lt;p&gt;אומרים קינות בבכי והספד. ובשעת הקינות – אין לדבר דבר, ולצאת חוץ, כדי שלא להסיח דעתו מאבלות. וקל וחומר שלא ישוח עם אינו יהודי.&lt;/p&gt;
&lt;p&gt;ונוהגין לומר קצת פסוקי נחמה אחר הקינות, כדי לפסוק בדברים טובים. ואם יש אבל בעיר – הולך בלילה לבית הכנסת, וגם ביום, עד שיגמורו הקינות, ואפילו תוך שלושה ימים. ויש רוצים לומר דווקא אחר שלושה, ואינו כן (עיין מגן אברהם סעיף קטן ח).&lt;/p&gt;
&lt;p&gt;ונהגו לילך על הקברות מיד כשיצאו מבית הכנסת, דאף המתים מצטערים בצער החיים. ולכן אין לילך רק על קברי ישראל. והאריז&quot;ל – אין דעתו נוחה לילך על הקברות (עיין מגן אברהם סעיף קטן טו), זולת להלוויית המת. וכבר כתבנו דעכשיו שהולכין בחבורות, ומשיחין שיחות בטלות – יותר טוב שלא לילך.&lt;/p&gt;
&lt;h3&gt;סימן תקנט סעיף ח&lt;/h3&gt;
&lt;p&gt;אם יש תינוק למול – מלין אותו אחר שגומרים הקינות. ויש שאין מלין עד אחר חצות, ואין המנהג כן. ובמקום שמברכים על הבשמים במילה – לא יברכו עתה. והסנדק, והמוהל, ואבי הילד – לובשים טליתם בשעת המילה, אך לא ילבשו בגדי שבת. ויברך המוהל על הכוס, ותשתה היולדת מהכוס, אם המילה בבית היולדת. ואם לאו – יתן לתינוקות שישתו. וכשהיולדת שותה – צריכה לשמוע הברכה, ושלא תפסיק בין ברכה לשתייה. ואף שכתבנו שאין לובשין בגדי שבת, מכל מקום לובש הבעל ברית בגדים אחרים, אך לא לבנים ממש. ואבי הבן, והמוהל, והסנדק – כולם נקראים &quot;בעלי ברית&quot;, ומותרים ללבוש בגדים אחרים לאחר שגמרו הקינות, ובאין למול. אבל לא לבנים ממש.&lt;/p&gt;
&lt;p&gt;(ומ&quot;ש ברמ&quot;א סעיף ח: בגדי שבת. נראה לי דלאו דווקא, דאם כן איך אומר &quot;לא לבנים ממש&quot;? וכן מוכח במרדכי שלהי תענית, עיין שם.)&lt;/p&gt;
&lt;h3&gt;סימן תקנט סעיף ט&lt;/h3&gt;
&lt;p&gt;מדינא דגמרא (סוף פרק שלישי דערובין): כשחל תשעה באב בשבת, ונדחה ליום ראשון, ואירע בו ברית מילה – בעלי הברית מתפללים מנחה בעוד היום גדול, מנחה גדולה או מנחה קטנה (עיין מגן אברהם סעיף קטן יג). ורוחצים פניהם, ידיהם, ורגליהם, ועושים סעודה מבשר ויין, ואוכלים, מפני שהוא יום טוב שלהם.&lt;/p&gt;
&lt;p&gt;ומכל מקום לא ראינו ולא שמענו מי שיעשה כן. ובפרט אצלינו, שרוב הסעודות הם בלילה. ולא לבד תשעה באב, אלא אפילו כל תענית, ואפילו תענית הנדחה – אין עושין שום סעודה, בין של מילה בין של פדיון הבן, עד הלילה. וכן המנהג הפשוט, ואין לשנות. ודע שאין שוחטין, ואין מכינין צרכי סעודה, עד אחר חצות היום, אם לא שנצרך לצורך סעודת מצוה, שלא תספיק ההכנה לאחר חצות, דאז יכולים להכין גם קודם חצות. ולא שכיח דבר זה. וגם אין מציעין המטות, ולא מכבדין הבית, עד אחר חצות. ומהראוי שלא לכבד כל היום כולו.&lt;/p&gt;</extract></page></pages></query></api>