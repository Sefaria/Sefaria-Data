<?xml version="1.0"?><api><query><normalized><n from="ערוך_השולחן_אורח_חיים_רצו" to="ערוך השולחן אורח חיים רצו" /></normalized><pages><page pageid="174046" ns="0" title="ערוך השולחן אורח חיים רצו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רצו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני הבדלה, ועל מה מבדילים&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן רצו סעיף א&lt;/h3&gt;
&lt;p&gt;גרסינן בשבועות (י&quot;ח:): 'כל המבדיל על היין במוצאי שבתות - הוויין ליה בנים זכרים, דכתיב: &quot;ולהבדיל בין הקדש ובין החול, ובין הטמא ובין הטהור&quot;, ובסוף הפרשה כתיב: &quot;להבדיל בין הטמא ובין הטהור&quot;, וסמיך ליה: &quot;אשה כי תזריע וילדה זכר&quot;. ויהיו לו בנים הראויים להוראה, דכתיב: &quot;ולהבדיל בין הקדש... ולהורות את בני ישראל&quot;.&lt;/p&gt;
&lt;p&gt;והנה הגם דדרשות אלו הם אסמכתות, מכל מקום אי לאו דעיקר מצות הבדלה לא היתה מן התורה - לא הוה ליה לחז&quot;ל לאסמכינהו אקראי, להבדיל על היין.&lt;/p&gt;
&lt;h3&gt;סימן רצו סעיף ב&lt;/h3&gt;
&lt;p&gt;ובאמת זהו דעת הרמב&quot;ם בריש פרק כ&quot;ט משבת שכתב: &quot;מצות עשה מן התורה לקדש את יום השבת בדברים, שנאמר זכור... וצריך לזכרהו בכניסתו וביציאתו: בכניסתו בקידוש היום, וביציאתו בהבדלה&quot; עכ&quot;ל.&lt;/p&gt;
&lt;p&gt;ומן התורה די בתפ(י)לה, ותקנו רבנן על הכוס של יין, ואסמכינהו רבנן אקראי בשבועות שם, והוה הבדלה ממש כקידוש. וזה שאמרו בברכות (ל&quot;ג.) דאנשי כנסת הגדולה תקנו ברכות ותפ(י)לות, קדושות והבדלות, ובתחלה קבעוה בתפלה וכו' ע&quot;ש - זהו על הנוסחאות איך ומה. וראיה שהרי גם קידושים אומר כן, וקידוש פשיטא דהוי דאורייתא, אלא על נוסח הקידוש קאמר, וכן בהבדלה.&lt;/p&gt;
&lt;h3&gt;סימן רצו סעיף ג&lt;/h3&gt;
&lt;p&gt;וכן מפורש בסמ&quot;ג (עשין כ&quot;ט) וזה לשונו: &quot;זכור את יום השבת... וצריך לקדשו בכניסתו וביציאתו... אחת בכניסתו היא 'זכור', ואחת ביציאתו מוזכרת דכתיב גבי 'שמור', שאומר במדרש שזהו על יציאת שבת&quot; עכ&quot;ל, וגם בספר החנוך כתב כן.&lt;/p&gt;
&lt;p&gt;וכן כתב המפרש ריש נזיר, שאומר: מיין ושכר יזיר - לאסור יין מצוה. ופריך, מאי ניהו - קידושא ואבדלתא. ופירש המפרש: דכתיב 'זכור', אין לי אלא בכניסתו ביציאתו מניין וכו' ע&quot;ש. ומלשון הגמרא עצמה מוכח כן, דמדמי הבדלה לקידוש על דרשת הכתוב, אלמא דעיקר הבדלה הוי דאורייתא.&lt;/p&gt;
&lt;p&gt;ובפרקי דרבי אלעזר (פרק כ') אומר: דאדם הראשון כשידע שנבדל יום הקדש - אמר 'ברוך המבדיל בין קדש לחול'. ואומר שם עוד דכשמבדיל על היין - הקב&quot;ה קונה אותו לסגולתו, שנאמר: &quot;ואבדיל אתכם מן העמים להיות לי&quot; (שם כ, כו), &quot;והייתם לי סגולה&quot; (שמות יט, ה) ע&quot;ש, והכוונה דדריש כמו גזירה שוה 'לי - לי' (כן נראה לי), מיהו מכל זה נראה להדיא דהוי דאורייתא.&lt;/p&gt;
&lt;h3&gt;סימן רצו סעיף ד&lt;/h3&gt;
&lt;p&gt;והמגיד משנה שם כתב שיש חולקים, וסבירא ליה דהבדלה הוי רק דרבנן ע&quot;ש, ולדעתם כל הנך קראי הוה אסמכתא בעלמא.&lt;/p&gt;
&lt;p&gt;ונפקא מינה לדינא לעניין נשים, דאי דאורייתא - גם נשים חייבות, דלכל מילי דשבת שוות. ואי דרבנן, ואין הדבר תלוי בשמירת שבת אלא דבר בפני עצמו, והיא זמן גרמא - אין הנשים חייבות בה (ב&quot;י סוף סימן זה בשם א&quot;ח). ויש אומרים דאפילו אם הוא דרבנן - חייבות, דדומיא דקידוש תקנוה (מ&quot;מ שם).&lt;/p&gt;
&lt;h3&gt;סימן רצו סעיף ה&lt;/h3&gt;
&lt;p&gt;ועל פי זה כתב רבינו הב&quot;י בסעיף ח': &quot;נשים חייבות בהבדלה כשם שחייבות בקידוש, ויש מי שחולק&quot; עכ&quot;ל. וכתב רבינו הרמ&quot;א: דעל כן לא יבדילו לעצמן, רק ישמעו הבדלה מן האנשים עכ&quot;ל.&lt;/p&gt;
&lt;p&gt;ויש מי שהשיג עליו, דאפילו אם הם פטורות - רשאות לברך, כמו שמברכות על כמה מצות עשה שהזמן גרמא כסוכה ולולב וכיוצא בהם (ב&quot;ח ומג&quot;א סקי&quot;א). וזה שאחד מהפוסקים כתב שאינן רשאות להבדיל לעצמן - הכוונה שאינן מחוייבות, אבל אם ירצו - מותרות (שם בב&quot;ח).&lt;/p&gt;
&lt;p&gt;ויש מי שמיישב דברי רבינו הרמ&quot;א דדווקא במקום שאנשים חייבים מדאורייתא - דאז רשאות לברך, ולא בהבדלה, למי שסובר דגם אנשים הם רק מדרבנן (ט&quot;ז סק&quot;ז). ותמיהני, הלא לולב כל ימי החג הם דרבנן לבד יום הראשון, ונשים מברכות. ויש מי שרוצה לחלק דדווקא במצות מעשיות יכולות לברך, ולא במצוה שהוא רק דיבור בעלמא (עיין מג&quot;א שם). וגם זה אינו, דהרי גם בהבדלה יש מעשה דשתיית הכוס, ועוד איזה סברא יש לחלק בזה, ועוד דרוב הפוסקים סוברים דהוי דאורייתא ומחוייבות מדין תורה, ויכולות להוציא גם האנשים. ואפילו אי דרבנן - יש סוברים דגם הם דרבנן, ויכולות להוציא, דשניהם דרבנן, וזה הסובר דאין חייבות כלל - הן דיעות יחידאות.&lt;/p&gt;
&lt;p&gt;ונהי שיש לחוש לעניין שיוציאו האנשים, וגם טוב להן שישמעו מפי האנשים, מיהו זה פשיטא דאם אין מי שיבדיל להן - שיבדילו לעצמן. וראיתי מי שהקשה דאיך יבדילו, והא נשים אינן שותות מכוס הבדלה. ותמיהני על זה, דאטו דינא הוא, מנהגא בעלמא הוא, ולא כולן חוששות לזה, ופשיטא דכשמבדילות צריכות לשתות.&lt;/p&gt;
&lt;p&gt;וראיתי מי שכתב דאיש שכבר הבדיל - לא יבדיל בשביל נשים, כמו שהאיש אינו מברך על השופר בשביל הנשים כשהוא כבר יצא, כמ&quot;ש בסימן תקפ&quot;ט (א&quot;ר סקי&quot;ח). ולי נראה שאין זה דמיון, דבשופר פשיטא שאין שום חיוב עליהן, אבל הבדלה - לרוב הפוסקים חייבות. ונהי נמי דלמיעוט יש לחוש שמא פטורות, ובוודאי אם יכולות להבדיל לעצמן יותר טוב, אבל אם אין יכולות - מותר ומצוה לאיש לעשות בשבילן הבדלה, שכן דעת רוב הפוסקים (כן נראה לעניות דעתי).&lt;/p&gt;
&lt;h3&gt;סימן רצו סעיף ו&lt;/h3&gt;
&lt;p&gt;סדר הבדלה: &lt;b&gt;י&lt;/b&gt;ין &lt;b&gt;ב&lt;/b&gt;שמים &lt;b&gt;נ&lt;/b&gt;ר &lt;b&gt;ה&lt;/b&gt;בדלה וסימנך י'ב'נ'ה'. והטעם דיין קודם לכל הדברים - דהוא תדיר והוא הגורם לההבדלה (ברכות ריש פרק ח'). ומקדימין בשמים לנר, דברכת הבשמים גם כן תדיר לגבי ברכת נר שאינה אלא במוצאי שבת, וא(י)לו בשמים ביכולת לברך כמה פעמים ביום. וברכת המבדיל פשיטא שצריכה להיות בסוף, דהוא העיקר וגמר העניין כמו קידוש.&lt;/p&gt;
&lt;p&gt;ודיני בשמים בפרטיות יתבארו בסימן רצ&quot;ז, ודיני נר בסימן רצ&quot;ח. ויזהר שלא יהיה הכוס פגום, וגם היין לא יהיה פגום, ופגימת הכוס הוא כשנשבר קצת או סדק גדול, ופגימת היין הוא כשטעמו ממנו, ונתבארו הדינים מזה לעיל בסימן קפ&quot;ב גבי ברכת המזון ע&quot;ש.&lt;/p&gt;
&lt;h3&gt;סימן רצו סעיף ז&lt;/h3&gt;
&lt;p&gt;וכתב רבינו הרמ&quot;א בסעיף ב': דטוב יותר להבדיל על כוס פגום של יין מעל שכר עכ&quot;ל.&lt;/p&gt;
&lt;p&gt;ויש מי שאומר דכוונתו במקום שאין שכר חמר מדינה, אבל כשהוא חמר מדינה - טוב יותר על שכר שאינו פגום מיין פגום (מג&quot;א סק&quot;ה), ואינו מותר להבדיל על פגום אלא אם כן אין לו משקה אחרת כלל (שם).&lt;/p&gt;
&lt;p&gt;ולא משמע כן, דרבינו הרמ&quot;א קאי על מקום שהשכר הוה חמר מדינה, דמיירי מזה מקודם ע&quot;ש. והאמת דסבירא ליה דיין פגום טוב יותר משכר שאינו פגום (א&quot;ר סק&quot;ה), דהא גם בברכת המזון נתבאר לעיל סימן קפ&quot;ב דבדיעבד יוצאין בפגום ע&quot;ש.&lt;/p&gt;
&lt;p&gt;ומכל מקום לעניין דינא - אין הכרע בזה, והגדולים הסכימו דשכר שאינו פגום - טוב יותר מיין פגום (הגר&quot;א והגר&quot;ז).&lt;/p&gt;
&lt;h3&gt;סימן רצו סעיף ח&lt;/h3&gt;
&lt;p&gt;בבית הכנסת מתחילין מברכת 'בורא פרי הגפן', וכל בעל הבית בביתו מתחילין בפסוקים לסימן טוב והצלחה: 'הנה אל ישועתי', 'ושאבתם מים בששון', 'לד' הישועה', 'ד' צבאות עמנו', ויש מוסיפין גם 'ד' צבאות אשרי אדם', 'ד' הושיעה', 'ליהודים היתה אורה', ומסיימין 'כן תהיה לנו' ואומרים 'כוס ישועות אשא'.&lt;/p&gt;
&lt;p&gt;ולמה אין אומרים אותם בבית הכנסת - כדי ללמד לההמון שאין זה מהבדלה, ועוד דכיון דאמרו מקודם 'ויתן לך' - הרי כבר אמרו הרבה פסוקים לסימן טוב.&lt;/p&gt;
&lt;h3&gt;סימן רצו סעיף ט&lt;/h3&gt;
&lt;p&gt;וכתב רבינו הרמ&quot;א דבשעת הבדלה יתנו עיניהם בכוס ובנר עכ&quot;ל, וזהו מהטור בסימן רצ&quot;ט שכתב: &quot;והעונים אמן - צריך שיתנו עיניהם בכוס ובנר&quot; ע&quot;ש.&lt;/p&gt;
&lt;p&gt;ויש מי שפירש דגם המבדיל צריך ליתן עיניו בכוס ובנר (דה&quot;ח), ולא משמע כן מלשון הטור כמובן. מיהו בעל כורחו צריך לומר כן, שהרי זהו אחד מעשרה דברים שנאמרו בכוס של ברכה - ליתן עיניו בו (ברכות נ&quot;א.), וכמ&quot;ש לעיל סימן קפ&quot;ג, וממילא דבכאן שיש גם נר - צריך ליתן עיניו גם בנר. אלא דהטור קאמר דאפילו השומעים צריכים, וכל שכן המבדיל בעצמו, והטעם מזה - כדי שלא יסיחו דעתם מזה. ולא הצריכו גם ליתן עיניהם בהבשמים, לפי שאין הבשמים מעכבים בהבדלה, וכמה פעמים שמבדילין בלא בשמים.&lt;/p&gt;
&lt;h3&gt;סימן רצו סעיף י&lt;/h3&gt;
&lt;p&gt;עוד כתב: שנוהגין לשפוך מכוס של יין על הארץ קודם שיסיים בורא פרי הגפן, כדי שלא יהיה הכוס פגום. וטעם השפיכה, דאמרינן בעירובין (ס&quot;ה.): כל בית שלא נשפך בו יין כמים - אין בו סימן ברכה, ועושים כך לסימן טוב בתחלת השבוע, גם שופכים מן הכוס לאחר הבדלה ומכבין בו הנר ורוחצין בו עיניו משום חבוב המצוה עכ&quot;ל.&lt;/p&gt;
&lt;p&gt;והנה זה שכתב שנוהגים לשפוך כדי שלא יהיה הכוס פגום - אין לזה הבנה כלל, והלבוש כתב שלא ישפוך בתחלת הברכה - כדי שלא יברך על כוס פגום ע&quot;ש. ואינו מובן, דזה אינו פגום, דפגום מיקרי כששותין ממנו. וגם בלבוש כתב שישפוך כשמתחיל הברכה, וזה תמוה יותר, דאם כן סוף הברכה הוי פגום, אם זה נקרא פגום (ט&quot;ז סק&quot;א). ועוד דאין לך בזיון גדול מזה לשפוך על הארץ אחר הברכה (שם), וכן מפורש בספר חסידים (סימן קי&quot;א).&lt;/p&gt;
&lt;p&gt;ויש מי שפירש דוודאי פגום לא מיקרי אלא כששתה ממנו, והך פגם הוא לשון בזיון, כלומר דאם ישפוך אחר הברכה - הוי בזיון כמ&quot;ש, ולכן שופך קודם סיום הברכה (מג&quot;א סק&quot;ב). וגם זה תמוה, דאם יש בזיון בגמר הברכה - וודאי דיש בזיון גם קודם כלות הברכה.&lt;/p&gt;
&lt;h3&gt;סימן רצו סעיף יא&lt;/h3&gt;
&lt;p&gt;ובאמת כתבו מפרשי הש&quot;ע שלא לעשות כדבריו, אלא בשעה שממלאין הכוס להבדלה - ממלאין אותו על כל גדותיו בעניין שישפך גם מעט על הארץ (ט&quot;ז ומג&quot;א שם), וכן מנהג העולם. ויש שמערערים גם על זה, וכתבו לבטל השפיכה לגמרי משום ביזוי משקה, אך אפשר דבמעט אין קפידא (שם).&lt;/p&gt;
&lt;p&gt;ואני אומר דגם כוונת רבינו הרמ&quot;א כן הוא, ואדרבא תיקן יותר מפני שחושש לביזוי משקה, וגם לא רצה לבטל המנהג לגמרי, לכן יעץ לעשות באופן זה, והיינו דזה שכתב לשפוך מכוס - אין כוונתו לשפוך בידים, וראיה לזה שלא כתב לשפוך מן הכוס, כמו שכתב בסוף: 'שופכין מן הכוס לאחר הבדלה'. אלא דהכי פירושו: שלא ישפוך הרבה על כל גדותיו, בעניין שבעת מילוי הכוס ישפך על הארץ, דיש בזה ביזוי כמ&quot;ש. אלא ימלאנו מלא ממש כדין כוס של ברכה, אך בשעה שמתחיל הברכה ומנענע היד מעט - ממילא שישפך מעט. אך יזהר שלא ישפך הרבה, ויהיה פגם להכוס שלא יהיה מלא, אבל מעט - עדיין הוא מלא, דאי אפשר לצמצם.&lt;/p&gt;
&lt;p&gt;וזה שכתב: 'כדי שלא יהיה הכוס פגום' - הכי פירושו: שישפך בכדי שלא יהיה פגום, כלומר להזהר לבלי ישפך הרבה, וכן ראוי לעשות. וזה שכתב: 'קודם שיסיים בורא פרי הגפן' - זהו כשמתחילין מהברכה, ואם מתחילין מ'הנה אל ישועתי' - ישפך אז, ועיקר כוונתו אדרבא לבלי לשפוך במתכוין, אלא מתוך שהוא מלא ממש כשיטלו בידיו ויתחיל ההבדלה והיד תנוע קצת - ישפך ממילא.&lt;/p&gt;
&lt;p&gt;ובסוף כתב לשפוך מן הכוס לאחר הבדלה, כלומר לאחר שתייה, ושופכין ממש על השלחן או בכלי ומכבין בו הנר, ורוחצים העינים משום רפואה ומשום חבוב מצוה. (ובמרדכי ריש יומא הביא תשובת הגאונים שנותנים מים לכוס הבדלה ושותים, ומה שנשתייר רוחצים הפנים כדי לחבב המצוה, ושירי מצוה מעכבים את הפורעניות ע&quot;ש)&lt;/p&gt;
&lt;h3&gt;סימן רצו סעיף יב&lt;/h3&gt;
&lt;p&gt;אין מבדילין על הפת, דדווקא קידוש שצריך במקום סעודה - שפיר מקדש עליו ואוכל הסעודה, דהיא שייכה להקידוש, אבל הבדלה - אינו עניין לפת, ובהכרח להבדיל על משקה.&lt;/p&gt;
&lt;p&gt;וביום טוב שחל להיות במוצאי שבת, שיש בו קידוש שהוא נאמר על הפת: יש אומרים שאגב הקידוש מבדילין גם כן עליו, ויש אומרים שיותר טוב לעשות הקידוש וההבדלה שניהם על השכר או שאר משקה. והעיקר כסברא ראשונה, דכיון דמוכרח לאכול - הרי ההבדלה שייך גם כן אל הפת, ולא עדיפא מקידוש.&lt;/p&gt;
&lt;h3&gt;סימן רצו סעיף יג&lt;/h3&gt;
&lt;p&gt;ואם אין לו יין - מקדשין על השכר או על שארי משקין כשהם חמר מדינה, חוץ מן המים, דאף על גב דרוב שתייתם מים, מכל מקום כיון שאין בזה שום חשיבות - אין מבדילין עליו.&lt;/p&gt;
&lt;p&gt;ונראה לי דאפילו מים מתוקנים, כמו אצלינו מי סעלצי&quot;ן או לימאנא&quot;ד או מים שנתנו בו דבש לטעם או שאר מין פירא - מכל מקום סוף סוף הוא מים, ואין מבדילין על זה. וכבר כתבנו בסימן ער&quot;ב סעיף י&quot;ד דכשאין שום דבר שביכולתו לשתות - מבדילין על החלב או על טה מתוק, ואין זה כסתם מים, כיון שהוא מבושל ולא נקרא מים.&lt;/p&gt;
&lt;p&gt;וכתב רבינו הרמ&quot;א: דנהגו להבדיל במוצאי פסח על שכר ולא על יין, משום דחביב עליו עכ&quot;ל. ויש מי שכתב על זה דדווקא במקום דהוי שכר חמר מדינה, אבל באשכנז - אסור (מג&quot;א סק&quot;ו), כלומר כיון דמצוי שם יין. אמנם הלשון לא משמע כן, דאם כן מאי איריא במוצאי פסח משום חבוב, הא בלאו הכי מותר כמו שנתבאר. ונראה דאפילו במקום שיש יין אלא שרגילין גם בשכר, והוי השכר גם כן חמר מדינה, ולכן בכל השנה מחוייב להבדיל איין, ורק במוצאי פסח מבדיל אשכר משום חביבות (וכן מבואר מתוך דברי הט&quot;ז סק&quot;ג ע&quot;ש).&lt;/p&gt;
&lt;h3&gt;סימן רצו סעיף יד&lt;/h3&gt;
&lt;p&gt;ואם אין לו יין ולא שכר ולא שאר משקה להבדלה: יש אומרים שמותר לו לאכול, ויסמוך על הבדלה שבתפ(י)לה או יאמר 'המבדיל' בלא כוס ולא בברכה, דברכה אינה אלא על הכוס, אלא בלא ברכה, כעין שיתבאר בסוף סימן רצ&quot;ט (עיין מג&quot;א סק&quot;ז וצ&quot;ע אם כוונתו בברכה ומדמה לברכת המזון ואין זה דמיון כלל ועיין פרמ&quot;ג ודו&quot;ק)&lt;/p&gt;
&lt;p&gt;ובאמת כן הדעת נוטה, דלמה יתענה כיון שאין לו כוס, ואם כן אם כל השבוע לא יהיה לו כוס - לא יאכל?! והגם דמצינו בפסחים (ק&quot;ז.) באמימר שלא אכל - זהו ממדת חסידות, ולא מדינא.&lt;/p&gt;
&lt;p&gt;ויש אומרים דוודאי אם לא יהיה לו עד למחר בלילה - לא נאמר לו להתענות כל היום, אמנם אם מצפה שמחר יהיה לו כוס - אסור לו לאכול היום עד למחר שיבדיל. ואף על גב שמצוה לאכול במוצאי שבת, כמ&quot;ש בסימן ש', מיהו בלא הבדלה - אזדא לה המצוה.&lt;/p&gt;
&lt;p&gt;ולכן למי שסובר בסעיף י&quot;ב דיום טוב שחל במוצאי שבת אין מבדילין על הפת, ואין לו שום משקה - לא יאכל עד למחר אם יצפה שיהיה לו כוס למחר. ואף על גב דמצוה לאכול בלילה ביום טוב, מכל מקום כיון דלא הבדיל - אזדא לה מצותה. (וזהו כוונת המג&quot;א סק&quot;ח) אמנם כבר פסקנו שם, דהעיקר לדינא דאז מבדילין על הפת.&lt;/p&gt;
&lt;h3&gt;סימן רצו סעיף טו&lt;/h3&gt;
&lt;p&gt;וכעניין זה, למאן דסבירא ליה דאין ברכת המזון בלא כוס, ואין לו אלא כוס אחד, ואם יבדיל עליו לא יהיה לו כוס לברכת המזון: אם מצפה שמחר יהיה לו כוס - יבדיל עתה ולא יאכל עד למחר, ואם אין מצפה גם על למחר - מוטב שיאכל קודם שיבדיל ויברך עליו ברכת המזון, ולא ישתה עדיין עד שיבדיל וישתנו.&lt;/p&gt;
&lt;p&gt;אמנם להסוברים דאין ברכת המזון טעונה כוס - יבדיל על הכוס ויאכל, ויברך ברכת המזון בלא כוס. וכל זה מיירי שלא היה לו הכוס אלא רביעית בצמצום וכבר מזוג כראוי, ואם יוסיפו מעט מים - יקלקלו אותו, דאם לא כן - הא אפשר להבדיל ולשתות מעט, ולהוסיף עליו מים אחר כך מעט להשלימו לרביעית, ומברך עליו ברכת המזון. ואף על גב דלכתחלה צריך לשתות מלא לוגמיו, אך במקום דלא אפשר - יוצאין אפילו בשתייה מועטת, וכמ&quot;ש בסימן רע&quot;א סעיף ל' ע&quot;ש. ולדידן - לא שייך דין זה כלל, דאין אנו רגילין כלל בכוס לברכת המזון.&lt;/p&gt;
&lt;h3&gt;סימן רצו סעיף טז&lt;/h3&gt;
&lt;p&gt;מי שאין ידו משגת לקנות יין לקידוש ולהבדלה - יקנה להבדלה, דקידוש אפשר בפת, ואפילו קידוש היום דלא אפשר בפת - מכל מקום הבדלה קודמת, דלהרבה פוסקים הוי דאורייתא, כמ&quot;ש בריש סימן זה, וקידוש היום לכולי עלמא דרבנן. ועוד דגם קידוש היום בדוחק גדול יוצא בפת, כמ&quot;ש בסימן רפ&quot;ט, מה שאין כן בהבדלה.&lt;/p&gt;
&lt;p&gt;ואם אין ידו משגת לקנות שמן לנר חנוכה ויין להבדלה - נר חנוכה קודם אף שהיא דרבנן, משום פירסומי ניסא, וכבר כתבנו בסימן רע&quot;א דפת לאכול קודם לכל הדברים ע&quot;ש.&lt;/p&gt;
&lt;h3&gt;סימן רצו סעיף יז&lt;/h3&gt;
&lt;p&gt;רבינו הב&quot;י פסק דהבדלה מיושב, והטעם דכל דבר שמוציא לאחרים - צריך להיות בקביעות. ורבינו הרמ&quot;א פסק דמעומד, וכן נוהגין במדינות אלו. והטעם, דללוות את המלך - צריך להיות מעומד. ואי משום קביעות, כיון שכולם מכינים את עצמם לכך - הוי קביעות גם בעמידה (תוספות ברכות מ&quot;ג.), ומכל מקום יש מהגדולים שעושים מיושב (וכ&quot;מ מהגר&quot;א סק&quot;ו).&lt;/p&gt;
&lt;p&gt;וכתב רבינו הב&quot;י בסעיף ו': שאוחז היין בימין וההדס בשמאל ומברך על היין, ושוב נוטל ההדס בימין והיין בשמאל ומברך על ההדס, ומחזיר היין לימינו עכ&quot;ל, משום דעל מה שמברכין - צריכין לאחוז אותו דבר בימין, שהיא היד העיקרית.&lt;/p&gt;
&lt;p&gt;ודע, דהאחיזה בשמאל - אינה חובה כלל, ולכן אצלינו אין מחזיקין הבשמים בשעת ברכת היין, וכשמברכין על הבשמים - מניחין הכוס על השלחן, ונוטל הבשמים בימינו. אלא דהכוונה היא העיקר לאחוז היין בימין וההדס בימין בשעת ברכתם, וממילא דהדבר השני בשמאל, אבל אין זה בהכרח.&lt;/p&gt;
&lt;h3&gt;סימן רצו סעיף יח&lt;/h3&gt;
&lt;p&gt;אפילו שמעו כל בני הבית הבדלה בבית הכנסת, אם נתכוונו שלא לצאת או אפילו בסתמא, שלא נתכוונו לצאת ודרכן תמיד לעשות הבדלה בבית - מבדילין בבית. ולא מיקרי זה שמרבה בברכות חנם, כי אדרבא כל בעל הבית טוב שיבדיל בביתו.&lt;/p&gt;
&lt;p&gt;ויש מי שאומר דתלמיד חכם אין להם לסמוך על הבדלה שבבית הכנסת (סמ&quot;ע בחושן משפט סימן רצ&quot;א סקכ&quot;ז), ואם שאין שום טעם בזה וחלקו עליו (מג&quot;א סק&quot;י) - מכל מקום וודאי דכל בעל הבית טוב שיבדיל בביתו. אך אם דרכן לסמוך תמיד על הבדלה שבבית הכנסת - בסתמא יצאו, אם לא שנתכוונו שלא לצאת.&lt;/p&gt;
&lt;p&gt;וכבר בארנו בריש סימן זה דהרבה פוסקים סוברים דהבדלה דאורייתא, ונשים חייבות כאנשים ע&quot;ש.&lt;/p&gt;</extract></page></pages></query></api>