<?xml version="1.0"?><api><query><normalized><n from="ערוך_השולחן_אורח_חיים_תרפט" to="ערוך השולחן אורח חיים תרפט" /></normalized><pages><page pageid="7142" ns="0" title="ערוך השולחן אורח חיים תרפט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרפט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שהכל חייבין בקריאת המגילה&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן תרפט סעיף א&lt;/h3&gt;
&lt;p&gt;תניא בתוספתא דמגילה (פרק שני):&lt;/p&gt;
&lt;dl&gt;&lt;dd&gt;הכל חייבין במקרא מגילה: כהנים, לוים, וישראלים, ועבדים משוחררים, חללים, נתינים, וממזרים, סריס אדם וסריס חמה, פצוע דכה וכרות שפכה – כולן חייבין, ומוציאין את הרבים ידי חובתן... נשים ועבדים וקטנים – פטורין, ואין מוציאין את הרבים ידי חובתן.&lt;/dd&gt;
&lt;/dl&gt;&lt;p&gt;עד כאן לשונו. ואנן קיימא לן דגם נשים חייבות, אף על פי שהיא מצוה שהזמן גרמא, מפני שגם הן היו באותו הנס. ולשון התוספתא גם כן אינו כתקונו, דכיון דפטורות – פשיטא שאין מוציאין את הרבים ידי חובתן.&lt;/p&gt;
&lt;p&gt;ולכן נראה דכן צריך לומר: חייבות, ואין מוציאות את הרבים ידי חובתן. וכן כתב הטור בשם בה&quot;ג, וכן כתב בשולחן ערוך בשם יש אומרים. והטעם: מפני שאין זה כבוד הציבור, כמו בספר תורה – אין אשה קוראה בציבור מפני כבוד הציבור (עיין מגן אברהם סעיף קטן ה). ועוד טעם יתבאר בזה בסעיף ה.&lt;/p&gt;
&lt;h3&gt;סימן תרפט סעיף ב&lt;/h3&gt;
&lt;p&gt;והנך כולהו: חללים..., סריס..., פצוע דכה... – אינו מובן מה רבותא יש בזה, ואיזה סברא יש שיפטורו ממקרא מגילה, דקא משמע לן דחייבים.&lt;/p&gt;
&lt;p&gt;ואולי משום דכתיב במגילה: &quot;קימו וקבלו היהודים עליהם ועל זרעם&quot;, והייתי אומר דאין החיוב אלא על מי שיש להם זרע, ולפי זה סריס, ופצוע דכה, וכרות שפכה, שאין ראוין לזרע – פטורין. וכן הייתי אומר דבעינן זרע כשר, לאפוקי חללים, נתינים, וממזרים, שהם זרע פסול. קא משמע לן דאינו לעיכובא.&lt;/p&gt;
&lt;p&gt;וחיובא דעבדים משוחררים הוא משום דכתיב: &quot;ועל כל הנלוים עליהם&quot;. ולכן גם גרים (בזמן הקדמון) חייבים במגילה. ועבדים שאינם משוחררים – דינן כאשה בכל התורה כולה. והרמב&quot;ם והשולחן ערוך כתבו &quot;משוחררים&quot;, ומשמע דאינן משוחררין – פטורין. אך דיש לומר דאלו נכללו בכלל נשים.&lt;/p&gt;
&lt;p&gt;(במגן אברהם סעיף קטן ב, ובמחצית השקל כתב: דלפירושא שאף הן היו באותו הנס, שנעשה הנס על ידן – אין עבדים חייבין. ואם מצד שגם הן היו בסכנה – גם הם חייבים. עיין שם, ועיין ב&quot;ח.)&lt;/p&gt;
&lt;h3&gt;סימן תרפט סעיף ג&lt;/h3&gt;
&lt;p&gt;וכיון שנשים חייבות, לכן הבתולות שהגיעו לשתים עשרה שנים ויום אחד – חייבות לשמוע מקרא מגילה. וכל אדם צריך לקרות בביתו לפני הנשים והבתולות, או שילכו לבית הכנסת של נשים.&lt;/p&gt;
&lt;p&gt;ובירושלמי איתא דרבי יהושע בן לוי הוה מכניש בני ביתו, וקרא קמיהון. ומכאן נוהגין במקצת מקומות להביא קטנים וקטנות למקרא מגילה (טור). ורבינו הבית יוסף בסעיף ו כתב דמנהג יפה הוא, עיין שם. אבל יזהרו שלא יביאו קטנים ביותר, שמבלבלים דעת השומעים, וגם להזהירן שיעמדו על מקומם, וישמעו וישתוקו.&lt;/p&gt;
&lt;p&gt;וקטן שהגיע לחינוך – חייב האב מדינא לחנכו. והרמב&quot;ם והשולחן ערוך כתבו: ומחנכין את הקטנים לקרותה, עיין שם. ופשוט הוא דלאו דווקא, והכוונה שישמעו קריאת המגילה.&lt;/p&gt;
&lt;p&gt;(ואפשר דהכוונה קריאה ממש, כדי שיהיו בקיאים בה.)&lt;/p&gt;
&lt;h3&gt;סימן תרפט סעיף ד&lt;/h3&gt;
&lt;p&gt;אחד הקורא, ואחד השומע מפי הקורא – יצא ידי חובתו, ובלבד שישמע כולה מתחילה ועד סוף.&lt;/p&gt;
&lt;p&gt;ודווקא כשישמע מפי קורא שהוא חייב בקריאתה, דאז אפילו אם כבר קראה, ויצא ידי חובתו – יכול לקרוא גם לאחרים; כדין כל ברכת המצות, שאף על פי שכבר יצא – מוציא. אבל השומע ממי שאינו מחוייב בדבר, כגון מפי חרש, שוטה, וקטן – השומע מהם לא יצא; דכל שאינו מחוייב בדבר – אינו מוציא את מי שמחוייב בדבר.&lt;/p&gt;
&lt;p&gt;ויש מי שמכשיר בחרש (ב&quot;ח), ואינו עיקר. אלא אפילו בדיעבד פסול (ט&quot;ז סעיף קטן א; וממגן אברהם סעיף קטן ג משמע שמסכים להב&quot;ח, ויש להחמיר).&lt;/p&gt;
&lt;p&gt;ודווקא חרש לגמרי. אבל מי שהוא כבד השמיעה, ואינו שומע אלא על ידי קול גדול, או על ידי שפופרת – מוציא בקריאתו, וגם הוא יצא אף על פי שלא השמיע לאזנו (שערי תשובה בשם שבות יעקב ופרי חדש, עיין שם).&lt;/p&gt;
&lt;h3&gt;סימן תרפט סעיף ה&lt;/h3&gt;
&lt;p&gt;ולכאורה אשה, כיון שחייבת – מוציאה גם אנשים בקריאתה.&lt;/p&gt;
&lt;p&gt;ומכל מקום יש אומרים שהנשים אין מוציאות את האנשים. והטעם משום כבוד ציבור, וכמו שכתבתי בסעיף א. ולכן אפילו ליחיד אינה מוציאה, דלא פלוג (מגן אברהם סעיף קטן ה).&lt;/p&gt;
&lt;p&gt;ועוד טעם אחר יש בזה: דהנה רבינו הרמ&quot;א כתב בסעיף ב דיש אומרים דאם האשה קוראה לעצמה – מברכת &quot;לשמוע מגילה&quot;, שאינה חייבת בקריאתה. עד כאן לשונו.&lt;/p&gt;
&lt;p&gt;וביאור הדברים: דהמרדכי ריש מגילה הביא דבה&quot;ג גורס: נשים חייבות במשמע מגילה, ולא בקריאתה. ולפי זה אתי שפיר התוספתא שהבאנו בסעיף א דנשים פטורות ממקרא מגילה, משום דחיובה הוי רק בשמיעה. ולפי זה אתי שפיר מה שאין מוציאות אנשים, מפני שאינן חייבות בקריאה.&lt;/p&gt;
&lt;p&gt;אבל עיקר העניין אינו מובן: דלמה בשמיעה חייבות, ולא בקריאה? ונראה לי דבה&quot;ג סבירא ליה דאי אפשר לומר דמטעם שאף הן היו באותו הנס – יהיה חיוב גמור כאיש. דאם כן, למה לן על חיוב מצה לנשים הקישא ד&quot;בל תאכל חמץ&quot; בפסחים (מג ב)? לימא מטעם דאף הן היו באותו הנס (תוספות מגילה ד א). אלא וודאי דמטעם זה אינו חיוב גמור כאיש לקריאה, אלא די בשמיעה.&lt;/p&gt;
&lt;p&gt;וגם בחנוכה יש לומר כן, דאין חיובן בהדלקה אלא בראיית נר חנוכה, אלא אם כן יש לה בעל, דמדלקת בשביל הבעל. ולכן אין מוציאות בקריאתן את האנשים. ומיהו נשים – מוציאות, כיון דחיובן שוה.&lt;/p&gt;
&lt;p&gt;(עיין מגן אברהם סעיף קטן ו, בשם מדרש הנעלם: דגם לעצמה לא תקרא אשה, אלא תשמע מאיש. וצריך לומר דסבירא ליה דקריאה לא נתקנה להן, וצריך עיון. ודעת רש&quot;י ותוספות ריש ערכין דמוציאות גם אנשים, וכן דעת הרבה פוסקים והרמב&quot;ם.)&lt;/p&gt;
&lt;h3&gt;סימן תרפט סעיף ו&lt;/h3&gt;
&lt;p&gt;כתבו הטור והשולחן ערוך סעיף ג:&lt;/p&gt;
&lt;dl&gt;&lt;dd&gt;אנדרוגינוס מוציא מינו, ולא שאינו מינו. טומטום, ומי שחציו עבד – אפילו מינו אינו מוציא.&lt;/dd&gt;
&lt;/dl&gt;&lt;p&gt;עד כאן לשונם. והטעם משום דאנדרוגינוס – כולם שוים. מה שאין כן טומטום, יכול להיות זה זכר וזו נקבה. וכן חציו עבד – אינו מוציא כולו בן חורין, דצד עבדות אינו מוציאו. ודין זה הוא בתוספתא ריש מגילה.&lt;/p&gt;
&lt;p&gt;ונראה דזה אינו אלא לשיטת בה&quot;ג, דהנשים אינן מוציאות לאנשים. דאם לא כן, למה אנדרוגינוס אינו מוציא שאינו מינו, וטומטום למה אינו מוציא טומטום אחר?&lt;/p&gt;
&lt;p&gt;ויש מי שאומר דזה גרע מוודאי נקבה, משום דבעינן שיהא ניכר אם הוא זכר או נקבה (בית יוסף). וזה שאנדרוגינוס מוציא את מינו – משום דניכר לכל שהוא בריה בפני עצמו (שם). ולכן גם חציו עבד וחציו בן חורין – אינו מוציא בן חורין, אף על פי שהוא חייב משני הצדדין, מכל מקום כיון שאין צד עבדות ניכר לעצמו, וצד חירות לעצמו – אינו מוציא בן חורין גמור. אבל לעצמו – מוציא. דאלו למאן דסבירא ליה דאשה אינה מוציאה לאחרים – הרי גם לעצמו אינו מוציא, דלא אתי צד עבדות ומוציא הצד חירות.&lt;/p&gt;
&lt;p&gt;וזהו שכתב רבינו הרמ&quot;א, דיש אומרים דאפילו את עצמו אינו מוציא, וצריך לשמוע מאחרים. עד כאן לשונו, דזהו להבה&quot;ג שאין האשה מוציאה איש.&lt;/p&gt;
&lt;p&gt;אבל מה שאינו מוציא אחר בן חורין, וכן מה שטומטום אינו מוציא טומטום אחר, ואנדרוגינוס אינו מוציא את שאינו מינו – זהו אפילו למאן דסבירא ליה דאשה מוציאה לאיש (מגן אברהם סעיף קטן ח וסעיף קטן ט).&lt;/p&gt;
&lt;p&gt;אבל באמת כמה מהדוחק הוא זה, ונראה יותר דלרש&quot;י ותוספות ליכא כל הני דינים. ולית הלכתא כהתוספתא לפי ש&quot;ס דילן (ב&quot;ח). וראיה ברורה לדבר זה: שהרמב&quot;ם לא הזכיר כלל מדינים אלו, עיין שם, משום דסבירא ליה כרש&quot;י ותוספות דנשים שוות לאנשים. אם כן גם טומטום ואנדרוגינוס – מוציאין את הזכרים הוודאין, וכן חציו עבד דדינו כאשה (כן נראה לעניות דעתי).&lt;/p&gt;
&lt;h3&gt;סימן תרפט סעיף ז&lt;/h3&gt;
&lt;p&gt;השומע מגילה ממי שהוא מודר הנאה ממנו – יצא, דמצות לאו ליהנות ניתנו.&lt;/p&gt;
&lt;p&gt;וכתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;מקום שאין מניין, אם אחד יודע והאחרים אינם יודעים – אחד פוטר את כולם. ואם כולם יודעים – כל אחד קורא לעצמו.&lt;/dd&gt;
&lt;/dl&gt;&lt;p&gt;עד כאן לשונו, דסבירא ליה דזה שכולם יוצאים בשמיעה, אף כשהם בקיאים – זהו במניין עשרה. אבל שלא בעשרה – אין אחד מוציא חבירו, אלא אם כן חבירו אינו בקי לקרות, דהוי כמו סופר מברך ובור יוצא. אבל אינו מוציא את הבקי. ומדמה זה לתפילה, ולא לשארי ברכות המצות.&lt;/p&gt;
&lt;p&gt;אבל יש חולקים בזה, דבכל עניין – אחד מוציא חבירו, דהיא מצוה ככל המצות. ואין זה דבר שבקדושה, שיהא צריך עשרה. ואדרבא, בכי האי גוונא עדיף טפי שיקרא אחד לכולן, משום ברוב עם הדרת מלך. אלא מכל מקום, אם ירצו – יכול כל אחד לקרוא לעצמו כשאין כאן עשרה, אבל לא שיהיה דווקא כן (מגן אברהם סעיף קטן י). וכן המנהג.&lt;/p&gt;</extract></page></pages></query></api>