<?xml version="1.0"?><api><query><normalized><n from="ערוך_השולחן_אורח_חיים_סה" to="ערוך השולחן אורח חיים סה" /></normalized><pages><page pageid="176320" ns="0" title="ערוך השולחן אורח חיים סה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן סה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אם קראה סירוגין, או שמצא ציבור קוראין&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן סה סעיף א&lt;/h3&gt;
&lt;p&gt;דע דכשאדם עושה מצוה, כגון שקורא קריאת שמע, או מתפלל, או תוקע בשופר, או קורא את המגילה; והפסיק באמצע, ושהה בההפסק כדי לגמור את כולה; מבואר בראש השנה לענין תקיעות דאם שמע תשע תקיעות ביום ראש השנה בתשע שעות ביום – יצא (ראש השנה לד ב). וכן במגילה (יא ב) לענין הפסק במגילה.&lt;/p&gt;
&lt;p&gt;ובברכות (כב ב) בהיה עומד בתפילה והתחיל להשתין, ושהה כדי לגמור את כולה – יש שם פלוגתא, ופסק הרי&quot;ף בשם הגאון דחוזר לראש. ולקמן שם גבי קריאת שמע פסק דאין חוזר לראש, וכן במגילה ושופר אין חוזר לראש. וסבירא ליה דרק בתפילה דיש בה חומר, שאסור להפסיק אפילו המלך שואל בשלומו – חוזר לראש, ולא בשארי דברים. וגם הרמב&quot;ם ז&quot;ל פסק כן בפרק שני מקריאת שמע דאינו חוזר, ובפרק רביעי מתפילה פסק שחוזר, עיין שם.&lt;/p&gt;
&lt;h3&gt;סימן סה סעיף ב&lt;/h3&gt;
&lt;p&gt;אמנם רבותינו בעלי התוספות כתבו דכל הדינים שווים. והנפקא מינה הוא באיזה אופן היה ההפסק: אם ברצונו הפסיק, והיה יכול לגמור אם היה רוצה – אינו חוזר לראש, דלא מקרי &quot;הפסק&quot; כיון שהיה יכול לגמור. אבל אם היה מוכרח להפסיק על פי הדין, כמו כשהתחיל להשתין, או הולך במבואות המטונפות וכיוצא בזה – חוזר לראש כששהה כדי לגמור את כולה, דזהו וודאי הוי הפסק כיון שהוכרח להפסיק. ולשיטה זו הסכימו הרבה מרבותינו. וזהו שכתב הטור:&lt;/p&gt;
&lt;dl&gt;&lt;dd&gt;קראה סירוגין דהיינו בהפסקות, אפילו שהה כדי לגמור את כולה – יוצא והוא שלא שהה בנתיים מחמת אונס שעיכבו מלקרות. אבל אם שהה מחמת אונס, שלא היה המקום ראוי לקרות או אונס אחר, אם הפסיק ושהה כדי לגמור את כולה, כשחוזר לקרות צריך להתחיל מראש.&lt;/dd&gt;
&lt;/dl&gt;&lt;p&gt;עד כאן לשונו, וזהו כשיטת התוספות. וכן פסק רבינו הרמ&quot;א בסעיף א, וכתב דהכי נהוג. ומשערין ענין השהיה לפי הקורא ולא לפי רוב בני אדם. עד כאן לשונו.&lt;/p&gt;
&lt;p&gt;ואיזה אונס שהוא מקרי &quot;אונס&quot;, אף אם נפלו עליו לסטים. ויש חולקים כמו שיתבאר בסעיף ד.&lt;/p&gt;
&lt;h3&gt;סימן סה סעיף ג&lt;/h3&gt;
&lt;p&gt;אבל רבינו הבית יוסף כתב:&lt;/p&gt;
&lt;dl&gt;&lt;dd&gt;קראה סירוגין, דהיינו שהתחיל לקרות והפסיק בין בשתיקה בין בדיבור וחזר וגמרה, אפילו שהה כדי לגמור את כולה – יצא, אפילו היה ההפסק מחמת אונס.&lt;/dd&gt;
&lt;/dl&gt;&lt;p&gt;עד כאן לשונו. ולקמן בסימן ק&quot;ד לענין תפילה פסק דחוזר לראש, עיין שם. דהולך בשיטת הרי&quot;ף והרמב&quot;ם דדווקא בתפילה חוזר לראש, ולא בקריאת שמע ושארי מצות. ולא חילקו בין שההפסק באונס ובין ברצון אלא בין תפילה לשארי דברים, מטעם שבארנו.&lt;/p&gt;
&lt;h3&gt;סימן סה סעיף ד&lt;/h3&gt;
&lt;p&gt;ובוודאי להלכה אנו תופסים כדעת רוב רבותינו, לחלק בין אונס ללא אונס. ובארנו דגם ליסטים מקרי &quot;אונס&quot;.&lt;/p&gt;
&lt;p&gt;ודווקא כשהעיכוב היה מחמת עצמו, כגון שרצה להפסיק, או הפסיק מחמת מריבה שהיה בידו שלא להפסיק – זה לא מקרי &quot;אונס&quot;. אבל כל שהעיכוב מחמת אחרים מקרי &quot;אונס&quot;.&lt;/p&gt;
&lt;p&gt;אמנם דעת הראב&quot;ד והמאור הוא ד&quot;אונס&quot; לא מקרי אלא אם כן לא היה יכול על פי דין להתפלל, כגון שמשתין או המקום אינו נקי. אבל שארי מיני אונסין לא נחשב אונס כלל לענין זה. ולכן לדינא בתפילה יכולין לסמוך אדעה הקודמת דגם ליסטים נחשב אונס, כיון דלדעת הרי&quot;ף והרמב&quot;ם גם בלא זה צריך לחזור לראש בתפילה. אבל בשארי דברים נקטינן כהראב&quot;ד והמאור. וגם בתוספות משמע כן (וכן כתב המגן אברהם סעיף קטן ב').&lt;/p&gt;
&lt;h3&gt;סימן סה סעיף ה&lt;/h3&gt;
&lt;p&gt;ולפי מה שנתבאר אין שום חשש כשמאריכים הציבור בפיוטים קודם שמונה עשרה, והחזנים מנגנים ומאריכים באמצע &quot;יוצר אור&quot; ובאמצע ברכה אחרונה שלאחר קריאת שמע שמנגנים ב&quot;עזרת&quot;. ויש הפסק באמצע הברכה עוד יותר מכדי לגמור את כולה, ומכל מקום אינו צריך לחזור לראש. לא מיבעיא לשיטת הרי&quot;ף והרמב&quot;ם, אלא אפילו לשיטת רוב רבותינו דבאונס תליא – הכא לא מיחשב אונס, שהרי בידו לגמור הברכות. ובוודאי לכתחילה אין להפסיק בכל גווני, אך אם עושה כן כדי להתפלל בציבור – הוי כדיעבד, ו&quot;אונס&quot; לא מקרי כמו שכתבתי.&lt;/p&gt;
&lt;p&gt;(והתוספות והמרדכי סוף ראש השנה שהתרעמו על זה, משום דשם לא הביאו החילוק שבין אונס לרצון, עיין שם. והמגן אברהם סעיף קטן א' כתב דכוונתם על לכתחילה, עיין שם. ולא משמע כן מדבריהם. ועוד: כיון שצריך להתפלל בציבור, ואם על עיקר הדבר שפיוטים הוי הפסק – זה וודאי חשיב כדיעבד כיון שכבר תיקנום. אלא העיקר כמו שכתבתי. וקשיא להו על עיקר הפיוטים: הא הוי הפסק וחוזר לראש, וכן על הממתינים? אך באמת לפי מה שכתבתי בברכות לחלק בין אונס ללא אונס לא קשיא כלל. ודייק ותמצא קל.)&lt;/p&gt;
&lt;h3&gt;סימן סה סעיף ו&lt;/h3&gt;
&lt;p&gt;כשנכנס לבית הכנסת ושומע שציבור קורין קריאת שמע, אפילו אם הוא כבר קרא מכל מקום מחויב לומר עם הציבור פסוק של &quot;שמע ישראל&quot;, שלא יראה כאינו רוצה לקבל עליו עול מלכות שמים עם חביריו. וכן אם הוא בבית הכנסת שלומד, או אומר תחנונים, או שארי דברים שרשאי לפסוק בהם, כשיגיע הציבור ל&quot;שמע ישראל&quot; – עונה עמהם ביחד.&lt;/p&gt;
&lt;p&gt;אבל אם הוא עוסק במקום שאינו רשאי להפסיק, כמו מ&quot;ברוך שאמר&quot; ואילך, פסק רבינו הבית יוסף בסעיף ב שלא יפסיק. אלא בשעה שהציבור עונין שמע ישראל – יאמר ניגון זה על התיבות שעומד שם, שיהא נראה כאלו קורא עמהם. עד כאן לשונו.&lt;/p&gt;
&lt;p&gt;ויש אומרים דמפסיק אפילו באמצע ברכת קריאת שמע לענות &quot;שמע ישראל&quot; עם הציבור (ב&quot;ח ומגן אברהם סעיף קטן ד'). ואנו אין נוהגין כן. מיהו בפסוקי דזמרה וודאי יש להפסיק. ורבינו הבית יוסף הולך לשיטתו בסימן נ&quot;א דאין להפסיק בפסוקי דזמרא בעניית &quot;אמן&quot;. אבל כבר בארנו שם דאנו עונין &quot;אמן&quot; על פי האר&quot;י ז&quot;ל, עיין שם. אם כן לא גרע עניית &quot;שמע ישראל&quot; מעניית &quot;אמן&quot;.&lt;/p&gt;
&lt;p&gt;ודע שיש רוצים לומר דכל דבר שהציבור אומרים, כמו &quot;תהלה לדוד&quot; – עונים עמהם (מגן אברהם סעיף קטן ג'). ואנו אין נוהגין כן, רק ב&quot;שמע ישראל&quot; וב&quot;עלינו&quot; כשאומרים &quot;ואנחנו כורעים&quot; – צריך לכרוע עמהם, כמו ב&quot;מודים&quot;, משום דלא ליתחזי שכל העם כורעים והוא אינו כורע. ויש נוהגים לומר גם &quot;עלינו&quot; עם הציבור.&lt;/p&gt;
&lt;h3&gt;סימן סה סעיף ז&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;קרא קריאת שמע, ונכנס לבית הכנסת ומצא ציבור שקורין קריאת שמע – טוב שיקרא עמהם כל קריאת שמע, ויקבל שכר כקורא בתורה.&lt;/dd&gt;
&lt;/dl&gt;&lt;p&gt;עד כאן לשונו, כלומר: אף על גב דמדינא אינו צריך רק לומר עמהם פסוק &quot;שמע ישראל&quot; כמו שכתבתי בעצמו מקודם, מכל מקום טוב שיקרא קריאת שמע בשלמות. ולמה לא יעשה כן, כיון שהוא כקורא בתורה? וזהו שכתב שם רבינו הרמ&quot;א:&lt;/p&gt;
&lt;dl&gt;&lt;dd&gt;אבל אינו חייב רק בפסוק ראשון כמו שנתבאר.&lt;/dd&gt;
&lt;/dl&gt;&lt;p&gt;עד כאן לשונו, וזהו כמו שכתבתי. ואין מנהגינו כן, ורק עונים &quot;שמע ישראל&quot;.&lt;/p&gt;</extract></page></pages></query></api>