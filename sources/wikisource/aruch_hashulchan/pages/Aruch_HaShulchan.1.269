<?xml version="1.0"?><api><query><normalized><n from="ערוך_השולחן_אורח_חיים_רסט" to="ערוך השולחן אורח חיים רסט" /></normalized><pages><page pageid="171425" ns="0" title="ערוך השולחן אורח חיים רסט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רסט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין קידוש בבית הכנסת&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן רסט סעיף א&lt;/h3&gt;
&lt;p&gt;בזמן הש&quot;ס היו מקדשין בבית הכנסת. ואף על גב דאין קידוש אלא במקום סעודה, אמנם בזמנם היו בבית הכנסת חדרים סמוכים, והיו אורחים מצויים שם, ואצלם הוי מקום סעודה. (פסחים ק'.)&lt;/p&gt;
&lt;p&gt;ואם כן במקום שאין אורחים הסמוכים לבית הכנסת - אין הקידוש מועיל כלל, ולכן צעק הטור על מנהגינו שעושים קידוש בכל בתי כנסיות, והוה ברכה לבטלה, כיון שאין אורחים אצלינו ע&quot;ש. וכן כתבו רבותינו בעלי התוספות בפסחים, (ק: ד&quot;ה 'ידי') וזה לשונם: &quot;והיכא דליכא אורחים סמוך לבית הכנסת - אין לקדש, דהוה ברכה לבטלה, דקיימא לן כשמואל דאין קידוש אלא במקום סעודה&quot; עכ&quot;ל, וכן כתב הרא&quot;ש ע&quot;ש.&lt;/p&gt;
&lt;h3&gt;סימן רסט סעיף ב&lt;/h3&gt;
&lt;p&gt;אמנם יש מרבותינו שכתבו דתקנה קבועה היא, ואי אפשר לבטלה אפילו כשאין אורחים, כמו בברכת 'מעין שבע' דהתקנה היתה משום מזיקין, דהאידנא לא שייך כמ&quot;ש בסימן הקודם, ועם כל זה לא בטלה, והכי נמי כן הוא. (ר&quot;ן שם)&lt;/p&gt;
&lt;p&gt;וכן מצאנו להרמב&quot;ם, שהשיב לאשר שאלוהו: אם במקום שכולם בקיאים בתפלה אם צריך חזרת הש&quot;ץ, והשיב בזה הלשון: &quot;הואיל שתקנו חז&quot;ל להוריד את הש&quot;ץ... כמו שתקנו קידוש בבית הכנסת משום אורחים, ונתחייבו כל בתי כנסיות אף על פי שאין שם אורחים וכו'&quot; עכ&quot;ל. (בחלק האחרון של התשב&quot;ץ בחוט המשולש סימן ל&quot;א)&lt;/p&gt;
&lt;p&gt;וראיתי מי שכתב שמעולם לא היתה תקנה קבועה בזה, אלא שנהגו כן מעצמם, ולא דמי לתקנת חזרת הש&quot;ץ וברכה מעין שבע. (ב&quot;ח) ולעניות דעתי נראה להדיא מלשון הש&quot;ס שם: 'ושמואל למה לי לקדושי בבי כנישתא', משמע שתקנה קבועה היתה, דאם לא כן הוה ליה למיפרך למה שבקינן להו לקדושי בבי כנישתא, כדפריך כן בראש השנה. (ט&quot;ו:)&lt;/p&gt;
&lt;p&gt;וכן כתב הרשב&quot;א בתשובות (סימן ל&quot;ז ושכ&quot;ג) וזה לשונו: &quot;דמעיקרא תקנו לקדש בבית הכנסת, ועיקרה של תקנה משום אורחין, ותקנו לקדש בין איכא אורחין בין ליכא אורחין, דומיא דברכה מעין שבע וכו'&quot; עכ&quot;ל. ועוד כתב שם דזהו מחלוקת ישנה בין אבות העולם, דרב האי גאון ור&quot;י אבן גאות מן האוסרים בדליכא אורחים, ורב נטרונאי מן המתירין ועמו חבל נביאים, וכבר פשטה הוראה כמותן עכ&quot;ל. וכן כתב המגיד משנה בפרק כ&quot;ט דין ח' על מ&quot;ש הרמב&quot;ם: ולמה מקדשין בבית הכנסת מפני האורחין וכו' עכ&quot;ל, וכתב: &quot;המכל מקום ועכשיו... ואף על פי שאין אורחין אוכלין, לפי שכיון שנתקן - לא זזה תקנה ממקומה&quot; עכ&quot;ל.&lt;/p&gt;
&lt;h3&gt;סימן רסט סעיף ג&lt;/h3&gt;
&lt;p&gt;והרא&quot;ש בשם רבינו יונה כתב דקידוש במקום סעודה אינו אלא מדרבנן, אבל מן התורה - יצא גם שלא במקום סעודה, וכיון שיש בני אדם שאין יודעין לקדש - מוטב שישמעו בבית הכנסת ויוצאים ידי חובתן מן התורה על כל פנים ע&quot;ש.&lt;/p&gt;
&lt;p&gt;וזה לא ניחא לרוב הפוסקים הסוברים דקידוש על היין אינו אלא מדרבנן, ומן התורה יוצאין בתפ(י)לה, כמ&quot;ש בסימן רע&quot;א. ואם כן גם לאלו אין תועלת, דמן התורה הלא יצאו בתפ(י)לה, ומדרבנן אין תועלת אם לא שנאמר דהתועלת הוא לאותם שלא התפללו גם כן, ועכשיו אינו מצוי זה. או אפשר דרבינו יונה סבירא ליה דקידוש על היין - דבר תורה, ובסימן רע&quot;א יתבאר בזה בס&quot;ד.&lt;/p&gt;
&lt;h3&gt;סימן רסט סעיף ד&lt;/h3&gt;
&lt;p&gt;ורבינו הב&quot;י כתב:&lt;/p&gt;
&lt;dl&gt;&lt;dd&gt;&quot;נוהגין לקדש בבית הכנסת, ואין למקדש לטעום מיין הקידוש אלא מטעימו לקטן, דאין קידוש אלא במקום סעודה, ומעיקרא לא נתקן אלא בשביל אורחים... ועכשיו... לא בטלה התקנה... אבל יותר טוב להנהיג שלא יקדש בבית הכנסת, וכן מנהג ארץ ישראל&quot; עכ&quot;ל.&lt;/dd&gt;
&lt;/dl&gt;&lt;p&gt;ובאשכנז נהגו לקדש, וכן המנהג במדינתינו בכל בתי כנסיות ובתי מדרשות. אמנם המתפללים נוסח ספרד - לא נהגו לקדש.&lt;/p&gt;
&lt;p&gt;וכתב רבינו הרמ&quot;א דנהגו לעמוד בשעה שמקדשין בבית הכנסת עכ&quot;ל. כלומר אף על גב דבבית מקדשין מיושב, כמ&quot;ש בסימן רע&quot;א, דהמנהג לקדש מיושב - מכל מקום בבית הכנסת מקדשין מעומד, והטעם מפני כבוד הציבור. וזהו להש&quot;ץ המקדש, ולא לכל הציבור, וכן כתב הלבוש. ויש מי שפירש דכל הציבור צריכין לעמוד, (א&quot;ר) וכתבו שהוא סגולה לעי(י)פות הברכים, ומימינו לא ראינו מנהג זה.&lt;/p&gt;
&lt;p&gt;וגם מ&quot;ש הטור בשם הגאון: שסגולה ליתן היין בתוך העינים ע&quot;שף וגם זה לא ראינו המנהג בקידוש רק בהבדלה. (ובברכות מ&quot;ג: משוה בזה קידוש להבדלה)&lt;/p&gt;
&lt;h3&gt;סימן רסט סעיף ה&lt;/h3&gt;
&lt;p&gt;וזה שכתב: 'שמטעימו לקטן' - אין זה כמאכיל איסור בידים לקטן, שיש סוברין לקמן בסימן שמ&quot;ג, דאף איסור דרבנן אסור ליתן בידים, דבזה אין איסור כלל לקטן, דלא אסרינן להאכיל הקטן בלא קידוש, דבזה אין חייבים לחנכו כדי שלא יחלש לבו, מידי דהוה אתעניתים דלא מחנכינן להו כלל. (עיין מג&quot;א)&lt;/p&gt;
&lt;p&gt;ויש מי שכתב דנותנין לקטן שלא הגיע לחינוך, (ב&quot;ח) וכן המנהג עתה ליתן להרבה קטנים מעט מעט, והמה קטנים שלא הגיעו לחינוך. אבל בשם הרשב&quot;א כתבו ליתן דווקא לקטנים שהגיעו לחינוך מהטעם שכתבנו, ואם אין קטן בבית הכנסת ישתה גדול כל הכוס, ויסמוך על הדעה שבסימן רע&quot;ג בשם הגאונים, דבכהני גווני מיקרי במקום סעודה, ויכול לאכול במקום אחר ע&quot;ש. או המקדש ישתה כל הכוס ויכוין לצאת ידי חובתו בקידוש זה, ובביתו יקדש בשביל בני ביתו.&lt;/p&gt;
&lt;p&gt;ונוהגין לקנות מצוה זו דיין לקידוש והבדלה בדמים, (מג&quot;א) וחושבין זה למצוה רבה, וב'מי שבירך' בשבת לאחר קריאת התורה קבעו ברכה למי שנותן יין לקידוש ולהבדלה, ככתוב בסידורים.&lt;/p&gt;</extract></page></pages></query></api>