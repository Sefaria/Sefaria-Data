<?xml version="1.0"?><api><query><normalized><n from="ערוך_השולחן_אורח_חיים_תפא" to="ערוך השולחן אורח חיים תפא" /></normalized><pages><page pageid="70979" ns="0" title="ערוך השולחן אורח חיים תפא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תפא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דינים שאחר הסדר&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן תפא סעיף א&lt;/h3&gt;
&lt;p&gt;קבלה היתה ביד הגאונים, שאם רוצה לשתות כוס חמישי – שותה. וכן כתב הרמב&quot;ם בפרק שמיני, וזה לשונו:&lt;/p&gt;
&lt;dl&gt;&lt;dd&gt;ואחר כך מוזג כוס רביעי, וגומר עליו את ההלל, ואומר עליו ברכת השיר והוא &quot;יהללוך ה' כל מעשיך...&quot;. ומברך &quot;בורא פרי הגפן&quot;, ואינו טועם אחר כך כלום כל אותו הלילה חוץ מן המים. ויש לו למזוג כוס חמישי ולומר עליו הלל הגדול, מ&quot;הודו לה' כי טוב&quot; עד &quot;על נהרות בבל&quot;. וכוס זה אינו חובה כמו ארבעה כוסות.&lt;/dd&gt;
&lt;/dl&gt;&lt;p&gt;עד כאן לשונו, וכך היתה גירסתם בגמרא (קיח א): חמישי – אומר הלל הגדול. ולפנינו הוגה על פי פירוש רש&quot;י ורשב&quot;ם: רביעי, עיין שם. והטור האריך בזה.&lt;/p&gt;
&lt;p&gt;ויש שאמרו שבכוס רביעי מסיים בברכת &quot;יהללוך&quot;, ובברכת הלל הגדול מסיים בברכת &quot;ישתבח&quot;. ויש שאמרו ששותה הרביעי בלא חתימה, עיין שם. ובהגהת מיימוני: מיהו אנן לא ידעינן מזה, ולא ידעינן רק מארבע כוסות.&lt;/p&gt;
&lt;h3&gt;סימן תפא סעיף ב&lt;/h3&gt;
&lt;p&gt;ויש מן הגאונים שאמרו דדווקא כגון שהוא מוכרח לכוס חמישי, כגון שתאב לשתות, כמו שיסד רבינו יוסף טוב עלם בפיוט &quot;אלקי הרוחות&quot; לשבת הגדול, עיין שם. וזהו שכתב רבינו הרמ&quot;א, דמי שהוא אסטניס או תאב הרבה לשתות – יכול לשתות כוס חמישי, ולומר עליו הלל הגדול. עד כאן לשונו. אך מימינו לא שמענו ולא ראינו נוהגין כן.&lt;/p&gt;
&lt;h3&gt;סימן תפא סעיף ג&lt;/h3&gt;
&lt;p&gt;וזה שכתב הרמב&quot;ם שאסור אחר כך לשתות יין אלא מים – כן כתב גם הרי&quot;ף. והקשה הרא&quot;ש דהא תנן &quot;אין מפטירין אחר הפסח אפיקומן&quot; – אבל לשתות שרי, עיין שם – מיהו מנהג כל העולם כהגאונים. ורבינו יונה פירש הטעם לפי שחייב אדם לעסוק כל הלילה ביציאת מצרים, ולספר בנסים ונפלאות שעשה לנו הקדוש ברוך הוא עד שתחטפנו שינה. לפיכך אם ישתה יין עוד – תחטפנו שינה מיד.&lt;/p&gt;
&lt;p&gt;ויש שכתבו שלא לבטל טעם מצה שבפיו, וכל המשקין אסור לבד מים. ולאקרי&quot;ץ, ומי זנגבי&quot;ל שקורין אינגב&quot;ר וואס&quot;ר – מותר (מגן אברהם). וכן אצלינו סעלצי&quot;ן ולימענא&quot;ד – מותר, וכמו שכתבתי בסימן תע&quot;ח. אבל עפי&quot;ל טראנק שבאשכנז, שכותשים תפוחים בבית הבד, ויש להם טעם גדול – אסור (שם).&lt;/p&gt;
&lt;h3&gt;סימן תפא סעיף ד&lt;/h3&gt;
&lt;p&gt;כל דין ליל ראשון נוהג גם כן בליל שני. ואפילו לעניין שלא לטעום כלום אחר הסדר, גם כן המהדרין נוהגין כמו בליל הראשון (בית יוסף). ונוהגים שלא לקרות על מטתו באלו השני לילות רק פרשה &quot;שמע&quot; וברכת &quot;המפיל&quot;, ולא שארי מזמורים שרגילים לקרות תמיד מפני השמירה, דליל פסח הוא ליל שמורים מפני המזיקין.&lt;/p&gt;</extract></page></pages></query></api>