<?xml version="1.0"?><api><query><normalized><n from="ערוך_השולחן_אורח_חיים_צב" to="ערוך השולחן אורח חיים צב" /></normalized><pages><page pageid="181226" ns="0" title="ערוך השולחן אורח חיים צב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן צב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;הכנת הגוף, ונקיות גופו ורחיצתו&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן צב סעיף א&lt;/h3&gt;
&lt;p&gt;הכנת הגוף כיצד? היה צריך לנקביו, בין לקטנים בין לגדולים – אל יתפלל, משום שנאמר: &quot;הכון לקראת אלהיך ישראל&quot;; ונאמר: &quot;שמור רגלך כאשר תלך אל בית האלהים&quot; – שמור נקביך בשעה שאתה עומד בתפילה לפני (כג ב). ואם התפלל – תפילתו תועבה כשהוצרך לגדולים, וצריך לחזור ולהתפלל (שם). אבל בקטנים – תפילתו תפילה (מגן אברהם סעיף קטן א'), דבקטנים אין זוהמא כל כך.&lt;/p&gt;
&lt;p&gt;ואפילו יעבור זמן קריאת שמע – אסור לו להתפלל כשנצרך לנקביו הגדולים. ובקטנים לא שייך העברת זמן, דרגעים ספורות הן. אבל לגדולים היציאה קשה לכמה בני אדם, ומוכרח לשהות.&lt;/p&gt;
&lt;h3&gt;סימן צב סעיף ב&lt;/h3&gt;
&lt;p&gt;אימתי אמרו דצריך לחזור ולהתפלל? כשלא היה יכול להעמיד עצמו עד שיעור פרסה, דהיינו שעה ושתים עשרה מינוטי&quot;ן, דעד זמן זה היה מוכרח להוציא הפסולת והתפלל בזוהמתו הגמורה. אבל אם היה יכול להעמיד עצמו שיעור זה – בדיעבד תפילתו תפילה. אבל לכתחילה לא יתפלל עד שיבדוק עצמו יפה יפה מקודם, כן כתבו הרמב&quot;ם בפרק רביעי והטור והשולחן ערוך סעיף א.&lt;/p&gt;
&lt;p&gt;אבל רש&quot;י והרי&quot;ף שם כתבו דביכול להעמיד עצמו עד פרסה – מותר לו להתפלל לכתחילה. ודחו הפוסקים דבריהם (רא&quot;ש ותוספות ר&quot;י ובית יוסף), שהרי להדיא שנינו: הנצרך לנקביו אל יתפלל. ויש מי שמחלק בין כשיעבור הזמן לכשלא יעבור (ב&quot;ח). וכן יש מי שכתב דכשיעבור הזמן – יוכל לסמוך על הרי&quot;ף ורש&quot;י (מגן אברהם סעיף קטן א'). ואם שאפשר דלדינא יש להורות כן, מכל מקום נראה לעניות דעתי דלא פליגי כלל לדינא.&lt;/p&gt;
&lt;h3&gt;סימן צב סעיף ג&lt;/h3&gt;
&lt;p&gt;דהנה זהו מילתא דפשיטא, דאם כשיבדוק עצמו עתה יצא ממנו הפסולת, שמחויב לבדוק את עצמו אף על פי שיכול לשהות עד פרסה ויותר. ועל זה שנינו: הנצרך לנקביו – אל יתפלל. כלומר: עד שיבדוק עצמו. וזהו שסיימו: עד שיבדוק... וגם רש&quot;י והרי&quot;ף בעל כרחם יודו בזה. ואיך אפשר לומר דלא כן הוא?&lt;/p&gt;
&lt;p&gt;ואמנם רש&quot;י והרי&quot;ף כוונתם לענין אחר: דהנה ידוע שיש מטבעי בני אדם שקשה להם היציאה, ושום בדיקה אינו מועיל. ובזה שפיר אמרו דאם אינו יכול להעמיד את עצמו עד פרסה, כלומר שיודע שבמשך זה מוכרח להוציא הפסולת, אף שעתה אין ביכולתו – אל יתפלל. ואם התפלל – תפילתו תועבה, וצריך לחזור ולהתפלל. אבל כשיכול להעמיד את עצמו עד פרסה – יכול להתפלל עתה לכתחילה, כיון שאין ביכולתו עתה. ואם תשאל: מנין יודע זה? אין זו שאלה כלל דכל אדם מכיר, ובזה יודו גם הרמב&quot;ם והטור ושולחן ערוך. כן נראה לי עיקר לדינא.&lt;/p&gt;
&lt;h3&gt;סימן צב סעיף ד&lt;/h3&gt;
&lt;p&gt;וכל הנצרך לנקביו – אסור אפילו בדברי תורה, כל זמן שגופו משוקץ מן הנקבים.&lt;/p&gt;
&lt;p&gt;ומחויב להסיר כיחו וניעו קודם התפילה, וכן כל דבר הטורדו יסיר קודם התפילה. וכן אם פניו וידיו מלוכלכים – יסיר הלכלוך קודם התפילה. ויסיר הלכלוך מחוטמו, וינקה עיניו ואזניו. וכן אם שערות ראשו מבולבלים – יחוף בידיו, שיהיו כתיקונן כעומד לפני המלך.&lt;/p&gt;
&lt;h3&gt;סימן צב סעיף ה&lt;/h3&gt;
&lt;p&gt;ואם באמצע התפילה נתעורר לו תאוה לצרכיו, פסק רבינו הבית יוסף בסעיף ב דיעמיד עצמו עד שיגמור ולא יפסיק. ואם בשעת קריאת שמע וברכותיה נתעורר, בין לקטנים בין לגדולים – קורא כדרכו. ואם רצה להרחיק ולהטיל מים – עושה. עד כאן לשונו.&lt;/p&gt;
&lt;p&gt;וכתב רבינו הרמ&quot;א דדווקא שאינו מתאוה כל כך דאית ביה משום &quot;בל תשקצו&quot;. אבל בלאו הכי יותר טוב להפסיק. עד כאן לשונו. וביאר טעמו בספרו דרכי משה: משום דבתשובת הרשב&quot;א (סימן קל&quot;א) פסק שאינו צריך להפסיק, ובתרומת הדשן (סימן ט&quot;ז) פסק דאסור. וצריך לחלק כך, עיין שם.&lt;/p&gt;
&lt;p&gt;ויש מי שכתב דוודאי פליגי. ובציבור וודאי יש לסמוך על הרשב&quot;א משום דגדול כבוד הבריות, ואף התרומת הדשן מודה בזה. אך גם כשמתפלל ביחידות יש לסמוך על הרשב&quot;א (מגן אברהם סעיף קטן ב'), דכיון דהתחיל בהיתר – אינו צריך להפסיק.&lt;/p&gt;
&lt;p&gt;(ומה שכתב המגן אברהם דהוא איסור דרבנן, עיין שם – צריך עיון. דנהי ד&quot;בל תשקצו&quot; הוה דרבנן, מכל מקום להתפלל או לקרות נראה לי דאסור מן התורה. ונראה לי דמה שכתב ולהטיל מים – הוא הדין לגדולים, וקל וחומר הוא.)&lt;/p&gt;
&lt;h3&gt;סימן צב סעיף ו&lt;/h3&gt;
&lt;p&gt;ואני תמה על כל אלה הדברים, דבתרומת הדשן הוא ענין אחר על מה שאמרו דאם בקש להתעטש מלמטה – מרחיק ארבע אמות ומעטש, וממתין עד שיכלה הריח, ויתבאר בסימן ק&quot;ג. וזה כתב התרומת הדשן שלא ראה נוהגין כן. וכתב הטעם: דבציבור יש לו גנאי לעשות כן, וגדול כבוד הבריות ודוחה איסור &quot;בל תשקצו&quot;. ואיזה ענין הוא להוצרך לנקביו וצריך לצאת לגמרי מבית הכנסת? דמשום זה התיר הרשב&quot;א לגמור תפילתו מפני שהתחיל בהיתר. ורבינו הרמ&quot;א בסימן ק&quot;ג הביא דברי התרומת הדשן אלו, אבל אין לו שייכות במי שהוצרך לנקביו שצריך לצאת לגמרי מהבית הכנסת. וצריך עיון גדול, ועיין בסעיף הבא.&lt;/p&gt;
&lt;h3&gt;סימן צב סעיף ז&lt;/h3&gt;
&lt;p&gt;ועוד יש להתפלא על הרשב&quot;א: דבשלמא בתפילה אסור להפסיק, אבל בקריאת שמע וברכותיה למה לא יפסיק? וכי גרע מ&quot;משיב מפני הכבוד&quot;?&lt;/p&gt;
&lt;p&gt;וצריך לומר דסבירא ליה דהיתר גמור הוא כיון שהתחיל בהיתר. ולא דמי לעיטוש דסימן ק&quot;ג שצריך להפסיק אף בתפילה, דזה לא מקרי &quot;הפסק&quot; אלא שמתרחק קצת ממקומו. אבל בנקביו שמוכרח לצאת לבית הכסא – הוה הפסק גמור. ומזה ראיה ברורה למה שכתבנו בסעיף הקודם, דדינו של תרומת הדשן אינו ענין כלל לכאן.&lt;/p&gt;
&lt;h3&gt;סימן צב סעיף ח&lt;/h3&gt;
&lt;p&gt;צריך לרחוץ ידיו במים קודם התפילה אם יש לו מים בכאן. ואם אין לו – צריך לחזור אחריהם עד פרסה.&lt;/p&gt;
&lt;p&gt;והני מילי כשהוא הולך בדרך, ויש לפניו בדרך שצריך לילך מים עד פרסה. אבל אם צריך לחזור לאחוריו עד מיל – חוזר, ויותר ממיל – אינו חוזר. וכן כשיושב בביתו צריך לטרוח עד מיל.&lt;/p&gt;
&lt;p&gt;וכל זה כשלא יעבור זמן התפילה. אבל אם מתיירא שיעבור זמן תפילה – אינו צריך לחזור אחר מים בכל ענין, אלא ינקה ידיו בצרור או בעפר או בכל מידי דמנקי. ולדעת הרי&quot;ף אפילו בכהאי גוונא צריך לחזור אחר מים לתפילה, ורק בקריאת שמע די בצרור... (ט&quot;ז סעיף קטן א').&lt;/p&gt;
&lt;h3&gt;סימן צב סעיף ט&lt;/h3&gt;
&lt;p&gt;ואימתי הצריכוהו מים? כשידיו מלוכלכות מדברים שצריכים נטילה, או שנגעו במקום מטונף. אבל אם אינו יודע להם שום לכלוך ובבוקר הרי נטל ידיו, ואף על פי שהסיח דעתו מאז מכל מקום אינו צריך ליטול ידיו ולא לנקותן, שסתם ידים כשרות לתפילה כמו שכשרות לשארי ברכות. וכן במנחה אם נטל ידיו לסעודה, ואינו יודע שום לכלוך – אינו צריך נטילה וניקוי למנחה.&lt;/p&gt;
&lt;p&gt;וזהו דעת הטור בשם &quot;יש אומרים&quot;, וכן הוא דעת הר&quot;ן. אבל יש אומרים דהיסח הדעת פוסל לתפילה, משום דסתם ידים עסקניות הן ובוודאי נגעו במקום הטינופת. וזהו דעת הרמב&quot;ם והרא&quot;ש, וכן עיקר (הגר&quot;ז). ואף על גב דלשארי ברכות לא חיישינן לסתם ידים – לא דמו לתפילה שיש בה הרבה ברכות, והוא כעומד לפני המלך.&lt;/p&gt;
&lt;p&gt;אמנם אף לפי דעה זו אינו מחויב לטרוח אחר מים כשאין לו על מקומו, כיון שאינו יודע להם לכלוך. אלא ינקה בצרור או בעפר או בקורה וכותל וזה מועיל להיסח הדעת, דטעמא דהיסח הדעת הוא שמא דבוק בהם מעט זיעה או צואה, וכשמשפשף באלו הדברים יתקנחו. וכן הדין כשעומד בתפילה ונזכר שנגע במקום מטונף, ובתפילה אי אפשר לילך ממקומו – ינקה בדברים אלו.&lt;/p&gt;
&lt;p&gt;וזהו כשעומד בשמונה עשרה. אבל בפסוקי דזמרה או בקריאת שמע וברכותיה – יכול לילך ליטול ידיו במים אם יש מים בבית הכנסת. אבל לילך למקום אחר – גם באלו די בנקיון דברים אלו.&lt;/p&gt;
&lt;p&gt;(כן נראה לי, ועיין מגן אברהם סעיף קטן ג'.)&lt;/p&gt;
&lt;p&gt;ובעוסק בתורה תמיד די בנקיון דברים אלו (שם סעיף קטן ה').&lt;/p&gt;
&lt;h3&gt;סימן צב סעיף י&lt;/h3&gt;
&lt;p&gt;&quot;מקום מטונף&quot; מקרי מקומות המכוסין באדם.&lt;/p&gt;
&lt;p&gt;וביד עד העלנבויגי&quot;ן מקרי &quot;מגולה&quot;, ובצואר עד החזה ומשם ואילך מקרי &quot;מכוסה&quot;. וכשנגע שם צריך ליטול ידיו, וכל שכן במקומות שבגוף המכוסים לגמרי.&lt;/p&gt;
&lt;p&gt;ובנגיעה בשערות הראש אינו צריך נטילה, אך אם חכך בראשו – צריך נטילה. ואם נטל כינה בידיו – צריך נטילה. אבל פרעוש נראה לי דאינו צריך נטילה, דאינה מאוסה כל כך ככינה אלא אם כן הרגה. אבל פשפש שקורין וואנ&quot;ץ הוה דבר המאוס וצריך נטילה. וחיכוך בזקנו או בפאות לאו כלום הוא.&lt;/p&gt;
&lt;h3&gt;סימן צב סעיף יא&lt;/h3&gt;
&lt;p&gt;וכתב רבינו הרמ&quot;א בסעיף ז דלכן אסור ליגע במקומות אלו בשעה שעומדים בתפילה או עוסקים בתורה, וכן בצואת האוזן והאף, כי אם על ידי בגד. עד כאן לשונו.&lt;/p&gt;
&lt;p&gt;ומשמע מדבריו דבצואת האף צריך נטילה כשיגע בידיו, ולא ראיתי נזהרין בזה. ונראה לי דלצואת האף והאוזן אינו צריך מים אלא נקיון כותל וקורה, וכל מה שנתבאר. וכמדומה לי שכן המנהג. ויש מי שחולק בזה לגמרי (הגר&quot;א סעיף קטן ט&quot;ז ומור וקציעה).&lt;/p&gt;
&lt;p&gt;והרהור מותר כשנגע במקומות המטונפים (הגאון רבי עקיבא איגר).&lt;/p&gt;
&lt;p&gt;(מלשון השולחן ערוך משמע דווקא במקום שיש זיעה או מלמולי זיעה צריך נטילה, עיין שם בסעיף ז.)&lt;/p&gt;
&lt;h3&gt;סימן צב סעיף יב&lt;/h3&gt;
&lt;p&gt;אמרינן במגילה (כז ב): המשתין לא יתפלל עד שישהא ארבע אמות משום ניצוצות. וכן הוא בטור ושולחן ערוך סעיף ח. ופירש רש&quot;י &quot;משום ניצוצות&quot; – שלא יטנפו בגדיו בניצוצות שבאמתו. עד כאן לשונו.&lt;/p&gt;
&lt;p&gt;ונראה דהכי פירושו: דבעת שכילה להשתין – לא ילך עדיין ממקום שהשתין עד כדי הילוך ארבע אמות, משום דניצוצות מטפטפין עדיין בתוך שיעור זה. ולפי זה גם בלא תפילה יש לחוש, דהא צריך לברך &quot;אשר יצר&quot;. ואולי דמשום ברכה אחת לא חששו כל כך, וכן משמע מלשון הלבוש שכתב דהוה ליה כמתפלל נגד הניצוצות, עיין שם. וממילא דאף אם לא עשה כן – מחויב להמתין שיעור זה עד שיבלעו בכסותו (נראה לי).&lt;/p&gt;
&lt;h3&gt;סימן צב סעיף יג&lt;/h3&gt;
&lt;p&gt;המתפלל לא ישתין עד שישהא כשיעור ארבע אמות, דכל זמן זה שגורה תפילתו בפיו ויהרהר בה בעת שישתין. והוא הדין עסוק בתורה. ומלשון הש&quot;ס והפוסקים שכתבו שכל ארבע אמות תפילתו שגורה בפיו, ורחושי מרחשן שפתותיו – משמע דקפדי רק אדיבור, ואם כן אפשר דבתורה אין להקפיד דאין דברי תורה שגורים על פיו כמו תפילה. וצריך עיון למה לא חשו גם על הרהור.&lt;/p&gt;
&lt;p&gt;ומותר להשתין במקום שהתפלל כשהתפלל בחצר או בשדה. וממידת חסידות שלא ישתין שם (גמרא שם).&lt;/p&gt;
&lt;p&gt;וכן הרוקק לא יתפלל עד שישהא ארבע אמות, שלא יהא נראה שרקק על מה שיאמר אחר כך. וכל שכן כשהתפלל לא ירוק עד שישהא ארבע אמות. ודווקא שרקק לרצונו. אבל אם נזדמן לו רוק ומוכרח לרוק, כמו כיחה וניעה – מותר, שהכל רואים שמוכרח לרוק.&lt;/p&gt;
&lt;p&gt;וטוב ליתן צדקה קודם תפילה. ויש שכתבו ליתן כשיגיע ל&quot;ויברך דוד...&quot;.&lt;/p&gt;
&lt;p&gt;(כתוב בספר חסידים שלא ישתין ולא ירוק במקום שכיסה דם עוף, בעת שהדם עדיין ניכר. ואיתא בשבת נ ב: רוחץ אדם פניו וידיו לכבוד קונו.)&lt;/p&gt;</extract></page></pages></query></api>