<?xml version="1.0"?><api><query><normalized><n from="ערוך_השולחן_אורח_חיים_תקצא" to="ערוך השולחן אורח חיים תקצא" /></normalized><pages><page pageid="6430" ns="0" title="ערוך השולחן אורח חיים תקצא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקצא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר תפילת מוסף בלחש&lt;/b&gt;&lt;/big&gt;&lt;br&gt;&lt;big&gt;ובו שלושה עשר:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן תקצא סעיף א&lt;/h3&gt;
&lt;p&gt;משונה תפלת המוספין בראש השנה מכל מוספי השנה, דכל המוספין הם שבע ברכות, ומוסף ראש השנה תשע ברכות, שנתוסף ברכת מלכיות, וברכת זכרונות, וברכת שופרות. ואם תאמר: אם כן עשרה הן? דאינו כן, דכולל קדושת היום עם מלכיות (ראש השנה לב א).&lt;/p&gt;
&lt;p&gt;והני תשע דראש השנה כנגד תשעה אזכרות שהזכירה חנה בתפילתה (ברכות כט א), דבראש השנה נפקדו שרה, רחל, וחנה. ויש רמז בתורה להזכיר מלכיות, זכרונות, ושופרות בראש השנה, שנאמר (ויקרא כג כד): &quot;זכרון תרועה מקרא קדש&quot; – &quot;זכרון&quot; – אלו זכרונות, &quot;תרועה&quot; – אלו שופרות, &quot;מקרא קדש&quot; – זו קדושת היום, &quot;מקדש ישראל ויום הזכרון&quot;. ומלכיות למדנו מדכתיב (שם כב): &quot;אני ד' אלקיכם... ובחדש השביעי...&quot;, וזו מלכות (ראש השנה שם). ועוד כתיב (במדבר י י): &quot;והיו לכם לזכרון לפני אלקיכם, אני ד' אלקיכם&quot;. מה תלמוד לומר &quot;אני ד' אלקיכם&quot;? אלא זה בנה אב: לכל מקום שנאמר בו &quot;זכרונות&quot; – יהיו מלכיות עמהן (שם). ואמר הקדוש ברוך הוא: אמרו לפני מלכיות, זכרונות, ושופרות בראש השנה. מלכיות – כדי שתמליכוני עליכם, זכרונות – כדי שיעלה זכרוניכם לפני לטובה. ובמה? בשופר (ט&quot;ז).&lt;/p&gt;
&lt;h3&gt;סימן תקצא סעיף ב&lt;/h3&gt;
&lt;p&gt;קיימא לן לעיל סימן קכד דכל התפלות – אין שליח הציבור מוציא אלא את שאינו בקי להתפלל. אבל מי שיכול להתפלל בעצמו – אין שליח הציבור מוציאו.&lt;/p&gt;
&lt;p&gt;וזהו בתפלות דכל השנה. אבל של ראש השנה ויום הכיפורים – פסקינן בשלהי ראש השנה דכשם שהוא מוציא את שאינו בקי, כך הוא מוציא את הבקי, משום דנפישי ברכות, ואריכי טובא.&lt;/p&gt;
&lt;p&gt;אבל לזה צריך תנאי: שישמע משליח הציבור מתחלתו ועד סופו, ולא יפסיק בדיבור כלל. ולפי שדבר זה קשה על האדם, לפיכך אנו נוהגין שכל אחד מתפלל בלחש כל תפלת המוסף, מראשו עד סופו. וגם שליח שליח הציבור מתפלל בלחש, ואחר כך חוזר שליח הציבור התפלה כבכל השנה.&lt;/p&gt;
&lt;p&gt;ועוד טעם: משום דלרש&quot;י ותוספות אין שליח הציבור מוציא את הבקי בראש השנה ויום הכיפורים אלא כשהיה אנוס, ולא היה יכול להתפלל (מגן אברהם).&lt;/p&gt;
&lt;p&gt;ואין לשאול: איזה אריכות יש ביום הכיפורים? דיש לומר שיש בו וידוי, ו&quot;על חטא&quot;. אך לפי זה גם בשחרית ומנחה כן, אך אפשר דבהם ליכא קרבנות, לכן אין זה אריכות (עיין רש&quot;י ותוספות סוף ראש השנה). ויותר נראה דזהו על יום הכיפורים של יובל.&lt;/p&gt;
&lt;h3&gt;סימן תקצא סעיף ג&lt;/h3&gt;
&lt;p&gt;ודע שהרא&quot;ש והטור הביאו מתשובת הגאונים שמעולם לא התפללו הציבור במוספין של ראש השנה, רק שבע ברכות. ושליח הציבור היה רק מתפלל תשע ברכות. וכן כתב רב שרירא ורב האי גאון, וכן נהגו בשתי ישיבות בבבל.&lt;/p&gt;
&lt;p&gt;אבל הרי&quot;ץ גיאות כתב: קבלנו מחכמים גדולים, שקבלו גם הם מחכמים גדולים, כמו רב שמואל הלוי שקבל מרבינו חנוך גדול הדור: הלכה למעשה שהציבור גם כן מתפללין תשע. והרא&quot;ש והטור הסכימו לדבריהם, וכמו שאנו עושין.&lt;/p&gt;
&lt;p&gt;ותמה הרא&quot;ש על הגאונים, דכיון שתקנו תשע ברכות בראש השנה, אם כן המתפללין שבע ברכות הוי ברכתן לבטלה; עיין שם. ואין זו קושיא על הגאונים, לפי שהם מפרשים הא דאמרינן דבברכות: של ראש השנה שליח הציבור מוציא גם את הבקי – אינו אלא על מלכיות, זכרונות, שופרות. אבל השבע – מחוייב כל אחד להתפלל לעצמו. ובאמת שהר&quot;ן ז&quot;ל פירש כן, וכן נראה מהרמב&quot;ן. ויש לזה סיוע רבה מירושלמי, עיין שם. ואם כן, כך היתה התקנה לכתחלה, ואינם ברכות לבטלה.&lt;/p&gt;
&lt;h3&gt;סימן תקצא סעיף ד&lt;/h3&gt;
&lt;p&gt;ולכן נראה לעניות דעתי דאם אחד נשאר בראש השנה בדרך, ומתפלל ביחידות, ואין לו סידור תפלה, ואין יודע כל המוסף בעל פה – מכל מקום מחוייב להתפלל שלוש ראשונות ושלוש אחרונות, וקדושת היום באמצע, שבה נכלל גם מלכיות, ולומר &quot;ומפני חטאינו&quot; עם הקרבנות, אם יודע זה בעל פה. דכיון דלדברי הגאונים והירושלמי היתה כן תקנה ראשונה – לא בטלה גם עתה, באין ברירה אחרת.&lt;/p&gt;
&lt;p&gt;ואם כי כן נראה לי, מכל מקום למעשה יש להתיישב בזה דאולי לא היתה התקנה, אלא כשאחר כך ישמעם משליח ציבור. ואף על גב דלא גרע מעם שבשדות, אם כן יסמוך בכל התפלה על שליח הציבור. ומכל מקום הסברא נותנת דבכל מה שיכול להתפלל בעצמו – מחוייב להתפלל, כיון שבזמן הגאונים התפללו כך.&lt;/p&gt;
&lt;h3&gt;סימן תקצא סעיף ה&lt;/h3&gt;
&lt;p&gt;הספרדים לא נהגו לומר בלחש קרבנות המוספים, רק בשבת וראש חודש דרגילי, ולא אתו למטעי. אבל לא של יום טוב, ולא של ראש השנה ויום הכיפורים, משום דלא בקיאי בהו, ואתו למיטעי. ויוצאין ידי חובתן במה שאומרים &quot;ככתוב בתורתך, על ידי משה עבדך מפי כבודך&quot;.&lt;/p&gt;
&lt;p&gt;אבל מנהג אשכנז אינו כן, ואנו אומרים כל קרבנות המוספים. ואם אינו יודע בעל פה – יתפלל מתוך הסידור. וכן הוא המנהג הפשוט, ואין לשנות. ולדעת רבנו תם בתוספות שלהי ראש השנה – חובה על כל יחיד להזכיר קרבנות המוספים, עיין שם.&lt;/p&gt;
&lt;p&gt;אבל הקרבנות של מוסף ראש חודש – אין מזכירין להדיא, מפני דכתיב (תהלים פא ד) &quot;בכסה ליום חגינו&quot;, שהחודש יהיה מכוסה. ומזכירין ברמז לומר &quot;את מוספי יום הזכרון הזה&quot; דגם ראש חודש מקרי יום זכרון. וגם אומרים &quot;ושני שעירים לכפר, האחד של ראש השנה, והאחד של ראש חודש&quot;. ואומרים בסוף הקרבנות &quot;מלבד עולת החודש ומנחתה, ועולת התמיד ומנחתה, ונסכיהם&quot; וכו'.&lt;/p&gt;
&lt;p&gt;וגם ביום השני אומרים כן, אף על גב דמנינן ראש חודש מן יום הראשון, דמימות עזרא ואילך לא מצינו אלול מעובר. מכל מקום אולי בביאת הגואל יעשוהו מעובר, וימנו מיום שני. לכן אין לשנות הנוסחא מן יום ראשון ליום השני. וכמו שבכל ראש חודש כשהן שני ימים אומרים מוסף וקרבנותיה ביום ראשון, גם כן אף שמונין משני, כמו כן עתה אין חשש בדבר, אף על גב דלא דמי לגמרי כמובן.&lt;/p&gt;
&lt;h3&gt;סימן תקצא סעיף ו&lt;/h3&gt;
&lt;p&gt;ודע שמנהג אשכנז שלא לתקוע בלחש, וכן הסכימו הגדולים (מגן אברהם ריש סימן תקצב וכנסת הגדולה). אבל מנהג הספרדים שתוקעים גם בלחש, והיינו שהתוקע מונח לפניו השופר, וכל העם כשמגיעים לסוף מלכיות – ממתינים עד שגם התוקע מגיע לשם, ותוקע בלי מקריא, שהרי אסור להפסיק. וכן בסוף זכרונות, וכן בסוף שופרות. ויזהרו הציבור שבאם טעה התוקע – אסור להפסיק ולגעור בו; ויניחו כך, שהרי כבר יצאו ידי תקיעות. ותקיעות שעל סדר הברכות אין מעכבות. ולכל היותר לאחר התפלה יאמרו לו שטעה, ויחזור ויתקע במה שטעה, דאין הסדר מעכב, כמו שכתבתי בסימן הקודם.&lt;/p&gt;
&lt;p&gt;(למדתי זה מדברי הרשב&quot;א, שהביא המגן אברהם בסעיף קטן ב, עיין שם.)&lt;/p&gt;
&lt;h3&gt;סימן תקצא סעיף ז&lt;/h3&gt;
&lt;p&gt;שנו חכמים במשנה (לב א): אין פוחתין מעשרה מלכיות, מעשרה זכרונות, מעשרה שופרות. ופירשו בגמרא: כנגד עשרה פעמים הללו דכתיב (תהלים קנ) ב&quot;הללו אל בקדשו&quot;, דכתיב שם &quot;הללוהו בתקע שופר...&quot; ו&quot;הללויה&quot; אינו בחשבון, וכן &quot;כל הנשמה&quot;.&lt;/p&gt;
&lt;p&gt;וכנגד עשרת הדברות שניתנו בקול שופר, וכנגד עשרה מאמרות שבהן נברא העולם. ונבראת בראש השנה, שבו נברא האדם, שהוא תכלית הבריאה. כמו שאומרים ב&quot;אתה זוכר&quot;: &quot;זה היום תחלת מעשיך&quot; וכו'.&lt;/p&gt;
&lt;p&gt;ונראה לי דמלכיות הוא כנגד המאמרות של בריאת העולם, דתכלית הבריאה הוא לקבל עול מלכותו יתברך. וזכרונות הם כנגד עשרת הדברות, דבזכות התורה יעלה זכרונינו לטובה. ושופרות הם כנגד &quot;הללו&quot;, דכתיב שם &quot;הללוהו בתקע שופר&quot;.&lt;/p&gt;
&lt;h3&gt;סימן תקצא סעיף ח&lt;/h3&gt;
&lt;p&gt;הני עשרה פסוקים – אומרים שלוש מתורה, שלוש מכתובים, שלוש מנביאים, ומסיימין בשל תורה. ומה שמקדימין כתובים לנביאים, אף על גב דנביאים גדולים במעלה משל כתובים שאינן אלא ברוח הקדש, מפני שפסוקי הכתובים הם מתהילים שאמרו דוד, והוא קודם בזמן לנביאים אחרונים שמהם הפסוקים שאומרים (לבוש).&lt;/p&gt;
&lt;p&gt;ועוד: דמעלין בקדש, וההתחלה בהכרח להיות בתורה, ואחר כך כתובים, ואחר כך נביאים, כדי להעלות בקדש (ר&quot;ן). ורשאין להוסיף על עשרה פסוקין. ואף על גב דכיון שמרמזין להללו, ולעשרת הדברות, ולעשרה מאמרות – לא היה נכון להוסיף, מכל מקום מצינו כיוצא בזה בשבעה קרואים בשבת, שמרמזים לשבעה רואי פני המלך, ומכל מקום מוסיפין. והכא נמי כן הוא (שם ומרדכי).&lt;/p&gt;
&lt;h3&gt;סימן תקצא סעיף ט&lt;/h3&gt;
&lt;p&gt;כל זה לכתחלה ולהידור. ובדיעבד אפילו לא השלים בשל תורה, אלא בשל נביא – יצא (גמרא). ונראה דהוא הדין בשל כתובים, דמאי שנא, וכן אם לא אמר אלא שלוש שלוש פסוקים מכולן, והיינו פסוק אחד של תורה, ואחד של נביאים, ואחד של כתובים במלכיות, וכן בזכרונות ובשופרות – יצא (טור כריב&quot;נ).&lt;/p&gt;
&lt;p&gt;ולא עוד, אלא אפילו לא אמר פסוקים כלל, אלא שאמר &quot;כי המלכות שלך הוא&quot; וכו', &quot;ככתוב בתורתך, וכן בדברי קדשיך, וכן בדברי נביאיך&quot; – יצא. וכן בזכרונות ובשופרות. ורק אם התחיל פסוק של תורה – בהכרח לו לומר פסוק מכתובים ופסוק מנביאים (טור). אבל כשלא התחיל – יצא במה שאמר &quot;ככתוב בתורתך&quot;.&lt;/p&gt;
&lt;p&gt;ולדעת הטור אינו צריך לומר גם &quot;וכן בדברי קדשיך&quot; וכו', משום דכולם נכללים בלשון תורה, עיין שם. ולדעת הרמב&quot;ם לא יצא אלא אם כן אמר פסוק של תורה, עיין שם, וחלקו עליו הפוסקים.&lt;/p&gt;
&lt;h3&gt;סימן תקצא סעיף י&lt;/h3&gt;
&lt;p&gt;ונהגו לומר הפסוקים על הסדר, כגון במלכיות בשל תורה &quot;ד' ימלוך לעולם&quot; ועד &quot;לא הביט און... ויהי בישורון&quot; וגו', וכן כולם. מיהו אם שינה הסדר, שהקדים המאוחר – יצא, וכן משמע בגמרא.&lt;/p&gt;
&lt;p&gt;ואין מזכירין מלכיות זכרונות שופרות של פורעניות מישראל, כמו &quot;בחימה שפוכה אמלוך עליכם&quot;, &quot;ויזכור כי בשר המה&quot;, &quot;תקעו שופר בגבעה&quot;, וכיוצא בהם. ואין אומרים פסוקי זכרונות של יחיד אפילו לטובה, כגון &quot;זכרינו ד' ברצון עמך&quot;, &quot;זכרה לי אלקי לטובה&quot;.&lt;/p&gt;
&lt;h3&gt;סימן תקצא סעיף יא&lt;/h3&gt;
&lt;p&gt;והנה יש קורים תגר על מה שנהגו לסיים פסוקי שופרות בפסוק &quot;וביום שמחתכם&quot;, שאינו נזכר בו רק חצוצרות, ולא שופר. אבל הרא&quot;ש והר&quot;ן זכרם לברכה כתבו ליישב המנהג, דכשם דפסוק שנזכר בו תרועה בלא שופר – הוי כמו דכתיב ביה שופר, כדכתיב &quot;ותרועת מלך בו&quot;, ועולה לפסוקי שופר, כמבואר בגמרא. והכא נמי כדמוזכר תקיעה – הוי גם כן כשופר. והרי כאן כתיב &quot;ותקעתם&quot; ואטו משום דכתיב ביה גם &quot;חצוצרות&quot; מיגרע גרע? וכן משמע להדיא בירושלמי, ולכן אין לשנות המנהג.&lt;/p&gt;
&lt;h3&gt;סימן תקצא סעיף יב&lt;/h3&gt;
&lt;p&gt;אין לומר &quot;ועקידת יצחק, לזרעו של יעקב היום ברחמים תזכור&quot;, דאפילו אם אומר &quot;לזרעו&quot; סתם – הוה כאומר של יעקב, כדדרשינן: &quot;כי ביצחק יקרא לך זרע&quot; – &lt;b&gt;ב&lt;/b&gt;יצחק, ולא כל יצחק. ולכן האומר &quot;של יעקב&quot; משנה ממטבע שטבעו חכמים.&lt;/p&gt;
&lt;p&gt;ויש אומרים דאין זה משנה ממטבע, ואדרבא בתפלה ראוי לברר יותר מה שמתפלל. ועוד דהא הנודר מזרעו של יצחק – אסור בבני עשו, ולפיכך יש שנהגו לאומרו (עיין ט&quot;ז סעיף קטן ג, ומגן אברהם סעיף קטן ז וסעיף קטן ח). ואנחנו נהגנו שלא לאומרו. ואי משום נודר – יש לומר דבנדרים הולכין אחר לשון בני אדם.&lt;/p&gt;
&lt;h3&gt;סימן תקצא סעיף יג&lt;/h3&gt;
&lt;p&gt;אמרו חכמינו ז&quot;ל דלא יתפלל אדם ביחידות מוסף של ראש השנה בשלש שעות ראשונות שעל היום, לפי שבזמן זה הקדוש ברוך הוא דן את עולמו, ועידן ריתחא הוא. וצריך זכות הרבים, והרבים מתפללים מוסף אחר שלוש שעות. מה שאין כן בשחרית שכולם מתפללין בזמן הזה, יכול גם הוא להתפלל. ומרש&quot;י מבואר דאין הקפידא רק בשל מוסף, משום שאומר מלכיות, זכרונות, שופרות – מיפקד דינא. אבל בשחרית אין קפידא כלל.&lt;/p&gt;
&lt;p&gt;ואומר &quot;עלינו&quot; ו&quot;מלוך על כל העולם&quot;. ושליח הציבור מוסיף &quot;אוחילה&quot;, ופיוטים, כל מקום ומקום לפי מנהגו.&lt;/p&gt;
&lt;p&gt;(עיין רש&quot;י עבודה זרה ד ב דיבור המתחיל &quot;מוספי&quot;, שכתב כמו שכתבתי. וצריך עיון, דאם כן מאי פריך הש&quot;ס: אי הכי דצפרא נמי? ועיין מגן אברהם סעיף קטן ט שהאריך. ודייק ותמצא קל.)&lt;/p&gt;</extract></page></pages></query></api>