<?xml version="1.0"?><api><query><normalized><n from="ערוך_השולחן_אורח_חיים_תפג" to="ערוך השולחן אורח חיים תפג" /></normalized><pages><page pageid="84859" ns="0" title="ערוך השולחן אורח חיים תפג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תפג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין מי שאין לו יין&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן תפג סעיף א&lt;/h3&gt;
&lt;p&gt;מי שאין לו יין לארבע כוסות – יקח מי דבש שקורין מע&quot;ד, אם הם מקומות שרגילין לשתות משקה זו, והוי חמר מדינא. ואף שיש אומרים שאין עושין קידוש על שאר משקין, כמו שכתבתי בסימן ער&quot;ב, מכל מקום בפסח דצריך ארבע כוסות ואי אפשר לקדש על הפת – יש לסמוך על מי שסובר שמקדשין על שאר משקין. ובפרט שאנחנו גם בכל השנה מקדשין על שארי משקין.&lt;/p&gt;
&lt;p&gt;וחוב קדוש על כל אחד מישראל להשיג יין על ארבע כוסות. ואם אין לו אלא כוס אחד – יקחנו לקידוש. ושנים – יקח לקידוש ולברכת המזון. ושלושה – יטלם כסדר, וההלל ישאר בלי כוס (מגן אברהם). וכן אם יש לו מעט יין, והשאר ממשקה מע&quot;ד – גם כן קידוש קודם על היין מכולם, ואחריו ברכת המזון, ואחריו אחר ההגדה. וליל ראשון קודם לליל שני בכל הכוסות.&lt;/p&gt;
&lt;h3&gt;סימן תפג סעיף ב&lt;/h3&gt;
&lt;p&gt;ואם אין לו כלל לא יין ולא שארי משקין – יש בזה דעות שונות:&lt;/p&gt;
&lt;ul&gt;&lt;li&gt;הרי&quot;ף ז&quot;ל כתב שמקדש על המצה, ומברך קודם קידוש &quot;המוציא&quot;, ואחר קידוש מברך &quot;לאכול מצה&quot; ואוכל. ואחר כך נוטל הכרפס ואומר ההגדה עד &quot;גאל ישראל&quot;, ואוכל מרור ו&quot;כורך&quot;.&lt;/li&gt;
&lt;li&gt;והרי&quot;ץ גיאת כתב שאחר הקידוש אינו מברך &quot;על אכילת מצה&quot;. אלא גומר הקידוש ואוכל מצה, ואחר כך יקח הכרפס וגומר ההגדה, ואחר כך מברך &quot;על אכילת מצה&quot; ואוכל מצה ומרור ו&quot;כורך&quot;.&lt;/li&gt;
&lt;li&gt;ובעל העיטור כתב כהרי&quot;ף לברך &quot;על אכילת מצה&quot; אחר קידוש, אלא שמצריך לאכול מרור מיד, מפני שאין להפסיק בין מצה למרור.&lt;/li&gt;
&lt;li&gt;והטור כתב שיותר טוב לאכול הכרפס בלא קידוש. ואחר כך יאמר ההגדה, ואחר כך יטול ידיו ויברך &quot;המוציא&quot; ו&quot;על אכילת מצה&quot;, ואוכל מרור ו&quot;כורך&quot;.&lt;/li&gt;
&lt;li&gt;ורבינו הבית יוסף לא כתב רק דעת הרי&quot;ף, שהיא המחוורת.&lt;/li&gt;
&lt;/ul&gt;&lt;p&gt;(דלהרי&quot;ץ גיאת קשה: אחר שמילא כריסו יברך? ולהעיטור נתהפך הסדר לגמרי. ולהטור נצרך לאכול קודם קידוש. אבל להרי&quot;ף אינו רק ההפסק בהגדה בין מצה למרור, ומה בכך? הלא מרור בזמן הזה דרבנן, וכיון שאי אפשר בעניין אחר – לא איכפת לן ההפסק. ודייק ותמצא קל.)&lt;/p&gt;
&lt;h3&gt;סימן תפג סעיף ג&lt;/h3&gt;
&lt;p&gt;ונראה לעניות דעתי דעל יין שרוף של פסח יכול לעשות קידוש, וגם כל הכוסות אם אין לו יין, ומי דבש דגם היא חמר מדינה. והרי בכל השנה רבים עושים קידוש על יין שרוף. רק לא יעשנה חזק מאוד, שתהא ביכולת לשתות רוב רביעית. וכן על איזה משקה שהוא הראויה לפסח כמו ווישני&quot;ק, והיינו שהעמיד על פירות עם צוק&quot;ר כידוע.&lt;/p&gt;
&lt;p&gt;(עיין מגן אברהם על לקרי&quot;ץ ועפי&quot;ל קווא&quot;ס ובארס&quot;ט, שמתיר. ולעניות דעתי צריך עיון.)&lt;/p&gt;</extract></page></pages></query></api>