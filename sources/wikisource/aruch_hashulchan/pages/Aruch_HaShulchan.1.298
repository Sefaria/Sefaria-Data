<?xml version="1.0"?><api><query><normalized><n from="ערוך_השולחן_אורח_חיים_רצח" to="ערוך השולחן אורח חיים רצח" /></normalized><pages><page pageid="174098" ns="0" title="ערוך השולחן אורח חיים רצח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רצח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכת &quot;בורא מאורי האש&quot;&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן רצח סעיף א&lt;/h3&gt;
&lt;p&gt;מברכין על האור במוצאי שבת, לפי שבו נברא האור של אש (פסחים נ&quot;ד.). ובמוצאי שבת נתן הקב&quot;ה דיעה באדם הראשון מעין דוגמא של מעלה, והביא שני אבנים וטחנן זה בזה - ויצא מהן אור (שם).&lt;/p&gt;
&lt;p&gt;ובפרקי דרבי אליעזר (פרק כ') איתא: דבין השמשות של שבת היה אדם הראשון יושב ומהרהר בלבו, ואומר אוי לי שמא יבא הנחש שהטעה אותי בערב שבת. נשתלח לו עמוד של אש להאיר לו ולשמור מכל רע. ראה אדם לעמוד של אש ושמח בלבו, ואמר עכשיו אני יודע שהמקום עמי, ופשט ידיו לאור האש וברך 'בורא מאורי האש' עכ&quot;ל.&lt;/p&gt;
&lt;p&gt;ועוד אומר שם: כשהרחיק ידיו מהאש אמר אדם - עכשיו אני יודע שנבדל יום הקדש מיום החול, שאין לבער אש בשבת, אמר 'ברוך המבדיל בין קדש לחול' עכ&quot;ל. (הלבוש כתב שנברא במוצאי שבת, דהיינו ביום ראשון שנברא בו האור ע&quot;ש, וכבר השיג עליו בא&quot;ז וא&quot;ר ע&quot;ש)&lt;/p&gt;
&lt;h3&gt;סימן רצח סעיף ב&lt;/h3&gt;
&lt;p&gt;ואין לשאול דאם כן למה אין מברכין על שארי דברים שנבראו, דשאני נר שנאסר בשבת והוה כא(י)לו מתחדש עתה (מג&quot;א סק&quot;א בשם הרשב&quot;א). כלומר אף על גב דעיקר טעם הברכה במוצאי שבת על הנר הוא משום דתחלת ברייתו הוא, ורק במוצאי יום הכיפורים הוה הטעם מפני שכל היום היה אסור בו, ולכן ביום הכיפורים בעינן דווקא אור ששבת, כמ&quot;ש בסימן תרכ&quot;ד, ובשבת לא בעינן אור ששבת, מכל מקום גם טעם זה בעל כורחו יש בשבת, ומי גרע שבת מיום הכיפורים, והרי גם בשבת היה אסור בו ושבת חמירא מיום הכיפורים, דשבת הוא בסקילה ויום הכיפורים הוא בכרת. אלא דהכי קאמרינן: דבשבת אין צריך אור ששבת, משום הטעם דתחלת ברייתו הוא, אבל מכל מקום בעל כורחו - גם טעם זה יש, ולכן תקנו ברכה על זה ולא על שארי דברים המתחדשים.&lt;/p&gt;
&lt;p&gt;ועוד נראה לי דאין זה שאלה כלל, דכאן אנו מברכים על חידושו מפני שאנו נהנים מאורו, מידי דהוה אאור השמש שאנו מברכים בכל יום 'יוצר המאורות', אבל על שארי דברים שנתחדשו - לא שייך ברכה. ואדרבא התוספות בפסחים (נ&quot;ג: ד&quot;ה 'אין') הקשו למה אין מברכין בכל שעה שנהנה מהאור, דהא אסור ליהנות מהעולם הזה בלא ברכה. ותירצו דזהו כשהגוף נהנה, ולא הנאת העין בלבד, וזה שמברכין על השמש - מפני שמתחדש בכל יום ע&quot;ש, מיהו על כל פנים הא יש הנאה בזה, ואין זה דמיון לשארי דברים שנבראו. והגם דמכל מה שברא הקב&quot;ה בעולמו יש הנאה לאדם - מיהו אין דמיון להנאת האור, שההנאה באותה רגע שמדליקין אותה.&lt;/p&gt;
&lt;h3&gt;סימן רצח סעיף ג&lt;/h3&gt;
&lt;p&gt;אמרינן בברכות (נ&quot;ג:): אין מחזרין על האור כדרך שמחזרין על המצות, ואם אין לו אור - אין צריך לחזור אחריו (רש&quot;י).&lt;/p&gt;
&lt;p&gt;והטעם: דלהבדלה אין לה שייכות, שהרי כשחל תשעה באב במוצאי שבת - מברכין על האור גם בלא הבדלה, אלא שסידרו זה בשעת הבדלה. ובעיקר ברכתה אינה חיובית כל כך, דאי משום ההנאה - הרי אין אנו מברכין על הנאתה תמיד כמ&quot;ש, ועיקר טעמה הוא משום שאז נברא האור, וכן מפני שהיתה אסורה כל היום, ואיזה חובה יש בזה. ואינה חובה יותר מברכת שהחיינו, דקיימא לן שהוא רשות (עירובין סוף פרק ג').&lt;/p&gt;
&lt;h3&gt;סימן רצח סעיף ד&lt;/h3&gt;
&lt;p&gt;ודע דהרמב&quot;ם בפרק כ&quot;ט והטור שכתבו דין זה לא חלקו בין שבת ליום הכיפורים, ומהרמב&quot;ם מבואר להדיא דאשניהם קאי ע&quot;ש, והטור, אם שלא הזכיר יום הכיפורים בסימן זה, אך גם בסימן תרכ&quot;ד לא הזכיר שביום הכיפורים מחוייב לחזור אחר האור.&lt;/p&gt;
&lt;p&gt;ורבינו הב&quot;י כתב בסעיף א': &quot;מברך על הנר... ואין צריך לחזור אחריו. והני מילי במוצאי שבת, אבל במוצאי יום הכיפורים - יש אומרים שמחזר אחריו&quot; עכ&quot;ל. וזהו דעת הראב&quot;ד שהביא הרשב&quot;א בברכות שם, וזה לשונו: &quot;אבל על אור ששבת ביום הכיפורים - איכא למימר דמהדר, שמברך להבורא יתברך שהבדיל לנו בין זה היום לשאר הימים, שכל היום היה אסור להשתמש בו ועכשיו מותר בו&quot; עכ&quot;ל.&lt;/p&gt;
&lt;p&gt;ואיני מבין, דאטו בשבת אינו כן, וכי בשביל שבשבת יש גם טעם דתחלת ברייתו מיגרע גרע?! וצריך לומר בכוונתו, דנהי דגם בשבת יש טעם זה, מכל מקום עיקרא דתקנתא בשבת לא היה מטעם זה, דלכן לא בעינן בשבת אור ששבת. ועוד קשה, דברכה על הבדל היום הלא מברכין בהבדלה: 'המבדיל בין קדש לחול' וכלול הכל, וצ&quot;ע. ותמיהני שלא הביא דהרמב&quot;ם והטור לא סבירא ליה כהראב&quot;ד, וצ&quot;ע.&lt;/p&gt;
&lt;p&gt;ומי שאין לו כוס להבדיל, מכל מקום כשרואה אור - מברך 'בורא מאורי האש', וכן מברך על הבשמים, דאין להם שייכות לעצם הבדלה כמ&quot;ש.&lt;/p&gt;
&lt;h3&gt;סימן רצח סעיף ה&lt;/h3&gt;
&lt;p&gt;הברכה הוא 'בורא מאורי האש' ולא 'מאור האש', והטעם אמרו חז&quot;ל (שם), משום שיש כמה מיני אור בהאש: שלהבת אדומה ולבנה וירקרוקת (רש&quot;י).&lt;/p&gt;
&lt;p&gt;ואמרינן 'בורא' ולא 'ברא', שכן לשון הכתוב: 'יוצר אור ובורא חשך' (שם). ואם אמר 'מאור האש' - לא יצא (ב&quot;ח), ולפי זה - הוא הדין אם אמר 'ברא', מפני ששינה ממטבע שטבעו חכמים. אמנם לפי מ&quot;ש לעיל בסימן קס&quot;ז, אם אמר רק העניין - יצא, שהרי מבואר שאם אמר במקום ברכת המוציא 'בריך רחמנא' - יצא ע&quot;ש, ולכן גם כאן אם אמר 'ברא' - יצא (שם) אך ב'מאור' - לא יצא, דזהו כעין דובר שקרים, דמשמע שברא רק מאור אחד, ובאמת יש הרבה מאורות כמ&quot;ש (א&quot;ר ואין צריך לדוחק המג&quot;א ע&quot;ש).&lt;/p&gt;
&lt;p&gt;ונוהגים לעשות הבדלה מנר של שעוה (מג&quot;א), ונראה הטעם משום דצריך להיות אבוקה, וזה נעשה על פי כמה נרות הקלועים זה בזה, וזה אי אפשר לא בשל שמן ולא בשל חלב אלא בשל שעוה, והחוש מעיד על זה. (ובפרי עץ חיים שער השבת פרק כ&quot;ד יש בזה טעם על פי הקבלה, כי 'דונג' בגימטריא ס&quot;ג, אחד מצירופי הויה ברוך הוא, ושעוה הוא ש&quot;ע נהורין המאירין לאותיות ו&quot;ה, ע&quot;ש ודו&quot;ק)&lt;/p&gt;
&lt;h3&gt;סימן רצח סעיף ו&lt;/h3&gt;
&lt;p&gt;אמרינן בפסחים (ק&quot;ג:) דאבוקה להבדלה מצוה מן המובחר. כלומר דיוצאין אף בנר אחד, אך למצוה מן המובחר - צריך אבוקה. והטעם, כדי שיהיה אור גדול, וגם בה ניכר הג' מאורות היטב.&lt;/p&gt;
&lt;p&gt;וכתב רבינו הב&quot;י בסעיף ב' דיש מי שאומר דאם אין לו אבוקה - צריך להדליק נר אחר לצורך הבדלה, חוץ מהנר המיוחד להאיר בבית עכ&quot;ל, ולא נודע לנו טעם דבר זה.&lt;/p&gt;
&lt;p&gt;ובמרדכי שם כתב להיפך, דאם יש נר בבית - אין צריך לחזור אחר אבוקה ע&quot;ש, והמנהג כרבינו הב&quot;י. ועוד נוהגים כשאין אבוקה סומכים נר לנר, והוה כאבוקה, וכן שתי פתילות בנר סמוכות זה לזה - הוה כאבוקה. ולא יעשה אבוקה מעצים, דבזיון הוא, וגם לפעמים יש מהם ריח זפת ומאיס. ואבוקה דשעוה הוה כשקלועים זה בזה, וכן המנהג פשוט ואין לשנות. (ועיין מג&quot;א וא&quot;ר)&lt;/p&gt;
&lt;h3&gt;סימן רצח סעיף ז&lt;/h3&gt;
&lt;p&gt;אין מברכין על הנר עד שיאותו לאורו, כלומר שיהנה מאורו, והיינו שיהיה סמוך לו כל כך עד שיכיר בין מטבע מדינה זו למטבע מדינה אחרת, ששוים בגדלן אך הצורות משונות, וצריך לזה היכר טוב.&lt;/p&gt;
&lt;p&gt;ונוהגים להסתכל בכפות הידים ובצפרנים, וזה לשון המרדכי בריש יומא: &quot;כתוב בתשובות הגאונים... ומה שאנו מסתכלים בצפרנים - משום דאין מברכין על הנר עד שיאותו לאורו, עד שירגיש בוהק האור של נר הבדלה, ואף כי זוכרים על צפרניו של אדם הראשון עכ&quot;ל. ובפרקי דרבי אלעזר (פרק כ') אומר: &quot;פושט את ידיו לאור האש ומסתכל בצפורניו שהם לבנות מן הגוף, ואומר ברוך וכו'&quot; עכ&quot;ל.&lt;/p&gt;
&lt;h3&gt;סימן רצח סעיף ח&lt;/h3&gt;
&lt;p&gt;וזה לשון הטור: &quot;מסתכלין בצפרנים לראות שיוכל ליהנות ממנו ולהכיר בין מטבע למטבע, כמו שמכיר בין צפורן לבשר... ונהגו הראשונים להביט בשרטוטי הכפים... שיש בשרטוטי פיסת היד סימן להתברך בו. ועוד מנהג אצלינו להביט בצפרנים, ואומרים מפני שהם פרות ורבות לעולם&quot;. (ופריה ורביה הוי סימן ברכה)&lt;/p&gt;
&lt;p&gt;ורבינו הרמ&quot;א כתב שיש לראות בצפרני יד ימין ולאחוז הכוס ביד שמאל, ויש לכפוף האצבעות לתוך היד שאז רואה הצפרנים עם הכפות בבת אחת, ולא יראה פני האצבעות שבפנים עכ&quot;ל.&lt;/p&gt;
&lt;p&gt;והאגודל כופפין לתוך היד שלא יתראה חוצה, והמנהג לכפוף האצבעות לתוך היד כמ&quot;ש, ואחר כך פושטין אותן ורואין מאחוריהן (מג&quot;א סק&quot;ה). ומנהגי ישראל תורה, ומיוסד על פי הזוהר, ונראה דרק ביד הימין יעשה כל אלה ולא בהשמאלית (וכן כתב בפרי עץ חיים שם ובמ&quot;ח ובש&quot;ת).&lt;/p&gt;
&lt;h3&gt;סימן רצח סעיף ט&lt;/h3&gt;
&lt;p&gt;ואף על גב דלא בעינן אור ששבת כביום הכיפורים - מכל מקום בעינן נר שלא נעשה בו עבירה, והיינו שלא הודלק בשבת. ולא מיבעיא אם הדליקה הישראל, אלא אפילו הדליקה אינו יהודי, שמותר לו, מכל מקום כיון שהאור הזה א(י)לו הדליקה הישראל היה עבירה בזה - אין מברכין עליו, ואפילו בדיעבד לא יצא (מג&quot;א סק&quot;ו).&lt;/p&gt;
&lt;p&gt;ונר שהודלק בהיתר בשבת, כגון לחולה שיש בו סכנה על ידי ישראל, ושאין בו סכנה על ידי אינו יהודי, וכן ליולדת כשהדליקו - מברכין עליו, שהרי אין כאן עבירה, ואדרבא יש כאן מצוה דפקוח נפש. וזהו ההפרש מנר שהדליקה אינו יהודי, דהגם שאין כאן עבירה - מכל מקום גם מצוה אין כאן. וכל שהודלק בשבת שלא במצוה - נעשה עבירה קרינן בה, אף על גב שאינה עבירה ממש, אלא כלומר דלגבי הנר עצמה יש בה דררא דעבירה א(י)לו ישראל הדליקה.&lt;/p&gt;
&lt;p&gt;ואין מברכין על נר שהדליקה לפני עבודת כוכבים, אפילו דולקת מאתמול או הדליקוה במוצאי שבת - מפני שאסורה בהנאה. ויש מי שאומר דאינו יהודי כשהדליק לצורך חולה שאין בו סכנה - מיקרי שלא שבת ממלאכת עבירה, ורק בחולה שיש בו סכנה - מותר בין שהדליק הישראל ובין אינו יהודי, אבל לחולה שאין בו סכנה שהדליק האינו יהודי - הוה כמדליק לעצמו (א&quot;ר סק&quot;י), ואינו מוכרח.&lt;/p&gt;
&lt;h3&gt;סימן רצח סעיף י&lt;/h3&gt;
&lt;p&gt;אינו יהודי שהדליק את הנר במוצאי שבת מנר של ישראל - מברכין עליו, ופשוט הוא. וכן ישראל שהדליק את הנר מנר של אינו יהודי שהדליקו בשבת - מברכין עליו, דאף על גב דבנר הראשון נעשה עבירה - מכל מקום עתה מברך על תוספת דהתירא.&lt;/p&gt;
&lt;p&gt;ומכל מקום בכהני גווני אינו יהודי שהדליק מנר של אינו יהודי - אין מברכין עליו, דגזרינן משום הראשון, וכיון שאינו אלא משום גזירה - לכן מותר בדיעבד (מג&quot;א סקי&quot;א). וכן ישראל שהדליק נר מנר של עבודת כוכבים - גם כן מותר (שם סק&quot;ח), ואף על גב דשלהבת שלה אסורה בהנאה - זהו כשקשורה בגחלת ולא כשנפרד ממנה, דשלהבת אין בה ממש. ומיהו לכתחלה אסור להדליק משלהבתה, דאסור ליהנות ממנה.&lt;/p&gt;
&lt;p&gt;(עיין מג&quot;א סק&quot;י שכתב בשם מ&quot;ע דאינו יהודי שהדליק נר לחולה ממדורה שלו - אסור לברך עליו, וכן כשהוציא אש במוצאי שבת מעצים ואבנים - אסור ע&quot;ש, והדברים תמוהים. אמנם גם להמג&quot;א בדיעבד מותר, ונהי דהדין הראשון אפשר לדחות לאינו יהודי מאינו יהודי, אם כי לעניות דעתי כשהדליק לחולה שאני, מכל מקום יש לומר כן. אבל הדין השני - איני רואה בו שום איסור, וכן נראה לי מדברי תר&quot;י ע&quot;ש. וזה שאמרו: 'היה מהלך חוץ לכרך, אם רוב כותים - אסור', זהו מפני שחוששין שהדליקו קודם הלילה, אבל כשהדליק בלילה - למה יאסור, וצ&quot;ע ודו&quot;ק)&lt;/p&gt;
&lt;h3&gt;סימן רצח סעיף יא&lt;/h3&gt;
&lt;p&gt;היה הולך חוץ לכרך וראה אור ויכול להשתמש לאורו, אך אינו יודע של מי הוא האור: אם בעיר רוב אינם יהודים - אין מברכין עליו, דחיישינן שהדליקו קודם הלילה, והוה נר שהדליקו באיסור כמו שנתבאר. ואם רובן ישראל, או אפילו מחצה על מחצה - מברכין עליו, דאין זה מאיסורים שנצריך רוב דווקא.&lt;/p&gt;
&lt;p&gt;ומיהו להיפך לא אזלינן בזה בדיני איסורים לומר 'כל קבוע - כמחצה על מחצה דמי', ויהיה מותר אפילו ברוב אינם יהודים, דסוף סוף האור הזה הוא של האינו יהודי, ומה יועיל לזה דין קבוע, ודין זה אינו דומה לאיסורים. (עיין מג&quot;א סקי&quot;ג ולפמ&quot;ש אתי שפיר)&lt;/p&gt;
&lt;p&gt;וראיה לזה מירושלמי (פרק ח' דברכות) וזה לשונו: &quot;מבוי שכולו כותים וישראל אחד דר בתוכו, ויצא משם האור - מברכין&quot; ע&quot;ש. והטעם, דכיון דראה שמשם יצא האור - וודאי של ישראל הוא, ולא שייך לילך בזה אחר הרוב. וכן להיפך, מבוי שכולו ישראלים וכותי אחד דר שם, וראה שמשם יצא האור - וודאי שלו הוא, ואין מברכין עליו. (והא&quot;ר סקי&quot;ז כתב שזה סותר לש&quot;ס דילן ונכנס בדחוקים וכן בת&quot;שף ולעניות דעתי הדברים פשוטים, שאין זה דמיון לאיסורים ודו&quot;ק)&lt;/p&gt;
&lt;h3&gt;סימן רצח סעיף יב&lt;/h3&gt;
&lt;p&gt;איתא בברכות (נ&quot;ג.): היה מהלך חוץ לכרך סמוך לשקיעת החמה בשבת, וראה אחד הולך ונר בידו: אם ההולך הוא גדול - וודאי הוא אינו יהודי, ואין מברך על אור זה כשתחשך, דישראל לא היה מדליק מבעוד יום. ואם ההולך הוא קטן, בודק אחריו: אם הוא ישראל - מברך עליו, ואם הוא אינו יהודי - אינו מברך עליו ע&quot;ש, וכל הפוסקים לא הביאו זה.&lt;/p&gt;
&lt;p&gt;(עיין מג&quot;א סקי&quot;ג שעמד בזה ותירץ בדוחק ע&quot;ש, ולעניות דעתי נראה דיפה עשו שהשמיטו, דלכאורה קשה דאפילו התינוק הוא של ישראל איך מברכין עליו, והרי הדליקו באיסור מבעוד יום. אלא צריך לומר דהיה מעט קודם חשיכה, ואפשר שהיה גם לילהף אלא שאין דרך ישראל להקדים, ואם כן מי יכול לצמצם שיעור זה, ולכן השמיטו הפוסקים)&lt;/p&gt;
&lt;h3&gt;סימן רצח סעיף יג&lt;/h3&gt;
&lt;p&gt;על אור היוצא מעצים ומאבנים - מברכין עליו, שהרי אדם הראשון בירך על אש זה של אבנים, כמ&quot;ש בסעיף א'. אבל במוצאי יום הכיפורים - אין מברכין עליו, דאז בעינן אור שהודלק מערב יום הכיפורים.&lt;/p&gt;
&lt;p&gt;וכן אין מברכין במוצאי יום הכיפורים על נר שהדליק ישראל מאינו יהודי, אף דבמוצאי שבת מותר כמו שנתבאר, מכל מקום ביום הכיפורים - צריך דווקא שהודלק מערב יום הכיפורים, ויתבאר בסימן תרכ&quot;ד ע&quot;ש.&lt;/p&gt;
&lt;h3&gt;סימן רצח סעיף יד&lt;/h3&gt;
&lt;p&gt;גחלים הבוערות כל כך, שא(י)לו מכניס קיסם ביניהם הוא נדלק - מברכין עליהם כשיוכל ליהנות לאורם כמו מן הנר. ודווקא כשעשויים להאיר, דאין מברכין על אור שהודלק לכוונה אחרת שלא להאיר.&lt;/p&gt;
&lt;p&gt;ולכן אין מברכין על אור של כבשן בתחלת שריפת הלבנים, שאז עשוי לשם הלבנים ולא להאיר, אבל אחר שנשרפו - עשוי להאיר ומברכין עליו, וכן כל כיוצא בזה, דכיון דהברכה הוא על האור שמאיר לנו לצרכינו - בעינן שיהיה אור כזה.&lt;/p&gt;
&lt;p&gt;ואין לשאול לפי זה איך אנו מברכים על נר של הבדלה שעושים, שתיכף אחר הבדלה מכבין אותה, והא אינה עשויה להאיר אלא לשם מצות הבדלה. דאינו כן, דאדרבא כיון שאנו עושין אותה למצות הבדלה - בעל כורחו כוונתינו להאיר, דאם לא כן אין יוצאין בזה, ובאמת כוונתינו להאיר לשעתה, והיינו לשעת ההבדלה. מיהו לשעת ההבדלה - כוונתינו להאיר, וזו היא מצותה.&lt;/p&gt;
&lt;h3&gt;סימן רצח סעיף טו&lt;/h3&gt;
&lt;p&gt;נר של בית הכנסת - לא מיקרי עשוי להאיר, אלא לכבוד בית הכנסת, אלא אם יש שם אדם חשוב - מיקרי עשוי להאיר, שהדליקו כדי שיאיר להאדם החשוב, ואם אין שם אדם חשוב - אין מברכין עליו. ויש אומרים להיפך, דכשיש שם אדם חשוב - אין מברכין עליו, לפי שנעשית לכבודו ולא להאיר, וכשאין שם אדם חשוב - נעשה להאיר, ומברכין עליו.&lt;/p&gt;
&lt;p&gt;ואם יש שם בחדר הסמוך לבית הכנסת שמש שאוכל שם, ויש להחדר חלון מהבית הכנסת - מברכין עליו, שהרי מאיר להשמש, והוא שלא תהא הלבנה זורחת שם, דכשיש מאור הלבנה - יכול לאכול לאור הלבנה. וכמדומה לי שעכשיו מברכין על נרות בית הכנסת, שידוע שכוונתם להאיר להעם.&lt;/p&gt;
&lt;p&gt;וכן אין מברכין על נר של מתים ושל חתנים, שעשויים לכבוד ולא להאיר. ודווקא מת כזה שא(י)לו הוציאוהו ביום - היו גם כן מדליקין נר לכבודו, דאז גם בלילה אין מברכין. אבל אם ביום לא היו מדליקין נר לפניו - מברכין על זה כשהוציאוהו במוצאי שבת עם נר, אבל בחתן - תמיד הוא לכבודו כידוע, ובכל עניין אין מברכין.&lt;/p&gt;
&lt;h3&gt;סימן רצח סעיף טז&lt;/h3&gt;
&lt;p&gt;איתא בגמרא (שם): היו יושבין בבית המדרש והביאו לפניהם אור: בית שמאי אומרים כל אחד ואחד מברך לעצמו מפני ביטול בית המדרש, דאם יפסיקו כולם מללמוד לשמוע הברכה מאחד - יבטלו מתלמוד תורה, ובית הלל אומרים - אחד מברך לכולן, משום 'ברוב עם הדרת מלך', דכשכולם עונים אמן על ברכת האחד - יש בזה הדרת מלך, ולכן לא חשו לביטול בית המדרש, ומובן שכל הפוסקים פסקו כבית הלל, דבית שמאי במקום בית הלל - אינה משנה.&lt;/p&gt;
&lt;p&gt;ולפי זה יש להתפלא על המנהג שלנו, שאין בזה ביטול בית המדרש, וכולם שומעים ההבדלה מפי המברך, למה בברכת 'מאורי האש' המנהג שכל אחד מברך לעצמו, היפך מדברי בית הלל, וכל שכן שאצלינו לא שייך ביטול בית המדרש. ואולי שהמנהג נתייסד על פי ה[תוספתא ברכות פרק ה|תוספתא פרק ה' דברכות]], שבשם הא להיפך - דבית שמאי אומרים אחד מברך לכולן, ובית הלל אומרים כל אחד מברך לעצמו ע&quot;ש.&lt;/p&gt;
&lt;p&gt;(ואף דגם לפי התוספתא לא אמרו בית הלל רק בבית המדרש, אפשר לומר דסבירא ליה דגם תמיד סבירא ליה כן, משום דחשיבא כברכת הנהנין, שאין אחד מוציא חבירו, כמו שעל הבשמים כל אחד מברך. ואף על פי דגם בברכת הנהנין, כשגם המברך נהנה - יכול להוציא, מכל מקום סבירא ליה דהא עדיפא, והא דנקיט בתוספתא 'בית המדרש' - משום בית שמאי. ומכל מקום צ&quot;ע, כיון שהוא נגד הש&quot;ס, ואולי מפני שאין האור שלנו מגיע לכולם בבת אחת, והוה הפסק)&lt;/p&gt;
&lt;h3&gt;סימן רצח סעיף יז&lt;/h3&gt;
&lt;p&gt;כתבו הטור והש&quot;ע סעיף י&quot;ג, דהסומא אינו מברך 'בורא מאורי האש' כיון שאינו נהנה מהאור. ולא דמי לברכת 'יוצר המאורות' שהסומא מברך, כמ&quot;ש בסימן ס&quot;ט, דלא דמי כלל כמו שבארנו בסימן רס&quot;ג סעיף ט' ע&quot;ש, אבל שאר ההבדלה - צריך לברך או לשמוע.&lt;/p&gt;
&lt;p&gt;והרשב&quot;א בתשובות (סימן תשל&quot;ט) כתב בשם הגאונים דסומא אינו מבדיל, כלל אלא סומך על הבדלה שבתפלה ע&quot;ש. ואינו מובן כלל למה הוא פטור מהבדלה שעל הכוס, ואולי קבלה ביד הגאונים דלא תקנו הבדלה שעל הכוס אלא כשיש גם ברכת הנר, וצ&quot;ע, ויש לחוש לדבריהם, והסומא לא יעשה הבדלה בעצמו אלא ישמע מאחר.&lt;/p&gt;
&lt;h3&gt;סימן רצח סעיף יח&lt;/h3&gt;
&lt;p&gt;איתא בירושלמי (שם): נר בתוך חיקו או בתוך פנס או בתוך אספקלריא, רואה את השלהבת ואינו משתמש לאורה (שעומד מרחוק) או משתמש לאורה ואינו רואה את השלהבת (שעומד מן הצד) - אין מברכין עליה עד שיהא רואה את השלהבת ומשתמש לאורה ע&quot;ש.&lt;/p&gt;
&lt;p&gt;והקשו על הרשב&quot;א שכתב דעששית הוי כרואה את השלהבת, וראיה דערוה בעששית אסור לקרות קריאת שמע כנגדה משום 'ולא יראה בך ערות דבר', כמ&quot;ש בסימן ע&quot;ה, אבל פנס אינו רואה השלהבת עכ&quot;ל, והוא כנגד הירושלמי (ב&quot;י).&lt;/p&gt;
&lt;p&gt;ולעניות דעתי לא קשה כלל, דאספקלריא אינה עששית, דעששית היא לנטרנ&quot;א של זכוכית, ואספקלריא היא שפיג&quot;ל, וזה מבואר בסוף מסכת כלים ע&quot;ש, ופנס זהו מה שקורין לאמפ&quot;א. ויש שרואה השלהבת, כגון שהיא של זכוכית, ויש שאינה רואה, כגון העשויה ממין אחר, וכן הוא אספקלריא - לפעמים כך ולפעמים כך. והרשב&quot;א מיירי בפנס שאינה רואה השלהבת, והירושלמי מיירי ברואה, אבל עששית לעולם רואה. (והמג&quot;א סק&quot;ך נדחק לומר דמילי מילי קתני וע&quot;ש במחה&quot;ש, ואין צריך לזה ודו&quot;ק) (הערוך פירש פנס לאמפ&quot;א ע&quot;ש)&lt;/p&gt;</extract></page></pages></query></api>