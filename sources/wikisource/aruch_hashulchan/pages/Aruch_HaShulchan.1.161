<?xml version="1.0"?><api><query><normalized><n from="ערוך_השולחן_אורח_חיים_קסא" to="ערוך השולחן אורח חיים קסא" /></normalized><pages><page pageid="221862" ns="0" title="ערוך השולחן אורח חיים קסא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קסא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני חציצה בנטילת ידים&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן קסא סעיף א&lt;/h3&gt;
&lt;p&gt;צריך ליזהר בנטילת ידים מחציצה, וכך איתא בגמרא (חולין ק&quot;ו:): שכל דבר שחוצץ בטבילה לגוף - חוצץ בנטילת ידים לחולין ע&quot;ש, דכל דתקון רבנן כעין דאורייתא תקון. והא דתניא בתוספתא דמקוואות (פרק ו') דלחולין אין חוצצין, זהו בנגיעה דחולין כשנעשו על טהרת תרומה (תוספות שם).&lt;/p&gt;
&lt;p&gt;והנה כל דיני חציצה נתבאר ביורה דעה סימן קצ&quot;ח, אמנם ביותר יש ליזהר בנטילת ידים בדבר המצוי מאוד, והיינו שתחת הצפרנים יהיו ידיו נקיות, כגון צואה שתחת הצפורן שלא כנגד הבשר, כגון שהצפורן גדול ועולה למעלה מבשר האצבע, דצואה שכנגד הבשר אינו חוצץ דאורחיה בכך ואין אדם מקפיד על זה, אבל אם יש בצק תחת הצפורן אף כנגד הבשר – חוצץ, דלאו אורחיה בכך והאדם מקפיד על זה. ולפי זה אם ידוע שאינו מקפיד - אינו חוצץ.&lt;/p&gt;
&lt;h3&gt;סימן קסא סעיף ב&lt;/h3&gt;
&lt;p&gt;והלבוש כתב הטעם משום דצואה שכנגד הבשר אינו מהודק ונכנסין שם המים, אבל בצק מהודק הרבה ואין המים נכנסים שם ע&quot;ש. ודבריו תמוהים, וביורה דעה שם כתב בעצמו כמ&quot;ש דמטעם קפידא הוא, ע&quot;ש בסעיף י&quot;ח, וכן מבואר מדברי הטור שכתב: &quot;על צואה שלא כנגד הבשר, ואם אינו מקפיד - אינו חוצץ&quot; ע&quot;ש.&lt;/p&gt;
&lt;p&gt;ואמת שהרשב&quot;א בתורת הבית כתב על זה שני הטעמים: מפני שאינה מדובקת יפה וגם אינו מקפיד, מיהו עיקר טעם הוא מפני הקפדה, וכשכתבו טעם הידוק כתבו על טיט היון ע&quot;ש.&lt;/p&gt;
&lt;p&gt;וכן רטייה שעל בשרו חוצץ כשיכול להסיר הרטייה (ט&quot;ז סק&quot;ב), וכן טיט היון וטיט היוצרים חוצץ. וזהו כשחוצץ ברובו, אבל במיעוטו שאינו מקפיד - אינו חוצץ, וברוב היד אף על פי שאינו מקפיד - חוצץ (מגן אברהם סק&quot;ג).&lt;/p&gt;
&lt;p&gt;ואין לשאול הא אף במיעוטו נתבאר בסימן קס&quot;ב דאם נמצא דבר על היד דטמא, דיש לומר דזהו בדבר שאינו בטל לגבי היד, אבל כאן בטל לגבי היד (שם סק&quot;ד), וכן אם שפך רביעית על היד לא שייך כלל טומאה, כמו שיתבאר שם (שם).&lt;/p&gt;
&lt;h3&gt;סימן קסא סעיף ג&lt;/h3&gt;
&lt;p&gt;וכתב רבינו הרמ&quot;א דמשום הכי לא נהגו לנקר טיט שתחת הצפרנים לנטילה, משום דהוי כמיעוטו שאינו מקפיד, כי אין מקפידים על זה לנטילה, אבל אם היה מקפיד היה חוצץ, וצריך לנקר וכן עיקר. ואפשר שנהגו להקל בחציצה לעניין נטילה, כי יש אומרים שאין שייך חציצה לנטילה, אבל העיקר כסברא הראשונה עכ&quot;ל.&lt;/p&gt;
&lt;p&gt;כלומר העולם לא נהגו לנקר הטיט שתחת הצפרנים שכנגד הבשר, משום שאין מקפידים בזה. ואם באמת מקפיד, אף על פי שאחרים אין מקפידים - צריך לנקר. אבל שלא כנגד הבשר - וודאי דרך להקפיד בטיט וצריך לנקר, ואף על פי שהוא אינו מקפיד כמ&quot;ש ביורה דעה סימן קצ&quot;ח (שם סק&quot;ה). ובשבת אסור לנקר מאיסור ממחק, כמבואר בסימן ש&quot;ב, ולכן ירחצם במים (שם).&lt;/p&gt;
&lt;p&gt;ואחר כך אומר: &quot;ואפשר שנהגו להקל בחציצה לעניין נטילה”, כלומר דמקודם קאמר הטעם שנהגו להקל מפני שאינם מקפידים, ועתה אומר שאפשר שנהגו להקל אפילו במה שמקפידים, מטעם דסבירא ליה דלא שייך חציצה כלל בנטילת ידים. ואין הכוונה כפשוטו, דוודאי יש חציצה, אלא דהכי פירושו: דהרשב&quot;א בחולין שם כתב בשם התוספות דזה שאומרים שצואה וטיט שתחת הצפורן חוצצת - טעות הוא, דאינו חוצץ אלא טיט של יוצרים או של בנאים שנדבק יפה כמו בצק. אבל סתם טיט או צואה שאינם מהודקות ומסריחות וכל שעה אדם נוטלה - אין חוצצין כלל עכ&quot;ל (הביאו הבית יוסף ביורה דעה שם), ואולי העולם סומכים על דעה זו. אבל העיקר כסברא הראשונה שהיא דעת רוב הפוסקים.&lt;/p&gt;
&lt;p&gt;ועכשיו רוב המון עם לא נהגו לנקר, מפני שאין מקפידים כלל.&lt;/p&gt;
&lt;h3&gt;סימן קסא סעיף ד&lt;/h3&gt;
&lt;p&gt;צפורן שפירשה קצת - צריך לחותכו והוא חוצץ, כמ&quot;ש ביורה דעה שם, ויש בזה פרטי דינים ומבואר שם. וכללו של דבר: כל דבר המקפיד עליו – חוצץ, ושאינו מקפיד - אינו חוצץ. היה זה דרכו להקפיד וזה אין דרכו להקפיד, זה שמקפיד עליו חוצץ וזה שאינו מקפיד עליו אינו חוצץ.&lt;/p&gt;
&lt;p&gt;וכן יש מי שמלאכתו להיות צבע והיו ידיו צבועות - אין הצבע חוצץ על ידיו אף על פי שיש על ידיו ממשות מהצבע. ואם לא היה צבע והיו ידיו צבועות ויש ממשות מהצבע - וודאי חוצץ, וכן הדיו היבש חוצץ והלח אינו חוצץ, ומי שכותב תדיר אצלו - אינו חוצץ אף יבש (מגן אברהם סק&quot;ח).&lt;/p&gt;
&lt;p&gt;וכן אם הוא טבח ומוכר שומן - אין חוצץ אצלו דם ושומן שעל ידו, ודבר זה בעיא בזבחים (צ&quot;ח:), ואזלינן לקולא בנטילת ידים (שם). ולאחר שאינו רגיל בכך - חוצץ אף על פי שהוא אינו מקפיד (הגר&quot;ז), כיון שרוב בני אדם שאינם טבחים מקפידים.&lt;/p&gt;
&lt;h3&gt;סימן קסא סעיף ה&lt;/h3&gt;
&lt;p&gt;טיט הבורות וטיט היוצרים שהם נדבקים ביותר ומונעים המים מלבא תחתיהם, וכן שארי מיני טיט שנדבקים ביותר - חוצצין אפילו כנגד הבשר, מפני שרוב בני אדם מקפידין על זה, ואף על פי שהוא אינו מקפיד חוצץ, אלא אם כן הוא דבר מועט לגמרי דאין מקפידין בזה.&lt;/p&gt;
&lt;p&gt;והנשים שדרכן לצבוע ידיהם לנוי וכיוצא בזה - אין אותו צבע חוצץ, וכל זה במיעוט היד. אבל ברוב היד - בכל עניין חוצץ בדבר שיש בו ממש. וריר היוצא מן המכה ונתייבש ונעשה גלד, אם אינו מקפיד עליו להסירו או שמצטער להסירו - מקרי אינו מקפיד ואינו חוצץ, ואף על פי שבטבילה החמרנו ביורה דעה שם, מכל מקום בנטילת ידים הקילו.&lt;/p&gt;
&lt;h3&gt;סימן קסא סעיף ו&lt;/h3&gt;
&lt;p&gt;טבעת כשהיא מהודקת הרבה על האצבע – חוצצת, ואם היא רפויה - אינה חוצצת, מפני שהמים באים תחתיה. ודווקא כששופך רביעית בבת אחת, דאם לא כן נטמא הטבעת מהמים כמו שיתבאר בסימן קס&quot;ב. ולכתחילה יש להסיר הטבעת אף כשהיא רפויה, שאין אנו בקיאין מה נקרא רפויה, ובדבר שאין טורח למה נכנס בספק. ואם היתה דחוקה ואדוקה על האצבע - גם בדיעבד חוצץ.&lt;/p&gt;
&lt;p&gt;במה דברים אמורים: בזמן שדרכו להסירה לפרקים, כגון שיש בו אבן טוב שמקפיד להסירו כשרוחץ, והאשה אפילו אין בה אבן טוב דרכה להקפיד להסירו בעת לישה שלא יתטנף, ולכן באשה בכל עניין חוצץ כשהוא מהודק, ובאיש בלא אבן טוב אין דרכו להקפיד להסירו.&lt;/p&gt;
&lt;p&gt;ואם יודע שדרכו להקפיד להסירו לפרקים - גם באיש חוצץ, אלא שיש לומר דהא הטבעת הוא בסוף הפרק השלישי של האצבע, והא יש אומרים דאין צריך נטילה רק השני פרקים הראשונים כמו שיתבאר, וממילא דלא שייך בשם חציצה. אך באמת אנחנו אין תופסים כדעה זו וצ”ע.&lt;/p&gt;
&lt;h3&gt;סימן קסא סעיף ז&lt;/h3&gt;
&lt;p&gt;עד כמה צריך ליטול הידים: לרש&quot;י חיוב הנטילה הוא רק שני פרקי האצבעות, והיינו עד אמצע האצבעות ולא יותר (חולין ק&quot;ו:), דכיון שזהו משום סרך תרומה, דיו אם יטול בחלקי האצבעות הנוגעים בהמאכל (שם). וגם הרוקח (סימן שכ&quot;ח) כתב כן וזה לשונו: &quot;וטבעות באצבע הנשים - אינו חוצץ, כי הוא למעלה מפרק אמצעי של אצבע, ואמרינן בחולין: &quot;עד כאן לחולין&quot;, פירוש: פרק אמצעי של אצבע, ואם היה צריך כל היד הוי חציצה&quot; עכ&quot;ל.&lt;/p&gt;
&lt;p&gt;ור&quot;ת בתוספות שם פירש עד פרק ראשון ע&quot;ש, והראב&quot;ד והרא”ש כתבו שנטילה הוא כל ג' פרקי אצבעות, והיינו עד חיבורי האצבעות עם פיסת היד. וגם לרש&quot;י ולר&quot;ת אפשר לומר דלמסקנא הסוגיא שם שאמרו עד כאן בין לחולין בין לתרומה לחומרא, וזהו כל ג' הפרקים כמבואר שם, אם כן לפי המסקנא סבירא ליה כהראב&quot;ד והרא”ש, וזהו דעת רוב הפוסקים, וכן כתב תר&quot;י בפרק ח' דברכות שדעת רש&quot;י כן הוא עד סוף האצבעות ע&quot;ש (אך מהרוקח לא נראה כן כמ&quot;ש).&lt;/p&gt;
&lt;h3&gt;סימן קסא סעיף ח&lt;/h3&gt;
&lt;p&gt;וגם מדברי הרמב&quot;ם פרק ו' משמע כן, שכתב: &quot;נטילת ידים עד הפרק&quot; ולא ביאר איזה פרק, מסתמא כוונתו הפרק האחרון, וכן פירש בהגמי&quot;י ע&quot;ש.&lt;/p&gt;
&lt;p&gt;אמנם בשם הרי&quot;ף כתב הרא”ש שמחמיר עד סוף פיסת היד במקום שמחובר לזרוע, וכתב שחומרא יתירה היא, וגם הטור כתב כן ע&quot;ש, ובאמת לפנינו בהרי&quot;ף לא מוכח שם מידי. אמנם גירסת הראשונים בהרי&quot;ף: &quot;לחולין עד הפקק&quot;, והיינו עד סוף קשרי האצבעות, &quot;ובתרומה עד הפרק&quot;, והיינו חיבור היד והזרוע. ולכן בסוף שאומר לחומרא בחולין כבתרומה, ממילא דהוי עד חיבור היד והזרוע (תר&quot;י), וכן כתבו בשם הלכות א&quot;י (שם).&lt;/p&gt;
&lt;p&gt;ובזוהר עקב (ד' רע&quot;ב:) מפורש כהראב&quot;ד דעד גמר האצבעות, שאומר שם נטילת ידים עד פרקא י&quot;ד פרקין ע&quot;ש, ובכל אצבע ג' פרקין ובגודל שני פרקים, והיינו י&quot;ד, וכך הוא עיקר הדין.&lt;/p&gt;
&lt;p&gt;והעולם נוהגים ליטול כל היד כדעת הרי&quot;ף, ויתנה בתחלה שלא יהא חובה עליו לעשות כן תמיד, ואולי לא יהיה לו מים כל כך (ומדדי חצי רביעית ליד גם כן ראיה להראב&quot;ד, דעל כל היד איך יספיק חצי רביעית).&lt;/p&gt;</extract></page></pages></query></api>