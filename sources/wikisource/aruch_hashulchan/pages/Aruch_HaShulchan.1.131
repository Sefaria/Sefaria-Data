<?xml version="1.0"?><api><query><normalized><n from="ערוך_השולחן_אורח_חיים_קלא" to="ערוך השולחן אורח חיים קלא" /></normalized><pages><page pageid="183462" ns="0" title="ערוך השולחן אורח חיים קלא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קלא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין נפילת אפים&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן קלא סעיף א&lt;/h3&gt;
&lt;p&gt;ולאחר שיסיים שליח ציבור חזרת התפילה – נופלים על פניהם ומתחננים.&lt;/p&gt;
&lt;p&gt;וענין נפילת אפים הוא כדי שיסדר התפילה בשלושה סדרים: תחילה תפילה דמיושב והיינו עד שמונה עשרה, ואחר כך תפילה דמעומד, ואחר כך נפילת אפים, כמו שעשה משה רבינו דכתיב: &quot;ואשב בהר&quot;; וכתיב: &quot;ואנכי עמדתי בהר... ואתנפל לפני ה'&quot; (טור).&lt;/p&gt;
&lt;p&gt;ולכן אומרים אחר כך &quot;ואנחנו לא נדע מה נעשה&quot;, כלומר: התפללנו בכל אופן היכולת, ויותר מזה לא נדע מה נעשה, ורק עליך עינינו (כן משמע בטור, עיין שם).&lt;/p&gt;
&lt;h3&gt;סימן קלא סעיף ב&lt;/h3&gt;
&lt;p&gt;כתב הטור בשם רב נטרונאי גאון: נפילת אפים רשות היא ולא חובה, עיין שם. ולכן בנקל מבטלין אותה מפני כמה דברים כמו שיתבאר.&lt;/p&gt;
&lt;p&gt;ונראה לי דעכשיו שכל ישראל נהגו בזה – שווינהו עלייהו כחובה, אם מעט ואם הרבה. וגם מצינו בגמרא דעם כי היא רשות, מכל מקום עניינה גדול מאוד. ומן השמים ממהרים לענות על נפילת אפים, דאמרינן בסוף פרק &quot;הזהב&quot; בענין תנורו של עכנאי שרבי אליעזר היה לו קפידא על רבן גמליאל הנשיא, ואשתו של רבי אליעזר היתה אחותו של רבן גמליאל. ולא הניחתו בכל יום ליפול על אפיו. ופעם אחת לא השגיחה, ונפל על פניו, ומיד נענש רבן גמליאל, עיין שם. הרי מפורש דאין זה חובה, דאילו היתה חובה לא היה ציית לה. וגם מפורש דכוחה גדול, דתיכף ומיד נתקבלה תפילתו.&lt;/p&gt;
&lt;h3&gt;סימן קלא סעיף ג&lt;/h3&gt;
&lt;p&gt;וכתב רבינו הבית יוסף:&lt;/p&gt;
&lt;dl&gt;&lt;dd&gt;אין לדבר בין תפילה לנפילת אפים.&lt;/dd&gt;
&lt;/dl&gt;&lt;p&gt;עד כאן לשונו. ודקדקו בזה, דהא בסימן נ&quot;א מפורש דרק עד אחר שמונה עשרה אסור לדבר, עיין שם. ותרצו דדווקא להפסיק ולעסוק בענין אחר אסור, אבל שיחה בעלמא – לית לן בה (מגן אברהם סעיף קטן א'). וכמה מהדוחק הוא זה.&lt;/p&gt;
&lt;p&gt;אמנם כוונתו כן הוא: דאין הכוונה לגדר איסור, דאיך שייך איסור כיון שהוא רק רשות? אמנם רבינו הבית יוסף הולך לשיטתו בספרו הגדול, שכתב בשם הרשב&quot;א דאי שייך שאשתו של רבי אליעזר לא היתה מניחתו ליפול אלא שהיתה נכנסת עמו בדברים, ואז לא היה מועיל נפילת אפים שלו לפעול.&lt;/p&gt;
&lt;p&gt;(עיין בית יוסף, וט&quot;ז סעיף קטן א'. ודלא כפירוש הריב&quot;ש שהביא המגן אברהם שם, שהיה שוכח מליפול, עיין שם.)&lt;/p&gt;
&lt;p&gt;וזהו שאומר רבינו הבית יוסף: &quot;אין לדבר...&quot;, כלומר: דאם ידבר לא יגיע לו תועלת התפילה מנפילת אפים.&lt;/p&gt;
&lt;h3&gt;סימן קלא סעיף ד&lt;/h3&gt;
&lt;p&gt;עיקר נפילת אפים הוא בפישוט ידים ורגלים בפנים שטוחות על הארץ, כדרך שאנו עושין ביום הכיפורים. וזה לשון הרמב&quot;ם סוף פרק חמישי מתפילה:&lt;/p&gt;
&lt;dl&gt;&lt;dd&gt;השתחויה כיצד? ...יושב לארץ, ונופל על פניו ארצה, ומתחנן בכל התחנונים שירצה. &quot;כריעה&quot; האמורה בכל מקום על ברכים, &quot;קידה&quot; על אפים, &quot;השתחויה&quot; זה פישוט ידים ורגלים עד שנמצא מוטל על פניו ארצה. וכשהוא עושה נפילת פנים אחר תפילה, יש מי שהוא עושה קידה, ויש מי שהוא עושה השתחויה.&lt;/dd&gt;
&lt;/dl&gt;&lt;dl&gt;&lt;dd&gt;ואסור לעשות השתחויה על אבנים אלא בבית המקדש. ואין אדם חשוב רשאי ליפול על פניו אלא אם כן הוא יודע בעצמו שהוא צדיק כיהושע. אבל מטה פניו מעט ואינו כובש אותו בקרקע...&lt;/dd&gt;
&lt;/dl&gt;&lt;p&gt;עד כאן לשונו. והטעם שאינו רשאי ליפול על פניו אלא אם כן הוא צדיק כיהושע, מפירוש רש&quot;י (מגילה כב א) מתבאר כדי שלא יתבזה אם לא יהיה נענה תיכף. וכן מבואר מהרי&quot;ף והרמב&quot;ם. וכן משמע מירושלמי בפרק שני דתענית, שאומר דדווקא בציבור אין לו לעשות כן, אבל ביחידות מותר, עיין שם.&lt;/p&gt;
&lt;p&gt;ולטעם זה אתי שפיר דביחיד ליכא חשש זה, שאין הכל יודעין. וזהו הטעם שאמרו שם בגמרא, דאביי ורבא כדנפלו על אפייהו אצלו אצלויי. כלומר: הטו על צדיהן מעט כמו שהמנהג אצלינו, ולא נפלו על הקרקע. ולפי זה אנחנו בוודאי איננו כדאים ליפול בפנינו על הקרקע. וכן המנהג הפשוט.&lt;/p&gt;
&lt;h3&gt;סימן קלא סעיף ה&lt;/h3&gt;
&lt;p&gt;ולכן הרמב&quot;ם הרמב&quot;ם בפרק תשיעי בסדר התפילה כתב בדין ה דאחר שישלים כל התפילה ישב ויפול על פניו, ויטה מעט הוא וכל הציבור, ויתחנן והוא נופל, ויושב ויגביה ראשו הוא ושאר העם, ומתחנן מעט בקול רם מיושב. עד כאן לשונו.&lt;/p&gt;
&lt;p&gt;כלומר: שאחר התחנון אומרים דבר מה, כמו אצלינו &quot;שומר ישראל&quot; או &quot;ואנחנו לא נדע&quot;. ומבואר מדבריו דתחנון הוא רק מיושב. ואפילו שליח הציבור, כמו שכתב: והוא נופל ויושב. ואין כן המנהג אצלינו, דשליח הציבור מטה על צדו מעומד אצל העמוד.&lt;/p&gt;
&lt;p&gt;וכן כתב רבינו הבית יוסף בסעיף ב: נפילת אפים מיושב ולא מעומד. עד כאן לשונו. וביאר בספרו הגדול שעל פי הקבלה הוא לעיכובא. ולכן אפילו סיים תפילתו עתה, ועומד במקום שכלו הפסיעות – לא יפול שם מעומד אלא ישב שם. ואם שם אי אפשר לישב – ממתין כדי הילוך ארבע אמות, וחוזר למקומו ויושב (מגן אברהם סעיף קטן ה'). אבל הריב&quot;ש והמהרי&quot;ל כתבו שאין קפידא, ויכול ליפול מעומד (שם).&lt;/p&gt;
&lt;p&gt;ואנחנו אף שתופסים כדעה ראשונה, מכל מקום כמה פעמים אירע לנו שאי אפשר לישב, כגון שחברו עומד בתפילה בתוך ארבע אמותיו, ואסור לישב מדינא דגמרא כמבואר בסימן ק&quot;ה. וחלילה לעבור דינא דגמרא מפני זה, ואז נופלין מעומד.&lt;/p&gt;
&lt;p&gt;(והרא&quot;ש והטור כתבו דהך דאביי ורבא מצלו אצלויי – אינו מטעם שאדם חשוב אינו רשאי..., אלא משום דאף על גב דמן התורה ליכא איסור בפנילה על רצפת אבנים רק בפישוט ידים ורגלים, מכל מקום מדרבנן אסור גם בסתם נפילה על רצפת אבנים, עיין שם. ולפי זה גם בביתו אסור. וצריך לומר לשיטתם דהירושלמי שהתיר – הוא שלא ברצפת אבנים.)&lt;/p&gt;
&lt;h3&gt;סימן קלא סעיף ו&lt;/h3&gt;
&lt;p&gt;על איזה יד נופלים? כתב טור בשם גאון דאדם חשוב צריך ליפול בצד שמאל. והטעם כתבו שכן היו מרביצין התמיד כששוחטים אותו על שמאלו (בית יוסף בשם הכלבו).&lt;/p&gt;
&lt;p&gt;ועוד טעם: משום דהסיבת שמאל שמיה &quot;הסיבה&quot; שהוא הסיבת בני חורין, ובאותו צד שנראה כבן חורין צריך ליכנע לפני המקום (שם בשם רב האי). וסימן לדבר: &quot;שמאלו תחת לראשי&quot; (שם). ועוד טעם: כשמתפלל שכינה בימינו, כדכתיב: &quot;ה' צלך על יד ימינך&quot;; וכתיב: &quot;שויתי ה' לנגדי תמיד&quot;. נמצא כשהוא מוטה על שמאלו – פניו כלפי שכינה. ואם יטה על צד ימין יהיה ההיפך, ולא יתכן לעשות כן (שם בשם הר&quot;ב).&lt;/p&gt;
&lt;h3&gt;סימן קלא סעיף ז&lt;/h3&gt;
&lt;p&gt;והטור כתב דבאשכנז נוהגין להטות על צד ימין, והכי איתא במדרש על קרא ד&quot;וימינו תחבקני&quot;. עד כאן לשונו. וכן כתב הרוקח: אנו מטין הימין כי השכינה כנגד האדם, וכשמוטה על ימינו והשכינה כנגדו &quot;שמאלו תחת לראשי, וימינו תחבקני&quot;. עד כאן לשונו (בית יוסף). וכן כתב הריב&quot;ש בתשובה בשם רש&quot;י בשם רבותיו, שראוי שתהיה ההטייה לצד ימין, מדכתיב: &quot;...וימינו תחבקני&quot;. וכן הוא בבראשית רבה (שם).&lt;/p&gt;
&lt;p&gt;וכתב רבינו הרמ&quot;א בסעיף א דהעיקר להטות בשחרית שיש לו תפילין בשמאלו על צד ימין משום כבוד תפילין, ובערבית או כשאין לו תפילין בשמאלו – יטה על צד שמאל. עד כאן לשונו. ויש מי שכתב שגם בשחרית בתפילין יפול על השמאל אלא שיטה ראשו לצד ימין, ובמנחה יטה לצד שמאל. ומנהגינו כרבינו הרמ&quot;א, וכן הסכימו האחרונים (ט&quot;ז ומגן אברהם סעיף קטן ג').&lt;/p&gt;
&lt;p&gt;וכשיפול לא יפול על בשר היד אלא על בגד, דיד לא חשיב כיסוי כמו שכתבתי בסימן צ&quot;א (שם סעיף קטן ב'). והשליח ציבור יטה בראשו לצד התיבה (שם סעיף קטן ג') ולא לצדדין. וכן מי שיושב כנגד הארון יטה כנגדו (שם), דהכי שפיר טפי דמיחזי כמשתחוה כלפי ארון הקודש. ואינו צריך ליפול דווקא במקום שהתפלל, דמותר להתפלל במקום זה וליפול תחנון במקום אחר.&lt;/p&gt;
&lt;h3&gt;סימן קלא סעיף ח&lt;/h3&gt;
&lt;p&gt;בטור כתב לומר בשעת נפילת אפים &quot;ריבון כל העולמים ואדוני האדונים, האל הגדול הגבור והנורא רחם עלינו שאנחנו עבד[י]ך. ומעשה ידי בשר ודם... מה אנו מה חיינו..., מה נאמר לפניך ה' אלהינו, כי אנחנו העוינו והרשענו. ואין לנו כהן לעשות חובותינו, ולא כהן גדול..., ולא מזבח... ולכן יהי רצון מלפניך שתהא תפילתינו מקובלת, ותחשב לפניך כפרים וכבשים כאילו הקרבנו אותם על גבי המזבח ותרצנו. עד כאן לשונו. ועוד יש שם תפילה אחרת מירושלמי, עיין שם.&lt;/p&gt;
&lt;p&gt;אבל מנהגינו לומר מזמור &quot;רחום וחנון חטאתי...&quot; עד &quot;יבושו רגע&quot;. ויש אומרים מקודם פסוק &quot;ויאמר דוד אל גד צר לי מאוד...&quot;, ואנו אין נוהגין לאמרו. ומנהג ספרד לומר מזמור &quot;לדוד אליך ה' נפשי אשא&quot;, וכן הוא בזוהר. ויכוין למסור נפשו. והזהיר דאם לא כיון מילוי אלא בלבא רחיקא – גרם עליה לאסתלקא מעלמא עד לא מטו יומין, עיין שם. ולכן נמנעו מלאומרו באשכנז (מגן אברהם סוף סעיף קטן ה').&lt;/p&gt;
&lt;h3&gt;סימן קלא סעיף ט&lt;/h3&gt;
&lt;p&gt;ולאחר שיגביה ראשו אחר נפילת אפים יתחנן מעט, כל מקום ומקום לפי מנהגו. ואנחנו מנהגינו לומר &quot;שומר ישראל...&quot; עד &quot;והושיענו&quot;. ואחר כך אומרים &quot;ואנחנו לא נדע מה נעשה&quot;.&lt;/p&gt;
&lt;p&gt;וכתבו שנכון לומר &quot;ואנחנו לא נדע&quot; בישיבה, ו&quot;מה נעשה&quot; בעמידה ובקול רם (מגן אברהם סעיף קטן ד' בשם של&quot;ה). והטעם נראה לי על פי מה שכתבתי בסעיף א דהתפללנו בכל אופן היכולת: בישיבה ובעמידה ובנפילה. ולכן עתה מרמזים לזה: הלא נפלנו וישבנו ועמדנו, ומה נעשה עוד? ועתה רק עליך עינינו, זכור רחמיך.&lt;/p&gt;
&lt;p&gt;ואחר כך אומר שליח הציבור חצי קדיש. ואחר כך אומרים &quot;אשרי&quot;, &quot;למנצח יענך&quot;, &quot;ובא לציון&quot;, ויתבאר בסימן קל&quot;ב.&lt;/p&gt;
&lt;p&gt;וכתב רבינו הרמ&quot;א בסוף סעיף א דאפילו בימים שאין אומרים תחנון אומרים &quot;למנצח&quot;, מלבד בראש חודש, וחנוכה, ופורים, וערב פסח, וערב יום כיפור, ותשעה באב. עד כאן לשונו. וכן הוא &quot;אל ארך אפים&quot; שבשני וחמישי, שיתבאר בסימן קל&quot;ד. אבל מנהג הספרדים ד&quot;למנצח&quot; שווה לתחנון, וביום שאי אפשר תחנון אין אומרים גם &quot;למנצח&quot;.&lt;/p&gt;
&lt;h3&gt;סימן קלא סעיף י&lt;/h3&gt;
&lt;p&gt;כתב רבינו הרמ&quot;א בסעיף ב:&lt;/p&gt;
&lt;dl&gt;&lt;dd&gt;יש אומרים דאין נפילת אפים אלא במקום שיש ארון וספר תורה בתוכו, אבל בלאו הכי אומרים תחינה בלא כיסוי פנים. וכן נוהגין. וחצר בית הכנסת הפתוח לבית הכנסת, או בשעה שהציבור מתפללין – אז אפילו יחיד בביתו אומר תחינה בנפילת אפים.&lt;/dd&gt;
&lt;/dl&gt;&lt;p&gt;עד כאן לשונו. הדין הזה הוא מרוקח, וכתב סימן לדבר ביהושע במלחמת העי: &quot;ויפול על פניו לפני ארון ה'&quot;.&lt;/p&gt;
&lt;p&gt;(עיין ט&quot;ז סעיף קטן ה' שהקשה מפלגש בגבעה, דכתיב: &quot;ויבכו לפני ה'&quot;, עיין שם. ותמיהני דשם כתיב &quot;ארון&quot;, וצריך עיון.)&lt;/p&gt;
&lt;p&gt;ורבינו הבית יוסף בספרו הגדול כתב דאם קבלה – נקבל, ואם לדין – יש תשובה. עד כאן לשונו. ונראה לי דכוונתו: דהא עיקר התנפלות למדנו ממשה רבינו דכתיב &quot;ואתנפל&quot;, ושם לא היה ארון. ואי משום שבהר סיני היא עיקר השראת הקדושה, הא בכל מקום שהאדם מתפלל הוי המקום קדוש; וכשמתפלל שכינה כנגדו, והוא כעומד לפני המלך כאשר נתבאר כמה פעמים. ועוד: דברא&quot;ש מגילה שם פסק דיחיד בביתו מותר ליפול פניו על הקרקע, ובביתו מסתמא ליכא ספר תורה (ט&quot;ז שם).&lt;/p&gt;
&lt;p&gt;ומכל מקום המנהג הפשוט כהרוקח וכפסק רבינו הרמ&quot;א. ובחצר בית הכנסת הפתוח לבית הכנסת, בשעה שהפתח פתוח נופלין בחצר, ולא בשעה שהפתח נעול. ובעזרת נשים נופלין (מגן אברהם סעיף קטן ז'). וכן החדרים הקטנים שסביבות בתי כנסיות ובתי מדרשות – דינן כבית הכנסת ובית המדרש לענין זה.&lt;/p&gt;
&lt;p&gt;וזה שכתב דאפילו יחיד בביתו, בשעה שהציבור מתפללין נופל על פניו – יש מי שפירש דזהו דווקא בשעה שהציבור אומרים תחנון (שם סעיף קטן ח'). ויש מי שפירש דרק בזמן התפילה של ציבור יכול ליפול (ט&quot;ז סעיף קטן ז'). וכל שכן כשמתפללין במנין בביתו בשעת זמן תפילת הציבור – נופלים שם גם בלא ספר תורה (שם). וכן נראה עיקר בכוונת רבינו הרמ&quot;א, אם כי אין המנהג כן.&lt;/p&gt;
&lt;h3&gt;סימן קלא סעיף יא&lt;/h3&gt;
&lt;p&gt;אין נפילת אפים בלילה. ולכן בערבית ליכא נפילת אפים, שכן מקובל לחכמים כי נפילת אפים רמז למידת הלילה, ואין נופלין על פניהן, וקרוב הדבר לקצץ בנטיעות (בית יוסף).&lt;/p&gt;
&lt;p&gt;אך בימי הסליחות באשמורת מותר ליפול, מפני שהוא קרוב ליום (שם). ואחר חצות לילה זמן רחמים, אבל בתחילת הלילה תגבורת הדינים (מגן אברהם סעיף קטן ט'). ומיהו אם נמשך התחנון מהמנחה עד בין השמשות – אין לחוש כל זמן שעדיין אינו וודאי לילה (ט&quot;ז סעיף קטן ח').&lt;/p&gt;
&lt;h3&gt;סימן קלא סעיף יב&lt;/h3&gt;
&lt;p&gt;כתב הרמב&quot;ם בסוף פרק חמישי:&lt;/p&gt;
&lt;dl&gt;&lt;dd&gt;מנהג פשוט בכל ישראל שאין נופלין על פניהם בשבת, ויום טוב, וראש השנה, וראש חודש, וחנוכה, ופורים. ולא במנחה של ערבי שבתות וימים טובים, ולא בערבית שבכל יום. ויש יחידים שנופלים בערבית. וביום הכיפורים נופלים על פניהם בכל תפילה ותפילה, מפני שהוא יום תחינה ובקשה ותענית.&lt;/dd&gt;
&lt;/dl&gt;&lt;p&gt;עד כאן לשונו. ואנחנו לא ידענו ולא שמענו מנהג זה לומר תחנון ביום הכיפורים, וגם יחידים שיפלו בערבית.&lt;/p&gt;
&lt;p&gt;וכתבו רבותינו בעלי השולחן ערוך בסעיף ו:&lt;/p&gt;
&lt;dl&gt;&lt;dd&gt;נהגו שלא ליפול על פניהם בחמישה עשר באב, ולא בחמישה עשר בשבט, ולא בראש חודש ולא במנחה שלפניו, ולא בחנוכה. ויש אומרים גם במנחה שלפניו, וכן נוהגין. ובפורים אין נופלים על פניהם, ובל&quot;ג בעומר אין נופלים. וכן בערב יום הכיפורים, וכן בערב ראש השנה אפילו שחרית.&lt;/dd&gt;
&lt;/dl&gt;&lt;dl&gt;&lt;dd&gt;ומנהג פשוט שלא ליפול על פניהם בכל חודש ניסן, ולא בתשעה באב, ולא בין יום הכיפורים לסוכות, ולא מתחילת ראש חודש סיון עד אחר שבועות.&lt;/dd&gt;
&lt;/dl&gt;&lt;p&gt;עד כאן לשונו. ויש מקומות שאין נופלין אחר שבועות שבעה ימים, מפני שיש לחגיגתו תשלומין כל שבעה (מגן אברהם סעיף קטן י&quot;ח).&lt;/p&gt;
&lt;p&gt;ופסח שני לא חשבו והוא פלא, ומנהג הספרדים שלא ליפול בו. ויש נוהגים שלא ליפול מן אחר סוכות עד אחר ראש חודש מרחשון, מפני שרוב ימי החודש היה בלא נפילת אפים. ואינו עיקר.&lt;/p&gt;
&lt;p&gt;ודע שבל&quot;ג בעומר יש ליזהר מאוד. ומעשה בגדול אחד שהיה רגיל כל יום לומר &quot;נחם&quot; בתפילה, ואמרה גם בל&quot;ג בעומר ונענש (מגן אברהם סעיף קטן י&quot;ג בשם כוונות).&lt;/p&gt;
&lt;p&gt;ודע דמדברי רבותינו בעלי השולחן ערוך מבואר דבמנחה שלפני חמישה עשר באב, וחמישה עשר בשבט, ול&quot;ג בעומר, ופורים – נופלים, שהרי כתבו מפורש רק על ראש חודש וחנוכה. ומנהגינו אינו כן כידוע.&lt;/p&gt;
&lt;h3&gt;סימן קלא סעיף יג&lt;/h3&gt;
&lt;p&gt;עוד כתבו בסעיף ד:&lt;/p&gt;
&lt;dl&gt;&lt;dd&gt;נהגו שלא ליפול על פניהם לא בבית האבל, ולא בבית החתן, ולא בבית הכנסת ביום מילה כשיש חתן. ודווקא שהמילה או החתן באותו בית הכנסת. אבל אם אין המילה בבית הכנסת, אף על פי שהוא בבית הכנסת האחרת – אומרים תחנון. וביום המילה שאי אפשר תחנון, דווקא בשחרית שמלין אז התנוק. אבל במנחה, אף על פי שמתפללין אצל התינוק הנימול אומרים תחנון, מה שאין כן בחתן שאין אומרים תחנון כל היום כשמתפללין אצל החתן. ולא מקרי &quot;חתן&quot; אלא ביום שנכנס לחופה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן קלא סעיף יד&lt;/h3&gt;
&lt;p&gt;יש מי שאומר הטעם באבל משום דכתיב: &quot;והפכתי חגיכם לאבל&quot; (בית יוסף).&lt;/p&gt;
&lt;p&gt;ואיני מבין: דנהי דדרשינן מכאן דאבלות שבעה דומיא דרגל. אבל לענין זה מה שייך דומיא דרגל, ואדרבא הא הוי היפוך מרגל?&lt;/p&gt;
&lt;p&gt;ונראה הטעם שלא להגביר מידת הדין בבית שכבר הדין מתוח כנגדו (וכן כתב הלבוש). ולכן לא יאמרו שם שום תחינה, ולא מזמור &quot;יענך ה' ביום צרה&quot; (מגן אברהם סעיף קטן י'), ולא &quot;והוא רחום&quot; בשני וחמישי. וכל זה לא יאמרו האבלים ולא המתפללים שם כל שבעת ימי אבלות.&lt;/p&gt;
&lt;p&gt;והמתפללים שם כשילכו משם לביתם יאמרו &quot;והוא רחום&quot; (ט&quot;ז סעיף קטן ט'). אבל נפילת אפים לא יאמרו בביתם (שם), דאין זה רק מיד אחר התפילה.&lt;/p&gt;
&lt;p&gt;והלל לא יאמרו בבית האבל (מגן אברהם שם). ויש מי שאומר דבחנוכה יאמרו שם מפני שבחנוכה חובה, מה שאין כן ראש חודש אינו אלא מנהג (שם בשם התניא). ויש מי שאומר דגם בחנוכה לא יאמרו (שם בשם מהרי&quot;ל). והנכון שהאבלים לא יאמרו כלל, והמתפללים שם יאמרו בבואם לביתם (שם). וזהו בחנוכה, ובר&quot;ח אין צריך כיון שאינו אלא מנהג.&lt;/p&gt;
&lt;p&gt;ופסוק &quot;ואני זאת בריתי&quot; ב&quot;ובא לציון&quot; יאמרו בבית האבל (שם); אף שבתשעה באב אין אומרים אותו – זהו מפני שכל ישראל אסורים ללמוד. וסליחות יכולים לומר בבית האבל, אבל לא וידוי ותחנונים (מחצית השקל שם).&lt;/p&gt;
&lt;p&gt;וזהו הכל כשיש אבל שם. אבל המתפללים במקום שמת אדם ואין שם אבל יאמרו הכל (שם). וכן האבל כשיושב בבית הכנסת לא שייך כל זה, ובטל לגבי בית הכנסת דאין שייך לקרוא שם &quot;בית האבל&quot; כמובן. ורק הוא בעצמו לא יאמר.&lt;/p&gt;
&lt;p&gt;(ובית האבל אף שהמת מת במקום אחר, מכל מקום נראה דהוי &quot;בית האבל&quot;.)&lt;/p&gt;
&lt;h3&gt;סימן קלא סעיף טו&lt;/h3&gt;
&lt;p&gt;ובבית החתן לא יאמרו תחנון, שאין לעורר מידת הדין בזמן שמחתו. ואז אפילו כששבו לביתם אין צריכין לומר &quot;והוא רחום&quot; (ט&quot;ז סעיף קטן י'). וכן במילה מפני שהיו פטורים מפני השמחה. ולא דמי לבית האבל דלא מיפטר פטירי, אלא מפני שאין לעורר שם דינים כמו שכתבתי.&lt;/p&gt;
&lt;p&gt;וזה שכתבו דגם כשהחתן או המילה בבית הכנסת כולם פטורים, אין לשאול למה באבל אינו כן כמו שכתבתי. דלא דמי, דבאבל הפטור הוא מפני המת. ואף על פי שמת במקום אחר, מכל מקום בית האבל פטורו מפני ענין המת. ומה שייך זה להבית הכנסת? מה שאין כן החתן והמילה הפטור מחמת עצמם, ולכן בכל מקום שהם – הרי הם שם ונתפשטה השמחה על כולם (נראה לי).&lt;/p&gt;
&lt;h3&gt;סימן קלא סעיף טז&lt;/h3&gt;
&lt;p&gt;ודע דעיקר שמחת החתן הוא בשבעה ימי המשתה. וזה שכתבו דלא מקרי &quot;חתן&quot; אלא ביום שנכנס לחופה – אין כוונתם על להבא אלא על העבר. כלומר: דלכאורה מקרי &quot;חתן&quot; מזמן הכנתו להחופה, שהרי מצינו בכתובות (ח א) שהיו אומרים &quot;שהשמחה במעונו&quot; מזמן האירוסין או מכי רמו שערי..., עיין שם. והייתי אומר דגם לענין תחנון כן, כיון שאין זה אלא רשות. לזה קא משמע לן דרק ביום החופה בלבד ולא קודם.&lt;/p&gt;
&lt;p&gt;(ומיושב קושית הט&quot;ז בסוף סעיף קטן י'. וגם מה שכתב שלא יבוא לבית הכנסת נדחה, עיין שם. ודייק ותמצא קל.)&lt;/p&gt;
&lt;p&gt;ומבואר מדבריהם שכל יום החופה אפילו בשחרית פטורים מתחנון. ובמילה במנחה צריכים לומר תחנון כמו שכתבתי, ויש מי שאומר שאינם צריכים לומר (מגן אברהם סעיף קטן י&quot;א וב&quot;ח בשם רש&quot;ל). והנכון שאם הסעודה אחר מנחה שלא לומר תחנון, ואם הסעודה היתה קודם מנחה אזי נכון לומר. וכמדומני שכן המנהג.&lt;/p&gt;
&lt;p&gt;ועוד מנהגינו שאפילו המילה אינה בבית הכנסת, אם רק בבית הכנסת מתפלל אבי הבן או המוהל או הסנדק – אין אומרים תחנון.&lt;/p&gt;
&lt;p&gt;(ושמענו שיש מנהג שלא לומר תחנון בכל העיר כשיש מילה בעיר. ומובא זה בעט&quot;ז, עיין שם.)&lt;/p&gt;
&lt;h3&gt;סימן קלא סעיף יז&lt;/h3&gt;
&lt;p&gt;ודע דשבעה ימים של חתן אינו במעת לעת משעה לשעה. וכיון שעברו שבעת ימי המשתה אף שהחופה היתה לעת ערב, מכל מקום אומרים בשמיני בבוקר תחנון.&lt;/p&gt;
&lt;p&gt;וכל מקום שאין אומרים תחנון בחול – אין אומרים בשבת &quot;אב הרחמים&quot; ו&quot;צדקתך צדק&quot;. ואם היה חתן ביום התענית, או מילה ביום התענית – מתפללים סליחות, ואומרים וידוי ו&quot;אבינו מלכנו&quot;. רק תחנון וגם &quot;והוא רחום&quot; אין אומרים.&lt;/p&gt;
&lt;p&gt;(ודברי הרמ&quot;א בסעיף ה אין להם שום הבנה, כמו שכתב המגן אברהם בסעיף קטן י&quot;ג. ועיין שם בסעיף קטן י&quot;ד ממנהג קטניות. ואינו ידוע אצלינו מנהג זה.).&lt;/p&gt;
&lt;h3&gt;סימן קלא סעיף יח&lt;/h3&gt;
&lt;p&gt;כתבו רבותינו בעלי השולחן ערוך בסוף סימן זה:&lt;/p&gt;
&lt;dl&gt;&lt;dd&gt;אין אדם חשוב רשאי ליפול על פניו כשמתפלל על הציבור, אלא אם כן הוא בטוח שיענה כיהושע בן נון. וכן אסור לכל אדם ליפול על פניו בפישוט ידים ורגלים, אפילו אין שם אבן משכית. אבל אם נוטה קצת על צדו – מותר אם אין שם אבן משכית. וכן יעשו כשנופלים על פניהם ביום הכיפורים אם יציעו שם עשבים כדי להפסיק בין הקרקע. וכן נוהגים.&lt;/dd&gt;
&lt;/dl&gt;&lt;p&gt;עד כאן לשונם. והנה זה שכתבו כשמתפלל על הציבור, יש מי שפירש דדווקא בפני הציבור (ט&quot;ז סעיף קטן י&quot;ג), וכמו שכתבתי בסעיף ד. והלשון לא משמע כן.&lt;/p&gt;
&lt;p&gt;ונראה לי דכוונתו דרק כשמתפלל על הציבור אפילו בביתו – חיישינן ללזות שפתים כשלא יענה. ובאמת יש שכך מפרשים הירושלמי שהבאנו שם (ראב&quot;ד בסוף פרק חמישי בפירוש הראשון, עיין שם).&lt;/p&gt;
&lt;p&gt;וזה שכתבו דבפישוט ידים ורגלים אסור אפילו בלא אבן משכית, כלומר אפילו רצפה שלא מאבנים – אין זה לא שיטת הרמב&quot;ם ולא שיטת הרא&quot;ש כמו שבארנו בסעיף ד. והוא דעה יחידאה שהביא הריב&quot;ש, כמו שכתב רבינו הבית יוסף בספרו הגדול. ותמה בזה, עיין שם. ותמיהני שחשש רבינו הרמ&quot;א לזה.&lt;/p&gt;
&lt;p&gt;וזה שכתבו &quot;אם יציעו שם עשבים&quot; – צריך לומר &quot;או יציעו&quot; (ט&quot;ז סעיף קטן ט&quot;ו). והכי פירושו: דבלא עשבים או כיסוי אחר – יש להטות, ובעשבים – אינו צריך להטות.&lt;/p&gt;
&lt;p&gt;(וכן כתב המגן אברהם סעיף קטן כ&quot;ב. ומדבריו מבואר דבראש השנה ב&quot;עלינו&quot; אין צריך נפילה על הקרקע בפניו, עיין שם. והמנהג לעשות כמו ביום הכיפורים.)&lt;/p&gt;</extract></page></pages></query></api>