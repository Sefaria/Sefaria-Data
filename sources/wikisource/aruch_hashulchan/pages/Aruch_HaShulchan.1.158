<?xml version="1.0"?><api><query><normalized><n from="ערוך_השולחן_אורח_חיים_קנח" to="ערוך השולחן אורח חיים קנח" /></normalized><pages><page pageid="203994" ns="0" title="ערוך השולחן אורח חיים קנח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קנח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני נטילת ידים לסעודה&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן קנח סעיף א&lt;/h3&gt;
&lt;p&gt;חכמים תיקנו ליטול הידים במים כשרוצה לאכול לחם. כדתנן בחגיגה (יז ב): נוטלין לידים לחולין, ולמעשר, ולתרומה. ומפרש בגמרא: &quot;לחולין&quot; – באכילה, &quot;ולתרומה&quot; – אף בנגיעה, משום דסתם ידים הוי שניות לטומאה, ושני עושה שלישי בתרומה.&lt;/p&gt;
&lt;p&gt;וגזרו על אכילה דחולין משום סרך תרומה (חולין קו א), דאם לא ירגילו ליטול ידים בחולין – אתו למיסרך גם בתרומה לבלי ליטול ידים.&lt;/p&gt;
&lt;p&gt;ולא החמירו בנגיעה דחולין, דדיינו אם נרגיל עצמינו באכילה דחולין. ואף על גב דאין לנו תרומה בזמן הזה, מכל מקום מהרה יבנה בית המקדש ויהיה לנו תרומה, ונדע ליזהר בה (לבוש).&lt;/p&gt;
&lt;h3&gt;סימן קנח סעיף ב&lt;/h3&gt;
&lt;p&gt;והאמת דלאו מטעם זה בלבד גזרו. אלא דדרשינן זה מקרא ד&quot;והתקדשתם&quot; – אלו מים ראשונים (ברכות סוף פרק שמיני).&lt;/p&gt;
&lt;p&gt;ועניין הקדושה הוא כדאמרינן בסוטה (ד ב): כל האוכל פת בלא ניגוב ידים – כאילו אוכל לחם טמא, שנאמר: &quot;ויאמר ה': ככה יאכלו בני ישראל את לחמם טמא...&quot;. דבלא ניגוב ידים הידים מאוסים, ודבר מאוס הוי כטומאה, כדכתיב: &quot;ככה...&quot; – אלמא דדבר מיאוס קרוי טומאה (רש&quot;י).&lt;/p&gt;
&lt;p&gt;וזהו עניין הקדושה ההיפך מטומאה, דכך רצון הקדוש ברוך הוא שנתנהג בנקיות ובקדושה וטהרה, דנקיות מביא לידי טהרה, וטהרה מביא לידי פרישות וקדושה.&lt;/p&gt;
&lt;p&gt;ואף על גב דאמרו זה לעניין ניגוב הידים, מכל מקום פשיטא שלעיקר נטילה וודאי הוי כלחם טמא, דידים עסקניות הן. ועוד יש לנטילת ידים סמך מן התורה, מקרא ד&quot;וידיו לא שטף במים&quot;, כדאיתא בחולין שם.&lt;/p&gt;
&lt;p&gt;(ובזה מובן מה שכתב שם: נטילת ידים משום סרך תרומה, ועוד משום מצוה לשמוע דברי חכמים. ופירשו התוספות משום נקיות, עיין שם – ואינו מובן כלל. ולפי מה שכתבתי אתי שפיר, דדברי חכמים הם בברכות מ&quot;והתקדשתם&quot;, ויש לומר גם כוונת התוספות כן. ודייק ותמצא קל.)&lt;/p&gt;
&lt;h3&gt;סימן קנח סעיף ג&lt;/h3&gt;
&lt;p&gt;וצריך ליזהר מאוד בנטילת ידים, וכל המזלזל בנטילת ידים בא לידי עניות (שבת סב ב), ונעקר מן העולם (סוטה ד ב).&lt;/p&gt;
&lt;p&gt;ובמסכת עדיות פרק חמישי תנן שהיה אחד שפקפק בנטילת ידים, וקללוהו ומת בקללתו. וכל העובר על דברי חכמים – חייב מיתה.&lt;/p&gt;
&lt;p&gt;ולא הטילו חיוב נטילת ידים אלא על פת שמברכין עליו &quot;המוציא&quot;, אפילו אינו יודע להם שום טומאה. ומברך: &quot;אשר קדשנו... על נטילת ידים&quot;, דכיון דחכמים תיקנו זה – שייך לומר &quot;וצונו&quot; מקרא ד&quot;לא תסור&quot;. וגם &quot;אשר קדשנו&quot; שייך לומר, כיון דסמכו זה אקרא ד&quot;והתקדשתם&quot;.&lt;/p&gt;
&lt;p&gt;אבל לפת שאין מברכין עליו &quot;המוציא&quot;, כגון לחמניות או פת הבאה בכיסנין, והם מיני גלוסקאות ורקיקין שמברכין עליהם &quot;מזונות&quot; – אינו צריך נטילת ידים. ואם קבע סעודתו עליהם, דמברך &quot;המוציא&quot; – צריך נטילת ידים בברכה.&lt;/p&gt;
&lt;p&gt;ויש שמסתפקים בזה, ואין בזה שום ספק. וכן כתב הרשב&quot;א בתורת הבית, וכן מבואר מלשון הרמב&quot;ם ריש פרק ששי דברכות, שכתב:&lt;/p&gt;
&lt;dl&gt;&lt;dd&gt;כל האוכל פת שמברך עליו &quot;המוציא&quot; – צריך נטילת ידים.&lt;/dd&gt;
&lt;/dl&gt;&lt;p&gt;וכן הסכימו מפרשי השולחן ערוך (ט&quot;ז ומגן אברהם סעיף קטן ב'), וכן יש להורות ליטול ידיו ובברכה.&lt;/p&gt;
&lt;p&gt;ולמה לא תיקנו באלו? מפני שלא תיקנו אלא על אכילה של קביעות, שיש בזה &quot;המוציא&quot; וברכת המזון וניכרת הקדושה. אבל לא במה שברכתו &quot;מזונות&quot;, שהאכילה היא דרך עראי והברכה האחרונה קצרה, ואין הקדושה ניכרת בזה כל כך. ולכן גם על פחות מכזית אינו צריך נטילת ידים, מפני שאין בזה ברכת המזון.&lt;/p&gt;
&lt;p&gt;ויש מי שאומר שגם על פחות מכביצה פת אינו צריך נטילת ידים, מטעם דכל טומאת אוכלין הוי בכביצה. ולכן יטול ידיו ולא יברך. אבל רוב רבותינו לא סבירא להו כן, דכיון דחייב בברכת המזון וב&quot;המוציא&quot; – לא פלוג רבנן, ויטול ידיו ויברך (כן משמע במגן אברהם סעיף קטן ג'). אבל יש אומרים דזהו רק בתרומה (הגר&quot;א סעיף קטן ו'). וספק ברכות להקל.&lt;/p&gt;
&lt;p&gt;ויש מי שרוצה לומר שגם בפחות מכזית יטול בלא ברכה (אליה רבה סעיף קטן ד'), כיון דצריך לברך &quot;המוציא&quot;. וכמדומה שהעולם לא תפסו כן, ועל פחות מכזית אין נטילת ידים.&lt;/p&gt;
&lt;p&gt;(וכמו שכתב המגן אברהם סעיף קטן ד', דכל סעיף ג בשולחן ערוך הוא מנוסחא מוטעת ואין חולק בזה.)&lt;/p&gt;
&lt;h3&gt;סימן קנח סעיף ד&lt;/h3&gt;
&lt;p&gt;אמרינן בפסחים (קטו א):&lt;/p&gt;
&lt;dl&gt;&lt;dd&gt;כל שטיבולו במשקה – צריך נטילת ידים.&lt;/dd&gt;
&lt;/dl&gt;&lt;p&gt;ויש שפירשו הטעם: דכמו דבפת גזרו משום סרך תרומה דשני עושה שלישי בתרומה, ובמשקין קיימא לן דכל הפוסל את התרומה מטמא משקין להיות תחילה אפילו בחולין; ואם כן כשלא יטול ידיו יטמאו הידים להמשקין להיות תחילה, והמשקין יטמא להאוכל דראשון עושה שני בחולין (תוספות ר&quot;י בברכות פרק שמיני). ולפי זה צריך ברכה כמו בפת.&lt;/p&gt;
&lt;p&gt;אבל התוספות כתבו בפסחים שם דנטילה זו אינה משום קדושה ונקיות כבפת, אלא משום שלא יטמא המשקין ויהא אסור לשתותן ולפסול גופו... ולפי זה נראה דאין לברך על אותה נטילה, כיון דליכא הכא מצוה לשמוע דברי חכמים... עד כאן לשונם.&lt;/p&gt;
&lt;p&gt;כלומר: דבאמת משום טומאה וטהרה לא שייך אצלינו, דאטו אנן נזהרין מטומאה? ועיקר חיוב דנטילת ידים הוא מ&quot;והתקדשתם&quot;, וזה אינו אלא בפת באכילה קבועה כמו שכתבתי. וטעמא דסרך תרומה הוא טעם נוסף, וכיון דבזה לא שייך הך ד&quot;והתקדשתם&quot; – לא שייך ברכה. וכמה וכמה מראשונים הסוברים כן. ולדעה זו אין חיוב כלל בזמן הזה ליטול ידיו לטיבולו במשקה, וזה אינו רק בזמן הקדמון שאכלו בטהרה. וכן כתב להדיא הטור לקמן בסימן תע&quot;ג בשם הר&quot;ם מרוטנבורג. ומטעם זה מקילים האידנא בזה.&lt;/p&gt;
&lt;p&gt;(והלבוש כתב לדעה זו דאינה אלא משום נקיות. ודבריו תמוהים, דלהדיא כתבו התוספות דלאו משום נקיות, וכמו שכתב הטור בסימן תע&quot;ג דהאידנא ליכא דין זה, עיין שם. ודברי רבינו ירוחם שבבית יוסף אטעייה להלבוש, שכתב: ויש מפרשים שאינו אלא משום נקיות, עיין שם. וטעות הדפוס הוא, וכן צריך לומר: שאינו משום נקיות. וידוע שספרי הרבינו ירוחם מלאים טעות, ובהגהות הלבוש הדברים כתיקונם, עיין שם. וגם בט&quot;ז סעיף קטן ו' יש טעות זה דרבינו ירוחם.)&lt;/p&gt;
&lt;h3&gt;סימן קנח סעיף ה&lt;/h3&gt;
&lt;p&gt;כשחייבו ליטול בטיבולו במשקה – אפילו אין ידיו נוגעות במקום המשקה; דחיישינן שמא יגעו, ואפילו אינו מטבל רק ראש הירק או ראש הפירי. ועל כל מין טיבול במשקה – יטול בלא ברכה, מפני חילוקי הדעות שנתבארו.&lt;/p&gt;
&lt;p&gt;ויש מן הגדולים שהאריכו לבאר דהעיקר כדעה ראשונה, שזהו דעת הגאונים והרמב&quot;ם, וצריך לברך (הגר&quot;א סעיף קטן י&quot;ב). ואין המנהג כן, דגם אותם הנזהרים בטיבולו במשקה, מכל מקום מעולם לא שמענו שיברכו &quot;על נטילת ידים&quot;. וספק ברכות להקל, ומה גם בדבר שרוב העולם אין נזהרין בזה כלל.&lt;/p&gt;
&lt;h3&gt;סימן קנח סעיף ו&lt;/h3&gt;
&lt;p&gt;&quot;משקין&quot; הם רק שבעה משקין ולא יותר, ואלו הן: יין, דבש, שמן, חלב, טל, דם, מים. וסימנך: י&quot;ד שח&quot;ט ד&quot;ם. אבל שארי מיני לחלוחית, כשומן וזיעה ומי פירות – אינם בכלל &quot;משקין&quot;, דרק שבעה משקין אלו מכשירין ומטמאין, כדתנן במסכת מכשירין פרק ששי (משנה ד).&lt;/p&gt;
&lt;p&gt;ומשקין אלו כל זמן שהן לחין, עד שיהא בהן טופח על מנת להטפיח – נקראין &quot;לחין&quot;. אבל פחות מזה הן כיבישין, ואינן צריכין נטילה.&lt;/p&gt;
&lt;p&gt;ודע דדבש הוא רק דבר דבורים כשלנו, אבל דבש תמרים הם מי פירות ולא משקה. וכן דבש צירעים וגיזים – לא הוי משקה. ו&quot;דם&quot; שחשבנו לא שייך כאן כלל, שהרי אסור לאכול דם. ודם דגים וחגבים לא הוי משקה, אלא משום דבמכשירין חשיב לה – חשבוהו הפוסקים גם בכאן כשיגרא דלישנא דמשנה שם.&lt;/p&gt;
&lt;p&gt;ופשוט הוא דחומץ הוי בכלל יין, ואם נעשה ממים – הוי בכלל מים. וכן שכר שלנו הוי בכלל מים, וכן יין שרוף הוי בכלל מים. ואף גם החזק שקורין ספיר&quot;ט הוי בכלל מים. ושמעתי מי שרוצה לומר דזיעה בעלמא הוא. ואינו כן, דהרבה מים נכנס בהם. וכן בכל המשקאות הנמצאים במרתפים – שייך טיבולו במשקה.&lt;/p&gt;
&lt;h3&gt;סימן קנח סעיף ז&lt;/h3&gt;
&lt;p&gt;השותה משקין – אינו צריך ליטול ידיו, כיון ששותין על ידי כלי. ואפילו טבל אצבעו במשקין ומוצץ – אינו צריך נטילה (מגן אברהם סעיף קטן ה' בשם רדב&quot;ז), דלא גזרו בדבר שאין דרך בני אדם לעשות כן. ומטעם זה גם הטובל דבר מאכל במשקה, במה שאין דרך בני אדם לטובלו במשקה – אינו צריך נטילת ידים, דבטלה דעתו אצל כל אדם (שם). אבל דבר שדרך לטובלו במשקה, אף אם טובלו על ידי מזלג או כף – צריך נטילת ידים, דלא פלוג רבנן (באר היטב סעיף קטן י&quot;ב בשם כנסת הגדולה).&lt;/p&gt;
&lt;p&gt;מיהו זהו וודאי דדבר שדרכו לאכול בכף כמו מרק, או במזלג כמו דגים ובשר – אינו צריך נטילה, דזהו כשותה. ואותם ששוקעים פירות במים כדי לנקותם מעפר או משאר דבר מיאוס, ואוכלם בעוד המים לח עליהם – צריך נטילת ידים (שערי תשובה סעיף קטן ד'). אבל אי מקנחם, אפילו יש עדיין קצת לחלוחית עליהם – אינו צריך נטילת ידים.&lt;/p&gt;
&lt;p&gt;(ומה שכתב הט&quot;ז סעיף קטן י' בדבש – צריך עיון.)&lt;/p&gt;
&lt;h3&gt;סימן קנח סעיף ח&lt;/h3&gt;
&lt;p&gt;מי ביצים הם מי פירות. וכן שומן של בהמות ועופות, ומים שהגליד, שנינו בתוספתא דטהרות דאינו משקה (הביאה הר&quot;ש פרק שלישי דטהרות משנה ב). חזרו ונימוחו – הוי משקה (שם). השלג אינו משקה; חישב עליו למשקין – הוה משקה (נידה יז א). ונראה דזהו כשלא נמוחה, דאילו נמוחה – הרי הם מים גמורים.&lt;/p&gt;
&lt;p&gt;וכתב הרמב&quot;ם בפרק ראשון מטומאת אוכלין דין י&quot;ט:&lt;/p&gt;
&lt;dl&gt;&lt;dd&gt;השמן הקרוש אינו לא אוכל ולא משקה. חשב עליו כשהוא קרוש, בין לאוכל בין למשקה – בטלה דעתו. חלב שקרש – לא אוכל ולא משקה. חשב עליו – בטלה דעתו אם חשב למשקין.&lt;/dd&gt;
&lt;/dl&gt;&lt;p&gt;עיין שם. וכן יין ודבש הדין כן, וכשנימוחו חזרו להיות משקין. חלב שבקיבה ושבכחל – אינו משקה (שם). ומזה למדנו דחמאה אינה משקה אלא אם כן נימוחה. והאוכל דבר בחמאה – אינו צריך נטילת ידים, אפילו טחו בידיו. ואין חילוק בקרוש, בין שנקרשו על ידי בישול בין על ידי צינה. אבל אם נתעבו רק מעט, ועדיין הם ניגרים ויש בהם טופח להטפיח – הוי משקה, וצריך נטילת ידים (מגן אברהם סעיף קטן ז').&lt;/p&gt;
&lt;h3&gt;סימן קנח סעיף ט&lt;/h3&gt;
&lt;p&gt;מיני מרקחת שמטגנין בדבש, כמו איי&quot;ן גימאכ&quot;ץ וטייגלא&quot;ך ופיורעסקע&quot;ס וכיוצא בהם, יש אומרים דלא הוי משקה. מדתניא בתוספתא דטהרות: דבש הזב מכוורתו – מטמא טומאת משקין. חישב עליו לאוכלין – מטמא טומאת אוכלין. ואם כן דבש המרקחת, כיון שעומד לאכילה – לא מקרי &quot;משקה&quot; (מגן אברהם).&lt;/p&gt;
&lt;p&gt;ויש אומרים שזהו טעות, דזהו בדבש הזב מאליו וחישב בשעת הזיבה. אבל הדבש שרדו מכוורת, תניא שם דמטמא טומאת משקין. ואינו מועיל מה שיחשב לאוכלין, דאין מחשבה מוציא מידי מעשה. ואף על גב שטיגנו והוה מעשה, ומוציא ממחשבה – זהו בכלים, אבל באוכלים עד שיפסל מאכילת כלב (ט&quot;ז סעיף קטן ז').&lt;/p&gt;
&lt;p&gt;ולעניות דעתי אף על גב דאמת הוא כדברי הדעה אחרונה, מכל מקום לדינא העיקר כדעה ראשונה, דוודאי משום עצם הדבש הוי משקה. אבל הא אמרינן בשבת (קמד ב) דמשקה הבא לאוכל – אוכל הוא. וביומא (פ ב): כל אכשורי אוכלא – אוכלא הוא, עיין שם. והכא הרי בא לאוכל, ולהכשיר את האוכל, ואינו צריך נטילה.&lt;/p&gt;
&lt;p&gt;ואין לחלק ולומר: משום דהתם לא היה עליו מקודם שם &quot;משקה&quot; קודם שבא להאוכל, ולכן כשבא להאוכל נעשה אוכל. אבל בכאן היתה עליהם שם &quot;משקה&quot; מקודם. דאינו כן, דגם בכאן אמרינן כן: דעתה בעת שאנו מחייבים אותו בנטילה מפני המשקין – כבר נתערב עם האוכל והכשיר את האוכל. ואין החיוב אלא אם כן נותן עתה דבר מאכל לתוך משקה.&lt;/p&gt;
&lt;p&gt;(ומה שכתב המגן אברהם סוף סעיף קטן ז', דבנקרשו אפילו חזרו ונימוחו אינם משקין, עיין שם – זהו דעת התוספות. אבל הרמב&quot;ם לא פסק כן כמו שכתבתי.)&lt;/p&gt;
&lt;h3&gt;סימן קנח סעיף י&lt;/h3&gt;
&lt;p&gt;ויש להסתפק במיני מרקחת שהכוונה לשם הרוטב, כגון שסוחטין הפירות ומטגנין הרוטב בנופת שקורין &quot;צוקער&quot;. וכולן מי פירות הן, ורק שדרך לערב מעט מים בעת הרקיחה. וכן אפילו כשמטגנין עם הפירות והן שלמין, כמו מיני קאנפאטורין שלנו שיש בהם הרבה רוטב, מכל מקום העיקר הוא הנופת, רק שמעט מים מעורב שם. וכן כל מיני קיוהות אנו עושים עתה בנופת ולא בדבש, והם מי פירות רק שמערבים בהם מעט מים, אם צריכים נטילה?&lt;/p&gt;
&lt;p&gt;ונראה דאינם צריכים נטילה, דכיון שיש רוב מי פירות נגד המים – בטלים המים לגבי מי פירות. ודבר זה מפורש בבכורות (כב א) בסוגיא דהלוקח ציר, עיין שם. וזה ששנינו במכשירין (פרק ששי משנה ג) דציר טהור שנפל לתוכו מים כל שהוא – טמא, אוקמוה בבכורות שם (כג ב) דגם מקודם היה מחצה על מחצה, עיין שם.&lt;/p&gt;
&lt;p&gt;ודברי הרמב&quot;ם פרק ששה עשר מטומאת אוכלין דין ד, שפירש המשנה כפשטא – כבר תמהו עליו בזה, עיין שם. מיהו לדינא הוא כמו שכתבתי, ואין צריך נטילה למרקחת שלנו אלא אם כן נטגנו בדבש. וכן עיקר לדינא.&lt;/p&gt;
&lt;h3&gt;סימן קנח סעיף יא&lt;/h3&gt;
&lt;p&gt;כתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;בשר צלי, יש מי שנראה מדבריו אף על פי שהמוהל טיפח עליו – דינו כפירות. ותבשיל מחטים והם נגובים – דינו כפירות.&lt;/dd&gt;
&lt;/dl&gt;&lt;p&gt;עד כאן לשונו. ביאור דבריו: דמיירי בצלי שצולין על שפוד על האש, ולכן המוהל היוצא מהבשר עצמו דינו כמי פירות. ואף על פי שוודאי הודחה במים, מכל מקום מסתמא נתייבשה מהמים תיכף קודם בישולה. ותבשיל מחטים והם נגובים – פשיטא שאינו צריך נטילה.&lt;/p&gt;
&lt;p&gt;ויש אומרים דאפילו יש מים טופחים על הבשר ועל החטים אינם צריכים נטילה, שלא גזרו אלא על מה שטובלין במשקה, ולא מה שיש על המאכל משקה טופח (ים של שלמה פרק שמיני דחולין סימן י&quot;ח), שכיון שנתבשל מקרי &quot;אוכל&quot; (מגן אברהם סעיף קטן י' בשם מהרי&quot;ט).&lt;/p&gt;
&lt;p&gt;וחלקו על זה, שהרי הרשב&quot;א כתב (בתורת הבית) דפירות ובשר ודגים שיש בהם משקה, או טובלן במשקה – צריך נטילת ידים (ט&quot;ז סעיף קטן ט'). ואין זה ראיה דזהו כשלא נתבשל, אבל כשנתבשל שם &quot;מאכל&quot; עליו. וכן משמע ברש&quot;י ברכות (נב א דיבור המתחיל &quot;אין כלי&quot;), שכתב: משקין תבשיל טופח על הידים – אין תורת משקין עליו אלא תורת אוכל. עד כאן לשונו.&lt;/p&gt;
&lt;p&gt;(ומה שכתב המגן אברהם סעיף קטן י' דזהו במשקה של עצמו, עיין שם – לא ידעתי מנא לן לומר כן. אך ממשנה ריש פרק שלישי דטהרות מבואר דהוי משקה, עיין שם. אך לפי מה שכתב הים של שלמה, אף דמקבל טומאה מכל מקום לא גזרו בזה. ודייק ותמצא קל.)&lt;/p&gt;
&lt;h3&gt;סימן קנח סעיף יב&lt;/h3&gt;
&lt;p&gt;הנוטל ידיו לפירות – הרי זה מגסי הרוח, דמראה שמחמיר יותר מדברי חכמים. והחכמים לא גזרו על פירות רק על פת, מפני שתרומת פירות דרבנן. ואף אם הוי דאורייתא, כדמשמע מדברי הרמב&quot;ם פרק ראשון מתרומות, מכל מקום הם אכילת עראי, ולא גזרו רק על אכילת קבע כמו שכתבתי.&lt;/p&gt;
&lt;p&gt;ודווקא כשנוטלן מתורת חיוב. אבל אם נוטלן משום נקיות בעלמא, ובפרט כשידע שאין ידיו נקיות – שפיר דמי.&lt;/p&gt;
&lt;p&gt;וכן השותה אינו צריך ליטול אפילו ידו אחת, כיון ששותה על ידי כלי תמיד לא גזרו בזה. ואפילו נוטל בידיו מים מנהר – מקרה הוא, ולא גזרו בכהאי גוונא (עיין מגן אברהם סעיף קטן י&quot;א). וכן כשמבשלים מיני עיסה במים – אינם צריכים נטילה, כי אוכלין אותן בכף (ט&quot;ז סעיף קטן ט'). ונראה לי דאפילו אם נוטלן בידיו, כיון דהוי מילתא דלא שכיחא – לא גזרו בה רבנן.&lt;/p&gt;
&lt;p&gt;וכשמטגנין עיסה בחמאה שאוכלין בידים, אם יש עליהם חמאה לחה שיש בהם טופח על מנת להטפיח – צריך נטילה. ואם לאו – אינו צריך נטילה. ואם טיגנו בשומן בכל עניין אינו צריך נטילת ידים, שהם מי פירות (ט&quot;ז שם). וכן בשר ממרק אין דרך לאכלו רק על ידי מזלג, ואינו צריך נטילה. וכן תפוחי אדמה שבתבשיל, וכשאוכלם בחמאה נמוחה צריך נטילת ידים.&lt;/p&gt;
&lt;h3&gt;סימן קנח סעיף יג&lt;/h3&gt;
&lt;p&gt;נטל ידיו לדבר שטיבולו במשקה, ואחר כך נתיישב לאכול לחם; או שנטל ידיו שלא לאכילה כלל, כגון שהיו מלוכלכות, ואחר הנטילה והניגוב נתיישב לאכול לחם – תלוי בדעות שיתבארו בסימן קנ&quot;ט אם צריך כוונה לנטילת ידים לאכילת פת אם לאו. דאם צריך כוונה – וודאי דצריך לחזור וליטול בברכה. ואם אין צריך כוונה – אינו צריך לחזור וליטול כלל, אם לא הסיח דעתו מהנטילה הקודמת.&lt;/p&gt;
&lt;p&gt;ודעתם של רבותינו בעלי השולחן ערוך לקמן נוטים דאין צריך כוונה, ולכן בכאן יטול ולא יברך. ונמצא אכילתו עתה בלא ברכה, דתחילה וודאי לא בירך, וגם עתה לא יברך. ואין לומר יברך עתה על הנטילה הקודמת, דהא קיימא לן דגם לאחר ניגוב מברך &quot;על נטילת ידים&quot; – אי אפשר לומר כן, דזהו בנטילה שכיון לשם פת. אבל בכאן בנטילה ראשונה הא לא כיון לנטילת ידים דפת (מגן אברהם סעיף קטן י&quot;ג), ולכן אינו מברך כלל. וברכות אינן מעכבות.&lt;/p&gt;
&lt;p&gt;ואם נגע באמצע אכילתו במקומות המטונפים בגופו – יחזור ויטול ידיו ויברך &quot;על נטילת ידים&quot;. וכל שכן כשיצא לנקביו באמצע הסעודה, דצריך לחזור וליטול ולברך &quot;על נטילת ידים&quot;.&lt;/p&gt;
&lt;h3&gt;סימן קנח סעיף יד&lt;/h3&gt;
&lt;p&gt;בסוף פרק קמא דעירובין (יז א) תנן דבמחנה מלחמה פטרו מנטילת ידים משום דהוי מקום סכנה, ואף שיש מים תוך ארבעה מילין – אינו צריך לילך. והוא הדין להולכי מדבריות, או שהיה בדרך במקום סכנה ואין לו מים – פטור מנטילת ידים. וכן מי שיושב בבית האסורים ואין לו מים, דיכול לאכול בלי נטילת ידים.&lt;/p&gt;
&lt;p&gt;ואף שמצינו ברבי עקיבא כשישב בבית האסורים לא רצה לאכול בלא נטילת ידים (ערובין כא ב) – מחמיר על עצמו היה ומדינא פטור.&lt;/p&gt;
&lt;p&gt;ונראה דאינו צריך לכרוך ידיו במפה ולאכול, דכיון דפטרוהו רבנן – פטור לגמרי. ויש מי שאומר שצריך לכרוך ידיו במפה (אליה רבה סעיף קטן כ' בשם מעדני יום טוב). ולא משמע כן מלשון המשנה, דכיון דתנן שפטרום – הוה ליה לומר התירום על ידי מפה, כמו בגמרא התירו מפה לאוכלי תרומה (חולין קז ב). ואיתא בירושלמי שם דכשם שהתירו בהליכתן למחנה – כמו כן בחזירתן, עיין שם.&lt;/p&gt;
&lt;h3&gt;סימן קנח סעיף טו&lt;/h3&gt;
&lt;p&gt;כבר נתבאר שמאוד צריך ליזהר בנטילת ידים, דנעקר מן העולם ובא לידי עניות. וסימנך דראשי תיבות של &quot;&lt;b&gt;ע&lt;/b&gt;ל &lt;b&gt;נ&lt;/b&gt;טילת &lt;b&gt;י&lt;/b&gt;דים&quot; הם &quot;עני&quot;, כלומר: שזה מציל מן עניות (לבוש). ואף על פי ששיעורם ברביעית – יטול בשפע. דאמר רבי חנינא: אנא משאי מלא חפני מיא, ויהבי לי מלא חפני טיבותא (שבת סב א). כלומר: שהטיל על ידיו הרבה מים, ונתנו לו הרבה עושר מן השמים.&lt;/p&gt;
&lt;p&gt;ואותם בני אדם המזלזלים ומפקפקים על דברי חכמינו ז&quot;ל – גסופם לאבדון, ואין להם חלק לעולם הבא. ועליהם צווח הנביא: &quot;הוי האומרים לרע טוב ולטוב רע&quot;, שהרי בנטילת ידים יש נקיות גדולה, ומכל מקום לרוע יצרם המנוול ימאסו במצוה העדינה הלזו, ויאכלו בטינוף ידים. אוי להם ולנפשותם.&lt;/p&gt;
&lt;h3&gt;סימן קנח סעיף טז&lt;/h3&gt;
&lt;p&gt;כשנוטל ידיו יקח הכלי בימינו ויתנה לשמאלו, ויטול יד ימין תחילה, דבכל מקום חולקין כבוד לימין. ועוד יש טעם בזה (עיין מגן אברהם ריש סימן זה).&lt;/p&gt;
&lt;p&gt;ולפי מה דקיימא לן דכל המצות מברך עליהן עובר לעשייתן, היה צריך לברך ברכת &quot;על נטילת ידים&quot; קודם הנטילה. ומכל מקום לא נהגו כן, ומברכים אחר הנטילה. וכן עיקר לדינא, משום דברוב פעמים אין ידיו נקיות ואי אפשר לברך כלל. ולכן לפרקים אף כשידיו נקיות לא פלוג. ועוד: דגם כשמברך אחר הנטילה הוי עובר לעשייתן, דמברך קודם שמשפשף ידיו זה בזה, שכן דרך בני אדם והוי כקודם עשיית המצוה. וכל שכן אם נוטל בפעם ראשונה פחות מרביעית, דעדיין לא נטהרו עד אחרי מים השניים כמו שיתבאר. ומברך קודם השניים, דהוי עובר לעשייתן. ואפילו מברך לגמרי אחר הנטילה, כיון שמברך קודם הניגוב הוי עובר לעשייתן. דגם הניגוב מעכב, כמו שאמרו ריש סוטה דכל האוכל בלא ניגוב ידים כאילו אוכל לחם טמא.&lt;/p&gt;
&lt;h3&gt;סימן קנח סעיף יז&lt;/h3&gt;
&lt;p&gt;ולכן יזהר לנגבם היטב, ועיקר דין זה הוא מצד טומאת המים כמו שיתבאר.&lt;/p&gt;
&lt;p&gt;וכשנוטל בפעם הראשון הרבה מים – אינן טמאות, וכן הטובלן בנהר. אבל מכל מקום לא ראינו מעולם לאכול בידים לחות, ומכוער הוא. ולכן נחשב גם הניגוב מן המצוה, וכשמברך קודם ניגוב הוי עובר לעשייתן. וכן המנהג הפשוט, ואין לשנות.&lt;/p&gt;
&lt;p&gt;(ומתורץ דקדוק הט&quot;ז בסעיף קטן י&quot;ב.)&lt;/p&gt;
&lt;p&gt;ואם שכח לברך קודם הניגוב – יברך גם אחר כך, כמו בטבילה שמברכת אחר הטבילה, כמבואר ביורה דעה סימן ר.&lt;/p&gt;
&lt;p&gt;ויש מי שאומר דאחר הניגוב לא יברך (ט&quot;ז סעיף קטן י&quot;ב), כמו ב&quot;המוציא&quot; שאינו מברך כשגמר סעודתו, כמו שכתבתי בסימן קס&quot;ז.&lt;/p&gt;
&lt;p&gt;ולא דמי, דהתם היה ראוי לברך קודם &quot;המוציא&quot;, והוה נראה ונדחה דאינו חוזר ונראה. מה שאין כן הכא, ברוב נטילות לא היה ראוי מקודם לברך והוה דיחוי מעיקרא, וקיימא לן בכל הש&quot;ס דלאו שמיה דיחוי. וכן הסכימו גדולי אחרונים שיברך אחר כך (מגן אברהם סעיף קטן ט&quot;ז, ואליה רבה סעיף קטן כ&quot;ג), וכן עיקר לדינא.&lt;/p&gt;
&lt;p&gt;אבל אחר ברכת &quot;המוציא&quot; אינו מברך &quot;על נטילת ידים&quot; (שם), דהוה ככבר עבר זמנה כיון שהתחיל בעניין אחר.&lt;/p&gt;
&lt;p&gt;(ולא ינגב ידיו בחלוקו או בבגדו, שקשה לשכחה. וכתב בברכי יוסף שאם מיד אחר ברכת המזון הביאו לפניו דבר שטיבולו במשקה – אינו צריך נטילת ידים.)&lt;/p&gt;
&lt;h3&gt;סימן קנח סעיף יח&lt;/h3&gt;
&lt;p&gt;המטביל ידיו יכול מדינא לאכול בלא ניגוב, שלא נטמאו הידים. ולכאורה גם בשופך רביעית בבת אחת על ידיו – גם כן הא לא נטמאו המים. ומכל מקום כתבו דאינו כן, דהניגוב הוא תיקון חכמים, ותיקנו בכל עניין רק בנטילה ולא בטבילה (רש&quot;ל וב&quot;ח וט&quot;ז ומגן אברהם סעיף קטן י&quot;ח). ואף במטביל יש בו משום מיאוס אם דעתו קצה עליו וצריך לנגב (שם).&lt;/p&gt;
&lt;p&gt;אבל רבינו הבית יוסף בסעיף י&quot;ג פסק דשופך רביעית בבת אחת על שתי ידיו, או רביעית על כל יד – הוי כמטביל, עיין שם. וגדולי אחרונים לא פסקו כן, כמו שכתבתי. וכיצד מברך בטבילה יתבאר בסוף סימן קנ&quot;ט.&lt;/p&gt;</extract></page></pages></query></api>