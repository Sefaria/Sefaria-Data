<?xml version="1.0"?><api><query><normalized><n from="ערוך_השולחן_אורח_חיים_שיח" to="ערוך השולחן אורח חיים שיח" /></normalized><pages><page pageid="185220" ns="0" title="ערוך השולחן אורח חיים שיח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שיח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני אפייה ובישול, ושחיטה, וכל מיני בישול&lt;/b&gt;&lt;/big&gt;&lt;br&gt;&lt;big&gt;ובו חמישים ושמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ&lt;br&gt;כא | כב | כג | כד | כה | כו | כז | כח | כט | ל | לא | לב | לג | לד | לה | לו | לז | לח | לט | מ&lt;br&gt;מא | מב | מג | מד | מה | מו | מז | מח | מט | נ | נא | נב | נג | נד | נה | נו | נז | נח&lt;/p&gt;
&lt;h3&gt;סימן שיח סעיף א&lt;/h3&gt;
&lt;p&gt;בישול הוי אב מלאכה, והיתה במשכן שב(י)שלו הסממנים. והתנא במשנה דאבות מלאכות חשיב אופה, ואפייה לא הוי במשכן, והא דלא נקיט מבשל, משום דסידורא דפת נקיט (ע&quot;ד:). כלומר מפני שהתחיל הזורע וכו', מסיים הלש והאופה ע&quot;ש, ולדינא אין נפקא מינה.&lt;/p&gt;
&lt;p&gt;ותולדת מבשל הוא אפייה ומבשל אצל תולדות האור, כגון שנותן ביצה בצד המיחם שאצל האש בשביל שתצלה בתולדות האור - הוי כמבשל באור עצמה. וכן המתיך אחד ממיני מתכות כל שהוא או המחמם את המתכת עד שתעשה גחלת - הרי זה תולדת מבשל וחייב, וכן הממסס את הדונג או את החלב או את הזפת והכופר והגפרית וכיוצא בהן - הרי זה תולדת מבשל וחייב.&lt;/p&gt;
&lt;h3&gt;סימן שיח סעיף ב&lt;/h3&gt;
&lt;p&gt;ובגמרא (שם): &quot;האי מאן דשדא סיכתא לאתונא - חייב משום מבשל&quot;, ופירש רש&quot;י שהשליך יתד לח לתנור חם ליבשו שיתקשה עכ&quot;ל. והרמב&quot;ם בפרק ט' דין ו' מפרש שזהו המבשל כלי אדמה עד שיעשו חרס - חייב משום מבשל. זה הכלל: בין שהרפה גוף קשה באש בין שהקשה גוף רך - הרי זה חייב משום מבשל עכ&quot;ל.&lt;/p&gt;
&lt;p&gt;ובירושלמי דכלל גדול אומר שם דאפייה הוי תולדה דבישול, וכן הצולה והמטגן והשולק והמעשן - כולהון חייב משום מבשל. ובירושלמי דנדרים (פרק ו') נשאר בספק אם מעושן הוי בכלל מבשל לענין שבת ע&quot;ש, ובכאן פשיטא ליה, וכן הלכה.&lt;/p&gt;
&lt;p&gt;אבל המבשל בחמי טבריא ובתולדת חמה ומבשל בחמה - לא הוי תולדת מבשל, ואיסורן מדרבנן, ובחמה מותר כמ&quot;ש בסעיף י&quot;ז ע&quot;ש.&lt;/p&gt;
&lt;h3&gt;סימן שיח סעיף ג&lt;/h3&gt;
&lt;p&gt;וכמה שיעורו שיתחייב, כתב הרמב&quot;ם ריש פרק ט': &quot;האופה כגרוגרות – חייב, אחד האופה את הפת ואחד המבשל את המאכל או הסממנים או מחמם את המים, הכל ענין אחד הוא. שיעור המחמם את המים: כדי לרחוץ בהן אבר קטן, ושיעור מבשל סממנים: כדי שיהו ראוין לאותו דבר שמבשלין אותן לו&quot; עכ&quot;ל.&lt;/p&gt;
&lt;p&gt;והראב&quot;ד כתב: &quot;כדי לצבוע בהן בגד קטן פי סבכה&quot; ע&quot;ש, ולא נודע לנו המקור, ונראה שמסברא כתבו כן.&lt;/p&gt;
&lt;h3&gt;סימן שיח סעיף ד&lt;/h3&gt;
&lt;p&gt;כתב הרמב&quot;ם (שם): &quot;אחד נתן את האור ואחד נתן את העצים ואחד נתן את הקדירה ואחד נתן את המים ואחד נתן את הבשר ואחד נתן את התבלין - כולן חייבין משום מבשל, שכל העושה דבר מצרכי הבישול, הרי זה מבשל. אבל אם אחד נתן את הקדירה תחלה ובא אחר ונתן את המים ובא אחר ונתן את הבשר ובא אחר ונתן את התבלין ובא אחר ונתן את האור ובא אחר ונתן עצים על האור ובא אחר והגיס - שנים האחרונים בלבד חייבים משום מבשל&quot; עכ&quot;ל.&lt;/p&gt;
&lt;p&gt;ביאור דבריו: דכשעשו כולם בבת אחת, והראשון הניח את האור וכולם בעת מעשה עשו המלאכה - כולם חייבים, דבזו הרגע שהיו העצים על האש מתחיל הבישול, וכולם חייבים. ואף הנותן את האש, כיון דברגע זו הניח אחר את העצים - הוה כולם מעשה אחת, וכולם חייבים.&lt;/p&gt;
&lt;p&gt;אבל בסיפא שלא עשו ביחד אלא זה אחר זה, ממילא דעד נתינת האור לאו כלום הוא, וגם נתינת האור לאו כלום הוא, דאור בלא עצים כבה והולך, והחיוב הוא על שנים האחרונים שאחר נתינת האור, והיינו מי שנתן את העצים ומי שהגיס, וזהו דרך התוספתא (פרק י&quot;ב).&lt;/p&gt;
&lt;p&gt;ובגמרא ביצה (ל&quot;ד:) איתא דהאחרון חייב ע&quot;ש, ויש ליישב שלא תסתור התוספתא, משום דבגמרא אמר שהביא אור לבסוף, כלומר על העצים, ולכן רק בעל האור חייב ע&quot;ש (כ&quot;ז למדתי מדברי הר&quot;י בי רב שהביא הכ&quot;מ), ובגמרא שם אומר דהמעמיד את הקדירה אין חיובו רק בקדירה חדשה, שצריך ליבון לחזקו ע&quot;ש.&lt;/p&gt;
&lt;p&gt;ובחיוב המגיס יש אומרים שרק המגיס הראשון חייב, אבל המגיסים אחר כך אין בהם תועלת להבישול כל כך וחיובם מדרבנן, וזהו דעת הרמב&quot;ן והרשב&quot;א ז&quot;ל (מ&quot;מ). (וצ&quot;ע לפי זה בפרק קמא י&quot;ח: דפריך: וניחוש שמא מגיס בה, מאי קושיא, לימא כגון שהגיסו בה פעם אחת מבעוד יום. ויש לומר דשם החיוב משום צובע, כמ&quot;ש התוספות ע&quot;ש, וצביעה יש בכל פעם שמגיס ודו&quot;ק)&lt;/p&gt;
&lt;h3&gt;סימן שיח סעיף ה&lt;/h3&gt;
&lt;p&gt;ממנחות (נ&quot;ז.) מתבאר דכשהניח בשבת בשר על גבי גחלים, אם נתבשל בישול גמור - חייב אפילו לא נתבשל רק מצד אחד, והיינו מהצד שעל הגחלים. ואם לא נתבשל רק כמאכל בן דרוסאי, שהוא שליש בישול לרש&quot;י ותוספות - אינו חייב רק כשהיפך בו ונתבשל בשני הצדדין כמאכל בן דרוסאי.&lt;/p&gt;
&lt;p&gt;וכמה שיעור הבישול: כגרוגרת, ואפילו אין הגרוגרת במקום אחד אלא משהו כאן ומשהו כאן - מצטרף לחיוב, וזהו העולה מהסוגיא לפירוש רש&quot;י ותוספות שם.&lt;/p&gt;
&lt;h3&gt;סימן שיח סעיף ו&lt;/h3&gt;
&lt;p&gt;אבל הרמב&quot;ם שם כתב: &quot;הניח בשר על גבי גחלים, אם נצלה בו כגרוגרת, אפילו בב' וג' מקומות – חייב. לא נצלה בו כגרוגרת אבל נתבשל כולו חצי בישול – חייב. נתבשל חצי בישול מצד אחד – פטור, עד שיהפך בו ויתבשל חצי בישול משני צדדין&quot; עכ&quot;ל, והנה הרמב&quot;ם סובר בכל מקום דמאכל בן דרוסאי הוא חצי בישול.&lt;/p&gt;
&lt;p&gt;והנה הרישא והסיפא הוה כלפירוש רש&quot;י ותוספות, אך מה שכתב: &quot;אבל נתבשל כולו חצי בישול - חייב&quot; אינו מובן, דאם כונתו דבחצי בישול אינו חייב בכגרוגרת אלא בכולו, מנא ליה לומר כן. ונראה שדקדק כן מלשון הש&quot;ס מדקאמר: 'מצד אחד כמאכל בן דרוסאי, ומשני צדדין וכו', ואחר כך אומר: 'ואם נצלה בו כגרוגרות' ע&quot;ש, שמע מינה דבכמאכל בן דרוסאי לא די בכגרוגרת, משום דלאו בישול גמור הוא. ומכל מקום דבר תימא הוא (ונראה שזהו כוונת השגת הרמ&quot;ך שהביא הכ&quot;מ ע&quot;ש, והכ&quot;מ תפס שהשגתו מפני שלא ידע מקורו, ודבר תימה לומר כן ע&quot;ש ודו&quot;ק).&lt;/p&gt;
&lt;h3&gt;סימן שיח סעיף ז&lt;/h3&gt;
&lt;p&gt;אמרינן בריש שבת (ד'.): &quot;הדביק פת בתנור - התירו לו לרדותה קודם שיבא לידי איסור סקילה&quot;. ואף על גב דרדיית הפת הוי שבות, מכל מקום כדי שלא יבא לידי איסור דאורייתא התירו לו לרדותה קודם שתקרום פניה בתנור. וזהו בין בשוגג בין במזיד, דבמזיד פשיטא שלא ישמע אפילו אם לא נתיר לו (תוספות ד'. ד&quot;ה 'קודם'), ובשוגג גם כן כדי שלא יתחייב חטאת.&lt;/p&gt;
&lt;p&gt;ואף על גב דכיון שנזכר הרי לא יתחייב חטאת, דכל חייבי חטאות בעינן שתחלתן וסופן שגגה, כמ&quot;ש בסימן רמ&quot;ב, מכל מקום איסורא מיהא נעשה על ידו. וכן כתב הרמב&quot;ם שם: &quot;שכח והדביק פת בתנור בשבת ונזכר - מותר לו לרדותה קודם שתאפה ויבא לידי מלאכה&quot; עכ&quot;ל.&lt;/p&gt;
&lt;h3&gt;סימן שיח סעיף ח&lt;/h3&gt;
&lt;p&gt;כתב הרמב&quot;ם בפרק ו' דין כ&quot;ג: &quot;ישראל שעשה מלאכה בשבת, אם עבר ועשאה בזדון - אסור לו ליהנות באותה מלאכה לעולם, ושאר ישראל מותר להם ליהנות בה במוצאי שבת מיד, שנאמר: &quot;ושמרתם את השבת כי קדש היא לכם&quot;, היא קדש ואין מעשיה קדש.&lt;/p&gt;
&lt;p&gt;כיצד: ישראל שב(י)של בשבת במזיד - במוצאי שבת יאכל לאחרים, אבל לו לא יאכל עולמית. ואם ב(י)של בשגגה - למוצאי שבת יאכל בין הוא בין אחרים מיד, וכן כל כיוצא בזה&quot; עכ&quot;ל.&lt;/p&gt;
&lt;p&gt;ויש מרבותינו שפסקו דבשוגג מותר אפילו לו לבו ביום, ובמזיד אסור בו ביום אפילו לאחרים ולערב מותר גם לו, כמ&quot;ש הטור בשם ר&quot;י בעל התוספות (דפסק כרבי מאיר, והרמב&quot;ם פוסק כרבי יהודה). והרמב&quot;ן הכריע כדברי הרמב&quot;ם, וכן פסקו הגאונים וכך פסק רבינו הב&quot;י. וגם הקדירה אסורה, אבל המבשל לחולה - מותרת הקדירה.&lt;/p&gt;
&lt;p&gt;ומה שלא הצריכו להמתין במוצאי שבת בכדי שיעשו, משום דזה אינו אלא בעכו&quot;ם שעשה בשביל ישראל, דקילא ליה, ואם לא נצריכו להמתין בכדי שיעשו יבא לומר לו לעשות בשבילו. מה שאין כן בישראל עצמו כשעשה בזה, לא שייך לומר שיבא לעשות. וגם לרש&quot;י ז&quot;ל שהטעם מבכדי שיעשו הוא כדי שלא ליהנות ממלאכת שבת, ואם כן אין חילוק, ומכל מקום לא גזרו בכהני גווני, משום דהוה מילתא דלא שכיחא שהישראל בעצמו יעשה מלאכה, ולא גזרו בזה (מג&quot;א סק&quot;ב). ורק אם מוצאי שבת היה יום טוב - אסור משום הכנה, דאין שבת מכין ליום טוב (שם), ואם עשה על פי חכם - מקרי שוגג (שם).&lt;/p&gt;
&lt;h3&gt;סימן שיח סעיף ט&lt;/h3&gt;
&lt;p&gt;ביורה דעה סוף סימן ק&quot;ב נתבאר דמעשה שבת לא נקרא 'דבר שיש לו מתירין' לענין תערובות, דאף על גב דלאחרים כיון דהותר למוצאי שבת שייך על זה לומר 'דבר שיש לו מתירין', מכל מקום כיון דלעצמו לעולם אסור - לא שייך לדידיה לומר 'דבר שיש לו מתירין', כמו בתערובת תרומה בחולין, דלא מקרי דבר שיש לו מתירין לישראל בשביל שמותר לכהן כדאיתא ביבמות (פ&quot;ב.), והכי נמי כן הוא.&lt;/p&gt;
&lt;p&gt;ואף על גב שאין זה דמיון גמור, דלכהן גם עכשיו מותר, אבל בכאן הא אסור בשבת גם לאחרים, וכיון דלאחרים הוי דבר שיש לו מתירין, יש לומר דגם לדידיה הוי דבר שיש לו מתירין (מג&quot;א סק&quot;ב), ורק במוצאי שבת כשנתערב יש לומר דלא הוי לדידיה דבר שיש לו מתירין משום דעכשיו מותר לאחרים, ולא כשנתערב בשבת (שם), מכל מקום כן הוא לדינא, דכיון דמיבמות מתבאר דמחד לחבירו לא שייך ודנים לכל אחד כפי מה שהוא, ממילא דגם כאן אין דנין מאחרים לעצמו (כן נראה לעניות דעתי, וגם הת&quot;ש חולק על המג&quot;א מטעם אחר ע&quot;ש).&lt;/p&gt;
&lt;p&gt;ודע, דגם למי שנתבשל בשבילו - מותר למוצאי שבת, ולא אמרינן דהוה כמו המבשל עצמו כמו בתערובות ביורה דעה סימן צ&quot;ט, דלא דמי, דהתם יש חשש שמא ירבו בשבילו, אבל כאן ליכא חששא שיבשל הישראל בשבילו (שם).&lt;/p&gt;
&lt;h3&gt;סימן שיח סעיף י&lt;/h3&gt;
&lt;p&gt;שחיטה הוי אב מלאכה וחיובו משום נטילת נשמה, והיה במשכן בעורות אלים מאדמים שהוצרכו למלאכת המשכן, והיו שוחטין או הורגין אותן.&lt;/p&gt;
&lt;p&gt;וזה לשון הרמב&quot;ם ריש פרק י&quot;א: &quot;השוחט חייב, ולא שוחט בלבד אלא כל הנוטל נשמה לאחד מכל מיני חיה ובהמה ועוף ודג ושרץ, בין בשחיטה בין בנחירה או בהכאה – חייב. והחונק את החי עד שימות - הרי זה תולדת שוחט. לפיכך אם העלה דג מספל של מים והניחו עד שמת - חייב משום חונק. ולא עד שימות, אלא כיון שיבש בו בסלע בין סנפיריו – חייב, שעוד אינו יכול לחיות. הושיט ידו למעי הבהמה ודלדל עובר שבמעיה - חייב&quot; עכ&quot;ל.&lt;/p&gt;
&lt;h3&gt;סימן שיח סעיף יא&lt;/h3&gt;
&lt;p&gt;ורמשין שהן פרין מזכר ונקבה או הווייתן מן העפר – חייב, ושהן מן הזיעה – פטור, וכבר בארנו זה בסימן שט&quot;ז גבי צידה, ושם בארנו גם מלאכת חובל, ושבזה יש גם כן נטילת נשמה ע&quot;ש, ואם כן הוי תולדה דשוחט.&lt;/p&gt;
&lt;p&gt;ודע דבירושלמי פרק ב' הלכה ה' יש מחלוקת: דחד אמר שהשחיטה הוי אב וחבורה תולדה, וחד אמר דחבורה הוי אב ושחיטה תולדה ע&quot;ש, ובירושלמי דכלל גדול תופס כן לעיקר ע&quot;ש. ולא אבין מה נפקא מינה יש בזה, אם לא שנאמר שצריך להתרות דוקא משום האב, ובאמת אינו כן כמ&quot;ש בסימן רמ&quot;ב.&lt;/p&gt;
&lt;p&gt;ונראה לי דהנפקא מינה הוא דאם חבורה הוי אב, אם כן כל מקלקל בחבורה - חייב אפילו בלא שום תקון, דרוב חבורות כן הוא, ואם שחיטה הוי אב, ובשחיטה יש כמה תקונים אפילו כשנמצאת טריפה, דתקון להוציאו מידי אבר מן החי ותקון להוציאו מידי טומאה כדאיתא בפסחים (ע&quot;ג.) ע&quot;ש, ולפי זה בעינן גם בחבורה איזה תקון. וכבר בארנו בסימן שט&quot;ז שיש מחלוקת במקלקל בחבורה אם חייב אם פטור, והארכנו שם בזה. ומחלוקת זו לא נמצא בירושלמי, ולכן למאן דסבירא ליה דחבורה הוי אב מלאכה, לכולי עלמא מקלקל בחבורה – חייב. אבל הש&quot;ס דילן דאמרה שיש מחלוקת בזה, בהכרח לומר דשחיטה הוי אב.&lt;/p&gt;
&lt;p&gt;ובאמת למאן דסבירא ליה מקלקל בחבורה פטור, ההורג בהמה חיה ועוף, דאין הבשר מותר באכילה וגם הוי טומאת נבלה, ואין התקון רק שהוציאו מידי אבר מן החי, ואם כן למאן דסבירא ליה דמקלקל בחבורה פטור אפילו כשצריך להדם כמ&quot;ש שם, אם כן גם בכהני גווני – פטור, אם לא שנאמר דהתקון מאבר מן החי הוי תקון גדול, דלכולי עלמא נקרא מתקן וחייב, כדמשמע מפסחים שם וצ&quot;ע.&lt;/p&gt;
&lt;h3&gt;סימן שיח סעיף יב&lt;/h3&gt;
&lt;p&gt;המבשל לחולה בשבת או עשה שאר מלאכה - אסור לבריא או לחולה שאין בו סכנה לאכול מן המאכל הזה או ליהנות מהמלאכה ההיא. דאף על גב דלא נעשית בשבילם, מכל מקום גזרינן דאם נתיר להם, גזרינן שירבה בשבילם, כלומר שאחר שיעמיד הקדירה על האש ישים עוד מאכל בשבילם, ונמצא שעשה בעד בריא או חולה שאין בו סכנה איסור דאורייתא, דהא זהו בישול בפני עצמו.&lt;/p&gt;
&lt;p&gt;ואפילו אם ירבה בשבילם קודם שיעמיד הקדירה על האש, דהכל בישול אחד הוא, מכל מקום איסור דרבנן פשיטא שיש גם בכהני גווני. ויש מהפוסקים דסבירא ליה דגם בכהני גווני הוי איסור דאורייתא (עיין ב&quot;י ומג&quot;א סק&quot;ו), דריבוי ממה שצריך להחולה - חייב משום מבשל (זהו דעת הר&quot;ן כמ&quot;ש הב&quot;י בסימן של&quot;א ע&quot;ש).&lt;/p&gt;
&lt;p&gt;ואפילו בישול על ידי אינו יהודי - אסור לבריא בשבת, ובמוצאי שבת - מותר מיד ואין צריך בכדי שיעשו, כיון שהאינו יהודי בישל בהיתר (שם סק&quot;ז). ומשום בישולי עכו&quot;ם אין כאן, כמ&quot;ש ביורה דעה סוף סימן קי&quot;ג, דבזה לא גזרו ע&quot;ש. אבל לחולה שאין בו סכנה - פשיטא שמותר, שהרי מותר לכתחלה בשבילו על ידי אינו יהודי, כמ&quot;ש בסימן שכ&quot;ח ע&quot;ש.&lt;/p&gt;
&lt;h3&gt;סימן שיח סעיף יג&lt;/h3&gt;
&lt;p&gt;אבל השוחט לחולה בשבת - מותר לבריא, דבשחיטה לא שייך למיגזר שמא ירבה בשבילו, דהא גם לכזית בשר צריך שחיטת כל הבהמה (חולין ט&quot;ו.).&lt;/p&gt;
&lt;p&gt;והנה הראב&quot;ד בפרק ב' והר&quot;ן ז&quot;ל כתבו דזה אינו אלא בחלה מערב שבת דאין כאן מוקצה, שהרי בין השמשות היתה עומדת להשחט, אבל בחלה בשבת - אסור לבריא מטעם מוקצה. והרא&quot;ש והמגיד משנה כתבו דאפילו חלה בשבת – מותר, דאנן קיימא לן כרבי שמעון דלית ליה מוקצה אלא בדחייה בידים, והוא דעת הטור והש&quot;ע בסעיף ב' שכתבו: 'בין שחלה מאתמול בין שחלה מהיום וכו' ע&quot;ש, וכן נראה מדברי הרמב&quot;ם שלא חילק בזה.&lt;/p&gt;
&lt;p&gt;ולכאורה אינו מובן, דהא במוקצה דבעלי חיים גם רבי שמעון מודה, ועוד שהרי כבר נתבאר בסימן ש&quot;ח דבמוקצה דמיגו דאתקצאי לבין השמשות אתקצאי לכולי יומא קיימא לן כרבי יהודה ולא כרבי שמעון, והא הכא אתקצאי לבין השמשות כיון דחלה בשבת.&lt;/p&gt;
&lt;p&gt;אמנם בירור הדברים כן הוא: דבזה לא שייך לומר מוקצה דבעלי חיים ולא 'מיגו דאתקצאי לבין השמשות', דזה לא שייך לומר אלא בדבר שעתה נסתלקה המוקצה, כמו נר שכבה או גרוגרות וצמוקים שלא היו ראוים בין השמשות ועכשיו המה ראוים. אבל מוקצה זו הרי גם עתה אינה ראויה, אלא שהתורה התירה השחיטה מפני פקוח נפש, וכל שכן שהתירה המוקצה. וא(י)לו היה בין השמשות חולה כמו שהוא עכשיו - הרי גם בין השמשות היתה המוקצה מסתלקת, וגם עכשיו היא מסתלקת, אלא דלרבי יהודה נאמר על כל פנים שלא היה דעתו על זה, ואין זה אלא כמוקצה קלה דפליגי רבי יהודה ורבי שמעון, וקיימא לן כרבי שמעון (וזהו גם כונת הט&quot;ז בסק&quot;ב ע&quot;ש ומתורץ קושית המג&quot;א סק&quot;ד).&lt;/p&gt;
&lt;h3&gt;סימן שיח סעיף יד&lt;/h3&gt;
&lt;p&gt;וכתב רבינו הרמ&quot;א: דאם קצץ פירות מן המחובר בשבת לחולה, אפילו היה חולה מבעוד יום - אסור לבריא בשבת, משום שגדל והולך בשבת, ויש בו משום מוקצה עכ&quot;ל.&lt;/p&gt;
&lt;p&gt;ואינו מובן כלל, הא גם הבהמה גדילה בשבת, והרי בארנו דמוקצה אין כאן אפילו נחלה בשבת, וכל שכן בנחלה מבעוד יום, ואי משום התלישה בשבת, הא גם בבהמה הוה השחיטה בשבת. ואעיקר הדבר קשה, הא בקציצת פירות בלאו הכי אסור לבריא שמא ירבה בשבילו כמו במבשל, ואם נאמר כגון שקצץ פירא אחת והחולה לא אכל כל הפירא, ובכהני גווני אין חשש שמא ירבה בשבילו כמו בשחיטה, אם כן בבישל חתיכה אחת נאמר גם כן דמותר לבריא. אלא ודאי החשש שמא ירבה בשבילו לבשל עוד חתיכה, אם כן גם בפירות יש חשש שמא יקצוץ עוד פירא. ועוד הקשו עליו דליבטל הגדל בשבת ברובא (מג&quot;א סק&quot;ח), וכן כתבו התוספות בבבא קמא (ס&quot;ט.) ע&quot;ש.&lt;/p&gt;
&lt;h3&gt;סימן שיח סעיף טו&lt;/h3&gt;
&lt;p&gt;ומקור הדין הוא בספרו הגדול של רבינו הב&quot;י בשם ארחות חיים וזה לשונו: &quot;הקוצץ פירא שלא נגמר בישולו לחולה בשבת - אסור לבריא משום מוקצה וכו'” עכ&quot;ל.&lt;/p&gt;
&lt;p&gt;ולפי זה יש ליישב קצת, דמפני שלא נגמר בישולו הוי המוקצה, ולא כשנגמר בישולו, וכן פירשו המפרשים. אבל אם כן העיקר חסר מדברי רבינו הרמ&quot;א, ולמה השמיט הך דלא נגמר בישולו. אמנם גם זה אינו מובן, ומה איכפת לן באיסור מוקצה בין נגמר בישולו ללא נגמר בישולו, ואם נאמר שהיה דעתו מבעוד יום לתולשן בשבת בשביל החולה, אם כן גם בלא נגמר בישולו לא ליהוי מוקצה ותיבטל ברובא. ועוד, למה לא תלשן מבעוד יום, ודוחק לומר שהרפואה היתה דוקא כשיתלשו אותם בשבת. ועוד, דגם בנגמר בישולם מאי מהני הכנה למחובר, ואם כן גם בתלש העכו&quot;ם פירות בשבת והישראל היה דעתו שיתלשם בשבת נאמר גם כן דמותר, ולהדיא לא משמע כן לקמן סימן שכ&quot;ה ע&quot;ש&lt;/p&gt;
&lt;p&gt;סוף דבר דדין זה הוא קשי ההבנה, ואין בו טעם נכון וצ&quot;ע.&lt;/p&gt;
&lt;h3&gt;סימן שיח סעיף טז&lt;/h3&gt;
&lt;p&gt;ודע, ששמעתי מי שרצונם לומר דהאידנא כשמעמידים מוליאר שקורין סאמעווא&quot;ר לחולה בשבת - דמותר לבריא לשתותו כמו בשחיטה, דאי אפשר לכזית בשר בלא שחיטה, כמו כן ידוע שאי אפשר לבשל מעט חמין בהמוליאר רק למלאותו כולו, דאם לא כן יתיך הנחשת. וכן העשב שקורין טֵה גם כן אי אפשר לצמצם ליתן בעד אחד כידוע, ובעל כורחנו נותנים יותר מכדי שתיית החולה, דבאופן אחר אי אפשר כידוע, ואם כן אין כאן חשש שמא ירבה בשבילו.&lt;/p&gt;
&lt;p&gt;ואי משום דנחשוש שמא כשישתו וירצו לשתות עוד ישפכו לתוכו עוד מים ויוסיפו עשב, דלהא לא חיישינן, שהרי לא חששו שמא יבשל קדירה אחרת אלא שיוסיף באותה קדירה, אבל לבישול חדש לגמרי למה ניחוש. ואי משום דלהחולה בעצמו היה מעמיד מוליאר קטן ועתה יעמוד גדול, דגם בזה מנא ליה לחשוש, דאם כן נחשוש שמא ישחוט עוף היותר גדול, ועוד דכל בעל הבית מעמיד תמיד המוליאר שלו המיוחד לביתו.&lt;/p&gt;
&lt;p&gt;ומכל מקום לא נראה להתיר, דזה קרוב מאד שאם נתיר לבריאים ישתו כמה בני אדם, ובזה ודאי יש לחוש שמא ירבו בעשב שקורין טֵה, ויתנו הרבה יותר מא(י)לו נתנו בשביל החולה לבדו, ומימינו לא נהגנו היתר בזה. ואפילו העמיד על ידי אינו יהודי – אסור כמו שנתבאר, דאין חילוק בזה.&lt;/p&gt;
&lt;h3&gt;סימן שיח סעיף יז&lt;/h3&gt;
&lt;p&gt;כבר כתבנו שהמבשל בתולדות האור - חייב, דכשם שאסור לבשל באור, כך אסור לבשל בתולדת האור. לפיכך אסור ליתן ביצה בצד קדירה חמה או לשברה על סודר שהוחם באור כדי שתצלה או תתבשל, ואפילו בתולדת חמה, כגון סודר שהוחם בחמה – אסור, גזירה אטו תולדת האור. וכן אסור להטמין הביצה בחול או באבק דרכים שהוחמו מכח חמה, וגם מבעוד יום אסור להטמינה, דהטמנה אסורה גם מבעוד יום, כמ&quot;ש בסימן רנ&quot;ו (מג&quot;א סק&quot;י).&lt;/p&gt;
&lt;p&gt;אבל בחמה עצמה, כגון ליתן ביצה או ליתן מים בחמה כדי שיוחמו – מותר, דחמה באור לא מחלפי, אבל תולדת חמה שפיר מיחלף בתולדת האור, דהרואה אינו יודע אם היא תולדת חמה או תולדת האור, מה שאין כן בחמה עצמה. ואסור לצלות ביצה על גבי גג רותח מחמה, דגזרינן אטו תולדת האור, וכן על גבי החול אסור מהך טעמא, דלא כיש מי שרוצה להתיר בזה.&lt;/p&gt;
&lt;p&gt;ונותנים תבשיל לתוך הבור בשביל שיהא שמור שלא יסריח, ולא גזרינן שמא יבא להשוות גומות כדי שיעמידה יפה (קמ&quot;ו:). וכך שנינו במשנה (שם): נותנין תבשיל לתוך הבור בשביל שיהא שמור, ואת המים היפים ברעים בשביל שיצננו, ואת הצונן בחמה בשביל שיחמו, דחמה אטו אור לא גזרינן כמ&quot;ש.&lt;/p&gt;
&lt;p&gt;(עיין ב&quot;ח ומג&quot;א סק&quot;י ודבריהם צ&quot;ע, דאזלי בתר איפכא, והמחה&quot;ש טרח ליישבם בדברים דחוקים ע&quot;ש, ולדינא מסכימים לכל מה שנתבאר. ומה שהקשה המג&quot;א דברי הרמב&quot;ם בפרק ט' שכתב דמתיך מתכות חייב משום מבשל, ובפרק י&quot;ב כתב דמחמם ברזל כדי לצרפו חייב משום מבעיר, ובמתיך שם בפרק ט' כתב: או המחמם המתכות עד שנעשה גחלת, כבר תירץ בלח&quot;מ דתחלתו מרפה וחייב משום בישול, ובסוף כשנעשה אש הוה מבעיר ע&quot;ש. ולעניות דעתי לא קשה כלל, והרמב&quot;ם דקדק בדבריו דבפרק ט' כתב: 'עד שנעשה גחלת', וזהו כבישול שנתהפך מחי למבושל, ובפרק י&quot;ב כתב: 'כדי לצרפו', והוא הרבה פחות מגחלת, ולכן לא שייך בזה בישול רק מבעיר ודו&quot;ק)&lt;/p&gt;
&lt;h3&gt;סימן שיח סעיף יח&lt;/h3&gt;
&lt;p&gt;ודע שהטור והש&quot;ע כתבו כל דיני בישול בסימן זה, והרמב&quot;ם חלקן לשני מקומות, בפרק ט' ובפרק כ&quot;ב. והטעם לפי שבפרק ט' ביאר בישולי תורה, ובפרק כ&quot;ב ביאר בישולי דרבנן, כמו שהתחיל שם בפרק כ&quot;א: &quot;נאמר בתורה תשבות... שאסרו חכמים משום שבות&quot;, ובאלו הפרקים ביאר כל דיני שבותין. והטור והש&quot;ע אין דרכן לבאר מהו איסורי תורה ומהו איסורי דרבנן, כמ&quot;ש בסימן רמ&quot;ב, לכן כללו הכל במקום אחד.&lt;/p&gt;
&lt;p&gt;ויש לדעת ולהבין זאת, כי יש נפקא מינה לדינא בספיקות, דספק דאורייתא לחומרא וספיקא דרבנן לקולא, ולכן על המעיין להבין באיזה בישול אנו דנין, ואנחנו בעניית דעתינו נבאר בס&quot;ד כפי יכולתינו, ואתה ד' היה עוזר לנו.&lt;/p&gt;
&lt;h3&gt;סימן שיח סעיף יט&lt;/h3&gt;
&lt;p&gt;וזה לשון הרמב&quot;ם בפרק ט' סוף דין ג': &quot;המבשל על האור דבר שהיה מבושל כל צרכו או דבר שאין צריך בישול כלל - פטור&quot; עכ&quot;ל, כגון שמן שנחלקו בגמרא (מ':) אם שייך בו בישול, והמסקנא דשייך בו בישול. אמנם כשיש דבר שאין צריך בישול – פטור.&lt;/p&gt;
&lt;p&gt;והנה הרמב&quot;ם לא חילק בין דבר יבש לדבר לח ובין נצטנן או לא נצטנן, דכללא קאמר, דדבר שנתבשל כל צרכו - אין בו עוד בישול, דאין בישול אחר בישול. אך בתנאי שנתבשל כל צרכו, אבל לא נתבשל כל צרכו, אף על גב דנתבשל כמאכל בן דרוסאי - יש בו משום בישול.&lt;/p&gt;
&lt;p&gt;ובנתבשל כל צרכו משמע מדבריו דאפילו במצטמק ויפה לו אין בו משום בישול, ודעת הרשב&quot;א והרמ&quot;ך ועוד מפרשים דכל שנתבשל כמאכל בן דרוסאי שוב אין בו בישול תורה (מ&quot;מ וכ&quot;מ), וזהו הכל מן התורה. אבל מדרבנן יש בזה משום בישול, שהרי אסרו להחזיר על גבי כירה בשבת אף במצטמק ורע לו, כמ&quot;ש הרמב&quot;ם בפרק ג' (שם). ולפי זה הרמב&quot;ם שכתב 'פטור' כונתו פטור אבל אסור, ככל פטורי דשבת.&lt;/p&gt;
&lt;h3&gt;סימן שיח סעיף כ&lt;/h3&gt;
&lt;p&gt;ובפרק כ&quot;ב דין ח' כתב: &quot;דבר שנתבשל קודם השבת או נשרה בחמין מלפני השבת, אף על פי שהוא עכשיו צונן - מותר לשרותו בחמין בשבת וכו'” עכ&quot;ל.&lt;/p&gt;
&lt;p&gt;ואין להקשות הא כתבנו דמדרבנן אסור, דבאמת כן הוא, ולכן דקדק לומר מותר לשרותו בחמין, כלומר ולא לבשל. ולשון המשנה כן הוא (קמ&quot;ה:): &quot;כל שבא בחמין מלפני השבת - שורין אותו בחמין בשבת ע&quot;ש. ולא קאמר 'מבשלין', דבישול ודאי אסור.&lt;/p&gt;
&lt;p&gt;וגם אין לשאול כיון דאמרו סתם שורין בחמין, משמע אפילו כלי ראשון, דאם לא כן היה לו לבאר כדי שלא נכשל בהלכה, ואם כן הא קיימא לן דכלי ראשון מבשל. אך באמת המדקדק בדבריו שם ימצא דגם כלי ראשון אינו מבשל מן התורה, ומן התורה אין בישול רק כשהקדירה עומדת על האש.&lt;/p&gt;
&lt;h3&gt;סימן שיח סעיף כא&lt;/h3&gt;
&lt;p&gt;ודבר זה מבואר בירושלמי כירה (הלכה ה') שאומר שם: &quot;אין לך חלוט ברור אין לך תבשיל ברור אלא כל שהאור מהלך תחתיו&quot; ע&quot;ש, ומקודם זה (הלכה ד') אומר: &quot;עשו הרחקה לכלי ראשון ולא עשו הרחקה לכלי שני&quot; ע&quot;ש, כלומר דחכמים אסרו כלי ראשון משום הרחקה.&lt;/p&gt;
&lt;p&gt;ומש&quot;ס שלנו מבואר גם כן כן, דעל משנה דהאילפס והקדירה (מ&quot;ב:) אומר הש&quot;ס לחד לישנא: &quot;תני רבי חייא: מלח אינו כתבלין, דאפילו בכלי ראשון נמי לא בשלה, והיינו דאמר רב נחמן: צריכא מילחא בישולא כבישרא דתורא&quot; ע&quot;ש. והרבה תימה, דאם כן מותר מן התורה לבשל בישרא דתורא ומלח בתמיה, אלא ודאי דבכלי ראשון לא בשלה, אבל כשעומדת על האור בשלה.&lt;/p&gt;
&lt;p&gt;והרמב&quot;ם ביאר זה שם בדין ו' במלות קצרות וזה לשונו: &quot;וכן קדירה רותחת, אף על פי שהורידה מעל האש - לא יתן לתוכה תבלין, אבל נותן לתוכה מלח, שהמלח אינו מתבשל אלא על גבי אש גדולה&quot; עכ&quot;ל, הרי להדיא כדברינו. (גם ביורה דעה סימן ס&quot;ח בארנו זה ע&quot;ש, וקצת מזה העיר שם הפר&quot;ח ע&quot;ש, ודבר חדש הוא, אך האמת כן הוא. ובזה תבין מה שהרמב&quot;ם כתב הרבה דיני בישול בפרק כ&quot;ב ולא בפרק ט' ודו&quot;ק)&lt;/p&gt;
&lt;h3&gt;סימן שיח סעיף כב&lt;/h3&gt;
&lt;p&gt;והנה כפי מה שבארנו לשיטת הרמב&quot;ם: כל דבר שנתבשל או נאפה, אם רק נתבשל כל צרכו, אפילו מצטמק ויפה לו - מותר מן התורה בבישול, ומדרבנן אסור בבישול, אבל ליתנם לכלי רותחת - אפילו של כלי ראשון מותר. אבל לחמם בתנור, אם התנור חם וראוי לבישול – אסור, וכן הדין בדברים שאין צריך בישול.&lt;/p&gt;
&lt;p&gt;ונראה דלפי זה מה שנותנים בשבת שחרית בצלים ושומים לתוך תבשילים – מותר, שהרי אין דרכן בבישול. ואף על פי שלתוך התבשיל נותנים אותם לבישול, אך אלו שנותנים בעת האכילה, הבישול מקלקל אותם, וכונתינו שלא יתבשלו כידוע, ואם כן אף כשהתבשיל חם הרי אינו אצל האש ואין בו בישול תורה, וגם בישול דרבנן אין בזה, שזהו דבר שאינו מתכוין, ואדרבא מתכוין להיפך. וגם אינו פסיק רישא, שהרי אנו מרגישים בהטעם שברוב פעמים אין בהם טעם מבושל כלל. והרי אפילו פסיק רישא דלא ניחא ליה מותר להרבה פוסקים, ואפילו לרש&quot;י כל שמתכוין להיפך – מותר, כמ&quot;ש בזה בסימן רמ&quot;ב, ולכן מכל אלו הטעמים אין בזה שום איסור, ולחנם ערערו איזה גדולים על זה (כן נראה לעניות דעתי), ועיין בסעיף כ&quot;ה ומ&quot;ד.&lt;/p&gt;
&lt;h3&gt;סימן שיח סעיף כג&lt;/h3&gt;
&lt;p&gt;וזה לשון הטור: &quot;אפילו תבשיל שנתבשל כבר, יש בו משום בישול אם נצטנן כבר, אבל בעודו רותח – לא. ואם לא נתבשל כל צרכו, ואפילו נתבשל כמאכל בן דרוסאי - שייך בו בישול אפילו בעודו רותח. והני מילי שיש בישול אחר בישול בתבשיל שיש בו מרק, אבל דבר יבש נתבשל כבר - מותר לשרותו בחמין בשבת, דתנן: 'כל שבא בחמין וכו'” עכ&quot;ל, וכלשון הזה כתב רבינו הב&quot;י בסעיף ד'.&lt;/p&gt;
&lt;p&gt;וכתבו דזהו שיטת רש&quot;י, דאין בישול אחר בישול בדבר יבש, אבל בדבר לח כשנצטנן יש בו משום בישול אחר בישול, וזהו דלא כהרמב&quot;ם, דסבירא ליה דגם בלח אין בו משום בישול אחר בישול. ומכל מקום אפשר לומר דלא פליגי, שהרי מדרבנן הרמב&quot;ם גם כן אוסר כמ&quot;ש, והם לא ביארו שזהו מן התורה, ומיהו ההפרש שבין לח ליבש לא שמענו מהרמב&quot;ם (דאינהו מפרשי המשנה דכל שבא בחמין מערב שבת שורין אותו בחמין בשבת, דזהו בישול, ולהרמב&quot;ם בארנו דרק ליתן בחמין מותר ולא לבשל, ועוד יתבאר בזה בס&quot;ד).&lt;/p&gt;
&lt;h3&gt;סימן שיח סעיף כד&lt;/h3&gt;
&lt;p&gt;אמנם אחר כך כתב הטור וזה לשונו: &quot;כתב הר&quot;א ממיץ: אף על גב שאין בישול אחר בישול בדבר יבש, בדבר שנאפה או נצלה יש בו משום בישול, אם בשלו אחר כך במשקים, ואסור ליתן פת אפילו בכלי שני שהיד סולדת בו. ותימא למה אסרו בכלי שני... ואינו נראה לאוסרו בכלי שני... ואפילו לדבריו אין אפייה אחר אפייה ולא צלייה אחר צלייה&quot; עכ&quot;ל, וכן כתב רבינו הב&quot;י בסעיף ה', וליתן פת בכלי שני הביא שני הדיעות. ורבינו הרמ&quot;א כתב דיש מקילין אפילו בכלי ראשון, ונהגו ליזהר לכתחלה שלא ליתן פת אפילו בכלי שני כל זמן שהיד סולדת בו עכ&quot;ל.&lt;/p&gt;
&lt;p&gt;וביאור הדברים: דהר&quot;א ממיץ חידש דהן אמת דאין בדבר יבש בישול אחר בישול, זהו כשהדבר היבש נתבשל, כמו בשר שבקדירה וכיוצא בזה, דבזה שנינו: כל שבא בחמין וכו'. אבל דבר אפוי, כמו לחם או בשר צלוי על האש - יש בישול אחר אפייה ואחר צלייה. וראיתו מהך דפסחים (מ&quot;א.) דאין יוצאין במצה שנתבשל אחר האפייה, אלמא דהבישול מבטל האפייה. ואין זה ראיה ברורה, דבמצה הוא משום דבעינן טעם מצה וליכא, וכך דחי לה הראבי&quot;ה, מיהו הטור והש&quot;ע חששו לזה.&lt;/p&gt;
&lt;h3&gt;סימן שיח סעיף כה&lt;/h3&gt;
&lt;p&gt;ובענין ליתן פת לרוטב רותח, למי שאוסר בכלי ראשון הוי מהך טעמא, דכיון שיש בישול לאחר אפייה וכלי ראשון מבשל, ואפילו למאי דבארנו דבישול זה הוא מדרבנן - מכל מקום אסור מדרבנן. ועוד, דכפי הנראה לית להו לרבותינו אלה החילוק שבין כלי ראשון לבין על האש, ואינהו סבירא ליה דכלי ראשון הוי בישול מן התורה, ולכן כיון שיש בישול אחר אפייה – אסור, אבל כלי שני אינו מבשל.&lt;/p&gt;
&lt;p&gt;ואלו שהחמירו גם בכלי שני, משום דכל דבר שמתבשל בכלי שני - אסור גם בכלי שני כמו שיתבאר, וסבירא ליה דפת דרכיך מתבשל אף בכלי שני. ורבינו הרמ&quot;א דמתיר אף בכלי ראשון, משום דסבירא ליה כהראבי&quot;ה דאין בישול אחר אפייה, ומותר לגמרי.&lt;/p&gt;
&lt;p&gt;ולדיעות אלו ליתן בצלים ושומים לכלי ראשון - ודאי אסור, כיון דלדעתם זהו בישול מן התורה וסבירא ליה דודאי מבשל, והוי פסיק רישא, אמנם נראה לי אם לא ניחא ליה שיתבשלו - הוי פסיק רישא דלא ניחא ליה ומותר. ובכלי שני נראה לי דאפילו להאוסרים ליתן פת בכלי שני, זהו משום דרכיך, אבל בצלים ושומים - ודאי לא מתבשלי בכלי שני, דמנא ליה לומר כן שמתבשלים בכלי שני, ולפי זה אתי שפיר מנהג העולם גם לדיעות אלו. וראיתי מי שמחמיר בבצלים אפילו בכלי שני (ט&quot;ז סק&quot;ח), ולא ידעתי מנא ליה להחמיר כל כך.&lt;/p&gt;
&lt;h3&gt;סימן שיח סעיף כו&lt;/h3&gt;
&lt;p&gt;ודע דבזה שנתבאר דבדבר לח יש בישול אחר בישול כשנצטנן אפילו כשנתבשל כל צרכו, כתב רבינו הרמ&quot;א בסעיף ד' דיש אומרים דוקא אם נצטמק ויפה לו עכ&quot;ל, אבל במצטמק ורע לו אין בישול אחר בישול.&lt;/p&gt;
&lt;p&gt;ותמהו עליו, דאיזה ענין הוא לבישול, ורק לענין חשש שמא יחתה יש חילוק זה, דבמצטמק ורע לו לא יחתה, כמ&quot;ש בסימן רנ&quot;ג אבל במה דהוי בישול בכל ענין הוי בישול, ולכן דחו דבריו (ב&quot;ח וט&quot;ז סק&quot;ד ומג&quot;א סק&quot;ח).&lt;/p&gt;
&lt;p&gt;ולעניות דעתי העיקר כדברי רבינו הרמ&quot;א, והכי פירושו: כיון דהוא מצטמק ורע לו, אם כן אינו מתכוין לבישול אלא לחמם קצת, ואף אם הוי פסיק רישא ובהכרח שיתבשל, הוה פסיק רישא דלא ניחא ליה ומותר, ובפרט שלדעת הרמב&quot;ם והרשב&quot;א והרמ&quot;ך אין בזה בישול מן התורה כלל כמו שבארנו. ובכלל אתפלא שלא זכרו רבותינו בעלי הש&quot;ע דעת הרמב&quot;ם כלל, ושיטתו היא המחוורת על פי סוגית הש&quot;ס והירושלמי כמ&quot;ש.&lt;/p&gt;
&lt;h3&gt;סימן שיח סעיף כז&lt;/h3&gt;
&lt;p&gt;ושנינו במשנה דכל שבא בחמין וכו' (קמ&quot;ה:), דכל שלא בא בחמין מערב שבת, מדיחין אותו בחמין בשבת, חוץ ממליח הישן וקולייס האיספנין שהדחתן זו היא גמר מלאכתן והוי בישול (רש&quot;י), מפני שאינן צריכין אלא מעט, והדחתן הוי גמר מלאכתן. וההדחה הוא בכלי שני, והיינו שמערין עליו חמין מכלי שני. אבל אסור לשרותו אפילו בכלי שני, דמיחזי כמבשל (מג&quot;א סקט&quot;ו), ומליח הישן גם לערות עליו – אסור.&lt;/p&gt;
&lt;p&gt;ומזה נלמד להערינג&quot;ס שלנו שאסור לערות עליהם חמין מכלי שני, אבל מותר לשרותן בצוננים. ואולי שרייה מיחזי כמלאכה, אבל לרוחצן בצוננין ודאי מותר (ט&quot;ז סק&quot;ה). וכן בפושרין מותר, ורק בחמין שהיד סולדת בהן - אסור.&lt;/p&gt;
&lt;h3&gt;סימן שיח סעיף כח&lt;/h3&gt;
&lt;p&gt;וכיון שנתבאר דכל דבר שהדחתן זו היא גמר מלאכתן הוי בישול וחייב בשבת, לפי זה העשב שקורין טֵה שמערין עליהם חמין, ודבר ידוע שבישולן קל, ואפילו בכלי שני מתבשלים כמו שעינינו רואות, המערה עליהן חמין בשבת אפילו על ידי כלי שני - חייב חטאת.&lt;/p&gt;
&lt;p&gt;ורבים נכשלים בזה בטענות של הבל: יש שאומרים שהטי&quot;י כבר נתבשל במקומו ואין בישול אחר בישול. וטעות גדול הוא, אפילו אם האמת כן הוא, דבשם אין הבישול לבשלו אלא לעשותו פירא שיהא ראוי לבישול, ואיך נאמר על זה שהוא כבר מבושל, והרי מוכרין אותו עתה בכסף מלא כדי לבשלו. וגם שמעתי ששקר הדבר, שאין מבשלין אותו במקומו.&lt;/p&gt;
&lt;p&gt;ויש שעושין על ידי כלי שני, והיינו שמערין מים חמין מהכלי ראשון לצנצנת, ונותנים עליו הטי&quot;י ואחר כך נותנים המים והטי&quot;י להטשאני&quot;ק, ואחר כך שופכין עליהם החמין מכלי ראשון, וממה נפשך חייבים חטאת, ובפרט שעינינו רואות שמתבשלים בכלי שני ובכלי שלישי, שבישולן קל.&lt;/p&gt;
&lt;p&gt;ויש שנוהגים לערות עליהם רותחים מכלי ראשון מבעוד יום, ועומד מעט ואחר כך שופכים המים והטי&quot;י נשאר יבש, ולמחרת בבוקר שופכים עליו חמין מכלי ראשון, שהרי כבר נתבשל מאתמול ואין בישול אחר בישול בדבר יבש. אך בזה האופן צריך להשהות החמין על הטי&quot;י מבעוד יום מעט זמן כדי שיתבשל, ולא לערות החמין על הטי&quot;י ותיכף לשפוך החמין לחוץ, דברגע אחת לא יתבשלו. והדרך הישר הוא להכין הסענ&quot;ס מבעוד יום, וכן אנו נוהגים, וכן הדין בקאוו&quot;א ובשארי מיני בישולים כאלו כמו סאקאלאד&quot;א וקאק&quot;א.&lt;/p&gt;
&lt;h3&gt;סימן שיח סעיף כט&lt;/h3&gt;
&lt;p&gt;וכתב רבינו הרמ&quot;א בסעיף ד' דהוא הדין כל דבר קשה שאינו ראוי לאכול כלל בלא שרייה - דאסור לשרותו בשבת, דהוי גמר מלאכה עכ&quot;ל.&lt;/p&gt;
&lt;p&gt;כלומר אפילו בצונן אם אינו ראוי לאכילה בלא זה - הוי גמר מלאכה וחייב משום מכה בפטיש, וכן דבר מלוח שאינו יכול לאכול בלא הדחה והדיחו – חייב. ורבים תפסו דכונתו הוא לשרותו בחמין דווקא, ולעניות דעתי נראה דגם בצונן אסור כשזה הוה גמר מלאכתו, אך אנחנו אין אנו יודעים מאכלים כאלו שלא יהיו ראוים רק על ידי שרייה.&lt;/p&gt;
&lt;h3&gt;סימן שיח סעיף ל&lt;/h3&gt;
&lt;p&gt;ודע דכל הדינים שנתבארו שאסורים משום בישול - אסור אפילו ליתן על הכירה או התנור קודם היסק, כמ&quot;ש בסוף סימן רנ&quot;ג (מג&quot;א סקי&quot;א).&lt;/p&gt;
&lt;p&gt;ואפילו אם אינו יהודי יסיק התנור, מכל מקום הישראל שנתן על הכירה והתנור – חייב, דזהו כאחד נותן הקדירה ואחד הביא את האור, דשניהם חייבים (מחה&quot;ש). האמנם לפי זה אין החיוב רק כשהאינו יהודי הדליק תיכף התנור, ושהיו שניהם בעשייה אחת. אבל אם הדליק אחר כך - הא הראשון פטור, כמ&quot;ש בסעיף ד' ע&quot;ש. אבל באמת גם זה אסור מדרבנן, אם לא שהאינו יהודי יתן הקדירה על גבי תנור על פי הפרטים שנתבארו בסוף סימן רנ&quot;ג, וע&quot;ש מה שכתבנו בסוף הסימן שם.&lt;/p&gt;
&lt;h3&gt;סימן שיח סעיף לא&lt;/h3&gt;
&lt;p&gt;וכיון שבדבר יבש אין בישול אחר בישול, לכן דבר שנתבשל כל צרכו והוא יבש שאין בו מרק, אפילו נצטנן כבר - מותר להניחו כנגד המדורה אפילו במקום שהיד סולדת בו.&lt;/p&gt;
&lt;p&gt;ולמה לא חיישינן שמא יחתה בגחלים, דמפני טעם זה אסרו להשהות על גבי כירה או תנור אפילו בדבר רותח, כמ&quot;ש בסימן רנ&quot;ג סעיף ל&quot;ב. דלא דמי, דכבר נתבאר שם דלסמוך לכירה מותר, כמ&quot;ש שם סעיף ז', ובכאן הוי כסמיכה ולא כהשהה. ואף על גב דלא דמי, דשם בסמיכה יש הפסק הדופן ומינכר ולא אתי לחתויי, ובכאן אין הפסק בין הקדירה להאש, מכל מקום כיון שלא התירו לו על גבי המדורה אלא כנגד המדורה, דהיינו רחוק קצת מן המדורה, אית ליה הכירא ולא אתי לחתויי (מג&quot;א סקל&quot;ח בשם הרא&quot;ש). ואמנם על גבי כירה - אסור משום השהה, כמ&quot;ש שם.&lt;/p&gt;
&lt;p&gt;וזהו בדבר יבש, אבל בדבר לח - אסור כשנצטנן. ואם לא נצטנן, דעדיין היד סולדת - גם בדבר לח מותר, דבלא נצטנן גם בלח אין בישול אחר בישול.&lt;/p&gt;
&lt;p&gt;וכתב רבינו הרמ&quot;א בסעיף ט&quot;ו, דיש מקילין לומר דכל שאינו נותנו על האש או על גבי הכירה ממש רק סמוך לו - אפילו נצטנן מותר, ונהגו להקל בזה אם לא נצטנן לגמרי עכ&quot;ל.&lt;/p&gt;
&lt;p&gt;וזהו לדעת הרמב&quot;ם שבארנו, דאין בישול אחר בישול אפילו בדבר לח שנצטנן, אלא דעל האש ממש אסור מדרבנן כמ&quot;ש בסעיף י&quot;ט, ועל הכירה ממש - הא זהו השהה. וזה שכתב שנהגו להקל בלא נצטנן לגמרי אין בזה טעם נכון, אלא דבנצטנן לגמרי חששו לדעת הסוברים דיש בישול אחר בישול בלח, אבל בדבר יבש מותר. (והמחה&quot;ש סקל&quot;ט כתב דגם ביבש אסור בנצטנן לגמרי, משום דהוי כמניח לכתחלה ואסור שמא יחתה כבסימן רנ&quot;ג ע&quot;ש. ותמיהני, דהתם בתוך התנור מיירינן, כמ&quot;ש שם סעיף ל&quot;ב ע&quot;ש, ואיזה דמיון הוא לכאן ודו&quot;ק)&lt;/p&gt;
&lt;h3&gt;סימן שיח סעיף לב&lt;/h3&gt;
&lt;p&gt;וכתבו רבותינו בעלי הש&quot;ע סעיף ט&quot;ז: &quot;מותר ליתן אינפאנד&quot;א (זהו כמו קוגי&quot;ל שלנו) כנגד האש במקום שהיד סולדת, ואף על פי שהשומן שבה שנקרש חוזר ונמוח. וכל שכן קדירה שיש בו רוטב שנקרש, שכשהשומן נימוח אינו בעין, דשרי. ויש מחמירין, ונהגו להחמיר, מיהו במקום צורך יש לסמוך אסברה ראשונה&quot; עכ&quot;ל.&lt;/p&gt;
&lt;p&gt;ביאור הדברים: דכיון דבדבר יבש אין בישול אחר בישול, לכן מותר ליתנו כנגד האש, וזה שהשומן חוזר ונימוח - אין זה אסור משום נולד, דהא ממילא קא הוי, וזהו כמו שנותנין שלג וברד בכוס, דמותר, וכמו שאנו נותנים צוקער בכוס של חמין וגם שומן במאכל, וכל שכן בקדירה שהשומן אינו ניכר כשנתערב בהתבשיל. ואף על גב דהאינפאנד&quot;א הוי טיגון, ויש בישול אחר טיגון לשיטה זו, מכל מקום גם עתה אינו בישול אלא טיגון, ואין טיגון אחר טיגון.&lt;/p&gt;
&lt;p&gt;אבל היש מחמירין אוסרין מטעם שהשומן נימוח והוי נולד, ולא דמי לשלג וברד וצוקער ושמן שנותנין בתבשילין או בחמין, דהתם נמחה ואינו ניכר, מה שאין כן בכאן ניכר השומן לבדו ואסור, וקדירה באמת מותר מטעם שאינו ניכר בפני עצמו. ואפילו לדיעה זו, מכל מקום אין האינפאנד&quot;א עצמה נאסר.&lt;/p&gt;
&lt;p&gt;ולדינא: לכתחלה נהגו להחמיר, מיהו העיקר כדיעה ראשונה, ובמקום צורך יש לסמוך על דיעה זו. וכל זה אינו ענין לחזרה לתנור או לכירה, דבשם יש איסור אחר שמא יחתה. אמנם לסמוך להקאכלין – מותר, כמ&quot;ש בסימן רנ&quot;ג, ועיין מ&quot;ש בסימן ש&quot;ך סעיף כ&quot;ג.&lt;/p&gt;
&lt;h3&gt;סימן שיח סעיף לג&lt;/h3&gt;
&lt;p&gt;ולכן מותר ליתן לתוך הקאכלין בשר ודגים וטייגאכ&quot;ץ וקאס&quot;א יבישה וקוגי&quot;ל וכיוצא בהם, רק יזהר שלא יהא שם שומן הרבה עד שיהא זב השומן לבדו. ואם צריך לכך הרבה - מותר אפילו בשומן, אבל לתוך התנור – אסור, אם לא שהתנור אין בו חום וגחלים הרבה עד שהוא קרוב להצטנן, דאז גם בתנור אין איסור, וכמ&quot;ש בסימן רנ&quot;ג סעיף ל&quot;ב ע&quot;ש.&lt;/p&gt;
&lt;p&gt;(ובש&quot;ת סקל&quot;ה הביא בשם מהרי&quot;ט שבעיר קונשטנטינא נותנות השפחות המוליי&quot;א והתרנגולת לחמם בתוך התנור בשחרית שבת קודם אכילה, והתיר המהרי&quot;ט מטעם שתנורים שלנו פתחן מן הצד הוי כמו כנגד המדורה ע&quot;ש וצ&quot;ע)&lt;/p&gt;
&lt;h3&gt;סימן שיח סעיף לד&lt;/h3&gt;
&lt;p&gt;לדעת הטור וש&quot;ע שבדבר לח כשנצטנן יש בישול אחר בישול - אסור להניח כלי שיש בו דבר חם שאין היד סולדת בו על גבי קדירה שהיא חמה כל כך בכדי שהעליון יכול להתחמם מחומה עד כדי שתהא היד סולדת בו, דזהו בישול, דתולדות האור כאור. אבל דבר יבש – מותר, וכן דבר לח שהיד סולדת בו - מותר להניחה על גבי קדירה חמה כזו כדי לשמור חומה שלא יצטנן, דאין בזה בישול כיון שלא נצטננה והיד סולדת בה.&lt;/p&gt;
&lt;p&gt;ויש מי שאומר דאפילו לא בשיל כל צרכו, דבכהני גווני יש בישול אחר בישול גם בלא נצטנן, כמ&quot;ש בסעיף כ&quot;ג, מכל מקום על גבי קדירה – מותר, משום דעל גבי קדירה אי אפשר לבא לידי בישול גמור (ט&quot;ז סק&quot;ט). ולא ידעתי מנא ליה לומר כן, וכמה גדולים חלקו בזה וכן עיקר, ועיין בסעיף ל&quot;ו. ואפילו הקדירה טמונה בדבר המוסיף הבל - מכל מקום מותר להעמיד על גבה הכלי שיש בה לח שהיד סולדת ונגמר בישולה, דאין זה כהטמנה.&lt;/p&gt;
&lt;p&gt;וכל זה הוא לשיטת הטור וש&quot;ע, אבל לשיטת הרמב&quot;ם דאין בישול אחר בישול אף בדבר לח, ורבינו הרמ&quot;א הזכיר דיעה זו בסעיף ט&quot;ו וכמ&quot;ש בסעיף ל&quot;א, מותר גם כשהעליון אין היד סולדת בו (וזהו כונת המג&quot;א בסקכ&quot;א ועיין במחה&quot;ש).&lt;/p&gt;
&lt;h3&gt;סימן שיח סעיף לה&lt;/h3&gt;
&lt;p&gt;יש מפרשים דזה שהתרנו להעמיד כלי שיש בו לח שהיד סולדת על גבי קדירה טמונה, זהו אפילו כשהקדירה עומדת על האש. ויש מפרשים שאם התחתון על האש - לעולם אסור, דהוי כמניח על גבי כירה לכתחלה בשבת. ודיעה ראשונה סוברת כיון דהקדירה מפסקת, אין זה כמניח על גבי כירה, דבכירה עומדת על האש ממש. וכן עיקר כדיעה ראשונה, דהאיסור על הכירה הוא מטעם שמא יחתה בגחלים, וכאן שעומדת על הקדירה יש היכר.&lt;/p&gt;
&lt;p&gt;אמנם זהו ודאי שצריכה להיות רחוק מן האש כשלא נתבשל כל צרכה (ט&quot;ז סקי&quot;א), וזהו למאן דמתיר בסעיף הקודם כשלא נתבשל כל צרכה, אבל כבר בארנו שם דאינו כן. ודע, דאפילו לדיעה האחרונה שאוסרת, אם נטלו העליונה מעל גבי כירה משחשיכה - מותר להעמידה על הקדירה, כמ&quot;ש בסימן רנ&quot;ג, דבכהני גווני ליכא איסור השהה כשמחזירו להכירה, וממילא דהוא הדין על גבי הקדירה (מג&quot;א סקכ&quot;ד).&lt;/p&gt;
&lt;h3&gt;סימן שיח סעיף לו&lt;/h3&gt;
&lt;p&gt;וזה שנתבאר דביד סולדת מותר להניחו על גבי קדירה, כתב רבינו הב&quot;י בסעיף ו': דיכול לטוח פיו בבצק אם יש לו בצק שנלוש מאתמול עכ&quot;ל. ולא חיישינן לממרח, דהא ודאי גם בבצק שייך מרוח, משום דאינו סותם הרבה אלא שלא יהא מגולה, ולא ימרחו יפה אלא דיבוק מעט, ומירוח אינו אלא כשממרח באצבעו יפה יפה שיהא חלק (ט&quot;ז סק&quot;י). אבל אם ימרחנו יפה יפה – אסור, וכן בשאר דבר המתמרח (מג&quot;א סקכ&quot;ב).&lt;/p&gt;
&lt;p&gt;והטעם שלא חששו שמא ימרח, משום דכיון דזהו לשעה קלה - לא ימרחנו, וכבר נתבאר זה בסימן רנ&quot;ח (וגמרא מפורשת היא סוף במה טומנין ע&quot;ש. ולא חששו שמא יאפה הבצק מחמת חימום, דאינו מכוין לזה ואינו פסיק רישא, ומזה קצת ראיה להט&quot;ז סק&quot;ט ודו&quot;ק)&lt;/p&gt;
&lt;h3&gt;סימן שיח סעיף לז&lt;/h3&gt;
&lt;p&gt;כבר נתבאר שדבר יבש כשנתבשל כל צרכו - מותר ליתנו כנגד המדורה, דאין בישול אחר בישול בדבר יבש. וממילא דהוא הדין להניח דבר יבש וקר שנתבשל כל צרכו על גבי מיחם שעל האש - גם כן מותר, דכל דבר שמותר כנגד המדורה במקום שהיד סולדת בו, מותר גם על גבי מיחם שעל האש.&lt;/p&gt;
&lt;p&gt;ויש אומרים דאסור, מטעם דזה דומה להנחה על גבי כירה לכתחלה, שאסור מטעם שמא יחתה בגחלים, ואפילו אם נתבשל כל צרכו ומצטמק ורע לו אסור להניח על הכירה לכתחלה בשבת, ומאי שנא מיחם מכירה.&lt;/p&gt;
&lt;p&gt;ומכל מקום העיקר כדיעה ראשונה, דלא דמי לכירה שאין הפסק בינו לבין האש, אבל על גבי מיחם הא הקדירה מפסקת. וכמו שלא חששו בכנגד המדורה לשמא יחתה, משום דבשם יש היכר שהוא רחוק מהמדורה, כמו כן בכאן יש היכר, כמ&quot;ש בסעיף ל&quot;א.&lt;/p&gt;
&lt;h3&gt;סימן שיח סעיף לח&lt;/h3&gt;
&lt;p&gt;וכתב רבינו הב&quot;י בסעיף ח' בדין זה שנתבאר וזה לשונו: &quot;ומכל מקום אם הוא תבשיל שיש בו רוטב ומצטמק ויפה לו - אסור לדברי הכל&quot; עכ&quot;ל.&lt;/p&gt;
&lt;p&gt;כלומר כמו שנתבאר דאסור ליתן כלי שיש בו דבר לח שאין היד סולדת בו על גבי קדירה טמונה, כמו כן אסור ליתן על גבי מיחם, אף על גב דאין חום המיחם חזק כחום הקדירה. ומכל מקום קיל הימנה קצת, דאינו אסור רק במצטמק ויפה לו (כן נראה לעניות דעתי כונתו, ובזה מתורץ הקושיא הגדולה של המג&quot;א סקכ&quot;ו ע&quot;ש, ורק במיחם הדין כן ודו&quot;ק)&lt;/p&gt;
&lt;h3&gt;סימן שיח סעיף לט&lt;/h3&gt;
&lt;p&gt;כבר נתבאר דכלי ראשון מבשל, ובארנו בסעיף כ' דמדברי הרמב&quot;ם מתבאר דזהו מדרבנן, ומן התורה אינו מבשל אלא בעומדת על האש, ושכן מתבאר מהש&quot;ס וירושלמי ע&quot;ש.&lt;/p&gt;
&lt;p&gt;אבל מדברי הטור וש&quot;ע לא משמע כן, והגם שלא דקדקו לחלק בין דאורייתא לדרבנן, מכל מקום משמע משטחיות דבריהם דהוי בישול גמור מן התורה, וכן משמע מדברי רבותינו בעלי התוספות בשבת (מ&quot;ב: ד&quot;ה 'אבל' ע&quot;ש), וכן בשארי מקומות.&lt;/p&gt;
&lt;p&gt;אבל מדברי רש&quot;י שם משמע להדיא כדברי הרמב&quot;ם (שכתב בד&quot;ה 'דבכלי': &quot;ומותר ליתן אפילו בכלי ראשון משהעבירו מן האור&quot; עכ&quot;ל, הרי שהפריש בין זה לזה. והר&quot;ן שם כתב דהירושלמי סובר כן ולא הש&quot;ס שלנו ע&quot;ש, ולעניות דעתי צ&quot;ע, שהרי גם בהש&quot;ס משמע להדיא כן, כמ&quot;ש בסעיף כ&quot;א ע&quot;ש).&lt;/p&gt;
&lt;h3&gt;סימן שיח סעיף מ&lt;/h3&gt;
&lt;p&gt;כלי ראשון מבשל אפילו לאחר שהעבירוהו מעל האש כל זמן שהיד סולדת בו, ואם אין היד סולדת בו – מותר. ואף על גב דלענין איסור והיתר יש סברא לומר דגם אחר כך מבליע ומפליט, מכל מקום בבישול ודאי אינו כן (מג&quot;א סקכ&quot;ח).&lt;/p&gt;
&lt;p&gt;והטעם פשוט, דלענין מבליע ומפליט מדאורייתא מבליע ומפליט בכלי ראשון, כמ&quot;ש ביורה דעה סימן ס&quot;ח, ולכן יש סברא לומר דגם אחר כך מבליע ומפליט מדרבנן. ויש סוברים גם דכלי שני מבליע ומפליט כשהיד סולדת שם, כמ&quot;ש שם, והכל מטעם זה, אבל בבישול מן התורה אינו מבשל בכלי ראשון, כמו שבארנו.&lt;/p&gt;
&lt;p&gt;ואפילו להסוברים דמן התורה יש בישול, מודים דהירושלמי אינו סובר כן כמ&quot;ש. ולפיכך אין לנו להחמיר לא בכלי שני שהיד סולדת בו, ולא בכלי ראשון שאין היד סולדת בו.&lt;/p&gt;
&lt;h3&gt;סימן שיח סעיף מא&lt;/h3&gt;
&lt;p&gt;ויש מי שרוצה לומר דבירושלמי איתא דעשו הרחקה לכלי ראשון אפילו אין היד סולדת בו (שם), ואינו כן, והירושלמי קאי על יד סולדת בו. והא דקרי לה 'הרחקה', משום דלהירושלמי אין כלי ראשון מבשל כלל, אך מדרבנן עשו הרחקה לזה.&lt;/p&gt;
&lt;p&gt;וזה לשון הירושלמי פרק א' דמעשרות (הלכה ד') ובכירה (הלכה ד'): &quot;מה בין כלי ראשון מה בין כלי שני, אמר רבי יוסא: כאן היד שולטת (כלומר לא סולדת) וכאן אין היד שולטת. אמר רבי יונה: כאן וכאן אין היד שולטת, אלא עשו הרחקה לכלי ראשון ולא עשו הרחקה לכלי שני&quot; ע&quot;ש.&lt;/p&gt;
&lt;p&gt;(ועוד בארנו בזה ביורה דעה, והמג&quot;א משום דפסיקא ליה דכלי ראשון מבשל מדאורייתא הוכרח לפרש דאין היד סולדת, ואינו גורס 'שולטת' אלא 'סולדת' ואינו כן, והדברים ברורים בס&quot;ד).&lt;/p&gt;
&lt;h3&gt;סימן שיח סעיף מב&lt;/h3&gt;
&lt;p&gt;לפיכך אסור ליתן תבלין בכלי ראשון כל זמן שהיד סולדת בו, ולא בצלים ולא שומים ולא כל דבר הצריך בישול. אך מלח התירו חכמים (מ&quot;ב:), משום דמלח צריך הרבה בישול כבישרא דתורא, שאינו מתבשל אלא על האש. ומיהו בישרא דתורא אסור מטעם שכתב הטור, דנהי דהבשר אינו מתבשל, מכל מקום השומן והלחלוחית שבו מתבשל, ועוד יתבארו טעמים בזה.&lt;/p&gt;
&lt;p&gt;ודע דבגמרא שם יש שני לשונות במלח: האחד כמ&quot;ש, והאחד להיפך, דבישול מלח קל הוא מאד, דאפילו בכלי שני מתבשל כשהיד סולדת שם, ולכן יש אוסרים ליתן מלח אפילו בכלי שני. ולדינא העיקר כמ&quot;ש מקודם, אך המחמיר בזה תבא עליו ברכה.&lt;/p&gt;
&lt;p&gt;ואם עבר ונתן מלח קדירה כשעומדת אצל האש ועשה איסור דאורייתא - מכל מקום התבשיל לא נאסר, משום דהמלח בטל לגבי המאכל. ואף על גב דעביד לטעמא, והוא דבר שיש לו מתירין, מכל מקום כיון שאינו ניכר בקדירה - אין בו כח לאסור משום מבשל בשבת, כיון שאין הבישול ניכר כלל, וגם הוי זה וזה גורם, שהרי הבשר נמלח מערב שבת.&lt;/p&gt;
&lt;p&gt;ואף שיש לדון בזה, מכל מקום העיקר לדינא שמותר, דלא כמי שרוצה לאסור, וכן כתבו גדולי אחרונים וכן עיקר. (עיין ט&quot;ז סקי&quot;ד וחלקו עליו, וגם מ&quot;ש המג&quot;א בסקל&quot;א דאם המלח של עכשיו יש בו כדי ליתן טעם בלא המלח של אתמול - אסור ע&quot;ש, לא ברירא כל כך. ומ&quot;ש שמלח של ים אין בו בישול לפי שאין בישול אחר בישול, ולפי זה גם צוקער הדין כן, מיהו יש מפקפקים בזה ועיין ת&quot;ש ודו&quot;ק)&lt;/p&gt;
&lt;h3&gt;סימן שיח סעיף מג&lt;/h3&gt;
&lt;p&gt;כבר כתבנו דאף על גב דאומר הש&quot;ס צריכא מילחא בישולא כבשרא דתורא, ולכן מותר ליתן מלח בכלי ראשון, מכל מקום בישרא דתורא – אסור, מטעם שכתב הטור, דהלחלוחית שבו מתבשל. והרא&quot;ש כתב עוד טעם: דאם מליח ישן הוא ממהר להתבשל ע&quot;ש, ולכן לא זכר הטור טעם זה, דלא שייך במליח חדש כמובן.&lt;/p&gt;
&lt;p&gt;ורבינו הב&quot;י בסעיף ט' בדין כלי ראשון כתב: דיש אומרים שאסור לתת לתוך כלי זה בשר מלוח אפילו הוא של שור עכ&quot;ל, וכונתו לדברי הרא&quot;ש. ואינו מובן, הא הרא&quot;ש כתב רק במליח ישן.&lt;/p&gt;
&lt;p&gt;ורבינו הרמ&quot;א כתב עליו וזה לשונו: &quot;ונראה לי דבלא מלוח נמי אסור, אלא דנקיט מלוח, דבלאו הכי אסור משום דם שבו&quot; עכ&quot;ל. כלומר דעיקר הטעם כמ&quot;ש הטור, אלא דנקיט 'מלוח' משום דבהכרח שתהיה מלוח, דאם לא כן בלאו הכי אסור מפני הדם. ודוחק גדול הוא, דאם כן למה לו להזכיר מלוח, ולמה לא כתב טעמו של הטור.&lt;/p&gt;
&lt;p&gt;ולכן נראה לי דרבינו הב&quot;י דבר גדול דיבר, דהנה לתירוצו של הטור מה נעשה בבשר שנתייבש שאין בו לחלוחית, ולתירוץ הרא&quot;ש מה נעשה למליח חדש, האם נתיר בזה חס ושלום. ולזה התחכם לתרץ דכל בשר מלוח מבשל, דהש&quot;ס לא קאמר רק דצריכא מילחא בישולא כבישרא דתורא, כלומר דטבעי שניהם שוים בבישול, שצריכין בישול חזק, ולא מיירי באיסור והיתר, אלא בענין טבע בישולם. אבל אימתי שוים: בזמן שהבשר לא נמלח, אבל כשנמלח - המלח מרככו ודי לו בבישול כלי ראשון. ואם כן ממילא דאסור לעשות כן בשבת, דאיך יעשה, אם ימלחנו הרי יתבשל, ואם לא ימלחנו יאסור מצד שלא נמלח, ואולי גם כונת רבינו הרמ&quot;א כן הוא. (ובאמת לא ידעתי מי הכריח להרא&quot;ש והטור לבלי לפרש כן, ולפמ&quot;ש אין צריך לכל אריכות הט&quot;ז בסקי&quot;ג, והמג&quot;א בסק&quot;ל א&quot;ש ודו&quot;ק)&lt;/p&gt;
&lt;h3&gt;סימן שיח סעיף מד&lt;/h3&gt;
&lt;p&gt;בכלי שני - מותר ליתן תבלין אף על פי שהיד סולדת בו, דכלי שני אינו מבשל. ואף על גב דלענין מבליע ומפליט יש אוסרין, מכל מקום בישול לכולי עלמא ליכא בכלי שני. ועוד דגם לענין מבליע ומפליט לא קיימא לן כן, כמ&quot;ש ביורה דעה סימן ק&quot;ה.&lt;/p&gt;
&lt;p&gt;ולכן מותר לתת תבלין ובצלים ושומים בשבת שחרית בכלי שני. ויש מי שמחמיר בבצלים בכלי שני, מפני שאנו רואים שמתמתקין ממרירותם אחר שיונחו שם איזה זמן (ט&quot;ז סקי&quot;ד). וחומרא יתירא הוא, וזה שמתמתקין מפני הרוטב והשומן, ואדרבא אנו רואין בימות החול כשנותנין בצל בתבשיל נותנין אותה בעת תוקף הבישול, ושמע מינה שצריכה הרבה בישול, ובריש פרק י' דתרומות מבואר דבצל קשה לבלוע ע&quot;ש, הגם דשם הוא כשהיא בקליפתה, מכל מקום שמענו משם שהיא קשה לבלוע יותר משאר דבר, ואיך נאמר דלענין בישול היא קלה יותר, ואין זה אלא תימה.&lt;/p&gt;
&lt;p&gt;ולכן מותר ליתן בצלים בקאס&quot;א בשבת שחרית בלי שום פקפוק, ואף שהוא דבר גוש, מכל מקום מתפזרת על הקערה. וכל שכן אם נותנים הבצלים בהטעלע&quot;ר, שהיא כלי שלישי, דלית דין ולית דיין, והאוהבים זה הוא אצלם עונג שבת, והמונע מזה מונע מעונג שבת, וכן המנהג הפשוט.&lt;/p&gt;
&lt;h3&gt;סימן שיח סעיף מה&lt;/h3&gt;
&lt;p&gt;ולערות מכלי ראשון על התבלין כשהיד סולדת בהן – אסור, דעירוי מבשל כדי קליפה. ולכן אסור ליתן תבלין בקערה ולערות עליהם מכלי ראשון, ואם עירה - נאסר כדי קליפה. ואף על גב דלענין הגעלה מחמרינן דלא הוה ככלי ראשון, כמו שיתבאר בסימן תנ&quot;א מפני שיש סוברים דעירוי אינו ככלי ראשון, מכל מקום לענין שבת מחמרינן כדיעות האוסרים.&lt;/p&gt;
&lt;p&gt;ומכל מקום נראה לי דאין לאסור התבשיל בשביל התבלין שנאסרו כדי קליפה, וביורה דעה סימן צ&quot;א נתבאר דבמקום שצריך קליפה אם לא קלפוה ובשלו כך - מותר בדיעבד ע&quot;ש, וכן כשקשה לקלוף מותר, דלא כמו מי שמחמיר בזה.&lt;/p&gt;
&lt;h3&gt;סימן שיח סעיף מו&lt;/h3&gt;
&lt;p&gt;כתב הרמב&quot;ם בפרק כ&quot;ב דין ה': &quot;אמבטי של מרחץ שהיא מליאה מים חמין - אין נותנין לה מים צונן, שהרי מחממן הרבה, וכן לא יתן לתוכה פך של שמן, מפני שהוא כמבשלו, אבל נותן הוא מים חמין לתוך אמבטי של צונן. מיחם שפינה ממנו מים חמין - מותר ליתן לתוכו מים צונן כדי להפשירן, ומותר לצוק מים חמין לתוך מים צונן או צונן לתוך החמין, והוא שלא יהיו בכלי ראשון, מפני שהוא מחממן הרבה&quot; עכ&quot;ל.&lt;/p&gt;
&lt;p&gt;(ולשון הגמרא מ&quot;ב. דבית הלל אומרים: בין חמין לתוך הצונן ובין צונן לתוך החמין. במה דברים אמורים: בכוס, אבל באמבטי, חמין לתוך הצונן ולא צונן ... סבר רבי יהודה למימר ספל הרי הוא כאמבטי, אמר ליה אביי: תני רבי חייא ספל אינו כאמבטי)&lt;/p&gt;
&lt;h3&gt;סימן שיח סעיף מז&lt;/h3&gt;
&lt;p&gt;יש מפרשים בכונתו דאמבטי היא כלי ראשון (ר&quot;ן וב&quot;י), לפיכך אסור ליתן לתוכה צוננים כדי שלא יתחממו מחום כלי ראשון. אבל ממנה לתוך הצוננים – מותר, חדא דתתאה גבר, ועוד דמסתמא בכלי שנותנים בשם המים מרובים (תוספות שם), דא(י)לו להיפך - מותר מצונן לחמין, ולכן דקדק הרמב&quot;ם לומר אמבטי של מרחץ שהיא מליאה מים חמין, כלומר דאז בודאי הצוננים מועטים.&lt;/p&gt;
&lt;p&gt;ואחר כך אומר הדין של מיחם שפינה ממנו מים חמין - מותר ליתן לתוכו מים צוננין כדי להפשירן, כלומר שנותן הרבה צוננים. אבל מעט - אסור, ודין זה היא משנה בפני עצמה שם (מ&quot;א.). ואף על גב דמסקנת הגמרא שם שפינוה עם המים, זהו לרבי יהודה דסבירא ליה דבר שאין מתכוין אסור, אבל אנן דקיימא לן כרבי שמעון, אין צריך לזה (ואף שמדקדק מהלשון 'שפינוהו', הלא הרמב&quot;ם לא כתב לשון זה ודו&quot;ק).&lt;/p&gt;
&lt;p&gt;ואחר כך אומר דמותר לצוק חמין לצונן או צונן לחמין בכלי שני, דכלי שני אינו מבשל. ומה שלא נקיט לשון הש&quot;ס 'כוס', כדי לכלול גם ספל, שלהמסקנא אינה כאמבטי. (ואף על גב דספל ודאי הוי כלי שני, דאם לא כן למה אינה כאמבטי, מכל מקום אמבטי הוה כלי ראשון. ואי קשיא דאם כן היאך הוה סבר לומר דהיא כאמבטי, דיש לומר מפני שהיא לרחיצה החמירו כפירוש רש&quot;י. ומסיק דאינו כן, דאין חילוק, ולכן הזכיר גם הרמב&quot;ם 'אמבטי', להורות דאפילו לרחיצה דוקא בכלי ראשון אסור, ולא בכלי שני. והנה תרצנו שיטה זו מכל מה שהקשו עליה, עיין ב&quot;ח וט&quot;ז סקי&quot;ח ודו&quot;ק)&lt;/p&gt;
&lt;h3&gt;סימן שיח סעיף מח&lt;/h3&gt;
&lt;p&gt;ויש שפירשו בכונתו דהך אמבטי היא כלי שני (מ&quot;מ וב&quot;ח וט&quot;ז שם, וכן כתב התוספות שם). והטעם שאסרו צונן לתוך החמין, דמפני שהמים עומדים לרחיצה מחממין אותה הרבה, כלומר וגזרו חכמים בזה. אבל בשאר כלי שני – מותר, ואפילו בספל שהיא גם כן לרחיצה, מכל מקום לא החמירו בה כבאמבטי, מפני שאין בה מים הרבה. אבל אמבטי שהיא כלי ראשון - אסור אפילו מחמין לצונן (ט&quot;ז שם), דבמים של רחיצה החמירו.&lt;/p&gt;
&lt;p&gt;ויש מי שאומר דבכלי ראשון אפילו הרבה צונן למעט חמין - אסור (ב&quot;ח), ולא כן דעת רבותינו בעלי הש&quot;ע כמו שיתבאר. ואין לומר דכדי קליפה מבשל מיד כשנפלו להחמין, דזה לא שייך במים שמיד מתערבים ביחד. ובדבר יבש ודאי כן הוא, אפילו בחמין לתוך הצונן, כגון ליתן חתיכת בשר רותח לתוך רוטב צונן, דאדמיקר ליה מבשל כדי קליפה, כדאיתא בפסחים ריש פרק כיצד צולין, וביורה דעה סימן צ&quot;א (מג&quot;א סקל&quot;ה).&lt;/p&gt;
&lt;h3&gt;סימן שיח סעיף מט&lt;/h3&gt;
&lt;p&gt;ודברי הטור מאד תמוהים בענין זה, שכתב: &quot;כוס שהריק בו מים חמין מכלי ראשון לשתייה - מותר לערב עמהם צוננים, בין שיתן המים שבו לתוך הצוננים או שיתן הצוננים לתוכו. אבל ספל שיש בו מים חמין לרחיצה, אפילו הוא כלי שני - אסור ליתן בה צוננים, דכיון שהם לרחיצה, סתמא חמין הן הרבה, ומתבשלין הצוננים שמערבין בהם.&lt;/p&gt;
&lt;p&gt;אבל לערות מהם לתוך צונן – מותר, דתתאה גבר. וכן הדין בכלי ראשון והוא לשתייה, שמותר לערות ממנו לתוך צוננים, ואסור לערות צוננין לתוכו. והני מילי מעט צוננין, אבל אם הם מרובים ואין יכולין להתבשל בהם אלא להפיג צינתן - מותר עכ&quot;ל.&lt;/p&gt;
&lt;h3&gt;סימן שיח סעיף נ&lt;/h3&gt;
&lt;p&gt;ודבריו תמוהים, דלהדיא מסיק הש&quot;ס דספל אינו כאמבטי ומותר ליתן בה צוננים, ודברים רבים נאמרו בזה, ואין בהם כדי ישוב כלל.&lt;/p&gt;
&lt;p&gt;(עיין ט&quot;ז סקי&quot;ז שתמה על תירוצי הב&quot;י והב&quot;ח, והוא רוצה לשבש דברי הטור וזה יותר תמוה. ומ&quot;ש השינוי בטור בין לשון רבים ליחיד, תמיהני דעל הכלי הוי לשון יחיד ועל המים הוי לשון רבים, והרי גם בכוס כתב עמהם לשון רבים, אלא משום דאמים קאי. ויותר מחוור מ&quot;ש הדרישה, דהטור סובר דלמסקנא הלכה כרבי שמעון בין מנסיא דבאמבטי אסור גם חמין לתוך צונן ע&quot;ש בתוספות, ובזה ספל אינו כאמבטי, אבל צונן לחמין אסור ע&quot;ש. אך גם זה לא אתי שפיר, דאם כן למה לא כתב דין אמבטי ודו&quot;ק)&lt;/p&gt;
&lt;h3&gt;סימן שיח סעיף נא&lt;/h3&gt;
&lt;p&gt;ולעניות דעתי נראה דדברי הטור צודקין, דבאמת קשה דאם אמבטי הוא כלי שני שאיסורו מפני שהוא לרחיצה כמ&quot;ש, למה ספל אינו כאמבטי. וזה שכתבנו משום דאין הרבה מים בספל הוא דוחק, דאיזה שיעור יש לזה.&lt;/p&gt;
&lt;p&gt;ולכן הטור מפרש: או שהספל הוא כלי שלישי שנוטלין בה מהאמבטי ולכן אינה כאמבטי, או שאינה לרחיצה. ומקרא מלא הוא בשירת דבורה: &quot;מים שאל חלב נתנה, בספל אדירים הקריבה חמאה&quot;, אלמא שהספל הוא לשתייה, וכן בשבת (קכ&quot;ט:) בספלים של שמן. ובזה היה סבור להחמיר, דדינה כאמבטי מפני שהיא בריבוי מים, ומסיק דאינו כן. אבל ספל של רחיצה - ודאי דמי לאמבטי.&lt;/p&gt;
&lt;h3&gt;סימן שיח סעיף נב&lt;/h3&gt;
&lt;p&gt;ובזה שכתב דבכלי ראשון לשתייה שמותר לערות ממנו לתוך צוננין, משמע אפילו לצונן מועטין, מדקאמר דאסור לערות צוננים לתוכו, והני מילי מעט צוננים, אבל הרבה – מותר, שמע מינה דכשהתיר ממנו לצונן - אפילו במעט צונן מותר.&lt;/p&gt;
&lt;p&gt;וטעמו דאף על גב דהצונן מועטים, מכל מקום הא קיימא לן תתאה גבר, וכל מה שנשפך לתוך הצונן, הצונן מקררו מעט מעט ואינו מבשל להצונן, ולפיכך הזכיר מקודם טעמא דתתאה גבר.&lt;/p&gt;
&lt;p&gt;ולפי דבריו כששותים חמים בשבת שחרית מכלי ראשון והסענ&quot;ס הוא צונן, ונותנים מעט סענ&quot;ס בצנצנת ושופכים עליהם הרותחין מכלי ראשון - דשפיר עבדי, ואין צריך לשפוך מקודם החמין להצנצנת ואחר כך ליתן בהצנצנת מעט סענ&quot;ס, שהיא כלי שני (וכן אנו נוהגים).&lt;/p&gt;
&lt;h3&gt;סימן שיח סעיף נג&lt;/h3&gt;
&lt;p&gt;אבל לא כן כתבו רבותינו בעלי תוספות שם בסוגיא, וזה לשונם: &quot;נותן חמין לתוך צונן אפילו בכלי ראשון... ולא משום דתתאה גבר, דאם כן יקשה למאן דאמר עילאה גבר, ולמאן דאמר תתאה גבר נמי מבשל כדי קליפה. אלא... דחמין לתוך צונן משמע שהצונן שלמטה מרובים, שדרך ליתן המועט במרובה, ולכך אין מבשלין החמין המועטין כלל וכו'” עכ&quot;ל, הרי להדיא דא(י)לו היה צונן מועטים - היה אסור ליתן עליהם מכלי ראשון.&lt;/p&gt;
&lt;p&gt;ואין לומר דזה כתבו למאן דאמר עילאה גבר ואנן קיימא לן תתאה גבר, שהרי גם למאן דאמר תתאה גבר מבשל כדי קליפה לדבריהם. והטור לא סבירא ליה כן, לפי שזה לא שייך רק בדבר יבש, ולא במים שמיד מתערבים. והתוספות בעצמם בפסחים (מ': ד&quot;ה 'האילפס') כתבו כן, דדבר המתערב לא מבשל כדי קליפה, וכן כתב הר&quot;ן ז&quot;ל בסוגיין ע&quot;ש (ולזה רמז המג&quot;א בסקל&quot;ה).&lt;/p&gt;
&lt;p&gt;ולפי זה לדברי התוספות בשבת יש ליזהר לבלי ליתן חמין מכלי ראשון על סענ&quot;ס צונן. מיהו לדינא אם נותנים - לית לן בה, לפי שהטור והר&quot;ן והתוספות בפסחים מתירים. וגם יש לסמוך בזה על דעת הרמב&quot;ם והרשב&quot;א והרמ&quot;ך שכתבנו בסעיף י&quot;ט, דאין בישול אחר בישול אפילו בדבר לח ע&quot;ש.&lt;/p&gt;
&lt;p&gt;(ועיין ב&quot;י שכתב דלדעת הטור גם בשל רחיצה בכלי ראשון מותר ליתן חמין לתוך הצונן, והרמ&quot;א בדרכי משה אות ו' חולק עליו, ואצלינו אין נפקא מינה בזה כי אין אצלינו מים לרחיצה. אך אתפלא דבש&quot;ע סעיף י&quot;א לא משמע כן מדבריו, שהרי הגיה על אמבטי אף על פי שהיא כלי שני ע&quot;ש, ומשמע דהוא הדין כלי ראשון, ואומר שם דנותן חמין לתוך הצונן ע&quot;ש, וצ&quot;ע ודו&quot;ק).&lt;/p&gt;
&lt;h3&gt;סימן שיח סעיף נד&lt;/h3&gt;
&lt;p&gt;וזה לשון רבותינו בעלי הש&quot;ע בסעיף י&quot;ב: &quot;מיחם שפינה ממנו מים חמין - מותר ליתן לתוכו מים צונן מרובים כדי להפשירן. ומותר לצוק מים חמין לתוך מים צונן או צונן לתוך חמין, והוא שלא יהיו בכלי ראשון, מפני שמחממין הרבה. ואם המים מרובים כל כך שאי אפשר שיתבשלו רק שיפיגו צינתן - אפילו בכלי ראשון שרי, רק שלא יהיה על האש&quot; עכ&quot;ל, דעל האש או הגחלים במקום שיכול להתבשל - אסור אפילו לגמרי צונן ולסלקם מיד, כיון שהוא מקום שאפשר להתבשל כמו שיתבאר בס&quot;ד.&lt;/p&gt;
&lt;p&gt;ודע, דבמיחם שפינה ממנו מים חמין או שעדיין יש בו חמין - לא התירו רק מים מרובים, דמועטים יתבשלו. ופירשו בגמרא דזה שהתירו במים מרובים, אף על גב דעל ידי זה מצרף המיחם. כלומר דמיחם הוא של ברזל, וברזל חם כשנותנין עליו צונן מתחזק, והוה מלאכה וזהו גמר מלאכת הצורפין (רש&quot;י מ&quot;א:). מכל מקום התירו, לפי שאינו מתכוין לצירוף, ופסיק רישא אין כאן, דאינו ברור שיבא לצירוף על ידי זה. (מג&quot;א סקל&quot;ו, ודברי המ&quot;מ שהביא דכל שאינו מתכוין לא שייך פסיק רישא שאין בזה מלאכה כלל ע&quot;ש, סותר כמה סוגיות, והמ&quot;מ עצמו בפרק כ&quot;ב גבי צירוף כתב: מפני שאפשר שלא הגיע לצירוף, וכבר תמה עליו הלח&quot;מ בפרק י&quot;ב ע&quot;ש ודו&quot;ק)&lt;/p&gt;
&lt;h3&gt;סימן שיח סעיף נה&lt;/h3&gt;
&lt;p&gt;מותר ליתן קיתון של מים או של שאר משקין בכלי שני שיש בו מים חמין, אבל בכלי ראשון – אסור, דכלי ראשון מבשל. אבל כלי שני, אף על פי שהיד סולדת בו – מותר, לפי שאין דפנותיו חמין והולך ומתקרר (תוספות מ': ד&quot;ה 'וש&quot;מ').&lt;/p&gt;
&lt;p&gt;ויזהר שלא להטמין כל הקיתון בתוך הכלי, שזהו הטמנה ואסור בשבת אפילו בדבר שאינו מוסיף הבל, כמ&quot;ש בסימן רנ&quot;ט, אלא יהיה הקיתון מגולה מלמעלה (ט&quot;ז סקי&quot;ט). ויש מי שאומר שאם שואב בכלי מכלי ראשון - יש לזה דין כלי ראשון לחומרא (שם), וביורה דעה סימן צ&quot;ב נתבאר בזה. וזהו פשוט דאם השהו אותו בהכלי ראשון עד שהעלה רתיחות - דהוי ככלי ראשון (א&quot;ר ות&quot;ש).&lt;/p&gt;
&lt;h3&gt;סימן שיח סעיף נו&lt;/h3&gt;
&lt;p&gt;מותר ליתן קיתון של מים או שאר משקין כנגד האש להפיג צינתן, ובלבד שיתנם רחוק מהאש בענין שאינו יכול להתחמם באותו מקום עד שתהא היד סולדת בו, דהיינו שכריסו של תנוק נכוית בו. ובהיד קשה לשער, דיש שסולד מרתיחה מועטת ויש שאינו סולד אלא ברתיחה מרובה. וכשעומד אצל האש בכהני גווני יכול להניח גם עד שיהיו פושרין, דזהו נכלל בכלל הפגת הצינה (תוספות מ&quot;ח. ד&quot;ה 'מאי').&lt;/p&gt;
&lt;p&gt;אבל אסור לקרבו אל האש למקום שיכול להתחמם שתהא היד סולדת בו, ואפילו להניח שם שעה קטנה שרק תפיג צינתו – אסור, כיון שיכול לבא לידי חימום. ונראה לי דהוא הדין בסמיכה לכירה או לתנור, וכמו בקאכלי&quot;ן שלנו הדין גם כן כן, שאם אינו יכול בשם לבא לידי בישול – מותר, וכשיכול לבא – אסור.&lt;/p&gt;
&lt;p&gt;וכן הדין בפירות הנאכלים חיים כמו תפוחים וכיוצא בהם דברים הנאכלים חיים, שהם קרים מאד ומניחן כנגד המדורה או בהקאכלי&quot;ן להפיג צינתן - אסור להניחן במקום שביכולתן לבא לידי בישול. ואפילו דברים שאין נאכלים חיים, אם נותנם במקום שאין יכול לבא לידי חימום – מותר. ומותר ליתנו אף בכלי עופרת, אף שהעופרת נתחמם מעט לא חיישינן לזה, כיון שאינו מתכוין לכך (עיין מג&quot;א סקל&quot;ז).&lt;/p&gt;
&lt;h3&gt;סימן שיח סעיף נז&lt;/h3&gt;
&lt;p&gt;כתב רבינו הב&quot;י בסעיף י&quot;ז: &quot;אסור ליתן צונן על המיחם אפילו להפשיר, כל שהמיחם חם כל כך שא(י)לו היה מניחו שם הרבה היה בא לידי בישול, דהיינו שיהיה היד סולדת בו, שדין מניח על גבי מיחם כדין מניח כנגד המדורה. ואם אינו חם כל כך - מותר&quot; עכ&quot;ל.&lt;/p&gt;
&lt;p&gt;ופשוט הוא דכונתו בצונן יבש שלא נתבשל עדיין, דא(י)לו נתבשל הא מותר בכל ענין, דכבר נתבאר דבדבר יבש לכולי עלמא אין בישול אחר בישול. ולכן פשיטא שמותר ליתן בשר או דגים צוננים שתפוג צינתן על גבי קדירה רותחת.&lt;/p&gt;
&lt;p&gt;אך כונתו לדבר שלא נתבשל עדיין, או בצלי או בטיגון למאן דסבירא ליה דיש בישול אחר צלי או אחר טיגון. ולכן טייגאכ&quot;ץ שהוא מטוגן - אסור לתתו על פי קדירה רותחת אם יכול לבא לשם לידי בישול. אבל מה שאנו קורין בשר צלי גיבראטינ&quot;ס, אין זה אלא מבושל, וצלי אינו אלא בשר שצולין בשפוד על האש שאין אנו יודעין מזה, ואצלינו כל בשר הוה מבושל.&lt;/p&gt;
&lt;h3&gt;סימן שיח סעיף נח&lt;/h3&gt;
&lt;p&gt;האילפס והקדירה שהעבירן מעל גבי האור מרותחין, אם לא נתבשל עדיין כל צרכו - אסור להגיס בתוכו, דמגיס חייב משום מבשל. ולכן לא יוציא משם בכף, שנמצא מגיס ואיכא משום מבשל. ואם נתבשל כל צרכו – מותר, דאין בהגיסו עוד משום מבשל. אבל צמר ליורה, אף על פי שקלט העין - אסור להגיס בו, דלענין צביעה כל מה שמגיס יותר הוא יותר טוב לצביעה.&lt;/p&gt;
&lt;p&gt;וכתב רבינו הרמ&quot;א בסעיף י&quot;ח: דלכתחלה יש ליזהר בקדירה גם כן בכל ענין, כלומר שלא להגיס בקדירה רותחת אף שנתבשל כל צרכו. ולפי זה כשנוטלין הצאלינ&quot;ט בשבת שחרית מהתנור והוא רותח, אין ליטלן בכף. והעולם נוהגים היתר להוציא הקטניות או התפוחי אדמה או הקאס&quot;א בכף, ואין שום חשש בזה, דאפילו מגיס מדינא מותר, ודי ליזהר לכתחלה בהגסה ולא לענין ליטלם בכף (ט&quot;ז סקכ&quot;ג ומג&quot;א סקמ&quot;ד).&lt;/p&gt;
&lt;p&gt;וכתב רבינו הב&quot;י בסעיף י&quot;ט: דאסור לטוח שמן ושום על הצלי בעודו כנגד המדורה, אפילו נצלה מבעוד יום, דמכל מקום יתבשל השום והשמן עכ&quot;ל. ופשוט הוא דגם לאחר שנטלוהו מהמדורה בעודו רותח - אסור לטוחו, שזהו מבשל גמור. ולכן יש ליזהר שלא לטוח אווזות צלויות בשום כשהאווזא רותח (ט&quot;ז סקכ&quot;ד). ויש מי שאומר שבשומן שכבר נתבשל - מותר לטוחו, דאין בו עוד משום בישול (מג&quot;א סקמ&quot;ה), ומשום נולד ליכא, כיון דאינו בעין (שם) והוה כריסוק שלג לכוס.&lt;/p&gt;
&lt;p&gt;ואין לומר הא השומן מטוגן, ולכמה פוסקים יש בישול אחר טיגון. דאינו כן, דגם עתה כשמטיח עליו הוי טיגון, ואין טיגון אחר טיגון. ורק לא ירסקו בידיו, אלא מניחו להשומן על הבשר והוא הולך ונבלע. (אך להיש מחמירים שכתב הרמ&quot;א בסעיף ט&quot;ז דזה מקרי בעין, וכמ&quot;ש בסעיף ל&quot;ב, אפשר דאינו נכון. אך גם שם כתב הרמ&quot;א דבמקום צורך יש לסמוך אסברא ראשונה, דכן עיקר כמ&quot;ש שם)&lt;/p&gt;</extract></page></pages></query></api>