<?xml version="1.0"?><api><query><normalized><n from="ערוך_השולחן_אורח_חיים_צח" to="ערוך השולחן אורח חיים צח" /></normalized><pages><page pageid="181319" ns="0" title="ערוך השולחן אורח חיים צח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן צח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;צריך לכוון פירוש המילות בתפילה&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן צח סעיף א&lt;/h3&gt;
&lt;p&gt;צריך להכין מחשבת לבו לתפילה, כדכתיב: &quot;תכין לבם תקשיב אזניך&quot; – שיכוין פירוש המילות מה שמוציא בשפתיו, ויחשוב כאילו שכינה כנגדו, ויסיר כל המחשבות הטורדות אותו, עד שתשאר מחשבתו זכה וכוונתו ברורה בתפילתו.&lt;/p&gt;
&lt;p&gt;ויחשוב בלבו: אילו היה צריך לסדר דבריו לפני מלך בשר ודם, כמה היה מסדר דבריו ומכוין יפה יפה, לבלתי הכשל בדבריו. והיה מסיר בעל כרחו כל מחשבות אחרות שלא יחשוב בהם כלל. כל שכן בעמדו לפני מלך מלכי המלכים הקדוש ברוך הוא, שהוא חוקר כל המחשבות, והוא חוקר לב ובוחן כליות. וכך היו עושים חסידים ואנשי מעשה, שהיו מתבודדים ומתכוונים בתפילתם עד שהיו מגיעים להתפשטות הגשמיות ולהתגברות כוח השכלי, עד שהיו קרובים למעלת הנבואה. ועכשיו בעונותינו הרבים הלואי שנכוין פירוש המילות, ולהשתפך לפני יוצרינו בתפלתינו.&lt;/p&gt;
&lt;h3&gt;סימן צח סעיף ב&lt;/h3&gt;
&lt;p&gt;יש מי שכתב סגולה להעביר מחשבות זרות בתפילה: שקודם התפילה יעביר שלוש פעמים על מצחו יד ימינו, ויאמר כל פעם: &quot;לב טהור ברא לי אלהים, ורוח נכון חדש בקרבי&quot;. ואם יבוא לו מחשבה בתוך התפילה – ישתוק מעט, ויהרהר הפסוק הזה (אליה רבה). וישתוק עד שתתבטל המחשבה, ויחשוב בדברים המכניעים את הלב ומכוונים את הלב לאביו שבשמים. ולא יחשוב בדברים שיש בהם קלות ראש.&lt;/p&gt;
&lt;p&gt;ויחשוב קודם התפילה מרוממות האל יתעלה ובשפלות האדם, ויסיר כל תענוגי העולם הזה מלבו. ואסור לאדם לנשק בניו הקטנים בבית הכנסת, כדי לקבוע בלבו שאין אהבה כאהבת המקום ברוך הוא.&lt;/p&gt;
&lt;p&gt;(מה שכתב המגן אברהם בשם ספר הגן – כתב בעצמו דהוה הפסק.)&lt;/p&gt;
&lt;h3&gt;סימן צח סעיף ג&lt;/h3&gt;
&lt;p&gt;ידוע ליודעי חן שיש כוונות רמות ונשגבות בתפילה. ואנשי כנסת הגדולה שהיו כולם צדיקי יסודי עולם וחכמים גדולים, ובתוכם כמה נביאים – רמזו בהתפילה דברים העומדים ברומו של עולם ויחודים נוראים, אך לאו כל מוחא סביל דא. ומי שאינו צדיק גמור ופרוש מהבלי עולם הזה, או שאינו חכם גדול בנגלה ונסתר – מוטב שלא יכוין רק פירוש המילות, ולהבין הדברים בכוונת הלב (מגן אברהם).&lt;/p&gt;
&lt;p&gt;ואיתא בזוהר &quot;בשלח&quot;:&lt;/p&gt;
&lt;dl&gt;&lt;dd&gt;כל בר נש דאתא ליחדא שמא קדישא, ולא אתכוין ביה בלבא, ורעותא ודחילו בגין דיתברכון ביה עילאי ותתאי – רמו ליה צלותא לברא... והקדוש ברוך הוא קרי: &quot;כי תבואו לראות פני, מי בקש זאת מידכם?&quot;&lt;/dd&gt;
&lt;/dl&gt;&lt;p&gt;עד כאן לשונו. ולכן יזהר מזה (שם).&lt;/p&gt;
&lt;h3&gt;סימן צח סעיף ד&lt;/h3&gt;
&lt;p&gt;לא יתפלל במקום שיש דבר שמבטל כוונתו, ולא בשעה המבטלת כוונתו. וכך אמרו בעירובין (סה א):&lt;/p&gt;
&lt;dl&gt;&lt;dd&gt;כל שאין דעתו מיושבת – אל יתפלל. רבי חנינא ביום שהיה כועס לא היה מתפלל. והבא מן הדרך – אל יתפלל שלושה ימים. רבי אליעזר אומר: אף המצר, כלומר ששרוי בצער. שמואל לא הוה מצלי בביתא דאית ביה שיכרא, מפני הריח שטורדו. רב פפא לא הוה מצלי בביתא דאית ביה הרסנא. פירוש: דגים מטוגנין בקמח וציר ושומן שלהם, מפני ריחו החזק.&lt;/dd&gt;
&lt;/dl&gt;&lt;p&gt;אמנם כתבו הטור והשולחן ערוך שאין אנו נזהרין עתה בכל זה, מפני שאין אנו מכוונין כל כך. ורק יזהר להתפלל דרך תחנונים כעני המבקש בפתח ובנחת, ושלא תראה עליו כמשא ומבקש ליפטר ממנה. כלומר: אף על פי שאומרה בלשון תחנונים, אם אינו מחשב כמו שצריך דבר ובא לבקש מלפני המלך, אלא שמתפלל רק מפני החיוב לצאת ידי חובתו וליפטור מעליו – אינה תפילה מקובלת (עיין מגן אברהם סעיף קטן ד').&lt;/p&gt;
&lt;h3&gt;סימן צח סעיף ה&lt;/h3&gt;
&lt;p&gt;התפילה היא במקום הקרבן.&lt;/p&gt;
&lt;ul&gt;&lt;li&gt;ולכן צריך ליזהר שתהא דוגמת הקרבן בכוונה. ולא יערב בה מחשבה אחרת, כמו שמחשבת פיגול פוסלת בקדשים.&lt;/li&gt;
&lt;li&gt;ומעומד דומיא דעבודה, דכל עבודת קדשים הוא בעמידה, דכתיב: &quot;לעמוד לשרת&quot; (זבחים כג ב).&lt;/li&gt;
&lt;li&gt;והשוויית הרגלים, ככהנים בשעת העבודה (טור). ועוד: דזהו דוגמת המלאכים כמו שכתבתי בסימן צ&quot;ה, עיין שם.&lt;/li&gt;
&lt;li&gt;וקביעת מקום כמו הקרבנות, שכל מין קרבן יש לו מקום קבוע לשחיטתו ומתן דמיו על המזבח.&lt;/li&gt;
&lt;li&gt;ושלא יחוץ דבר בינו לקיר, דומיא דקרבן שהחציצה פוסלת בינו לכלי שעובד בה. וגם בינו לקרקע (טור) החציצה פוסלת כשעומד שלא על הרצפה (עיין ט&quot;ז סעיף קטן ב').&lt;/li&gt;
&lt;li&gt;וכמו שהעומד במקדש היה עומד באימה ויראה, כמו כן בתפילה שהיא במקום קרבן.&lt;/li&gt;
&lt;li&gt;וראוי שיהיה לו מלבושים נאים לתפילה כמו בגדי כהונה. אלא שאין זה ביכולת כל אדם לבזבז על זה, ומי שיכול לעשות כן שהוא עשיר – וודאי צריך להדר על זה. ומכל מקום טוב שיהיו לו מכנסים מיוחדות לתפילה, משום נקיות כשהמכנסים שלו מלוכלכים. וגם מנעלים נקיים ראוי שיהיה לו לתפילה. ו&quot;הכון לקראת אלהיך ישראל&quot;.&lt;/li&gt;
&lt;/ul&gt;&lt;h3&gt;סימן צח סעיף ו&lt;/h3&gt;
&lt;p&gt;ואחר כל הכוונות – אל יחשוב אדם בדעתו שראוי הוא שיעשה הקדוש ברוך הוא בקשתו, כיון שכיוונתי בתפילתי. דאדרבא על ידי זה מזכירים עונותיו של אדם, שעל ידי כך מפשפשין במעשיו לומר: זה בוטח בזכיותיו. כי חובות הקדוש ברוך הוא על האדם לא יספר מרוב.&lt;/p&gt;
&lt;p&gt;אלא יחשוב שיעשה הקדוש ברוך הוא בחסדו. ויאמר בלבו: מי אני דל ונבזה בא לבקש מאת מלך מלכי המלכים הקדוש ברוך הוא, אם לא מרוב חסדיו שהוא יתברך מתנהג בהם עם בריותיו? ואז יקובל תפילתו.&lt;/p&gt;
&lt;h3&gt;סימן צח סעיף ז&lt;/h3&gt;
&lt;p&gt;וכך אמרו חכמינו ז&quot;ל (לד א): שלוש ראשונות דומה לעבד שמסדר שבח לרבו, אמצעיות דומה לעבד שמבקש פרס מרבו, שלוש אחרונות דומה לעבד שקבל פרס מרבו ונפטר והולך לו.&lt;/p&gt;
&lt;p&gt;וישים עצמו כעני. ודוד המלך עליו השלום אמר: &quot;תפילה לעני כי יעטוף&quot;. וכשמגיע ל&quot;עוזר דלים&quot; – ישתף עצמו בצער השכינה, שהיא דלה ועניה בזמן הזה.&lt;/p&gt;
&lt;p&gt;וכשיגיע ל&quot;תהילות לאל עליון&quot; – יעמוד להכין עצמו לתפילה. וקודם &quot;צור ישראל&quot; יחזיר עצמו לאחוריו שלוש פסיעות, ויחזור למקומו ויתפלל בעינים סגורות בכוונה.&lt;/p&gt;</extract></page></pages></query></api>