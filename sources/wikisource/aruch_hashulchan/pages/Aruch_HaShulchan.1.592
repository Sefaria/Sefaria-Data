<?xml version="1.0"?><api><query><normalized><n from="ערוך_השולחן_אורח_חיים_תקצב" to="ערוך השולחן אורח חיים תקצב" /></normalized><pages><page pageid="6431" ns="0" title="ערוך השולחן אורח חיים תקצב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקצב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;תפילת מוסף של שליח הציבור, וסדר התקיעות&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן תקצב סעיף א&lt;/h3&gt;
&lt;p&gt;ואחר כך מחזיר שליח הציבור התפילה, ותוקעין על סדר הברכות. ואף על גב דמדין תורה אין התקיעות עניין להברכות, ומצוה בפני עצמה הוא, וגם הברכות אינן מן התורה; מכל מקום כשתקנו חכמים הברכות – תקנו שיתקעו בהם, כדתנן (לג ב): מי שבירך, ואחר כך נתמנה לו שופר – תוקע וכו'. ודייקו בגמרא: טעמא – דלא הוה ליה שופר, הא אם היה לו שופר – אסדר ברכות שמע להו.&lt;/p&gt;
&lt;p&gt;ודווקא בציבור ולא ביחיד, דהיחיד תוקע כל התקיעות, ואחר כך מתפלל מוסף. והטעם נראה, דכיון שגזרה התורה לתקוע שלוש פעמים – תקיעה תרועה תקיעה – מסתמא כיונה שבסדר הראשון יקבלו עול מלכותו, כמו שתוקעין לפני המלך. והשני שיעלה זכרונינו לפניו יתברך, כדכתיב &quot;והריעותם בחצוצרות, ונזכרתם לפני ד' אלהיכם&quot;, וכן כתיב (במדבר י י) &quot;ותקעתם בחצוצרות, והיו לכם לזכרון&quot; וגו'. והשלישי להשמיע קול שופר כמו שהיה במתן תורה, וכן לעתיד אם ירצה השם. ולכן תקנו סדר התקיעות על הברכות האלו. אמנם עניין כזה הוא רק לרבים, דזכות הרבים גדול מאד, ולא ביחיד. ולכן היחיד אינו תוקע על סדר הברכות, כמו שכתבתי.&lt;/p&gt;
&lt;h3&gt;סימן תקצב סעיף ב&lt;/h3&gt;
&lt;p&gt;וכתבו הרי&quot;ף והרמב&quot;ם בפרק שלישי דכך הוא סדר התקיעות: שעל הברכות למלכיות – תוקעין תשר&quot;ת, ולזכרונות תש&quot;ת, ולשופרות תר&quot;ת. וכן כתבו התוספות והרא&quot;ש שם, שכן היה מנהג הקדמונים.&lt;/p&gt;
&lt;p&gt;ותמהו בזה, דאיך ישנו את התרועה ממלכיות לזכרונות, ומזכרונות לשופרות? והרי&quot;ף כתב בזה הלשון: ובדין הוא שיהו תוקעין על סדר ברכות, כמו שתקעו בישיבה. אלא כיון שכבר יצאו ידי חובת התקיעות – אין מטריחין על הציבור יותר מדאי. וכן המנהג בכל העולם, ובשתי ישיבות. עד כאן לשונו, וכן כתבו התוספות והרא&quot;ש.&lt;/p&gt;
&lt;h3&gt;סימן תקצב סעיף ג&lt;/h3&gt;
&lt;p&gt;מיהו רבינו תם תיקן שיתקעו בכל אחד תשר&quot;ת, דלא הוה השינוי כל כך מכפי מה שהיה מקודם, ואין בזה טירחא דציבורא. ורבינו הבית יוסף כתב שאצלם תקעו למלכיות שלוש פעמים תשר&quot;ת, ולזכרונות שלוש פעמים תש&quot;ת, ולשופרות שלוש פעמים תר&quot;ת, עיין שם.&lt;/p&gt;
&lt;p&gt;וזהו מנהג משונה וזר, ואין בו טעם. ובספרו הגדול לא נזכר זה כלל. ונראה שיש בכאן איזה טעות מהדפוס, והכוונה: תשר&quot;ת תש&quot;ת תר&quot;ת למלכיות, וכן לזכרונות, וכן לשופרות, וכמו שאנו עושים גם היום ברוב המקומות (וכן כתב הגרי&quot;ב).&lt;/p&gt;
&lt;p&gt;ורבינו הרמ&quot;א כתב כתקנת רבנו תם. אמנם עכשיו הנהיגו ברוב המקומות לתקוע תשר&quot;ת תש&quot;ת תר&quot;ת במלכיות, וכן בזכרונות, וכן בשופרות, וזהו העיקר לדינא.&lt;/p&gt;
&lt;h3&gt;סימן תקצב סעיף ד&lt;/h3&gt;
&lt;p&gt;ובטעם קדמונינו אינו מספיק הטעם שהבאנו מפני טירחא דציבורא. והרי הם רגעים ספורים, וכמה אנו מאריכים ב&quot;מי שבירך&quot; ובשארי דברים? ולכן נראה לעניות דעתי דלפי מה שכתב הרא&quot;ש בשם רב האי גאון בשלהי ראש השנה דמן התורה גם השברים הוי תרועה, וכן התרועה, וכן השברים והתרועה ביחד. אלא שרבי אבוה הנהיג שכל ישראל יעשו בשוה, ולא שיש באמת ספק בזה. והבאנו זה בסימן תקץ סעיף ד, עיין שם. ולכן תקנו קדמונינו תשר&quot;ת למלכיות, ותש&quot;ת לזכרונות, ותר&quot;ת לשופרות, להורות לנו דכולם הם מעיקר הדין. ואין בזה ספק כלל, ואיך שיעשו – יוצאים ידי חובתם. וכמה פעמים נמצא שכדי להורות הלכה – עשו דבר שיש לעשות יותר טוב, ורק כדי להורות הלכה.&lt;/p&gt;
&lt;h3&gt;סימן תקצב סעיף ה&lt;/h3&gt;
&lt;p&gt;וכבר כתבנו שיחיד אינו תוקע על סדר הברכות, ואפילו לא יצטרך לתקוע בעצמו שיהיה כהפסק קצת, אלא שאחר יתקע לו כשישמע שסיים הברכה. גם כן אינו רשאי מפני הטעם שכתבנו בסוף סעיף א, אלא תוקע בעצמו, או אחר תוקע לו קודם שיתפלל מוסף, ואינו צריך לתקוע שנית.&lt;/p&gt;
&lt;p&gt;ונהגו שאחר התקיעות דמלכיות אומרים הציבור &quot;היום הרת עולם&quot; ו&quot;ארשת שפתינו&quot;. וגם בשבת אומרים &quot;היום הרת עולם&quot;, אך &quot;ארשת&quot; לא יאמרו בשבת, דאיך נאמר ל&quot;קול תקיעתינו&quot;, והרי אין תוקעים בשבת? וכמו שאומרים אחר מלכיות, כמו כן אחר זכרונות ואחר שופרות.&lt;/p&gt;
&lt;h3&gt;סימן תקצב סעיף ו&lt;/h3&gt;
&lt;p&gt;ביאורו של &quot;היום הרת עולם&quot; – הכי פירושו: דאדם הראשון נברא בראש השנה. דבעשרים וחמישה באלול היתה התחלת הבריאה, והאדם נברא ביום הששי, ובו נגמר הריונו של עולם, שהאדם הוא תכלית הבריאה.&lt;/p&gt;
&lt;p&gt;וחטא בו ביום בעץ הדעת, ונדון בו ביום, ולכן &quot;היום יעמיד במשפט כל יצורי עולמים&quot;, כדאיתא בפסיקתא (פרשה כג):&lt;/p&gt;
&lt;dl&gt;&lt;dd&gt;אמר הקדוש ברוך הוא לאדם הראשון: אתה סימן לבניך, כשם שעמדת לפני בדין ביום זה, ויצאת בדימוס – שלא מת באותו יום, והאריך לו עד יומו של הקדוש ברוך הוא, שהוא אלף שנים – כמו כן בניך יעמדו לפני בדין ביום זה.&lt;/dd&gt;
&lt;/dl&gt;&lt;p&gt;ואחר כך אומרים &quot;אם כבנים אם כעבדים&quot;, דבקדושין (קידושין לו א|לו א]]) סבירא ליה לרבי יהודה דבזמן שאנו נוהגין מנהג בנים, כלומר שעושים רצון אבינו שבשמים – אנו קרוים בנים, ואם לאו קרוים עבדים. ולזה אנו מתחננים כי אין אנחנו יודעים מצבינו, ולזה אומרים שבין כך ובין כך תרחם עלינו.&lt;/p&gt;
&lt;h3&gt;סימן תקצב סעיף ז&lt;/h3&gt;
&lt;p&gt;וכתב הרמב&quot;ם (פרק שלישי הלכה יא) דזה שתקע בישיבה – יתקע על סדר הברכות, עיין שם. ואין הכוונה שבהכרח לעשות כן, אלא מפני הדרך ארץ: דכיון שהתחיל במצוה – למה נדחיהו מגמר המצוה? אבל אינו מעכב, ויכול אחר לתקוע. ולכן במקום שהמנהג לכבד כל התוקעים, שזה יתקע בישיבה וזה במוסף – אין חשש בדבר. והרי בתמיד כמה כהנים זכו בו (מגן אברהם סעיף קטן ט). ויכולין לכבד כמה תוקעין בכי האי גוונא, שזה יתקע למלכיות, וזה לזכרונות, וזה לשופרות. אבל באמצע – אין ליטול ממנו לכבד לאחר, דהוה פגם לראשון. ולכן בתקיעות דמיושב – יתקע אחד כל התקיעות, אם לא שקשה עליו לגמור, וכמו שכתבתי בסימן תקפה עיין שם.&lt;/p&gt;
&lt;h3&gt;סימן תקצב סעיף ח&lt;/h3&gt;
&lt;p&gt;לכתחלה אין להפסיק בשום דיבור שאינו מעניין התקיעה והתפלות, בין תקיעות דמיושב לתקיעות דמעומד, בין התוקע ובין הציבור. אך אם סח דברים בטילים – אינו צריך לחזור ולברך. ולא דמי לסח בין תפילין לתפילין, שחוזר ומברך, דשני מצות הם, מה שאין כן הכא: חדא מצוה היא. ועוד: שהרי כבר יצא ידי תקיעות של תורה.&lt;/p&gt;
&lt;p&gt;אך לפי טעם הראשון, אפילו סח בין התקיעות דמיושב עצמן – אינו חוזר ומברך, מה שאין כן לטעם השני. ואם סח בין ברכה לתקיעה שלא מעניין התקיעות – חוזר ומברך. ואף מעניין התקיעות – אין לו להפסיק לכתחלה, אלא אם כן מוכרח לזה, כגון ליתן לו השופר, וכיוצא בזה. ואם סח מדבר אחר, אפילו מענייני תפילה – צריך לחזור ולברך, דאין זה שייך לתקיעות (מגן אברהם סעיף קטן ה).&lt;/p&gt;
&lt;p&gt;ורק בין תקיעות דמיושב לתקיעות דמעומד – לא הוה ענייני תפלה הפסק, דשם אין ההפסק איסור גמור, מה שאין כן בין ברכה לתקיעה. ובכל זה אין חילוק בין תוקע לשומע (שם).&lt;/p&gt;
&lt;p&gt;(עיין ר&quot;ן ומאור, שתמהו על איסור ההפסק בין תקיעות דמיושב למעומד, ורק כיון שהגאונים הורו כן – אין לעבור על דבריהם.)&lt;/p&gt;</extract></page></pages></query></api>