<?xml version="1.0"?><api><query><normalized><n from="ערוך_השולחן_אורח_חיים_מו" to="ערוך השולחן אורח חיים מו" /></normalized><pages><page pageid="175335" ns="0" title="ערוך השולחן אורח חיים מו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן מו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;הלכות ברכות השחר&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן מו סעיף א&lt;/h3&gt;
&lt;p&gt;תניא במנחות (מג ב) שחייב אדם לברך מאה ברכות בכל יום. וסמכו לזה מקרא ד&quot;ועתה ישראל מה ה' אלהיך שואל מעמך?&quot;, עיין שם.&lt;/p&gt;
&lt;p&gt;והטור כתב בשם הגאונים שדוד תיקן זה, שהיו מתים בכל יום מאה אנשים מישראל, ולא היו יודעים על מה. עמד ברוח קדשו והבין, ותיקן מאה ברכות ונעצרה המגפה. ולזה אמר דוד: &quot;נאום הגבר הוקם על&quot; (שמואל ב כג א), ד&quot;על&quot; בגימטריא &quot;מאה&quot;.&lt;/p&gt;
&lt;p&gt;ומה שבכל ברכה יש נוסח &quot;ברוך אתה&quot;, ונסתר &quot;אשר קדשנו&quot;, משום דהקדוש ברוך הוא הוא נגלה ונסתר, וכמו שכתבתי בסימן ה, עיין שם.&lt;/p&gt;
&lt;p&gt;(והקדושה הוא בהעלם בלא הרגשה גשמית, לכן אומרים &quot;אשר קדשנו&quot; בנסתר. וטעם המאה ברכות נראה לי משום דבכל עשר יש קדושה, והמעשר מן המעשר הוא קודש קדשים. וכל הברכות הם אור החוזר להמשיך ממעל שפע ברכה, כמו שכתבתי בסימן ה. לכן אנו ממשיכים מעומק רום, מקודש הקדשים. ודייק ותמצא קל.)&lt;/p&gt;
&lt;h3&gt;סימן מו סעיף ב&lt;/h3&gt;
&lt;p&gt;בחשבון של מאה ברכות בצמצום טרחו הפוסקים: יש חשבו מאה וחמש ברכות בכל יום (בית יוסף), ויש שחשבו מאה רק ביום התענית (מגן אברהם סעיף קטן ח').&lt;/p&gt;
&lt;p&gt;ולעניות דעתי נראה דהוי מאה בצמצום בכל יום, לפי הכרח האדם לאכול סעודה אחת בכל &quot;מעת לעת&quot;, דלא סגי בלאו הכי. והיינו: בקומו ממיטתו &quot;על נטילת ידים&quot; ו&quot;אשר יצר&quot; ו&quot;אלהי נשמה&quot;, וברכה על טלית קטן, וחמש עשרה ברכות השחר, וברכת &quot;מקדש את שמך ברבים&quot;, ושלוש ברכות של ברכות התורה, וברכה על טלית גדול, ושני ברכות לתפילין – &lt;b&gt;הרי עשרים ושש ברכות&lt;/b&gt;.&lt;/p&gt;
&lt;p&gt;&quot;ברוך שאמר&quot;, ו&quot;ישתבח&quot;, ו&quot;יוצר אור&quot;, ו&quot;אהבה רבה&quot;, ו&quot;גאל ישראל&quot;, ותשע עשרה של &quot;שמונה עשרה&quot; – &lt;b&gt;הרי עשרים וארבע, ובכולל חמישים&lt;/b&gt;.&lt;/p&gt;
&lt;p&gt;תשע עשרה ב&quot;שמונה עשרה&quot; של מנחה, ותשע עשרה בשל ערבית, וברכת &quot;מעריב ערבים&quot;, ו&quot;אוהב עמו ישראל&quot; ו&quot;גאל ישראל&quot;, ו&quot;השכיבנו&quot;, ו&quot;יראו עינינו&quot;, וברכת &quot;המפיל&quot; – &lt;b&gt;הרי ארבעים וארבע&lt;/b&gt;. ואכילת סעודה &lt;b&gt;ששה&lt;/b&gt; ברכות: ארבע של ברכת המזון, ו&quot;על נטילת ידים&quot; ו&quot;המוציא&quot; – &lt;b&gt;הרי חמישים&lt;/b&gt;. ועם חמשים הקודמים – &lt;b&gt;הרי מאה בצמצום לפי מנהג אשכנז&lt;/b&gt;.&lt;/p&gt;
&lt;p&gt;אך לפי מנהג ספרד חסרו ארבע ברכות, והיינו: ברכת &quot;הנותן ליעף כוח&quot;, וברכת &quot;מקדש את שמך ברבים&quot;, ו&quot;יראו עינינו&quot;, וברכה אחת מתפילין. ונראה לי שסוברים דברכת התורה הוי שני ברכות כדעת התוספות והרא&quot;ש שיתבאר בסימן מ&quot;ז, ולא שלוש ברכות כדעת הרמב&quot;ם. וגם אין מברכין על טלית קטן שיוצאים בהטלית גדול, וכמו שכתבתי בסימן ח סעיף ט&quot;ז, עיין שם.&lt;/p&gt;
&lt;p&gt;ואם כן נחסר להם ששה ברכות. וחושבין שני סעודות, אחד ביום ואחד בלילה, וגם כן הוי מאה בצמצום.&lt;/p&gt;
&lt;p&gt;אך בשבת ויום טוב חסר הרבה: שבחול בשלוש תפילות יש חמישים ושבע ברכות, ובשבת ויום טוב בארבע תפילות עשרים ושמונה ברכות, ולבד ברכות תפילין. ונמצא שחסר שלושים לספרדים ושלושים ואחת לאשכנזים.&lt;/p&gt;
&lt;p&gt;וכנגד זה נתוסף בשבת שלוש סעודות, ובחול לא חשבנו רק סעודה אחת לאשכנזים ושתים לספרדים, ונמצא שנתוסף בשבת לספרדים ששה ברכות ולאשכנזים שתים עשרה ברכות. ועוד נתוספו שני ברכות של קידוש בלילה, וברכה אחת של קידוש היום – נתוסף תשעה לספרדים וחמישה עשרה לאשכנזים. &lt;b&gt;וחסר לספרדים עשרים ואחת ברכות, ולאשכנזים שש עשרה ברכות.&lt;/b&gt;&lt;/p&gt;
&lt;p&gt;ובמנחות שם אמרינן דבשבת ויום טוב ממלינן בפירות ובשמים, עיין שם. אבל אין לנו לא פירות ולא בשמים. ויש שכתבו שישמעו הברכות מפי העולים לתורה ויענה &quot;אמן&quot;, וגדול העונה &quot;אמן&quot; יותר מן המברך (בית יוסף בשם גאון, עיין שם). ויש אומרים דאפילו אם המברך מברך בלחש שאין שומעין הברכה, כיון שיודע מה מברך – עונה &quot;אמן&quot; ויוצא בזה (בית יוסף). ועיין בסימן קכ&quot;ד.&lt;/p&gt;
&lt;h3&gt;סימן מו סעיף ג&lt;/h3&gt;
&lt;p&gt;בגמרא נסדרו כל ברכות השחר איש על מקומו. כיצד? כשיעור משינתו לעמוד ממיטתו יאמר &quot;אלהי נשמה עד המחזיר נשמות...&quot;.&lt;/p&gt;
&lt;p&gt;כשישמע קול התרנגול מברך &quot;הנותן לשכוי בינה&quot;, ד&quot;שכוי&quot; הוא &quot;לב&quot; בלשון הקודש, ובלשון ערבי הוא תרנגול. והבינה הוא בלב, ועל ידי זה מבחין בין יום ללילה. ועל שגם התרנגול משיג זה, לכן תקנו ברכה זו בעת קריאת התרנגול.&lt;/p&gt;
&lt;p&gt;וענין ברכה זו הוא מפני שאסור ליהנות מן העולם הזה בלא ברכה, וכל ברכות השחר הם הנאה לאדם, ועיקר הנאת האדם הוא ביום שיש אורה ועושה כל חפציו. לפיכך צריך לברך על זה.&lt;/p&gt;
&lt;p&gt;ובגמרא (ברכות ס ב) הגירסא: &quot;אשר נתן לשכוי בינה&quot;, עיין שם. וברמב&quot;ם וטור ושולחן ערוך הגירסא: &quot;הנותן לשכוי בינה&quot;. וכן נראה עיקר, דכל הברכות נוסחתן בהוה ולא בעבר, כמו: &quot;יוצר המאורות&quot;, &quot;נותן התורה&quot;, &quot;בורא פרי האדמה&quot;, וכן כולם. והטעם משום דהקדוש ברוך הוא פועל בכל עת ובכל רגע, לא כאומן בשר ודם שרק עשה המלאכה, ואחר כך עומדת מאליו וסרה השגחתו מזה. אבל הקדוש ברוך הוא לא יסור פעולותיו והשגחתו בכל עת ובכל רגע, כדכתיב: &quot;לעושה אורים גדולים&quot;.&lt;/p&gt;
&lt;p&gt;(וזה ש&quot;אשר יצר&quot; תחילתו בעבר, מפני שמברך על מעשה שעבר. ולכן בחתימתו אומר: &quot;רופא כל בשר&quot; בהוה. ודייק ותמצא קל.)&lt;/p&gt;
&lt;h3&gt;סימן מו סעיף ד&lt;/h3&gt;
&lt;p&gt;בגמרא שם אחר ברכת &quot;הנותן לשכוי בינה&quot; איתא:&lt;/p&gt;
&lt;ul&gt;&lt;li&gt;כי פתח עיניה לימא &quot;פוקח עורים&quot;.&lt;/li&gt;
&lt;li&gt;כי תריץ ויתיב לימא &quot;מתיר אסורים&quot;.&lt;/li&gt;
&lt;li&gt;כי לביש לימא &quot;מלביש ערומים&quot;.&lt;/li&gt;
&lt;li&gt;כי זקיף לימא &quot;ברוך זוקף כפופים&quot;.&lt;/li&gt;
&lt;li&gt;כי נחית לארעא לימא &quot;רוקע הארץ על המים&quot;. כלומר: דעל פי הטבע היתה להארץ לשקוע בתוך המים ככל דבר כבד שנשקע בתוך המים, כדי שיהא להאדם מקום לעמוד ולילך. ולכן אנו מברכים על זה להקדוש ברוך הוא.&lt;/li&gt;
&lt;li&gt;כשהולך לימא &quot;ברוך המכין מצעדי גבר&quot;. כי האדם גדול בקומה מבעלי חיים, והמה הולכים על ארבע והאדם הולך ברגליו לבד, ומביט למעלה ונותן להקדוש ברוך הוא שבח והודיה על זה.&lt;/li&gt;
&lt;li&gt;כשלובש מנעליו לימא &quot;ברוך שעשה לי כל צרכִי&quot;. והכ&quot;ף בחירי&quot;ק ולא בקמ&quot;ץ, דלא קאי על כל צרכי האדם אלא על המנעלים בלבד. והטעם: דאין לך מגונה מההולך ערום ויחף. ולכן מקודם בירך &quot;מלביש ערומים&quot;, ועתה מברך &quot;שעשה לי כל צרכי&quot;, כלומר: דבמנעלים השלים לי כל צרכי הלבישה.&lt;/li&gt;
&lt;li&gt;כשאוזר חגורה לימא &quot;ברוך אוזר ישראל בגבורה&quot;, דהחגורה מחזקת את האדם.&lt;/li&gt;
&lt;li&gt;כי פריס סודרא על רישיה לימא &quot;ברוך עוטר ישראל בתפארה&quot;, כי זהו תפארת כשהראש מכוסה. והזכיר בשני הברכות האלו &quot;ישראל&quot;, מפני שכוונת האיש הישראלי בהם לשם קדושה: החגורה שלא יהא לבו רואה את הערוה, והסודר כדי שלא ילך בגילוי ראש (ב&quot;ח).&lt;/li&gt;
&lt;li&gt;כשרוחץ פניו לימא &quot;ברוך המעביר שינה מעיני...&quot;.&lt;/li&gt;
&lt;/ul&gt;&lt;h3&gt;סימן מו סעיף ה&lt;/h3&gt;
&lt;p&gt;וברמב&quot;ם פרק שביעי מתפילה סדר אחר בברכות אלו, והיינו:&lt;/p&gt;
&lt;ul&gt;&lt;li&gt;&quot;הנותן לשכוי בינה&quot;,&lt;/li&gt;
&lt;li&gt;&quot;מלביש ערומים&quot;,&lt;/li&gt;
&lt;li&gt;&quot;עוטר ישראל בתפארה&quot;,&lt;/li&gt;
&lt;li&gt;&quot;פוקח עורים&quot;,&lt;/li&gt;
&lt;li&gt;&quot;מתיר אסורים&quot;,&lt;/li&gt;
&lt;li&gt;&quot;רוקע הארץ על המים&quot;,&lt;/li&gt;
&lt;li&gt;&quot;זוקף כפופים&quot;,&lt;/li&gt;
&lt;li&gt;&quot;המעביר חבלי שינה...&quot;,&lt;/li&gt;
&lt;li&gt;&quot;אוזר ישראל בגבורה&quot;,&lt;/li&gt;
&lt;li&gt;&quot;שעשה לי כל צרכי&quot;,&lt;/li&gt;
&lt;li&gt;&quot;המכין מצעדי גבר&quot;&lt;/li&gt;
&lt;/ul&gt;&lt;p&gt;עיין שם, וגירסתו כגירסת הרי&quot;ף. אלא שברי&quot;ף לא נמצא כלל ברכת &quot;עוטר ישראל בתפארה&quot;, ובמקומה כתב: כי מיכסי סדינא אומר &quot;להתעטף בציצית&quot;, עיין שם.&lt;/p&gt;
&lt;p&gt;ויראה לי דלא פליגי, והענין כן הוא: דאם מתעטף בסודר על גופו ועל ראשו ביחד – מברך &quot;להתעטף בציצית&quot; ואינו מברך &quot;עוטר...&quot;, דלא מצינו שני ברכות על דבר אחד, ובזה מיירי הרי&quot;ף. אבל בגמרא ורמב&quot;ם הכוונה שהסודר הוא רק על ראשו בלבד.&lt;/p&gt;
&lt;h3&gt;סימן מו סעיף ו&lt;/h3&gt;
&lt;p&gt;והרא&quot;ש והטור גירסתם כגירסת הגמרא. אלא בדבר אחד יש הפרש, שבגמרא ברכת &quot;מלביש ערומים&quot; היא אחר &quot;פוקח עורים&quot; ו&quot;מתיר אסורים&quot;. והם גורסים &quot;מלביש ערומים&quot; מקודם, עיין שם.&lt;/p&gt;
&lt;p&gt;עוד ברא&quot;ש יש שינוי, שמקדים &quot;שעשה לי כל צרכי&quot; קודם &quot;המכין מצעדי גבר&quot; עיין שם. ורבינו הבית יוסף בסעיף א כתב כגירסת הרא&quot;ש.&lt;/p&gt;
&lt;p&gt;ובסידורים שלנו הנוסחא:&lt;/p&gt;
&lt;ul&gt;&lt;li&gt;&quot;פוקח עורים&quot;,&lt;/li&gt;
&lt;li&gt;&quot;מלביש ערומים&quot;,&lt;/li&gt;
&lt;li&gt;&quot;מתיר אסורים&quot;,&lt;/li&gt;
&lt;li&gt;&quot;זוקף כפופים&quot;,&lt;/li&gt;
&lt;li&gt;&quot;רוקע...&quot;,&lt;/li&gt;
&lt;li&gt;&quot;שעשה לי כל צרכי&quot;,&lt;/li&gt;
&lt;li&gt;&quot;המכין מצעדי גבר&quot; ויש גורסין &quot;אשר הכין&quot;,&lt;/li&gt;
&lt;li&gt;&quot;אוזר...&quot;,&lt;/li&gt;
&lt;li&gt;&quot;עוטר...&quot;.&lt;/li&gt;
&lt;/ul&gt;&lt;p&gt;ובנוסחת ספרד:&lt;/p&gt;
&lt;ul&gt;&lt;li&gt;&quot;פוקח עורים&quot;,&lt;/li&gt;
&lt;li&gt;&quot;מתיר אסורים&quot;,&lt;/li&gt;
&lt;li&gt;&quot;זוקף כפופים&quot;,&lt;/li&gt;
&lt;li&gt;&quot;מלביש ערומים&quot;,&lt;/li&gt;
&lt;li&gt;&quot;רוקע...&quot;,&lt;/li&gt;
&lt;li&gt;&quot;המכין...&quot;,&lt;/li&gt;
&lt;li&gt;&quot;שעשה לי כל צרכי&quot;,&lt;/li&gt;
&lt;li&gt;&quot;אוזר&quot;,&lt;/li&gt;
&lt;li&gt;&quot;עוטר&quot;.&lt;/li&gt;
&lt;/ul&gt;&lt;p&gt;ואי אפשר ליתן טעמים נכונים על הנוסחאות המשונות.&lt;/p&gt;
&lt;p&gt;(עיין מגן אברהם סעיף קטן ב', שכתב דהכל לפי הזמן והמקום. כלומר: שאלו מקדימים הדבר שמברכים עליו תחילה, ואלו מאחרין. ודייק ותמצא קל.)&lt;/p&gt;
&lt;h3&gt;סימן מו סעיף ז&lt;/h3&gt;
&lt;p&gt;עוד ברכה נמצאת אצלינו והיא &quot;הנותן ליעף כוח&quot;. ואינה בגמרא, ורבינו הבית יוסף בסעיף ו התרעם על זה.&lt;/p&gt;
&lt;p&gt;אך אצלינו פשוט בכל המדינות לאומרה, וכן כתב רבינו הרמ&quot;א. והאשכנזים אומרים אותה באחרונה קודם &quot;המעביר שנה מעיני&quot;. ובנוסחת ספרד היא אחר &quot;מלביש ערומים&quot;. ואולי היה בנוסחתם בגמרא ברכה זו (ב&quot;ח).&lt;/p&gt;
&lt;p&gt;וכתב הטור דברכה זו היא על פי המדרש &quot;חדשים לבקרים רבה אמונתך&quot;: בשר ודם מפקיד פיקדון ביד חברו – מחזיר לו בלוי ומקולקל. אבל אדם מפקיד בכל ערב נשמתו ביד הקדוש ברוך הוא והיא עייפה, ומחזירה לו חדשה ורגיעה. עד כאן לשונו.&lt;/p&gt;
&lt;p&gt;ועוד: שאנו עייפי הזמן, ואלמלי השגחה הפרטית לא היינו יכולין לעמוד אף יום אחד. לזה מברכים שהקדוש ברוך הוא נותן לנו כוח, והנביא אמר מקרא זה לענין זה.&lt;/p&gt;
&lt;h3&gt;סימן מו סעיף ח&lt;/h3&gt;
&lt;p&gt;ודע דברכת &quot;המעביר שנה&quot; היא ברכה אחת עד &quot;גומל חסדים טובים לעמו ישראל&quot;.&lt;/p&gt;
&lt;p&gt;ויש שאומרים כל ה&quot;יהי רצון&quot; בלשון יחיד: &quot;שתרגילני בתורתך, ודבקני במצותיך, ואל תביאני...&quot;. ויש שאומר שטוב יותר לומר בלשון רבים: &quot;שתרגילנו [...], ודבקנו [...], ואל תביאנו&quot; כמו בתפלת הדרך בסימן ק&quot;י (מגן אברהם סעיף קטן ד' בשם א&quot;ח).&lt;/p&gt;
&lt;p&gt;אבל בטור הגירסא בלשון יחיד וכן עיקר, שהרי ברכת יחיד היא, ותחילת הברכה בלשון יחיד: &quot;המעביר שנה מעיני&quot;. וכן כל ברכות השחר, כמו &quot;שעשה לי כל צרכי&quot;. ולא דמי לתפילת הדרך שנתקנה בלשון רבים (הגרי&quot;ב).&lt;/p&gt;
&lt;p&gt;ובסידורים נדפס בלשון רבים, וכן ההרגל בפי העולם. ובאמת אין אנו יכולים לעמוד על טעמו של דבר שיש ברכות בלשון יחיד כמו &quot;שעשה לי כל צרכי&quot;, &quot;המעביר שנה מעיני, ויש בלשון רבים כמו &quot;פוקח עורים&quot;, &quot;מלביש ערומים&quot;, &quot;אוזר ישראל&quot;, שאומרים על הכלל ולא על עצמו בפרטיות. מיהו על כל פנים בגמרא ורמב&quot;ם וטור ברכה זו כולה בלשון יחיד, וצריך עיון למה נדפס בסידורים בלשון רבים. ודע שצריך לומר &quot;ויהי רצון&quot; בוי&quot;ו העיטוף, דאדלעיל קאי.&lt;/p&gt;
&lt;h3&gt;סימן מו סעיף ט&lt;/h3&gt;
&lt;p&gt;והנה בזמן הש&quot;ס היו אומרים כל ברכ[ו]ת השחר איש על מקומו, מפני שהיו קדושים והזהרו שגם בשינתם לא יגעו ידיהם במקומות המכוסים. אבל עכשיו אי אפשר לברך כל אחד על מקומו, שאין ידינו נקיות. והגם שאפשר לנקות בכותל או בשאר דבר תיכף בקומו, מכל מקום מפני שיש כמה מעמי הארץ שאין יודעים זה, ואין יודעים כלל הברכות האלו, ולכן נוהגים לסדרן בבית הכנסת ועונין &quot;אמן&quot; אחריהם, והם יוצאים ידי חובתן. ואנחנו כל אחד מברך ברכות אלו בביתו אחרי נטילת ידים, וגם אחרי נקיות כשצריך לכך. ואי אפשר לנו לברך כל אחת על מקומו מפני כמה טעמים.&lt;/p&gt;
&lt;h3&gt;סימן מו סעיף י&lt;/h3&gt;
&lt;p&gt;במנחות (מג ב) תניא:&lt;/p&gt;
&lt;dl&gt;&lt;dd&gt;חייב אדם לברך שלוש ברכות בכל יום: &quot;שלא עשני עובד כוכבים&quot;, &quot;שלא עשני עבד&quot;, &quot;שלא עשני אשה&quot;.&lt;/dd&gt;
&lt;/dl&gt;&lt;p&gt;מפני שאשה פטורה מתלמוד תורה, וממצות עשה שהזמן גרמא. ואפילו גר בזמן הקדמון היה יכול לברך שני ברכות אלו: &quot;שלא עשני עבד&quot;, ו&quot;שלא עשני אשה&quot;. אבל הראשונה אינו יכול לברך, שהרי היה כן. ויש חולקין גם על שני הברכות (ב&quot;ח), שהרי לא נעשה מבריאתו ישראל אלא שבבחירתו עשה כן. ויש מיישבים זה (ט&quot;ז סעיף קטן ה' ומגן אברהם סעיף קטן י', עיין שם).&lt;/p&gt;
&lt;p&gt;ונתקנו ברכות אלו בלשון שלילה, להורות שכולם נצרכים לעולם אלא שחלקו יותר טוב (ט&quot;ז סעיף קטן ד'). ואילו היה מברך &quot;שעשני ישראל&quot; היה משמע שעשיית האחרות אינה עשייה כלל. ועוד: כיון שנוח לו לאדם שלא נברא יותר משנברא, אי אפשר לברך על העשייה ורק בשלילה (שם).&lt;/p&gt;
&lt;h3&gt;סימן מו סעיף יא&lt;/h3&gt;
&lt;p&gt;ודע שבסידורי אשכנז נדפסו שלוש ברכות אלו בראש הברכות אחר ברכת &quot;הנותן לשכוי בינה&quot;. ובסידורי ספרד נדפסו בסוף הברכות.&lt;/p&gt;
&lt;p&gt;ונראה לי דוודאי לפי עיקר דינא דגמרא שמברכין כל ברכה בעת חלותה, ממילא דאלו הברכות נשארו לאחרונה, מפני שעליהן לא חלה מעשה. אבל האידנא שמסדרים כולם ביחד, בוודאי ראוי להקדים שלוש אלו שהם בעיקר הבריאה.&lt;/p&gt;
&lt;p&gt;והנה רבינו בסעיף ד כתב שהנשים מברכות &quot;שעשני כרצונו&quot;, וכן נדפס במקצת סידורים. והוא כעין הצדקת הדין שנבראת כך. אמנם בגמרא לא נזכרה ברכה זו, וכמדומני שלא נהגו לברכה האידנא.&lt;/p&gt;
&lt;p&gt;ויש נוהגין לברך ברכות נוספות על אלו כמו ברוך מגביה שפלים סומך נופלים וטעות הוא בידם ומוחין בהם ולכן יש לגעור באותן שמדפיסין בסוף תחנה ברוך אתה ה' (הגר&quot;ז).&lt;/p&gt;
&lt;h3&gt;סימן מו סעיף יב&lt;/h3&gt;
&lt;p&gt;כל הברכות האלו, אם הקדים שניה לראשונה – מברך הראשונה אחר כך.&lt;/p&gt;
&lt;p&gt;ויש אומרים דבשני ברכות אינו כן: דאם הקדים &quot;שלא עשני אשה&quot; קודם &quot;שלא עשני עבד&quot; – לא יברך אחר כך &quot;שלא עשני עבד&quot;. והטעם דאשה עדיפא, וכיון שבירך ברכה זו – איך יברך הגרוע ממנה (מגן אברהם סוף סעיף קטן ט').&lt;/p&gt;
&lt;p&gt;וכן אם קדם ובירך &quot;זוקף כפופים&quot; קודם שבירך &quot;מתיר אסורים&quot; – לא יברכנה אחר כך. והטעם ד&quot;מתיר אסורים&quot; הוא כשיושב על מיטהו, ומותח עצמותיו שהיו כל הלילה כאסורים, ו&quot;זוקף כפופים&quot; הוא כשעומד על רגליו לגמרי, וכיון שבירך על עמידתו כולו – איך יברך הגרוע ממנה?&lt;/p&gt;
&lt;p&gt;ויש אומרים שאין לחשוש לכל זה, דכיון דתיקנום רבנן – יברכם גם אחר כך (רש&quot;ל וב&quot;ח). ומכל מקום ספק ברכות להקל (מגן אברהם סעיף קטן י&quot;א).&lt;/p&gt;
&lt;p&gt;ודע דגם סומא חייב לברך ברכות אלו, וכן ממזר וטומטם ואנדרוגינוס. ורק לא יברכו &quot;שלא עשני אשה&quot; כמובן. ויש אומרים שסומא לא יברך &quot;פוקח עורים&quot; (מגן אברהם סעיף קטן י&quot;ד). וכמדומה שלא נהגו כן, שמברכין על מנהגו של עולם, וכמו שיתבאר לפנינו לדעת רבינו הרמ&quot;א.&lt;/p&gt;
&lt;h3&gt;סימן מו סעיף יג&lt;/h3&gt;
&lt;p&gt;וכתב רבינו הבית יוסף בסעיף ח:&lt;/p&gt;
&lt;dl&gt;&lt;dd&gt;כל הברכות האלו אם לא נתחייב באחת מהן, כגון שלא שמע קול תרנגול, או לא הלך, או לא לבש, או לא חגר – אומר אותה ברכה בלא הזכרת השם.&lt;/dd&gt;
&lt;/dl&gt;&lt;p&gt;עד כאן לשונו. ורבינו הרמ&quot;א כתב:&lt;/p&gt;
&lt;dl&gt;&lt;dd&gt;ויש אומרים דאפילו לא נתחייב בהן – מברך אותן. דאין הברכה דווקא על עצמו אלא מברכין שהקדוש ברוך הוא ברא צרכי העולם. וכן המנהג ואין לשנות.&lt;/dd&gt;
&lt;/dl&gt;&lt;p&gt;עד כאן לשונו. ואין זה דומה למה שאין מברכים בתשעה באב ויום הכיפורים &quot;שעשה לי כל צרכי&quot;, משום דכל ישראל אסורים אז במנעלים.&lt;/p&gt;
&lt;p&gt;ולכן נראה לי ברור דלדעת רבינו הרמ&quot;א גם אם לא יישן כל הלילה יאמר ברכת &quot;אלהי נשמה&quot; וברכת &quot;המעביר שנה מעיני&quot;. וראיתי מי שכתב דבניעור כל הלילה לא יאמר שני ברכות אלו (אליה רבה סעיף קטן י&quot;ב). ולא נראה לי, דוודאי לפי דעת רבינו הבית יוסף אין לומר. אבל לרבינו הרמ&quot;א דעל מנהגו של עולם מברכין, אם כן הכא נמי כן הוא. ולכן לא דיברו הפוסקים בזה.&lt;/p&gt;
&lt;p&gt;ומתי יברך &quot;הנותן לשכוי בינה&quot;, אם דווקא כשיאור היום או אפילו קודם אור היום – יתבאר בסוף סימן מ&quot;ז, עיין שם. וכל ברכות השחר יכול לברך בפשיטות גם קודם אור היום.&lt;/p&gt;
&lt;p&gt;(וראיתי בשערי תשובה סעיף קטן י&quot;ב שגם דעת האר&quot;י ז&quot;ל לברכם גם כשניעור כל הלילה. וכן האבל יכול לברך &quot;שעשה לי כל צרכי&quot; מפני שמברך על מנהגו של עולם.)&lt;/p&gt;
&lt;h3&gt;סימן מו סעיף יד&lt;/h3&gt;
&lt;p&gt;כתב רבינו הבית יוסף בסעיף ט:&lt;/p&gt;
&lt;dl&gt;&lt;dd&gt;לא יקרא פסוקים קודם ברכת התורה, אף על פי שהוא אומרם דרך תחנונים. ויש אומרים שאין לחוש, כיון שאינו אומרם אלא דרך תחנונים. ונכון לחוש לסברא ראשונה.&lt;/dd&gt;
&lt;/dl&gt;&lt;p&gt;עד כאן לשונו. ומבואר מדבריו שדעתו להקל, דאין האיסור רק ללמוד קודם ברכת התורה, ולא תפילות ותחנונים. ולכן גם הפסוקים הכוונה רק לתחנונים.&lt;/p&gt;
&lt;p&gt;ולכן כתב רבינו הרמ&quot;א דהמנהג כסברא האחרונה, שהרי בימי הסליחות מתפללין הסליחות ואחר כך מברכין על התורה עם סדר שאר הברכות. וכן בכל יום כשנכנסין לבית הכנסת אומרים כמה פסוקים ותחנונים, ואחר כך מברכין על התורה. ונהגו לסדר ברכת התורה מיד אחר ברכת &quot;אשר יצר&quot;, ואין לשנות. עד כאן לשונו.&lt;/p&gt;
&lt;p&gt;אבל אנחנו נהגנו לומר &quot;אלהי נשמה&quot; אחר &quot;אשר יצר&quot;, ואחר כך ברכת התורה. ואם הגוף נקי לגמרי אומרים כל ברכות השחר עד &quot;גומל חסדים...&quot; ואחר כך ברכת התורה, וכמו שכתבתי בסימן ו סעיף י, עיין שם. אם כי לא נדפס כן בסידורים, וההמון אומרים כמו שנדפס, מכל מקום העיקר הוא כמו שכתבתי.&lt;/p&gt;
&lt;h3&gt;סימן מו סעיף טו&lt;/h3&gt;
&lt;p&gt;עוד כתב שטוב לומר בשחרית אחר &quot;שמע ישראל&quot; – &quot;ברוך שם כבוד מלכותו לעולם ועד&quot;. כי לפעמים שוהין עם קריאת שמע לקרותה שלא בזמנה ויוצא בזה. עד כאן לשונו.&lt;/p&gt;
&lt;p&gt;ויכוין על תנאי: אם הציבור יעברו זמן קריאת שמע – יוצא בזה. ואם לאו – לא יצא בזה, שהרי צריך לקרותה בברכותיה. ואחר &quot;ברוך שם כבוד מלכותו לעולם ועד&quot; יקרא פרשה ראשונה (מגן אברהם סעיף קטן ט&quot;ז). ובחול אינו מועיל זה בלא תפילין (דגול מרבבה).&lt;/p&gt;
&lt;p&gt;אמנם יש שאין דעתם נוחה בזה, כי איך נסמוך לכתחילה לקרותה בלא ברכות, וגם בלא סמיכת גאולה לתפילה (הגר&quot;א סעיף קטן י&quot;ט)? וכן הרי כמה מהפוסקים סבירא להו דצריך לקרות דווקא שלוש פרשיות. אך האמת הוא דזה טוב במקרה אם הציבור עוברים זמן קריאת שמע, ויש אנשים שלכתחילה סומכים על זה בכל יום, להניח תפילין ולקרוא קריאת שמע כל השלוש פרשיות, ואחר כך מתפללים אחר זמן קריאת שמע. ודבר זה וודאי אינו נכון לבטל תקנת חכמים, והרי חכמים תיקנו לנו סדר הברכות והקריאת שמע והתפילה, ואיך נאמר לעשות זה אחר הזמן של קריאת שמע בקביעות? ורבותינו כשהתירו זה לא התירו רק במקרה, ולא בקביעות.&lt;/p&gt;
&lt;h3&gt;סימן מו סעיף טז&lt;/h3&gt;
&lt;p&gt;הנוסח מהתפילה שקודם &quot;ברוך שאמר&quot; נדפס בסידורים: כשיכנס לבית הכנסת יאמר &quot;מה טובו אוהליך יעקב...&quot;, &quot;אדון עולם&quot;, &quot;יגדל&quot;. והמקובלים אין דעתם נוחה משיר &quot;יגדל&quot;, והטעם בארנו בסימן א סעיף י&quot;ג, עיין שם.&lt;/p&gt;
&lt;p&gt;ואחר כך כל ברכות השחר וברכות התורה. ואחר כך פרשת העקדה ו&quot;רבונו של עולם [...] כמו שכבש אברהם אבינו...&quot;.&lt;/p&gt;
&lt;p&gt;&quot;לעולם יהא אדם ירא שמים בסתר ובגלוי&quot; (כן צריך לומר) &quot;ומודה על האמת... לפיכך... אשרינו... אתה הוא עד שלא נברא העולם&quot;. ולא יאמר &quot;עד שלא בראת העולם&quot; (מגן אברהם סוף סעיף קטן ט&quot;ז). וחותם &quot;ברוך אתה ה' מקדש שמו ברבים&quot;. ויש אומרים: &quot;מקדש את שמך ברבים&quot;. ובנוסח ספרד היא בלא שֵם, כי אין ברכה זו בגמרא אבל נמצאת בתנא דבי אליהו. ויש שכתבו שנמצאת בירושלמי, ולא ידעתי מקומו.&lt;/p&gt;
&lt;p&gt;ואחר כך אומרים: &quot;אתה הוא ה' אלהינו...&quot;, פרשת כיור ותרומת הדשן, ופרשת התמיד והקטורת, ו&quot;איזהו מקומן&quot;, ו&quot;מזמור שיר חנוכת&quot;. ובסימן נ&quot;א יתבאר ההפרש בין נוסח אשכנז לספרד.&lt;/p&gt;</extract></page></pages></query></api>