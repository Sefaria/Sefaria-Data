<?xml version="1.0"?><api><query><normalized><n from="ערוך_השולחן_אורח_חיים_קצג" to="ערוך השולחן אורח חיים קצג" /></normalized><pages><page pageid="222154" ns="0" title="ערוך השולחן אורח חיים קצג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קצג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ההפרש בין שנים שאכלו לשלושה, לבד זימון&lt;/b&gt;&lt;/big&gt;&lt;br&gt;&lt;big&gt;ובו תשעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט&lt;/p&gt;
&lt;h3&gt;סימן קצג סעיף א&lt;/h3&gt;
&lt;p&gt;כבר נתבאר בסימן קס&quot;ז דברכות הנהנין אינן דומין לברכת המצות. דברכת המצות יכול להוציא את חבירו בברכתו אף שלא נתחייב בה, מטעם דכל ישראל ערבים זה בזה. אבל ברכת הנהנין מי שלא נהנה אינו יכול להוציא מי שנהנה; ואפילו זה שנהנה אינו יכול להוציא לאחר שנהנה אלא אם כן נקבעו יחד בדבר שהקביעות מועלת בו, כמו פת וכיוצא בו שקביעותם מצרפתם להיותם כגוף אחד וברכה אחת לכולן.&lt;/p&gt;
&lt;p&gt;וגם זה רק בברכה ראשונה, שדעתם להתחבר ולקבוע עצמן יחד לאכול. אבל בברכה אחרונה, כיון שעומדים להיפרד זה מזה – אינם מצטרפין בזה עם זה שכולם יפטרו בברכת האחד. ולכן בשארי ברכות אחרונות אין האחד פוטר את חברו אלא כל אחד יברך לעצמו.&lt;/p&gt;
&lt;h3&gt;סימן קצג סעיף ב&lt;/h3&gt;
&lt;p&gt;וכן בברכת המזון: שנים שאכלו צריכים לחלק, שכל אחד יברך לעצמו. אבל שלושה שאכלו, כיון שנתחייבו בזימון ואומרים ביחד &quot;נברך&quot; – הזימון עושה אותם כמחוברים יחד.&lt;/p&gt;
&lt;p&gt;ויכול המברך לברך כל ברכת המזון, והשומעים יתכוונו לצאת בשמיעתם ויענו &quot;אמן&quot;, אפילו אם הם בקיאים לברך. דכן נראה ברור מהש&quot;ס והפוסקים, דכיון דהזימון מחברם – דינם כתפילה בציבור, ששליח הציבור מוציא ידי חובתם. ואף על גב דבתפילה אינו מוציא את הבקי, כמו שכתבתי ריש סימן קכ&quot;ד – זהו דין מיוחד בתפילה מפני דרחמי נינהו, וצריך כל אחד לבקש רחמים. אבל בשארי דברים הרי עדיף יותר שאחד יברך וכולם שומעים משום &quot;ברוב עם הדרת מלך&quot;, בקידוש והבדלה וכיוצא בהם. ולמה תגרע ברכת המזון מהם, כיון דהזימון מחברם?&lt;/p&gt;
&lt;p&gt;וזה שאין אנו נוהגין כן, משום דאצלינו לא נהגינן בכל הברכות לצאת בשמיעה, לבד קידוש והבדלה, וברכת המצוות כשופר ומגילה. אבל מעיקר הדין נראה ברור שכן הוא. וכן מבואר להדיא מדברי רבינו הבית יוסף לעיל סימן קפ&quot;ג, שכתב:&lt;/p&gt;
&lt;dl&gt;&lt;dd&gt;נכון הדבר שכל אחד יאמר בלחש עם המברך...&lt;/dd&gt;
&lt;/dl&gt;&lt;p&gt;עיין שם, מטעם שאולי לא ישמעו יפה. אבל מדינא אין צריך כל אחד לברך לעצמו.&lt;/p&gt;
&lt;p&gt;(וכן כתב שם הב&quot;ח, וכן משמע מדברי המגן אברהם סעיף קטן ב'.)&lt;/p&gt;
&lt;h3&gt;סימן קצג סעיף ג&lt;/h3&gt;
&lt;p&gt;וזה ששנים כל אחד מברך לעצמו, זהו כששניהם יכולים לברך. אבל אם אחד יכול לברך והשני בור – היכול מברך והבור יוצא. וצריך הבור לכווין כל מילה ומילה שאומר המברך.&lt;/p&gt;
&lt;p&gt;וכתבו הטור והשולחן ערוך סעיף א דזהו כשאינו יודע לברך. אבל מבין בלשון הקודש [...], עיין שם. אבל אם אינו מבין כלל – אינו יוצא בשמיעתו.&lt;/p&gt;
&lt;p&gt;וסיים הטור דלכן הנשים אינן יוצאות בברכת האנשים, כיון שאינן מבינות כלל. וכיצד תקנתן? שיאמרו מילה במילה אחר המברך, דכשאומר בעצמו – יצא ידי חובתו אף אם אינו מבין כלל (לבוש). וזהו ההפרש בין לשון הקודש ללשון לע&quot;ז, דבלשון לע&quot;ז צריך להבין מה שאומר, וכמו שכתבתי בסימן קפ&quot;ה; דלא כ&quot;יש מי שאומר&quot; דגם בלשון הקודש צריך להבין, כמו שכתבתי שם סעיף ז, עיין שם.&lt;/p&gt;
&lt;h3&gt;סימן קצג סעיף ד&lt;/h3&gt;
&lt;p&gt;ודע דדעת רש&quot;י ז&quot;ל דאף השומע בלשון הקודש יצא ידי חובתו אף כשאינו מבין; וגם התוספות והרא&quot;ש לא חלקו עליו בפירוש אלא דספוקי מספקא להו. וכבר תמהנו לעיל סימן קפ&quot;ה על עיקר דעה זו, וגם גדולי האחרונים כתבו דהמנהג כרש&quot;י (רמ&quot;א בדרכי משה, וב&quot;ח וט&quot;ז ומגן אברהם סעיף קטן ב').&lt;/p&gt;
&lt;p&gt;והנשים שאין יכולות לברך שומעות מהאנשים, ויוצאות ידי חובתן אף שאינן מבינות כלל. ואפילו בקידוש דאורייתא יוצאים נשים ועמי הארץ בשמיעה (שם). ופשוט הוא דהשומע צריך לכווין לצאת, והמברך צריך לכווין להוציאם.&lt;/p&gt;
&lt;h3&gt;סימן קצג סעיף ה&lt;/h3&gt;
&lt;p&gt;ודע שבמרדכי ריש פרק שביעי כתב, וזה לשונו:&lt;/p&gt;
&lt;dl&gt;&lt;dd&gt;כתב ראבי&quot;ה בשם רב האי גאון דשלושה שאכלו משבעת המינים – חייבין לזמן.&lt;/dd&gt;
&lt;/dl&gt;&lt;p&gt;עד כאן לשונו. ולפי זה לא מצאנו ידינו ורגלינו, דהרבה פעמים כשאוכלים בחבורה גלוסקאות ופירות של שבעת המינים, ואין מזמנים כלל.&lt;/p&gt;
&lt;p&gt;ויש מי שכתב שטוב שלא יקבעו על שבעה מינים (ב&quot;ח ומגן אברהם שם), וזהו כמעט מן הנמנעות בכיבודים ושמחות ואורחים וכיוצא בהן. אך באמת אין לחוש לזה, ובשום פוסק לא הובא דעה זו כלל. ורבותינו בעלי התוספות (לז א בדיבור המתחיל &quot;נתן&quot;) כתבו מפורש להיפך. וכן הרמב&quot;ם והטור וכל הפוסקים כתבו מפורש דשלושה שאכלו פת חייבין לזמן; ובחולין (קו א) אמרינן דאין מזמנין על הפירות, ובכל מיני פירות אפילו משבעת המינין, מדלא קאמר &quot;לבד משבעה מינים&quot;. ומה שלא אמר &quot;אין מזמנין אלא על הפת&quot;, משום דמיירי שם במעשה של פירות, ודייק כמה דינים ממעשה זו, לכן אומר לשון זה. והרי&quot;ף הביא זה בפרק שמיני דברכות (וכן כתבו תוספות ר&quot;י), ולכן אין לחוש לזה כלל. ונראה שטעות נפל במרדכי, וצריך לומר: &quot;אין חייבין לזמן&quot; (וכן כתב בשערי תשובה בשם פרי חדש וברכי יוסף, עיין שם).&lt;/p&gt;
&lt;h3&gt;סימן קצג סעיף ו&lt;/h3&gt;
&lt;p&gt;שלושה שאכלו – אין רשאין לחלק, שהרי נתחייבו בזימון. ואף שנים שאכלו מצוה שיחזרו אחר שלישי להצטרף עמהם לזימון. כן פסקו הרא&quot;ש והטור והשולחן ערוך סעיף א.&lt;/p&gt;
&lt;p&gt;ולא ראינו מי שנזהר בזה לקיים מצוה זו. ויותר מזה תמוה שרבינו הבית יוסף בספרו הגדול ריש סימן קצ&quot;ז כתב בשם הרשב&quot;א דשנים שאכלו ובא שלישי שיש חיוב ליתן לו, עיין שם. ולמה אין נזהרים בזה?&lt;/p&gt;
&lt;p&gt;ונראה לי ללמד זכות: דהנה ראייתם היא מהא דתניא ריש פרק &quot;שלושה שאכלו&quot;: השמש שהיה משמש על השנים – הרי זה אוכל עמהם; אף על פי שלא נתנו לו רשות, כדי שיצטרף לזימון. ובאמת הרי&quot;ף והרמב&quot;ם לא הביאו זה כלל (ובעל עין משפט ציין עיין שם, ואינו כן). וגם הרא&quot;ש בעצמו בפרק &quot;ערבי פסחים&quot; (סימן ל&quot;ב) כתב שאין חיוב לחזור אחר שלושה רק בליל ראשון של פסח, עיין שם (מעדני יום טוב). ומשמש אין ראיה, שהרי בלאו הכי מחוייבים ליתן לשמש לטעום מכל מין, כמו שכתבתי בסימן ק&quot;ע.&lt;/p&gt;
&lt;p&gt;אך עוד ראיה הביאו מחולין (קו א), דאמר רבה בר בר חנה: הוה קאימנא קמי דרבי אמי ורבי אסי ואייתי לקמייהו כלכלה דפירי, ואכלו ולא יהבו לי. שמע מינה: אין מזמנין על הפירות. דאם מזמנין היו נותנים לו כדי להצטרף לזימון. ולבד שאין ללמוד מקדושי עליון, עוד זאת נראה להדיא שלא בביתם היו, ולא שלהם היו הפירות, ובזה וודאי היו מבקשים אותו גם כן. מה שאין כן הבעל הבית כשאוכל בביתו עם אחד, איך נטיל עליו שכשיבוא איש אחר יבקשנו לאכול גם כן? ועל פי רוב לא תהיה סעודה מספקת. ולכן אין נזהרין בזה.&lt;/p&gt;
&lt;p&gt;(כן נראה לעניות דעתי ללמד זכות על כלל ישראל.)&lt;/p&gt;
&lt;h3&gt;סימן קצג סעיף ז&lt;/h3&gt;
&lt;p&gt;וכמו שלושה שאכלו אסורין לחלק, כמו כן ארבעה או חמישה אסורין לחלק. דאף על גב דאם יחלקו שנים מחמישה עדיין ישאר שלושה לזימון, מכל מקום אותם השנים לא יקיימו מצות זימון שנתחייבו בה.&lt;/p&gt;
&lt;p&gt;אבל ששה נחלקין לשלושה-שלושה, שהרי יהיה זימון לשני החבורות. וכן שבעה שמונה תשעה נחלקים עד עשרה. דעשרה נתחייבו לברך בשֵם, וכשיתחלקו לא יברכו בשֵם. ומצוה להדר אחר עשרה כדי לברך בשֵם.&lt;/p&gt;
&lt;p&gt;ועשרה אין נחלקים עד שיהיו עשרים. ופשוט הוא דבעשרים אין חיוב לחלק, אלא אם ירצו לחלק יכולים להתחלק. וכן בששה אין חיוב להתחלק.&lt;/p&gt;
&lt;h3&gt;סימן קצג סעיף ח&lt;/h3&gt;
&lt;p&gt;וכתבו הטור והשולחן ערוך סעיף א:&lt;/p&gt;
&lt;dl&gt;&lt;dd&gt;ומיהו אם היו רבים מסובים יחד ואינם יכולים לשמוע ברכת זימון מפי המברך, ואינם רשאים להתחלק לחבורות של עשרה-עשרה, מפני שיצטרכו לברך בקול רם וישמע בעל הבית ויקפיד עליהן – יכולים להתחלק לחבורות של שלושה-שלושה ולברך בנחת כדי שלא ישמע בעל הבית. וזה טוב להם ממה שלא יצאו ידי חובת ברכת זימון, שהרי אינם יכולים לשמוע מפי המברך.&lt;/dd&gt;
&lt;/dl&gt;&lt;p&gt;עד כאן לשונו. וזהו דווקא כשאין יכולין לשמוע ברכת הזימון מפי המברך. אבל כשיכולין לשמוע ברכת זימון, אף על פי שאין יכולין לשמוע כל ברכת המזון מפי המברך – לית לן בה, שהרי יכולים לברך בעצמן, ואינם רשאים להתחלק לשלושה (ט&quot;ז סעיף קטן ה').&lt;/p&gt;
&lt;p&gt;ויש מי שאומר דגם אם אין ביכולת לשמוע סוף הברכות ולענות &quot;אמן&quot;, מוטב להתחלק לשלושה-שלושה (מגן אברהם סעיף קטן ד'). ולשון הטור והשולחן ערוך מסכים לדעה ראשונה.&lt;/p&gt;
&lt;p&gt;(והאליה רבה הסכים להמגן אברהם, וצריך עיון.)&lt;/p&gt;
&lt;h3&gt;סימן קצג סעיף ט&lt;/h3&gt;
&lt;p&gt;וממה שנתבאר נראה לי דבסעודות גדולות ששוהין בה הרבה שעות, ויש מן היחידים שקשה עליהם הישיבה ורוצים לילך מהסעודה, ואי אפשר להם לאסוף עשרה מהמסובין לברך, שיכולים לברך בשלושה. וקל וחומר הוא מהדין הקודם שבשביל קפידת הבעל הבית פטרום מזה, כל שכן בכאן שאין יכולים כלל לברך בעשרה, ואנוסים הם לברך בפחות מעשרה.&lt;/p&gt;
&lt;p&gt;(ודין זה מקורו מברכות נא א, מהך דרבן גמליאל. ומשמע לי מרש&quot;י שם דיבור המתחיל &quot;מברכינן&quot; דדווקא כשרוצים לישב עד אחר גמר הסעודה הוצרך הש&quot;ס לחפש טעמים, אבל כשרוצים לילך מקודם אין צריך לכל זה, עיין שם. ודייק ותמצא קל.)&lt;/p&gt;
&lt;p&gt;(וכן כתב הט&quot;ז בסימן ר', עיין שם.)&lt;/p&gt;
&lt;h3&gt;סימן קצג סעיף י&lt;/h3&gt;
&lt;p&gt;וקל וחומר אם צריכים לילך לדבר מצוה באמצע הסעודה, שיכולין להתחלק שלושה-שלושה (מגן אברהם סעיף קטן ז').&lt;/p&gt;
&lt;p&gt;ויש להסתפק אם אחר צריך לילך מהסעודה לדבר מצוה, ואינו מוצא אפילו שלושה לברך בזימון, אם מותר לו לברך בעצמו מטעם &quot;עוסק במצוה פטור מן המצוה&quot;. ונראה לי דאסור לעשות כן, שהרי כבר נתחייב בברכת זימון; ואין זה פטור מן המצוה אלא כעובר עבירה. ולא דמי מה שמותר בפחות מעשרה, דהתם מצות זימון קיים אלא שהיה יכול לקיימה מן המובחר. מה שאין כן כשלא יקיימה כלל.&lt;/p&gt;
&lt;h3&gt;סימן קצג סעיף יא&lt;/h3&gt;
&lt;p&gt;יש מהפוסקים שאמר דדווקא כשכל השלושה ישבו מתחילה לאכול ביחד, דאז אין רשאין להתחלק. אבל אם מתחילה ישבו שנים לאכול, ובאמצע הסעודה בא השלישי ואכל עמהם, שהם יכולים להתחלק מפני שלא חלה עליהם חובת זימון בהתחלת הסעודה (טור בשם הר&quot;י).&lt;/p&gt;
&lt;p&gt;והרא&quot;ש דחה דברים אלו, דכיון דישב לאכול עמהם חלה על כולם חובת זימון, ואסור לכולם להתחלק. והכי קיימא לן; וכן פסק רבינו הבית יוסף בסעיף ב, ולא הביא דעה ראשונה כלל, עיין שם.&lt;/p&gt;
&lt;p&gt;ואפילו נתחברו יחד רק בסוף הסעודה – חייבין לזמן, ואסור להם לברך בלא זימון. ואין חילוק בין כשאכלו שנים ובא השלישי, או אכל אחד ואחר כך באו שנים. ופשוט הוא.&lt;/p&gt;
&lt;h3&gt;סימן קצג סעיף יב&lt;/h3&gt;
&lt;p&gt;וכתב רבינו הבית יוסף:&lt;/p&gt;
&lt;dl&gt;&lt;dd&gt;ומכל מקום אם יאכל עמהם בלא קבע – רשאים להתחלק, אלא אם כן הוא שמש.&lt;/dd&gt;
&lt;/dl&gt;&lt;p&gt;עד כאן לשונו. כלומר: דהשלישי כשבא לא ישב עמם על השולחן אלא אכל בעמידה או בהילוך – לא חלה עליהם חובת זימון; דשלושה שאוכלים בקביעות חל חובת זימון, ולא שלא בקביעות. ורק השמש זהו דרך קביעתו. והרבותא היא דאף על גב דהשנים הם בקביעות, לא אמרינן דהשלישי טפל והוי ככולם בקביעות, דאינו כן.&lt;/p&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;ומכל מקום אפילו במקום שרשאין להתחלק עדיף טפי בזימון, משום דברוב עם הדרת מלך.&lt;/dd&gt;
&lt;/dl&gt;&lt;p&gt;עד כאן לשונו. כלומר: שישב השלישי עמהם בברכת המזון על השולחן ויזמנו. ולא אמרינן דאין כאן חובת זימון כלל ואסור להם לזמן, דאינו כן.&lt;/p&gt;
&lt;p&gt;ויראה לי ברור דזהו דווקא במקום שהדין מתיר להם להתחלק, כמו בזה שנתבאר בזה – עדיף טפי בזימון. אבל במקום שאנו אומרים שאין מצטרפין לזימון, כגון שכולם אכלו מפוזרים ומפורדים וכיוצא בזה, דבכהאי גוונא וודאי אי אפשר להם לזמן כלל.&lt;/p&gt;
&lt;h3&gt;סימן קצג סעיף יג&lt;/h3&gt;
&lt;p&gt;הא דתנן: שלושה שאכלו כאחד חייבין לזמן – וודאי זהו כשאכלו על שולחן אחד; או בשולחנות קטנים כמו שהיה בימיהם, אך סמוכים זה לזה. אבל כשאכלו מפורדים, כגון לדידן שכל אחד אוכל על שולחן בפני עצמו, אפילו כולם בחדר אחד – אין מצטרפין לזימון, דאין זה כאחד. וזהו שיתבאר בסימן קצ&quot;ה דשתי חבורות מצטרפות – זהו כשיש בכל חבורה שלושה.&lt;/p&gt;
&lt;p&gt;(וכן כתב המגן אברהם בסעיף קטן ח', עיין שם. אך מה שכתבתי בכוונת הרמ&quot;א שבסעיף הקודם, דכוונתו שיאכלו כולם מעט בקביעות, עיין שם – לעניות דעתי לא נראה כן מלשונו. דבשם אין צריך לזה, כיון ששנים יושבים בקביעות והשלישי גם כן עומד עליהם – יכולים לזמן, דומיא דשמש. אלא שאין חיוב עליהם לזמן, דאם כדברי המגן אברהם דבלא זה לא שייך זימון כלל, איך השמש מצטרף? וכן משמע מהאליה רבה סעיף קטן ו', ומהט&quot;ז סעיף קטן ז', עיין שם. ודייק ותמצא קל.)&lt;/p&gt;
&lt;p&gt;(ובסימן קצ&quot;ה סעיף ד יתבאר תירוץ אחר על הך דשתי חבורות, עיין שם.)&lt;/p&gt;
&lt;h3&gt;סימן קצג סעיף יד&lt;/h3&gt;
&lt;p&gt;אם היו רוכבים ואמרו &quot;נאכל&quot;, אף על פי שכל אחד אוכל מכיכרו ולא ירדו מהבהמות – מצטרפין, כיון שעמדו במקום אחד. אבל אם היו הולכים ואוכלים – אין מצטרפין.&lt;/p&gt;
&lt;p&gt;וכן אם היו אוכלים בשדה מפוזרים ומפורדים, אף על פי שאוכלים כולם בשעה אחת ומכיכר אחד, כיון שלא קבעו לאכול במקום אחד – אינם מצטרפין.&lt;/p&gt;
&lt;p&gt;והנוסעים בעגלה, אם העמידו הסוסים ואכלו שלושה בהעגלה – מצטרפים. ואם אכלו כשהסוסים הולכים, נראה לי דאינם מצטרפין. אבל הנוסעים בספינה נראה לי דמצטרפין גם כשהולכת, דספינה הוי מקום קביעות (כן נראה לעניות דעתי).&lt;/p&gt;
&lt;h3&gt;סימן קצג סעיף טו&lt;/h3&gt;
&lt;p&gt;כתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;שלושה שישבו לאכול וברכו ברכת &quot;המוציא&quot;, אפילו כל אחד אוכל מכיכרו, ואפילו לא אכל עדיין כזית פת – אינם רשאים לחלק.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ויש אומרים דדווקא כשאוכלים מכיכר אחד חל החיוב, אף אם לא אכלו עדיין כזית. אבל כשכל אחד אוכל מכיכרו – אין החיוב חל אלא אם כן אכלו כזית פת (ב&quot;ח ומגן אברהם סעיף קטן י').&lt;/p&gt;
&lt;p&gt;ויש מי שאומר דאם התחילו לאכול ביחד, דאז אפילו רוצה לגמור סעודתו קודם שיגמרו הם – אסור, דנתחייבו כולם בזימון. אבל אם מקודם התחיל האחד לאכול, ואחר כך התחילו השני והשלישי, דאז אם אחד רוצה לגמור סעודתו מקודם יכול לגמור ולברך בעצמו (ט&quot;ז סעיף קטן ו'). וכן כתבו התוספות ריש פרק &quot;שלושה שאכלו&quot;, עיין שם. וזה כתבו על פי פירושם בירושלמי, עיין שם.&lt;/p&gt;
&lt;p&gt;אבל הרשב&quot;א והרא&quot;ש פירשו באופן אחר, ולדבריהם ליתא לחילוק זה כמובן. ולכן לא הביא רבינו הבית יוסף דבר זה (אליה רבה סעיף קטן ו'). ולכן אין להקל בזה. ועיין מה שכתבתי בסימן ר' סעיף ב.&lt;/p&gt;
&lt;h3&gt;סימן קצג סעיף טז&lt;/h3&gt;
&lt;p&gt;שלושה שבאו משלוש חבורות של שלוש-שלוש בני אדם, שאכלו ולא ברכו עדיין ברכת המזון, ונתחברו אלו השלושה – וודאי חל עליהם חובת זימון. ומחוייבין לברך עתה שלושתן בזימון אפילו לא אכלו עתה יחד אלא כל אחד בפני עצמו, דאילו לא אכלו כאן כלל – אי אפשר להם לברך כאן כלל; כמו שכתבתי בסימן קע&quot;ח דאין לברך אלא במקום שאכל.&lt;/p&gt;
&lt;p&gt;ולדעת הרמב&quot;ם שם גם בכהאי גוונא אסור. אלא מיירי כאן שאכלו כולם בחדר אחד, אלא שאלו אכלו בזוית זו ואלו בזוית השני ואלו בזוית השלישי, דלעניין ברכת המזון במקום אכילה נחשב כמקום אחד. וזהו כשלא היה במקומות הראשונות ברכת המזון כלל בפני אלו השלושה הנפרדים, דכיון דלא זימנו עליהם במקומן נתחייבו בזימון.&lt;/p&gt;
&lt;p&gt;אבל אם זימנו עליהם במקומן, כגון שהוא המתין להשנים שברכו ברכת המזון בזימון, והפסיק מאכילתו עד ברכת &quot;הזן&quot; או עד ברכת הארץ כפי הדעות שיתבארו בסימן ר, ואחר כך אכל עוד – שוב לא יתחברו עוד לזימון, אפילו אכלו אחר כך יחד וגמרו סעודתן; דכבר פרח חובת זימון מינייהו, ומברכין כל אחד בפני עצמו. ואפילו אם אחד עשה כן לחבורה שלו – שוב אינו מצטרף לזימון. ולא נשארו רק שנים, ובשנים אין זימון.&lt;/p&gt;
&lt;p&gt;(עיין ט&quot;ז סעיף קטן ח' ומגן אברהם סעיף קטן י&quot;ג, וכבר כללנו דבריהם. ודייק ותמצא קל.)&lt;/p&gt;
&lt;h3&gt;סימן קצג סעיף יז&lt;/h3&gt;
&lt;p&gt;ויש לפעמים שאפילו אם הנפרדים לא נצטרפו לזימון כלל בחבורתם הקודמות, פרח חובת זימון מינייהו ואין מצטרפין עוד לזימון אפילו אכלו אחר כך. כגון שלושה חבורות של ארבעה-ארבעה בני אדם, ופירש אחד מכל חבורה ונצטרפו לחבורה אחרת, והשלושה הנשארים שבכל חבורה ברכו בזימון – פרחה חובת זימון לגמרי מהנפרדים, כיון שחבורתם זימנו.&lt;/p&gt;
&lt;p&gt;וכן אם לא היה בכל חבורה אלא שלושה-שלושה, ואחד-אחד מהם נתפרדו מחבורתם ונתחברו ביחד, אלא שלהשנים שנשארו בכל חבורה באו שלושה אחרים אחד לכל חבורה ואכלו עמהן, וזימנה כל חבורה בפני עצמה – גם כן פרח זימון מהנפרדים כיון שכבר זימנו חבורתם, אף על פי שלא זימנו עמהם.&lt;/p&gt;
&lt;p&gt;וטעמו של דבר: שהרי אין זימון אלא בשלושה החייבים, ואיך יזמן עתה הנפרד מהחבורה, וחבורתו כבר זימנו? והרי לא נשאר עתה רק יחידי.&lt;/p&gt;
&lt;h3&gt;סימן קצג סעיף יח&lt;/h3&gt;
&lt;p&gt;וכל זה בדיעבד כשנפרדו. אבל לכתחילה שלושה שאכלו ביחד – אסור לאחד להפרד מהשנים ולהתחבר לשנים אחרים שנתחייבו בזימון, שהרי יבטל השנים שנשארו ממצות זימון שחלה עליהם.&lt;/p&gt;
&lt;p&gt;אבל מארבעה שאכלו יכול אחד להפרד מהם ולהתחבר לשנים אחרים החייבים בזימון, שהרי עדיין נשארו שלושה לזימון.&lt;/p&gt;
&lt;h3&gt;סימן קצג סעיף יט&lt;/h3&gt;
&lt;p&gt;כתב רבינו הרמ&quot;א בסעיף ג:&lt;/p&gt;
&lt;dl&gt;&lt;dd&gt;המנהג שלא לזמן בבית כותי. ונראה לי הטעם משום דלא יכלו לקבוע עצמן בביתו מפני יראתו, והוי כאילו אכלו בלא קבע. ועוד: דיש לחוש לסכנה אם ישנו בנוסח הברכה, ולא יאמרו &quot;הרחמן הוא יברך את בעל הבית הזה&quot;. ולכן מתחילה לא קבעו עצמן רק לברך כל אחד לבדו. ולכן אין לשנות המנהג; אף אם לא היו טעמים אלו מספיקים, מכל מקום מאחר דכבר נהגו כך – הוי כאילו לא קבעו עצמן ביחד.&lt;/dd&gt;
&lt;/dl&gt;&lt;p&gt;עד כאן לשונו. אבל כמה גדולים חלקו על זה, וסבירא להו דמזמנין שם, ו&quot;בעל הבית הזה&quot; קאי על בעל הסעודה. וכמה גדולים עשו כן למעשה, ובפרט עתה שיש בהאכסניות חדרים מיוחדים לאורחים שמזמנים שם. וכן אנו עושים למעשה, אם לא שאוכלין שם דרך עראי ולא דרך קביעות, דאז אין מזמנים שם.&lt;/p&gt;
&lt;p&gt;(הלבוש, והב&quot;ח, והמטה משה בשם מהרש&quot;ל, והמגן אברהם סעיף קטן ט' בשם מהרי&quot;ל – כולם פסקו שיש לזמן שם.)&lt;/p&gt;</extract></page></pages></query></api>