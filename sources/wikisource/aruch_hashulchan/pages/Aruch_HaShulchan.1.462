<?xml version="1.0"?><api><query><normalized><n from="ערוך_השולחן_אורח_חיים_תסב" to="ערוך השולחן אורח חיים תסב" /></normalized><pages><page pageid="65650" ns="0" title="ערוך השולחן אורח חיים תסב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תסב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני מי פירות בלא מים ועם מים&lt;/b&gt;&lt;/big&gt;&lt;br&gt;&lt;big&gt;ובו חמישה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו&lt;/p&gt;
&lt;h3&gt;סימן תסב סעיף א&lt;/h3&gt;
&lt;p&gt;הלכה פסוקה בפסחים (לה ב) ובמנחות (נז ב) דמי פירות אין מחמיצין. ואף על גב דתניא (לו א): אין לשין עיסה ביין ושמן ודבש, ואם לש ישרף מיד, דברי רבן גמליאל – מפני שאי אפשר לשומרה מחימוץ. וחכמים אומרים יאכל, שאפשר לשומרה מחימוץ. ומיהו על כל פנים חזינן דמי פירות מחמיץ. פירש רש&quot;י דחמץ גמור לא הוי, מיהו חמץ נוקשה הוי, עיין שם.&lt;/p&gt;
&lt;p&gt;ולפי זה הוי דינא דמי פירות כמו מים, רק כרת אין בו.&lt;/p&gt;
&lt;h3&gt;סימן תסב סעיף ב&lt;/h3&gt;
&lt;p&gt;אבל רבותינו בעלי התוספות, והרא&quot;ש, ורוב רבותינו חלקו עליו, וסבירא להו דמי פירות אין מחמיצים כלל. וזה שבברייתא נראה דמחמיץ – זהו במי פירות עם מים, דאז ממהר להחמיץ, ואינו חמץ גמור אלא חמץ נוקשה. וכן הוא דעת הרי&quot;ף והרמב&quot;ם בפרק חמישי. וכן הוא בירושלמי ריש פרק &quot;אלו עוברין&quot; שאומר: וכולהו על ידי מוי. כלומר: כל הני דחשיב במשנה ד&quot;אלו עוברין&quot;: כותח הבבלי, ושכר המדי... – דווקא כשיש בהם מים.&lt;/p&gt;
&lt;p&gt;וכך איפסקא הלכתא בטור ושולחן ערוך, דמי פירות בלא מים – אינו מחמיץ כלל. ומי פירות עם מים הוי חמץ נוקשה. וקשה לשומרן מחימוץ מפני שממהרין להחמיץ, ולכן אסורין בפסח. ואין ללוש במי פירות עם מים. ואף דהרי&quot;ף פסק דמותר, שיכול לשמרו מחימוץ, מכל מקום הרא&quot;ש ועוד מהראשונים חולקים עליו. וכן הלכה. ואם לש – יתבאר בסעיף ט.&lt;/p&gt;
&lt;h3&gt;סימן תסב סעיף ג&lt;/h3&gt;
&lt;p&gt;ותימה רבה בהך ירושלמי שהבאנו, דמקודם לזה איתא בירושלמי סוף פרק &quot;כל שעה&quot;: רבי שמואל הוה ליה יין קוסס, יהיב בגויה שערין בגין דיחמע. כלומר: שיתחמץ. שאל לרבי אמי. אמר ליה: צריך אתה לבער. רבי חנינא הוה ליה דבש מזוייף בסולת. שאל לרבי מנא. אמר ליה: צריך את לבער...&lt;/p&gt;
&lt;p&gt;הרי מפורש כרש&quot;י, שאפילו מי פירות בלבד מחמיץ. והרא&quot;ש (פרק שני סימן יג) כתב דסברי כמאן דאמר בגמרא דילן דמי פירות מחמיצין, ואין הלכה כן, עיין שם.&lt;/p&gt;
&lt;p&gt;ותמיהני: דבכאן הורה רבי אמי, והך דריש פרק שלישי אומר גם כן רבי אמי, ואיך יסתור את עצמו? ולכן צריך לומר דכאן מיירי גם כן בתערובת מים, אבל אם כן היה לו לבאר. ואדרבא לפירוש רש&quot;י יש לומר דהך ד&quot;אלו עוברין&quot; – כוונתו לענין חיוב כרת.&lt;/p&gt;
&lt;p&gt;(וכן כתב הפני משה שם במה&quot;פ, עיין שם. אך גם זה קשה, דהא במשנה מסיים שאין באלו כרת. וצריך עיון גדול.)&lt;/p&gt;
&lt;h3&gt;סימן תסב סעיף ד&lt;/h3&gt;
&lt;p&gt;וכתבתי זה לא לחלוק על דברי רבותינו, אלא לענין המנהג שלנו שאין אופין על פסח מצה עשירה, דהיינו במי פירות בלבד. כמו שכתב רבינו הרמ&quot;א בסעיף ד, וזה לשונו:&lt;/p&gt;
&lt;dl&gt;&lt;dd&gt;ובמדינות אלו אין נוהגין ללוש במי פירות. ואפילו לקטף המצות אין נוהגין רק לאחר אפייתן בעודן חמין. ואין לשנות, אם לא בשעת הדחק לצרכי חולה או זקן הצריך לזה.&lt;/dd&gt;
&lt;/dl&gt;&lt;p&gt;עד כאן לשונו. והוא הדין למי ששיניו מקולקלים, ואינו יכול לאכול דבר קשה. וטעם המנהג הוא משום דמי פירות עם מים ממהר להחמיץ, ואי אפשר לשומרה מחימוץ. ולכן חששו שמא יערבו מים גם כן. כן נראה טעם המנהג.&lt;/p&gt;
&lt;h3&gt;סימן תסב סעיף ה&lt;/h3&gt;
&lt;p&gt;והנה עכשיו בעונותינו מזלזלים במנהג זה. ולשין במי ביצים, ואוכלין אפילו אנשים בריאים. והנה לבד שעתידים ליתן את הדין, שעוברים על מנהג שנהגו אבותינו ואבות אבותינו זה הרבה מאות בשנים והוה כנדר; ולבד זה הא לדעת רש&quot;י הוה חמץ נוקשה כששוהין בה, ומירושלמי שהבאנו כמה אמוראים שפסקו כן להלכה. ואיך תתעורר תאוה נמבזה לעבור על המנהג ועל דברי רש&quot;י והירושלמי, שפסקו כן לדינא?&lt;/p&gt;
&lt;p&gt;ועל כן שומר נפשו ירחק מזה, אם לא לחולה ולזקן ומקולקלי שינים. והנזהר מזה יזכה לרב טוב הצפון לצדיקים בגן עדן.&lt;/p&gt;
&lt;h3&gt;סימן תסב סעיף ו&lt;/h3&gt;
&lt;p&gt;וכן אין יוצאין ידי חובת מצה בלילה הראשון במצה שנלושה במי פירות, דכתיב &quot;לחם עוני&quot; – מה דרכו של עני לאכול בקמח המעורב עם מים בלבד, ולא הנלוש במי פירות שזהו מצה עשירה. וכן מי פירות בתערובת מים לא מקרי &quot;לחם עוני&quot; (ח&quot;י סעיף קטן ב ומגן אברהם בסימן תעא סעיף קטן ה).&lt;/p&gt;
&lt;p&gt;ודע שהרמב&quot;ם בפרק ששי דין ה כתב:&lt;/p&gt;
&lt;dl&gt;&lt;dd&gt;מצה שלשה במי פירות – יוצא בה ידי חובתו בפסח. אבל אין לשין אותה ביין או שמן או דבש או חלב משום &quot;לחם עוני&quot;. ואם לש ואכל – לא יצא ידי חובתו.&lt;/dd&gt;
&lt;/dl&gt;&lt;p&gt;עד כאן לשונו, דסבירא ליה ד&quot;מצה עשירה&quot; לא מקרי רק הני ארבעה דברים שחשב, ולא מי פירות.&lt;/p&gt;
&lt;h3&gt;סימן תסב סעיף ז&lt;/h3&gt;
&lt;p&gt;ונראה שפסק כן משום דבגמרא (לו א) תניא: &quot;לחם עוני&quot; – פרט לעיסה שנלושה ביין ושמן ודבש. ולענין חלב אומר שם דאמר רבי יהושע לבנו: יומא קמא לא תלושו לי בחלב, עיין שם.&lt;/p&gt;
&lt;p&gt;אבל אם כן תמוה: דלפי זה חזינן דלאו דווקא יין ושמן ודבש, דאפילו חלב מקרי נמי &quot;מצה עשירה&quot;. ואם כן כל מילי נמי. ואי משום דדייק, דאם כן הוה ליה לרבי יהושע לומר &quot;יומא קמא לא תלושו לי במי פירות&quot;, דאכתי למה לא אמר יין ושמן ודבש? אלא וודאי משום דהיה רגיל בעיסה הנלושה על חלב, לכן צוה שליום הראשון לא יעשו לו כן. ואם כן כל מי פירות נמי.&lt;/p&gt;
&lt;p&gt;ויותר מזה תמוה, דהא דרשינן &quot;לא תאכל עליו חמץ, שבעת ימים תאכל עליו מצות&quot; – דכל שבא לידי חימוץ יוצאין בה חובת מצה, וכל שאינו בא לידי חימוץ אין יוצאין, כמו שכתבתי בסימן תנג. ואם כן, כיון דמי פירות אין מחמיצין, איך יוצאין בה ידי חובת מצה?&lt;/p&gt;
&lt;p&gt;אך בזה יש לתרץ דסבירא ליה להרמב&quot;ם דמהך קרא לא ממעטינן רק המינים שאין באין לידי חימוץ, כמו אורז וקטניות, דאם לא כן למה לן קרא ד&quot;לחם עוני&quot;? הא בלאו הכי לא יצא, כיון שאינו בא לידי חימוץ. אלא וודאי דרק על מין שאין בא לידי חימוץ אתי קרא.&lt;/p&gt;
&lt;p&gt;ועל הקושיא הראשונה יש לומר דסבירא ליה להרמב&quot;ם ד&quot;מצה עשירה&quot; לא מקרי רק דבר שיש בו חשיבות, כמו יין ושמן, דאין מביאין ביכורים אלא על משקה יין ושמן, ולא על שארי מי פירות. כדתנן בפרק אחד עשר דתרומות: אין מביאין ביכורים משקה אלא היוצא מן הזיתים ומן הענבים. אלמא דשארי מי פירות לא חשיבי כלל. וחלב ודבש משום דנשתבחה בהן ארץ ישראל, כדכתיב &quot;זבת חלב ודבש&quot; – לפיכך חשיבי ומקרי &quot;מצה עשירה&quot;, ולא בשארי דברים.&lt;/p&gt;
&lt;p&gt;ומכל מקום רוב רבותינו חולקים עליו, וסבירא להו דאין יוצאין בכל מי פירות. וכן הלכה, דהלכה כרבים.&lt;/p&gt;
&lt;h3&gt;סימן תסב סעיף ח&lt;/h3&gt;
&lt;p&gt;מי ביצים ושאר משקין – כולם הוי בכלל מי פירות. וכתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;הלש עיסה במי פירות – טוב לעשותה פחות משיעור עשרון, כדי שלא תתחייב בחלה.&lt;/dd&gt;
&lt;/dl&gt;&lt;p&gt;עד כאן לשונו, משום דיש אומרים דחיוב חלה אינו אלא כשנלוש במים, כמו שכתבתי ביורה דעה בסימן שכט.&lt;/p&gt;
&lt;p&gt;אבל אינו מובן: ומה בכך? יפריש בלא ברכה. ועוד: הא בעצמו פסק שם דעיסה שנלושה במי פירות חייבת בחלה.&lt;/p&gt;
&lt;p&gt;ונראה לי בטעמו: משום דכתב שם שהלש עיסה במי פירות יערב בהם אחד משבעה משקין, דאם לא כן אסור לשורפה מפני שלא הוכשרה לקבל טומאה, עיין שם. ובשבעה משקין יש גם כן מים, ואם כן יש לחוש שיערב מים שהם מצויים, ומי פירות עם מים – אסור בפסח, כמו שכתבתי. ולכן אפילו כשלש על יין ושמן..., שהם משבעה משקין ואינם צריכים עירוב מים, מכל מקום לדידן כולן בכלל מי פירות, וילושו על מי פירות גם כן.&lt;/p&gt;
&lt;p&gt;ואם כן ממה נפשך יבוא לידי איסור: או שישרוף חלה טהורה, או שיערב מים ויאכל חמץ נוקשה. ואצל ההמון כולם בכלל מי פירות הן, ואם כן קרוב לבוא לידי קלקול גדול. ולכן טוב למנוע עצמו משיעור חלה.&lt;/p&gt;
&lt;p&gt;(עיין מגן אברהם סעיף קטן ה, וט&quot;ז סעיף קטן ב, וח&quot;י סעיף קטן ט, שנשארו בצריך עיון. ולפי מה שכתבתי אתי שפיר בטוב טעם. ודייק ותמצא קל.)&lt;/p&gt;
&lt;h3&gt;סימן תסב סעיף ט&lt;/h3&gt;
&lt;p&gt;כל מי פירות, אפילו פירות חמוצים כמו תפוחים חמוצים ורמונים – הוויין מי פירות, ואינן מחמיצין (מגן אברהם). וכבר נתבאר דמי פירות עם מים ממהרין להחמיץ יותר משאר עיסה. וכתב רבינו הבית יוסף בסעיף ב דהלש מי פירות עם מים – יאפה מיד, כלומר: בלי שהייה כלל. ובגמרא ובפוסקים יש פלוגתא בזה, והבה&quot;ג פסק דתשרף מיד; אלא דהרא&quot;ש חלק על זה. ופסק &lt;small&gt;[הבית יוסף]&lt;/small&gt; כהרא&quot;ש. והטור הביא שני הדעות, עיין שם.&lt;/p&gt;
&lt;p&gt;ולאו דווקא שנלוש ביחד מי פירות עם מים, אלא אפילו נלוש תחילה במי פירות ואחר כך עם מים, או להיפך – הוי מי פירות עם מים (ח&quot;י סעיף קטן ג).&lt;/p&gt;
&lt;p&gt;ומעט מי פירות עם מים הרבה – לא נחשב כמי פירות עם מים, אלא כמים לחודא (מגן אברהם סעיף קטן א). ונראה דהוא הדין להיפך: דמעט מים והרבה מי פירות נחשב כמי פירות לחוד. וכן לענין לצאת ידי מצה. ויש מצריכין שיהיה ששים מהמים נגד המי פירות, דאז יצא ידי חובת מצה, ולא בפחות מזה.&lt;/p&gt;
&lt;p&gt;(ח&quot;י סעיף קטן ב. ועיין מגן אברהם סעיף קטן ג, וצריך עיון.)&lt;/p&gt;
&lt;h3&gt;סימן תסב סעיף י&lt;/h3&gt;
&lt;p&gt;ודע דכיון שנתבאר דמי פירות עם מים הוי חמץ נוקשה, ובסימן תמז נתבאר דחמץ נוקשה בטל בששים, לכן יש מי שרוצה לומר דאם נמצא גרעין של תבואה בפסח בחרעמזע&quot;ל, או בעיגולים שקורין קניידלא&quot;ך שנלושים בשומן, ומי ביצים והחרעמזע&quot;ל נלוש גם עם דבש – דאין לאסור במשהו, שהרי זהו מי פירות עם מים ובטל בששים (חכם אחד בתשובת נודע ביהודה סימן כב).&lt;/p&gt;
&lt;p&gt;ויש מי שרצה לדחות זה משום דמוכח בש&quot;ס מנחות (נז א) דאי אפשר לומר שניהם. כלומר דאם נוקשה דרבנן – בעל כרחך דמי פירות עם מים הוי חמץ גמור. ואם הוי נוקשה – בעל כרחך דנוקשה דאורייתא (נודע ביהודה שם). ונדחו דבריו, שהרי הרא&quot;ש והטור פסקו בסימן תמב דנוקשה הוי דרבנן, ובסימן זה פסקו דמי פירות עם מים הוה נוקשה (מק&quot;ח סעיף קטן א ומגן האלף סעיף קטן ג). ועוד: דאפילו אי נוקשה דאורייתא – גם כן בטל בששים, כיון שאין בו כרת כמו חמץ בערב פסח (מגן האלף שם).&lt;/p&gt;
&lt;p&gt;אמנם במעט שומן אין ליחשב כמי פירות עם מים. אבל כשיש שומן ומי ביצים דבר של ממש, וכל שכן בחרעמזי&quot;ל שיש בו גם דבש – יש להקל בהפסד מרובה ומניעת שמחת יום טוב במשהו דרבנן, ולאסור אותה עיגול או חרעמזי&quot;ל ולא יותר. וכל שכן אם יש עוד איזה צד קולא לפי הענין. וכן בנמצא גרעין בלפת שקורין צימע&quot;ס, אם יש שם שומן ודבש כראוי, ובזה יש מעט מים, כידוע דהרבה לחלוחית יוצא מהלפת עצמו, וזהו מי פירות, דאין להחמיר בזה (כן נראה לעניות דעתי).&lt;/p&gt;
&lt;h3&gt;סימן תסב סעיף יא&lt;/h3&gt;
&lt;p&gt;וקל וחומר הדברים אם נמצאו עוד גרעינים בהדבש או בהשומן, והדבש הרתיחוהו קודם פסח, והשומן טיגנו קודם פסח, דאמרינן שהגרעין בא מן הדבש או מן השומן, וכבר נתבטל קודם הפסח במי פירות, ושוב אינו מחמיץ (נודע ביהודה ומק&quot;ח סעיף קטן ט).&lt;/p&gt;
&lt;p&gt;ולעקא&quot;ך או טאר&quot;ט שנלוש בדבש או בצוקע&quot;ר בלא מים, אלא שלא שמרוהו מללושו על דף חמץ, ולא מכרוהו קודם פסח – יש להתירו להשהותו עד לאחר הפסח ולאכלו (שם).&lt;/p&gt;
&lt;h3&gt;סימן תסב סעיף יב&lt;/h3&gt;
&lt;p&gt;כתב רבינו הבית יוסף בסעיף ו:&lt;/p&gt;
&lt;dl&gt;&lt;dd&gt;חיטה שנמצאת בדבש או ביין וחומץ – מותר, ובלבד שלא נתערב בהם מים.&lt;/dd&gt;
&lt;/dl&gt;&lt;p&gt;עד כאן לשונו. ובסעיף ג כתב:&lt;/p&gt;
&lt;dl&gt;&lt;dd&gt;מותר ללוש ביין, אף על פי שאי אפשר לו בלא טיפת מים שנופלת בשעת הבציר. ואף לכתחילה רגילים ליתן מים בשעת הבציר כדי להתיר ניצוק (נתבאר ביורה דעה, עיין מגן אברהם סעיף קטן ב). ואף על פי כן אין לחוש להם, הואיל וכבר נתבטלו המים ביין קודם שלשו העיסה.&lt;/dd&gt;
&lt;/dl&gt;&lt;p&gt;עד כאן לשונו. והקשו עליו: דאם כן למה הצריך בסעיף ו שלא נתערב בהם? הרי כבר נתבטלו. ותרצו דבסעיף ג כיון שהיין תוסס – הוי כנתבשל ונעשה המים כיין, מה שאין כן בסעיף ו (מגן אברהם סעיף קטן ו).&lt;/p&gt;
&lt;p&gt;ויש מי שתירץ דבסעיף ו כוונתו שלא נתערב המים בשעה שהחיטה בתוך הדבש, דהוי כנתערב בשעת לישה ואסור. מה שאין כן בסעיף ג – כבר נתערב (חתנו של המגן אברהם בהגה&quot;ה).&lt;/p&gt;
&lt;p&gt;ויש מי שתירץ דוודאי מעט מים אינו גורם להחמיץ. אבל מכל מקום העיסה צריכה שימור, ובלא שימור – תחמיץ. ולכן בסעיף ו חיישינן לחימוץ (ח&quot;י סעיף קטן י&quot;ב).&lt;/p&gt;
&lt;p&gt;ולעניות דעתי נראה פשוט דבסעיף ג המים היו בשעת הבציר קודם פסח, וכבר נתבטל. מה שאין כן בסעיף ו – הוי בפסח.&lt;/p&gt;
&lt;p&gt;(וכן משמע להדיא בט&quot;ז סימן תסג סעיף קטן א, עיין שם. וכן משמע מלשון הלבוש. והוא השמיט הך דסעיף ג, עיין שם.)&lt;/p&gt;
&lt;h3&gt;סימן תסב סעיף יג&lt;/h3&gt;
&lt;p&gt;בסעיף ט בארנו דמעט מי פירות עם הרבה מים – לא נחשב כמי פירות עם מים, אלא כמים לחוד. וכתבנו דהוא הדין להיפך. אבל לא כן כתבו המפרשים (מגן אברהם סעיף קטן ו וח&quot;י), אלא דאפילו מעט מים והרבה מי פירות – הוי כמי פירות עם מים, וצריך לאפות מיד. ולפי זה צריך הרבה זהירות במצה שלשין במי ביצים, שהאגן שקורין בעקי&quot;ן לא יהא בו שום לחלוחית מים, ועל כי בהכרח לרחצו ולנקותו בין עיסה לעיסה – יזהרו שיהא יבש.&lt;/p&gt;
&lt;h3&gt;סימן תסב סעיף יד&lt;/h3&gt;
&lt;p&gt;כתבו הגדולים בשם התשב&quot;ץ דיין צמוקים או דבש צמוקים, שנעשים על ידי מים שנשתנה טעמו לגמרי – הוי כמי פירות גרידא (מק&quot;ח סעיף קטן ט). ולכן יש מי שמסתפק במי דבש שקורין מע&quot;ד אם נמצא בו גרעין, אם מקרי &quot;מי פירות&quot; כיון שנשתנה על ידי בישול (מגן אברהם סעיף קטן ו). ויש מי שכתב דיין צמוקים הוא כמי פירות עם מים, דאינו אלא כיין מזוג (מק&quot;ח שם בשם החכם צבי).&lt;/p&gt;
&lt;p&gt;אמנם אם נמצא גרעין בשומן אווז רותח – יש להתיר בפשיטות, אף על פי שהודחה במים, אך כבר נתייבשו המים (מגן אברהם שם). וכן אם נמצא בשומן קרוש, אף שיש שם מים – מותר, לפי שכבר נתקרשה קודם הפסח – ליכא כבוש בפסח. אך כשהשומן רך – יש לחוש (מק&quot;ח שם). ובדין אי מחזקינן איסור ממקום למקום או מזמן לזמן, יתבאר בסייעתא דשמיא בסימן תסז.&lt;/p&gt;
&lt;h3&gt;סימן תסב סעיף טו&lt;/h3&gt;
&lt;p&gt;וכתב רבינו הבית יוסף בסעיף ז:&lt;/p&gt;
&lt;dl&gt;&lt;dd&gt;יש לברר המלח קודם הפסח מחטים, שלא יהיו בתוכו. כי כשהמלח מתלחלח – היא נכנס מעט מעט בחטים ומתחמץ.&lt;/dd&gt;
&lt;/dl&gt;&lt;p&gt;עד כאן לשונו. דקודם הפסח אף כשמתלחלח – כבר נתבטל, מה שאין כן בפסח דהוי במשהו (מגן אברהם סעיף קטן ז). ובדיעבד אם נמצא גרעין תוך המלח בפסח – ישליך ממנו כדי נטילה, והשאר ישהה עד אחר הפסח. ואם שמו מהמלח תוך התבשיל בפסח – אין לאסור (שם).&lt;/p&gt;
&lt;p&gt;ובטור משמע שמלח שחופרין מקרקע – אין בו שום חשש, שכתב דמי מלח הוי מי פירות, עיין שם. וזהו במלח של קרקע, דאלו במלח הים – נראה דדמי למים.&lt;/p&gt;
&lt;p&gt;(עיין מגן אברהם סעיף קטן ז. והטור השיג על המ&quot;כ, עיין שם. ויש לומר דלא פליגי, ודייק ותמצא קל.)&lt;/p&gt;</extract></page></pages></query></api>