<?xml version="1.0"?><api><query><normalized><n from="ערוך_השולחן_אורח_חיים_א" to="ערוך השולחן אורח חיים א" /></normalized><pages><page pageid="165566" ns="0" title="ערוך השולחן אורח חיים א"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&lt;strong class=&quot;selflink&quot;&gt;&amp;lt;&amp;lt;&lt;/strong&gt; | ערוך השולחן · אורח חיים · &lt;strong class=&quot;selflink&quot;&gt;סימן א&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני יסודי הדת, והשכמת הבוקר&lt;/b&gt;&lt;/big&gt;&lt;br&gt;&lt;big&gt;ובו עשרים ותשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט&lt;/p&gt;
&lt;h3&gt;סימן א סעיף א&lt;/h3&gt;
&lt;p&gt;כתיב (משלי טו כד): &quot;אורח חיים למעלה למשכיל, למען סור משאול מטה&quot;. וביאורו נראה: כי המלאכים נבראו בשני כמבואר במדרש, וכן מבואר במזמור &quot;ברכי נפשי&quot;: &quot;המקרה במים עליותיו... עושה מלאכיו רוחות&quot;. והבדלת המים היתה בשני, והבהמות נבראו בחמישי. והמלאכים עובדים את בוראם ואין להם יצר הרע, והבהמות יש להם יצר הרע ואין להם דעת. וממילא דלהמלאכים אינו מגיע שכר בעד עבודתם, אחרי שאין להם יצר הרע, ולבהמות לא שייך עונש אחרי שאין להם דעת.&lt;/p&gt;
&lt;h3&gt;סימן א סעיף ב&lt;/h3&gt;
&lt;p&gt;ולזה ברא הקדוש ברוך הוא ביום הששי את האדם. ובראו משני הקצוות: נתן בו את הנשמה שמאירה לאדם לדעת את הבורא יתברך כמלאך, כמו שנאמר: &quot;כי נר ה' נשמת אדם&quot;. ויצר אותו בגוף שהוא חומר עב כבהמה, לאכול ולשתות ולישן.&lt;/p&gt;
&lt;p&gt;ולזה יתעוררו מלחמות גדולות בהאדם כל ימי חייו, שהנפש הבהמי מסיתו לתאוות עולם הזה כבהמה, והנשמה הטהורה נלחמת כנגדו ומראה לו שלא לכך נברא אלא לעבוד את הבורא כמלאך. ואף הדברים הגשמיים שמוכרח לעשות כאכילה ושתייה ושינה – תהיה הכוונה כדי שיוכל לעבוד את בוראו. ועל זה נאמר: &quot;שויתי ה' לנגדי תמיד&quot;.&lt;/p&gt;
&lt;p&gt;ולאחר מות האדם מראין לו שכל מעשיו נכתבין בספר, וחותם יד האדם בו. ואם הלך בדרך התורה והמצוה – נוחל גן עדן שהוא תענוג בלתי גבול ובלתי המשך זמן. ועליהם נאמר: &quot;ירויון מדשן ביתך, ונחל עדניך תשקם; כי עמך מקור חיים, באורך נראה אור&quot;. ואם חס ושלום להיפך – יורש גיהנם, שכל יסורי עולם הזה כאין נגדו. ועליהם נאמר: &quot;ויצאו וראו בפגרי האנשים הפושעים בי, כי תולעתם לא תמות ואשם לא תכבה, והיו דראון לכל בשר&quot;.&lt;/p&gt;
&lt;p&gt;ושבעה שמות יש לגיהנם, ואלו הן: &quot;שאול&quot;, ו&quot;אבדון&quot;, ו&quot;באר שחת&quot;, ו&quot;באר שאון&quot;, ו&quot;טיט היון&quot;, ו&quot;צלמות&quot;, ו&quot;ארץ התחתית&quot; (ערובין יט א). וכל המתפתה ביצרו נופל שם, ולכן נקרא גם &quot;תפתה&quot;, כדכתיב: &quot;כי ערוך מאתמול תפתה&quot; (שם).&lt;/p&gt;
&lt;h3&gt;סימן א סעיף ג&lt;/h3&gt;
&lt;p&gt;וזהו שאמר שלמה: &quot;אורח חיים למעלה למשכיל, למען סור משאול מטה&quot;. כלומר: אתה האדם המשכיל אחרי שיש לך שני דרכים, או לשאת עין ולב למעלה אל הבורא יתברך והיא דרך החיים, או להביט למטה על תאוות הבהמיות, לכן אצוה אותך שאורח החיים שלך תהיה רק למעלה, למען סור משאול מטה. כלומר: אם תביט למטה – תפול בשאול שהיא המדריגה הראשונה של הגיהנם, ומשם תפול עוד מטה מטה.&lt;/p&gt;
&lt;h3&gt;סימן א סעיף ד&lt;/h3&gt;
&lt;p&gt;וכל בר דעת יש לו להבין: כמו שאם נראה מלך בשר ודם בונה בנין יקר המורכב משני הפכים, שבנה בתוכו אבנים יקרות שוהם וישפה וכל אבן יקרה, וגם מטיט ועפר, היעלה על הדעת שתכלית כוונת המלך הוא לשם הטיט והעפר? ובודאי התכלית של הבנין הם האבנים היקרות, והטיט והעפר אינם אלא לחיזוק הבנין.&lt;/p&gt;
&lt;p&gt;כמו כן מלך מלכי המלכים הקדוש ברוך הוא, שברא את האדם מורכב מנשמה טהורה שהיא חלק אלוה ממעל, והיא תשוב אל האלהים אחרי מותו, וגם מגוף עב שהוא טיט ועפר, היעלה על הדעת שהתכלית הוא הטיט והעפר? וכל הסובר כן אינו אלא כסיל ומשוגע.&lt;/p&gt;
&lt;p&gt;וזהו שאמר עקביא בן מהללאל: הסתכל בשלושה דברים ואין אתה בא לידי עבירה: דע מאין באת, ולאן אתה הולך... כלומר: הנשמה היא חלק אלוה ממעל ותשוב למקורה. ולהיפך הגוף: מאין באת? מטיפה סרוחה. ולאן אתה הולך? למקום עפר רמה ותולעה. ובזה הבירור שהתכלית הוא הנפש האלהית. ולכן קודם כל צריך האדם לדעת יסודי תורתינו הקדושה והטהורה.&lt;/p&gt;
&lt;h3&gt;סימן א סעיף ה&lt;/h3&gt;
&lt;p&gt;יסוד התורה ועמוד העבודה לידע שיש אלהים אחד יחיד ומיוחד, והוא ברא כל העולמות, והוא משגיח עליהם בכל עת ובכל רגע. ואלמלי יצוייר חס ושלום סילוק השגחתו – אף רגע היו כל העולמות חוזרים לתוהו ובוהו.&lt;/p&gt;
&lt;p&gt;וזהו שנאמר: &quot;שמע ישראל ה' אלהינו ה' אחד&quot;. ונאמר: &quot;וידעת היום... כי ה' הוא האלהים בשמים ממעל ועל הארץ מתחת אין עוד&quot;. כלומר: שאין שום כוח זולתו יתברך, והוא המהוה כל העולמות, והוא המחיה את כל העולמות, והוא המקיימם.&lt;/p&gt;
&lt;p&gt;ובמתן תורה ראינו זה בחוש, כדכתיב: &quot;אתה הראת לדעת כי ה' הוא האלהים, אין עוד מלבדו&quot;. כלומר: כי ה' שברא כל העולמות – הוא המשגיח והמנהיג עליהם לעד ולעולמים. ו&quot;אלהים&quot; ביאורו: השגחה והנהגה, ואין שום כוח גדול או קטן זולתו יתברך.&lt;/p&gt;
&lt;h3&gt;סימן א סעיף ו&lt;/h3&gt;
&lt;p&gt;את האלהים הזה אנחנו מחויבים לאהבו אהבה גמורה וחלוטה, עד שכל האהבות כמו אהבת עצמו, אהבת אשתו, אהבת בניו ובנותיו, אהבת הממון – יהיו בטלים נגד אהבתו יתברך, והמה כלא ממש.&lt;/p&gt;
&lt;p&gt;וזהו שאמר הכתוב: &quot;ואהבת את ה' אלהיך בכל לבבך, ובכל נפשך, ובכל מאדך&quot;. והוא לשון &quot;מאוד&quot;, כלומר: כל החביב עליך מאוד מאוד – תבטל נגד אהבתו יתברך.&lt;/p&gt;
&lt;p&gt;&quot;ובכל לבבך&quot; דרשו חכמינו ז&quot;ל: בשני יצריך, ביצר הטוב וביצר הרע. כלומר: שלא תאמר שהיצר הרע כיון שמסית אותך לעבור על רצונו יתברך, אם כן איך בראו? דהאמת הוא דגם כוונת היצר הרע שלא תאבה לו ולא תשמע אליו, אלא שכך גזר עליו הבורא יתברך שיסיתך לעבור על רצונו יתברך, כדי שבבחירתך תעבוד ה' ולא כמוכרח. שזהו עיקר תכלית בריאת האדם, ובכוח זה גדול ממלאך כמו שכתבתי בסעיף א (וכן מבואר בזוהר).&lt;/p&gt;
&lt;h3&gt;סימן א סעיף ז&lt;/h3&gt;
&lt;p&gt;ובספרי דרשו:&lt;/p&gt;
&lt;dl&gt;&lt;dd&gt;רבי מאיר אומר: הרי הוא אומר &quot;ואהבת את ה' אלהיך בכל לבבך&quot; – אהבהו בכל לבבך כאברהם אבינו, שנאמר: &quot;אברהם אוהבי&quot;. ואומר: &quot;ומצאת את לבבו נאמן לפניך&quot;.&lt;/dd&gt;
&lt;/dl&gt;&lt;dl&gt;&lt;dd&gt;&quot;ובכל נפשך&quot; – כיצחק שעקד עצמו על גבי המזבח.&lt;/dd&gt;
&lt;/dl&gt;&lt;dl&gt;&lt;dd&gt;&quot;ובכל מאדך&quot; – הוי מודה לו כיעקב, כענין שנאמר: &quot;קטנתי מכל החסדים...&quot;.&lt;/dd&gt;
&lt;/dl&gt;&lt;p&gt;ועוד אמרו שם: &quot;ואהבת...&quot; – אהבהו על כל הבריות כאברהם אביך, כענין שנאמר: &quot;ואת הנפש אשר עשו בחרן&quot;. כלומר: כמו שאברהם מפני שהיה אוהבו בלב ונפש קרא את בני אדם להאמין באלקותו, כן תעשה אתה לאהבהו על הבריות, ולקרבן לעבודתו יתברך.&lt;/p&gt;
&lt;p&gt;עוד גרסינן בספרי: לפי שנאמר &quot;ואהבת&quot; – איני יודע כיצד אוהבין אותו? תלמוד לומר: &quot;והיו הדברים האלה אשר אנכי מצוך היום על לבבך&quot;, שמתוך כך אתה מכיר את מי שאמר והיה העולם. כלומר: שעם ההתבוננות בתורה – תתיישב האהבה בלב בהכרח (חינוך).&lt;/p&gt;
&lt;h3&gt;סימן א סעיף ח&lt;/h3&gt;
&lt;p&gt;וכן נצטוינו ליראה מפניו יתברך, דכתיב: &quot;את ה' אלהיך תירא&quot;. וזה לשון הרמב&quot;ם בספר המצות מצוה ד':&lt;/p&gt;
&lt;dl&gt;&lt;dd&gt;שצונו להאמין יראתו יתעלה וליפחד ממנו. ולא נהיה ככופרים ההולכים בשרירות לבם ובקרי, אבל נירא ביראת ענשו בכל עת. וזהו אמרו: &quot;את ה' אלהיך תירא&quot;.&lt;/dd&gt;
&lt;/dl&gt;&lt;p&gt;עד כאן לשונו. ובחיבורו הגדול ריש פרק שני מיסודי התורה כתב:&lt;/p&gt;
&lt;dl&gt;&lt;dd&gt;והיאך היא הדרך לאהבתו ויראתו? בשעה שיתבונן האדם במעשיו ובברואיו הנפלאים הגדולים, ויראה מהן חכמתו שאין לה ערך ולא קץ – מיד הוא אוהב ומשבח ומפאר, ומתאוה תאוה גדולה לידע השם הגדול, כמו שאמר דוד: &quot;צמאה נפשי לאלהים לאל חי&quot;.&lt;/dd&gt;
&lt;/dl&gt;&lt;dl&gt;&lt;dd&gt;וכשמחשב בדברים האלו עצמן – מיד הוא נרתע לאחוריו, ויירא ויפחד, ויודע שהוא בריה קטנה שפלה אפלה, עומדת בדעת קלה מעוטה לפני תמים דעות. כמו שאמר דוד: &quot;כי אראה שמיך מעשה אצבעותיך, מה אנוש כי תזכרנו?&quot;&lt;/dd&gt;
&lt;/dl&gt;&lt;p&gt;עד כאן לשונו. ובספר המצות ביאר &quot;יראה פשוטה&quot; שהיא יראת העונש, ובכאן ביאר &quot;יראת הרוממות&quot;.&lt;/p&gt;
&lt;p&gt;ועל זה שנינו בספרי: אין לך אהבה במקום יראה, ויראה במקום אהבה, אלא במידת הקדוש ברוך הוא בלבד, עיין שם. כלומר: דיראה ואהבה הם שני הפכים, אלא ביראת הרוממות שפיר יכולים שניהם להיות, דעל ידי גודל מעלת רוממותו יתברך – מתיירא ממנו יראת המעלה, ואוהבו בכל לב ובכל נפש.&lt;/p&gt;
&lt;h3&gt;סימן א סעיף ט&lt;/h3&gt;
&lt;p&gt;ונצטוינו ללכת בדרכיו הטובים והישרים, שנאמר: &quot;והלכת בדרכיו&quot;. ונאמר: &quot;אחרי ה' אלהיכם תלכו&quot;. ונאמר: &quot;ללכת בכל דרכיו&quot; – מה הוא חנון אף אתה חנון, מה הוא רחום אף אתה רחום &lt;font size=&quot;1&quot;&gt;(רעיון דומה בסוטה יד א)&lt;/font&gt;, ולהתדמות בפעולותיו הטובים ובמידותיו הישרים כפי יכולתינו.&lt;/p&gt;
&lt;p&gt;ומצות עשה להדבק בחכמים ובתלמידיהם כדי ללמד מעשיהם, שנאמר: &quot;ובו תדבקון&quot;. וכי אפשר לו לאדם להדבק בשכינה, והרי אש אוכלה הוא? אלא הדבק בחכמים ובתלמידים (כתובות קיא ב). והוי מתאבק בעפר רגליהם, ושותה בצמא את דבריהם. ונאמר: &quot;הולך את חכמים יחכם&quot;. ונאמר: &quot;אשרי האיש אשר לא הלך בעצת רשעים...&quot;.&lt;/p&gt;
&lt;h3&gt;סימן א סעיף י&lt;/h3&gt;
&lt;p&gt;כתב הסמ&quot;ג בעשין מצוה י&quot;ז:&lt;/p&gt;
&lt;dl&gt;&lt;dd&gt;מצות עשה לצדק את הדין על כל המאורע, שנאמר: &quot;וידעת עם לבבך, כי כאשר ייסר איש את בנו, ה' אלהיך מיסרך...&quot;.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ואנחנו בני ישראל עיפי הזמן, בלא מנוחה זה קרוב לשני אלפים שנה – חייבים אנו לדעת שזהו הכל לטובתינו לזכך אותנו, כמו שאמר הנביא זכריה: &quot;וצרפתים כצרוף את הכסף, ובחנתים כבחון את הזהב. הוא יקרא בשמי, ואני אענה אותו. אמרתי עמי הוא, והוא יאמר ה' אלהי&quot;. וביאור הכתוב: להאמין באמונה שלמה שכל צרותינו וכל טלטולינו אינו על דרך הנקימה חס ושלום אלא כדי לצרפינו. דאם לא כן כבר לא היתה ממנו שארית בכל משך ממאות השנים הרבות, ואין לך אות ומופת גדול מזה מקיומינו זמן ארוך כזה, דאין זה אלא מפני שהשגחתו יתברך עלינו, לא סר ולא יסור אף רגע, כאב המשגיח על בנו יחידו ומייסרו לטובתו.&lt;/p&gt;
&lt;p&gt;וראיה לזה: שהרי בכל זמן הגלות &quot;הוא יקרא בשמי ואני אענה אותו&quot;. כלומר: כשאנו מתפללים אליו יתברך – עונה אותנו בכל עת צרה וצוקה. &quot;אמרתי עמי הוא, והוא יאמר...&quot;, כלומר: שהרי אנו רואים שבכל זמן הארוך הזה עם בני ישראל הולכים בדרך התורה והמצוה, והוא יתברך קורא אותנו &quot;עמי&quot;, ואנחנו קוראים אותו &quot;אלהי ישראל&quot;.&lt;/p&gt;
&lt;h3&gt;סימן א סעיף יא&lt;/h3&gt;
&lt;p&gt;מיסודי הדת להאמין שתורתינו הקדושה כאשר היא – נתונה לנו מסיני על ידי משה רבינו. ובחסרון אות אחד היא פסולה, ואין הפרש בקדושתה בין פסוק &quot;שמע ישראל&quot; לפסוק &quot;ותמנע היתה פלגש&quot;.&lt;/p&gt;
&lt;p&gt;וכשם שהקדוש ברוך הוא חי וקיים לעד ולעולמי עולמים, כמו כן התורה היא נצחית, כמו שאנו אומרים ב&quot;אמת ויציב&quot;: &quot;הוא קיים ושמו קיים..., ודבריו חיים וקיימים, נאמנים ונחמדים לעד ולעולמי עולמים...&quot;. ולכן מלאכי שהיה הנביא האחרון אמר: &quot;זכרו תורת משה עבדי...&quot;.&lt;/p&gt;
&lt;h3&gt;סימן א סעיף יב&lt;/h3&gt;
&lt;p&gt;ומיסודי הדת להאמין בתורה שבעל פה, כמו שנאמר: &quot;על פי התורה אשר יורוך...&quot;.&lt;/p&gt;
&lt;p&gt;ולא כרת הקדוש ברוך הוא ברית עם ישראל אלא בשביל תורה שבעל פה, שנאמר: &quot;כי על פי הדברים האלה כרתי אתך ברית ואת ישראל&quot; (גיטין ס א).&lt;/p&gt;
&lt;p&gt;והתורה שבעל פה נותנת רוח חיים בתורה שבכתב, שאין בה אף מצוה אחת מבוארת כהלכתה, והתורה שבעל פה מבארה. וזהו המשנה והגמרא, שבם נתבארו כל פרטי המצות. וכל מי שאינו מודה בתורה שבעל פה – אין לו חלק באלהי ישראל.&lt;/p&gt;
&lt;h3&gt;סימן א סעיף יג&lt;/h3&gt;
&lt;p&gt;ומיסודי הדת להאמין בשכר עולם הבא, ובעונש הגיהנם, ובביאת משיח, ובתחיית המתים.&lt;/p&gt;
&lt;p&gt;וכן מיסודי הדת לעשות כל המצות לא מפני שהשכל מחייב כן, כגון במצות שבין אדם לחברו, אלא מפני שהקדוש ברוך הוא צוה אותנו לעשות כן. ולכן נאמר בדברות האחרונות בשבת ובכיבוד אב: כאשר צוך ה' אלהיך&quot;. משום דזה מוסכם בכל אום ולשון שהאדם צריך לנוח יום אחד בשבוע כדי לחזק כחותיו, וכן ההסכמה בכל אום ולשון לכבד הוריו. ולזה אמרה תורה: &quot;שמור את יום השבת לקדשו כאשר צוך ה' אלהיך&quot;, &quot;כבד את אביך ואת אמך כאשר צוך ה' אלהיך&quot;. כלומר: ולא מפני שהשכל מחייב כן. ובדברות הראשונות קודם חטא העגל לא הוצרכו לאזהרה זו, לפי שהיו כולם במדרגת מלאכים, כדכתיב: &quot;אני אמרתי אלהים אתם, ובני עליון כולכם&quot;.&lt;/p&gt;
&lt;p&gt;ויש עוד יסודי הדת, והרמב&quot;ם כללן בשלושה עשר עיקרים, ונדפסו בסידורים וידועים לכל. אמנם האמת כי כל מצוה מתרי&quot;ג מצות היא עיקר מעיקרי הדת, וכל אות מהתורה היא עיקר מעיקרי הדת. וראיה: שבחסרון אות אחד היא פסולה. וכן בתורה שבעל פה הממאן לקבל דבר אחד הוא מין, כמו שכתב הרמב&quot;ם ריש פרק שלישי מממרים, וזה לשונו: מי שאינו מודה בתורה שבעל פה – הרי זה בכלל המינים, עיין שם. ואין חילוק בין כשאינו מודה בכולה, או אינו מודה במקצתה כמו בתורה שבכתב. ואין להאריך בזה, כי ידוע זה ללומדי תורתנו הקדושה.&lt;/p&gt;
&lt;h3&gt;סימן א סעיף יד&lt;/h3&gt;
&lt;p&gt;וזה לשון הרא&quot;ה בספר החינוך (בהקדמה):&lt;/p&gt;
&lt;dl&gt;&lt;dd&gt;ששה מצות חיובן תמידי, לא יפסקו אפילו רגע אחת כל ימי חיי האדם. וכל רגע שיחשוב בהן – קיים מצות עשה. ואלו הם:
&lt;ul&gt;&lt;li&gt;האחת: להאמין שיש אלוה אחד בעולם, שברא את הבריאה הגדולה הזאת. והוא היה, והוא הוה, והוא יהיה לעולמי עד. והוא הוציאנו ממצרים, ונתן לנו את התורה. וזה נכלל בקרא ד&quot;אנכי ה' אלהיך אשר הוצאתיך מארץ מצרים...&quot;.&lt;/li&gt;
&lt;li&gt;והשנית: שנאמין שאין אלוה זולתו, שנאמר: &quot;לא יהיה לך אלהים אחרים על פני&quot;. כלומר: שכוח זולתי אין.&lt;/li&gt;
&lt;li&gt;והשלישית: ליחדו, כמו שנאמר: &quot;ה' אחד&quot;.&lt;/li&gt;
&lt;li&gt;והרביעית: לאהבו, כמו שנאמר: &quot;ואהבת...&quot;.&lt;/li&gt;
&lt;li&gt;והחמישית: לירא ממנו, כמו שנאמר: &quot;את ה' אלהיך תירא&quot;.&lt;/li&gt;
&lt;li&gt;והששית: שלא לתור אחר הלב ואחר העינים, כדכתיב: &quot;ולא תתורו אחרי לבבכם ואחרי עיניכם...&quot;. ו&quot;אחרי לבבכם&quot; – זו מינות. &quot;ואחרי עיניכם&quot; – זו זנות (סוף פרק קמא דברכות).&lt;/li&gt;
&lt;/ul&gt;&lt;/dd&gt;
&lt;/dl&gt;&lt;p&gt;עד כאן לשונו, והכונה לבלי להעלות על הדעת מחשבת מינות. ואם מעצמו יעלה על הלב – יסיחנה מדעתו, ויתחזק בתורה ויראת ה', וירחיק עיניו מעניני זנות. ואם במקרה יעלה על עיניו – יסיח דעת ויתחזק...&lt;/p&gt;
&lt;h3&gt;סימן א סעיף טו&lt;/h3&gt;
&lt;p&gt;תנן באבות פרק רביעי:&lt;/p&gt;
&lt;dl&gt;&lt;dd&gt;רבי יעקב אומר: העולם הזה דומה לפרוזדור בפני העולם הבא. התקן עצמך בפרוזדור, כדי שתכנס לטרקלין.&lt;/dd&gt;
&lt;/dl&gt;&lt;p&gt;וזהו עיקר גדול בחיי האיש הישראלי, לידע שעולם הזה הוא עולם המעשה, ועולם הבא הוא עולם הגמול, ועולם הזה הוא השער להכנס בו לעולם הבא. ולכן יזהר לבלי לאבד הזמן בחינם, כי הזמן הוא יקר מכל הנמצאות, והיום שעבר לא יחזור עוד. ודיו שההכרחיות נוטל חלק גדול מהזמן, וימי חיי האדם קצרים, ובהגיע האדם לימי הזקנה – רואה שהכל הבל. ולזה אמר שלמה: &quot;וזכור את בוראך בימי בחורותיך, עד אשר לא יבואו ימי הרעה, והגיעו שנים אשר תאמר: אין לי בהם חפץ&quot; (קהלת יב א). ו&quot;ימי הרעה&quot; הם ימי הזקנה. ואשר אז תאמר &quot;אין לי בהם חפץ&quot;, כלומר: בכל עניני עולם הזה. ואז מעצמך תכיר האמת, אבל כחותיך יהיו חלושים. ולכן &quot;זכור את בוראך בימי בחורותיך&quot;, ותמסור נפשך על קדושת ה'. ויתבאר ביורה דעה סימן קנ&quot;ז באריכות בסייעתא דשמיא.&lt;/p&gt;
&lt;h3&gt;סימן א סעיף טז&lt;/h3&gt;
&lt;p&gt;ובפרק חמישי דאבות תנן:&lt;/p&gt;
&lt;dl&gt;&lt;dd&gt;יהודה בן תימא אומר: הוי עז כנמר וקל כנשר, רץ כצבי וגבור כארי, לעשות רצון אביך שבשמים.&lt;/dd&gt;
&lt;/dl&gt;&lt;p&gt;ופירש הרע&quot;ב: &quot;עז כנמר&quot; – שלא תתבייש לשאול מרבך מה שלא הבנת, דלא הביישן למד. &quot;וקל כנשר&quot; – לחזור אחר לימודך ולא תייגע, כדכתיב: &quot;יעלו אבר כנשרים, ירוצו ולא ייגעו&quot;. ו&quot;רץ כצבי&quot; – לרדוף אחר המצות. &quot;וגבור כארי&quot; – לכבוש את יצרך מן העברות. עד כאן לשונו.&lt;/p&gt;
&lt;p&gt;והטור פירש: &quot;עז כנמר&quot; – שתעיז פניך כנגד המלעיגין, ואל תמנע מלעשות מצוה מפני המלעיגין. &quot;וקל כנשר&quot; שמעופף בשמים, ותעצים עיניך מראות ברע, כי העין תחילת העבירה. &quot;רץ כצבי&quot; – שרגליך לטוב ירוצו. &quot;וגבור כארי&quot; – נגד הלב, שתחזק לבך בעבודתו, עיין שם.&lt;/p&gt;
&lt;p&gt;(ולעניות דעתי נראה שמפני שהאדם מורכב מארבעה ראשי יסודות: אש, רוח, מים, עפר. ואמר &quot;עז כנמר&quot; נגד יסוד האש שהוא עז הרבה, &quot;וקל כנשר&quot; נגד יסוד הרוח שהוא קל מאוד, &quot;רץ כצבי&quot; נגד יסוד המים שהם ברצוא ושוב, &quot;וגבור כארי&quot; נגד יסוד העפר שהוא חזק וקשה. והכוונה שישתמש בכל יסודות הגוף רק לעניני הבורא יתברך ולא בעניני עולם הזה.)&lt;/p&gt;
&lt;h3&gt;סימן א סעיף יז&lt;/h3&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;&quot;שויתי ה' לנגדי תמיד&quot; – הוא כלל גדול בתורה ובמעלות הצדיקים אשר הולכים לפני האלהים. כי אין ישיבת האדם ותנועותיו ועסקיו, והוא לבדו בביתו, כישיבתו ותנועותיו ועסקיו והוא לפני מלך גדול. ולא דיבורו והרחבת פיו כרצונו והוא עם אנשי ביתו וקרוביו, כדיבורו במושב המלך. כל שכן כשישים האדם אל לבו שהמלך הגדול הקדוש ברוך הוא אשר מלא כל הארץ כבודו עומד עליו ורואה במעשיו, כמו שנאמר: &quot;אם יסתר איש במסתרים, ואני לא אראנו נאום ה'&quot; – מיד יגיע אליו היראה וההכנעה בפחד השם יתברך ובושתו ממנו תמיד. גם בהצנע לכת, ובשכבו על משכבו – ידע לפני מי הוא שוכב. ומיד שיעור משינתו – יקום בזריזות לעבודת בוראו יתברך ויתעלה. ולא יתבייש מפני בני אדם המלעיגים עליו בעבודת השם יתברך (כן צריך לומר).&lt;/dd&gt;
&lt;/dl&gt;&lt;p&gt;עד כאן לשונו, ותרתי קאמר: אחרי שהקדוש ברוך הוא עומד עליו תמיד לכן גם בהצנע לכת, כלומר גם כשהוא לבדו או עם אשתו וזרעו – יתנהג ביראה והכנעה כעומד לפני מלך. וכן מבואר במורה נבוכים (חלק שלישי פרק נ&quot;ב) שמשם מקור הדברים, עיין שם.&lt;/p&gt;
&lt;p&gt;ועוד אומר שיהיה עליו פחדו ובושתו מהשם יתברך תמיד. ולכן גם בהיותו בין בני אדם – יעשה המוטל עליו בעבודת השם יתברך, ואל יתבייש מפני המלעיגים אם יש מלעיגים, דהבושה מפני השם יתברך תתגבר על הבושה מבני אדם. וגם לא יתקוטט עמהם (מגן אברהם), דהקטטה היא מידה מגונה ומביאה לעזות. ויש להתרחק ממנה אפילו כשמתקוטט לדבר מצוה, אלא יעשה מעשהו לשם ה' יתברך, ולא יחוש ללעגם.&lt;/p&gt;
&lt;p&gt;(ומה שאמר דוד: &quot;ובתקוממיך אתקוטט&quot; – זה בויכוח בעניני הדת, או שאין מניחים לעשות המצות, דלא סגי בלאו הכי. אבל משום לעג בעלמא אין צורך להתקוטט.)&lt;/p&gt;
&lt;h3&gt;סימן א סעיף יח&lt;/h3&gt;
&lt;p&gt;בדברי בן תימא נתבאר שצריך להיות &quot;גיבור כארי&quot;. ולכן בכל בוקר בקומו ממיטתו – יתגבר כארי לעמוד לעבודת בוראו. ואף אם ישיאנו יצרו בחורף לאמר: &quot;איך תעמוד בבוקר כי הקור גדול?&quot;, או ישיאנו בקיץ לאמר: &quot;איך תעמוד ממיטתך ועדיין לא שבעת משינתך?&quot; – התגבר עליו לקום, שתהא אתה מעורר השחר ולא יהיה הוא מעירך. כמו שאמר דוד: &quot;עורה כבודי, עורה הנבל וכנור, אעירה שחר&quot; – אני מעיר השחר, ואין השחר מעיר אותי. וכל שכן אם ישכים קודם אור הבוקר לקום להתחנן לפני בוראו – מה טובו ומה יפיו (טור).&lt;/p&gt;
&lt;p&gt;ואם אינו יכול להשכים קודם אור הבוקר, מכל מקום התפילה אשר היא עת לכל חי – אל יאחר אותה (שיתפלל בציבור). ויחשוב בלבו: אילו היה בעבודת מלך בשר ודם, וציוהו להשכים באור הבוקר לעבודתו – היה זהיר וזריז לעמוד לעבודתו כאשר צוהו. כל שכן וקל וחומר לפני מלך מלכי המלכים הקדוש ברוך הוא (שם). וזהו שכתב רבינו הרמ&quot;א שעל כל פנים לא יאחר זמן התפילה שהצבור מתפללין, עיין שם.&lt;/p&gt;
&lt;h3&gt;סימן א סעיף יט&lt;/h3&gt;
&lt;p&gt;דוד אמר: &quot;ואני תפילתי לך ה' עת רצון...&quot;. וכן ישעיה אמר: &quot;בעת רצון עניתיך&quot;. שמע מינה ד&quot;עת רצון&quot; מילתא היא (יבמות עב א). ובגמרא פירשו דאימתי &quot;עת רצון&quot;? בשעה שהציבור מתפללין (ברכות ח א). וכן הוא בזוהר תרומה (דף קנו א), וזה לשונו: תנינן אימתי איקרי &quot;עת רצון&quot;? בשעתא דציבור קא מצלאן..., עיין שם.&lt;/p&gt;
&lt;p&gt;אמנם ביבמות שם מבואר דחצות לילה הוא &quot;עת רצון&quot;, עיין שם. וביומא (סט ב) מבואר דיש &quot;עת רצון&quot; אף בלא שעה קבוע ובלא ציבור. וכן מבואר בתענית (כד ב) דעל ידי חלום נתגלה לרבא שהאידנא הוא עת רצון, עיין שם. והכל אמת, דודאי יש עתים קבועים ל&quot;עת רצון&quot;, ויש גם בלא עתים קבועים כפי גזירת מלכו של עולם.&lt;/p&gt;
&lt;h3&gt;סימן א סעיף כ&lt;/h3&gt;
&lt;p&gt;וכתבו הטור והשולחן ערוך סעיף ב:&lt;/p&gt;
&lt;dl&gt;&lt;dd&gt;המשכים להתחנן לפני בוראו – יכוין לשעות שמשתנות המשמרות, שהם בשליש הלילה, ולבסוף שני שלישי הלילה, ולבסוף הלילה. שהתפילה שיתפלל באותן השעות על החורבן והגלות – רצויה.&lt;/dd&gt;
&lt;/dl&gt;&lt;p&gt;עד כאן לשונו. ודבר זה מבואר ממה שאמרו בריש ברכות, דעל כל משמר שואג כביכול כארי, כדכתיב: &quot;ה' ממרום ישאג... שאוג ישאג על נוהו&quot;.&lt;/p&gt;
&lt;p&gt;והנה לתירוץ הראשון בגמרא (ג א) דקחשיב אמצעית דאמצעיתא – אתי שפיר, דחשיב גם חצות בהדייהו. אבל לתירוץ השני דסוף משמרות קחשיב, הא דלא תני חצות בהדייהו משום דחצות הוי עת רצון לכל מילי, והני תלתא אינם אלא על חורבן בית המקדש. ולכן מה שהאריכו חכמי הקבלה דחצות הוא עת רצון לבקש רחמים על החורבן ועל כנסת ישראל, אתי שפיר גם לפי הגמרא דחצות הוא עת רצון לכל דבר.&lt;/p&gt;
&lt;p&gt;(ולחינם טרחו המפרשים. ועיין מגן אברהם סעיף קטן ד, שכתב דלתירוץ השני הגמרא חולקת על זה, עיין שם. ולעניות דעתי אינו כן. ודייק ותמצא קל.)&lt;/p&gt;
&lt;h3&gt;סימן א סעיף כא&lt;/h3&gt;
&lt;p&gt;וכתב רבינו הבית יוסף סעיף ג:&lt;/p&gt;
&lt;dl&gt;&lt;dd&gt;ראוי לכל ירא(י) שמים שיהא מיצר ודואג על חורבן בית המקדש.&lt;/dd&gt;
&lt;/dl&gt;&lt;p&gt;עד כאן לשונו, ונראה דאדלעיל קאי, על השלוש משמרות. וזהו מלשון הרא&quot;ש, שכתב על הך דשלוש משמרות וזה לשונו:&lt;/p&gt;
&lt;dl&gt;&lt;dd&gt;וראוי לכל ירא שמים שיהא מיצר ודואג באותה שעה, ולשפוך תחנונים על חורבן בית המקדש, כמו שנאמר: &quot;קומי רוני בלילה לראש אשמורות, שפכי כמים לבך...&quot;.&lt;/dd&gt;
&lt;/dl&gt;&lt;p&gt;עד כאן לשונו, וגם זה שכתב אחר כך בסעיף ד:&lt;/p&gt;
&lt;dl&gt;&lt;dd&gt;טוב מעט תחנונים בכוונה מהרבות בלא כוונה.&lt;/dd&gt;
&lt;/dl&gt;&lt;p&gt;עד כאן לשונו – גם כן אהך עניינא קאי, על חורבן בית המקדש. והוא מדברי הטור שכתב על הך דשלוש משמרות, וזה לשונו:&lt;/p&gt;
&lt;dl&gt;&lt;dd&gt;והתפילה שיתפלל באותה שעה על החורבן – רצויה... אחד המרבה ואחד הממעיט, ובלבד שיכוין לבו בתחנוניו. כי טוב מעט בכוונה מהרבות בהם שלא בכוונה.&lt;/dd&gt;
&lt;/dl&gt;&lt;p&gt;עד כאן לשונו, כלומר: כגון שיש לו שעה לומר תחנונים ולא יותר – לא יאמר הרבה תחנונים בלא כוונה, וטוב יותר מעט ובכוונת הלב. והוא הדין בכל הדברים, כמו בלימוד תורה, באמירת תהלים, וכיוצא בהם: טוב מעט בכוונה מהרבה שלא בכוונה.&lt;/p&gt;
&lt;p&gt;ועל דעת חכמי הקבלה עיקר התיקון הוא בחצות לילה, וכמו שנדפס בסידורים. וגם לפי הגמרא כן הוא, כמו שכתבתי בסעיף הקודם. וחצות הוא באמצע הלילה, שנים עשר שעות אחר חצות היום, בין בקיץ בין בחורף. וכן הסכימו רוב גדולי ישראל, וכן עיקר.&lt;/p&gt;
&lt;p&gt;(אבל אין כוונת הבית יוסף לעוררינו לזכור חורבן בית המקדש דפשיטא, שהרי בשמונה עשרה שלוש ברכות קבועות לזה: &quot;ולירושלים&quot;, &quot;את צמח&quot;, &quot;רצה...&quot;. וגם בברכת המזון ברכה קבועה לזה. וקודם ברכת המזון נוהגין לומר &quot;על נהרות בבל&quot; ובשבת ויום טוב וראש חודש &quot;שיר המעלות&quot;. וכמה זכרונות אנו עושין לחורבן בית המקדש, ובפרט בימי המצרים. ומי הוא האיש הישראלי אשר ישכחנה? אלא כוונתו על הזמן דמשמרות, וכמו שכתבתי. ודייק ותמצא קל.)&lt;/p&gt;
&lt;h3&gt;סימן א סעיף כב&lt;/h3&gt;
&lt;p&gt;וכתבו הטור ושולחן ערוך סעיף ה:&lt;/p&gt;
&lt;dl&gt;&lt;dd&gt;טוב לומר פרשת העקדה, ופרשת המן, ועשרת הדברות, ופרשת עולה, ומנחה, ושלמים, וחטאת, ואשם&lt;/dd&gt;
&lt;/dl&gt;&lt;p&gt;עד כאן לשונם. ובסעיף ט כתב רבינו הבית יוסף:&lt;/p&gt;
&lt;dl&gt;&lt;dd&gt;יש נוהגין לומר פרשת הכיור ופרשת תרומת הדשן. ואחר כך פרשת התמיד. ואחר כך פרשת מזבח מקטר קטורת ופרשת סממני הקטרת ועשייתו.&lt;/dd&gt;
&lt;/dl&gt;&lt;p&gt;עד כאן לשונו. ובסעיף ח כתב:&lt;/p&gt;
&lt;dl&gt;&lt;dd&gt;יאמר עם פרשת הקרבנות: &quot;ושחט אותו על ירך המזבח צפונה לפני ה'.&quot;&lt;/dd&gt;
&lt;/dl&gt;&lt;p&gt;עד כאן לשונו, משום דאיתא במדרש דבשעה שאומרים ישראל פסוק זה – נזכר הקדוש ברוך הוא בעקידת יצחק. ואנחנו אומרים אותו אחר פרשת התמיד.&lt;/p&gt;
&lt;h3&gt;סימן א סעיף כג&lt;/h3&gt;
&lt;p&gt;והנה מנהגינו וכמו שנדפס בסידורים: אומרים פרשת עקדה, ואחר כך פרשת הכיור ותרומת הדשן, ופרשת התמיד וקטורת, גם מה שכתוב בתורה גם כל דרשת חכמינו ז&quot;ל בריש כריתות (ו א), שאחד עשר סממנים היו בה ואלו הן: הצרי, והצפורן..., וכל פרטי הדינים שבהם. ואחר כך אומרים: &quot;אביי הוה מסדר סדר המערכה&quot;, והוא מיומא פרק שלישי, עיין שם.&lt;/p&gt;
&lt;p&gt;אבל אין אנו אומרים לא פרשת המן, ולא עשרת הדברות, ולא פרשת עולה, ומנחה, ושלמים, וחטאת, ואשם. אלא שאנו אומרים כל פרק חמישי דזבחים: &quot;איזהו מקומן...&quot;. ואין זה נגד דברי רבינו הבית יוסף, דנראה לי דזה שכתב בסעיף ט &quot;יש נוהגין...&quot; – גם כן כוונתו כן. כלומר: יש נוהגין שלא לומר כמו שכתבתי בסעיף ה אלא פרשת הכיור...&lt;/p&gt;
&lt;h3&gt;סימן א סעיף כד&lt;/h3&gt;
&lt;p&gt;והטעם נראה לי דתפילה שהוקבע לציבור, כלומר שכל ישראל יאמרוה – אינם אלא דברים של ציבור ולא דברים של יחיד. ולמה נאמר פרשת עולה, ומנחה, ושלמים, וחטאת, ואשם, שאלו אינם בציבור, ואף גם אין חובה ליחיד?&lt;/p&gt;
&lt;p&gt;וזה שאומרים פרק &quot;איזהו מקומן&quot; – זהו כדי ללמוד פרק משניות בכל יום, שהוא תורה שבעל פה, ובחרו ממילא בפרק זה שמדבר בענייני הקרבנות, והוא סתמא בלי מחלוקת. אבל לקבוע קרבנות אלו מפרשיות של תורה – אין צורך. ואי משום לימוד תורה שבכתב, הרבה יש בתפילה: שלוש פרשיות של קריאת שמע, ושירת הים. ופרשת התמיד...&lt;/p&gt;
&lt;p&gt;ופרשת עקידה ודאי אומרים, שהוא זכות כלל ישראל, ולזכור זכות אבותינו הקדושים. ולכן הוקבע אחר כך &quot;רבונו של עולם&quot;, ועיקרו הוא מהמדרש בענין העקידה, עיין שם. וגם עשרת הדברות אי אפשר לקבוע בציבור, שהרי ביטלום מפני תרעומת המינים, שלא יאמרו: אין תורה אלא זו, כדאיתא סוף פרק קמא דברכות.&lt;/p&gt;
&lt;p&gt;דבאמת הקשו על הך דסעיף ה, שכתב לומר עשרת הדברות, ותרצו דביחיד מותר. וזהו שכתב רבינו הרמ&quot;א שם וזה לשונו:&lt;/p&gt;
&lt;dl&gt;&lt;dd&gt;ודווקא ביחיד מותר לומר עשרת הדברות בכל יום. אבל אסור לאומרם בציבור.&lt;/dd&gt;
&lt;/dl&gt;&lt;p&gt;עד כאן לשונו. ואם כן ממילא דאי אפשר להיות זה נוסח קבוע. אבל על פרשת המן שהשמיטו – לא ידעתי טעם. אך באמת לא הוזכרה פרשת המן בש&quot;ס. ויש שהביאו מירושלמי ברכות (פרישה אות י&quot;ד), ואני לא מצאתי זה בירושלמי.&lt;/p&gt;
&lt;p&gt;והטעם נראה לי: מפני שהרבה נזכר בפרשה זו תרעומותם על ה', כמו שכתוב שם: &quot;כי שמעתי את תלונותיכם&quot;, &quot;שמעתי את תלונות בני ישראל&quot; ועוד, עיין שם. וגם הוציאו על המן דיבה רעה, שאמרו: &quot;ועתה נפשנו יבשה אין כל, בלתי אל המן עינינו&quot;. וכן איתא במדרש שמות (פרשה כ&quot;ה): &quot;נמצאתי ללא בקשוני&quot; – היה להם לבקש רחמים מלפני, אלא עמדו ושפכו תרעומות כלפי מעלה. עד כאן לשונו. ועוד אמרינן שם: ומפני מה לא אמרו שירה על המן..., שהיו מוציאין דברי תפלות על המן. אמר הקדוש ברוך הוא: איני מבקש לא תרעומותיכם ולא קילוסיכם, עיין שם. ולכן לא קבעו זה בצבור (כן נראה לפי עניות דעתי).&lt;/p&gt;
&lt;h3&gt;סימן א סעיף כה&lt;/h3&gt;
&lt;p&gt;פרשת התמיד והקטורת לא יאמר בלילה, דהקרבת התמיד והקטורת קטרת אינו אלא ביום. אבל פרשת הכיור ותרומת הדשן מותר לומר גם קודם אור היום, ואדרבא עיקר תרומת הדשן היתה בלילה, כדתנן ביומא (ב א): בכל יום תורמין את המזבח בקריאת הגבר או סמוך לו..., וביום הכיפורים מחצות, וברגלים מאשמורה הראשונה, עיין שם. וכן הקטרת איברים שיש בפרשה זו היתה כל הלילה, וממילא שהוצרכו מקודם לקדש ידיהם ורגליהם מהכיור, ולכן אומרים פרשת הכיור מקודם פרשת תרומת הדשן. ואחר כך להתמיד לא הוצרכו הכהנים לקדש מן הכיור. ואף על גב דקיימא לן כרבי בזבחים (יט ב) דלינה פסלה בקידוש ידים ורגלים, מכל מקום קיימא לן כרבי יוחנן שם (כ א) דאמר: קידש ידיו ורגליו לתרומת הדשן למחר – אינו צריך לקדש, מפני שהיא תחילת עבודה, עיין שם. וכך פסק הרמב&quot;ם בפרק חמישי מביאת מקדש, עיין שם.&lt;/p&gt;
&lt;p&gt;ולפי זה נראה דגם קודם חצות לילה יוכל לומר פרשת הכיור ותרומת הדשן, שהרי ברגלים הפרישו מאשמורה ראשונה ולא נהגו כן. ואולי מפני שבכל השנה היו מפרישין קודם קריאת הגבר או אחר קריאת הגבר, לפיכך גם אנו מזכירין זה רק קודם אור היום לאחר חצות הלילה.&lt;/p&gt;
&lt;h3&gt;סימן א סעיף כו&lt;/h3&gt;
&lt;p&gt;ויש שכתב שצריכין לומר פרשיות אלו מעומד דווקא, משום דיושב פסול לעבודה (מגן אברהם ריש סימן מ&quot;ח). ורבים חולקים בזה (שערי תשובה שם בשם התבואת שור, והחכם צבי ומור וקציעה). ובאמת אטו כל ישראל היו מקריבים? הרי הכהנים מקריבים, וזה שאנו אומרים &quot;כאילו הקרבנו&quot; משום שהקרבן היה של כלל ישראל, ממעות של תרומת הלשכה. והכהנים שלוחינו, ושלוחי שמים הם. ואי משום מעמדות שהיה חיוב על כלל ישראל כדתנן בפרק רביעי דתענית, אטו היו מחויבים לעמוד דווקא?&lt;/p&gt;
&lt;p&gt;ולעניות דעתי נראה דכהן צריך לעמוד, דיש לו לחשוב: אילו היה בזמן המקדש היה בעצמו המקריב והמקטיר. אבל לוי וישראל אינם צריכים לעמוד.&lt;/p&gt;
&lt;p&gt;(וצריך עיון למה לא תקנו לומר שיר של יום אחר התמיד והקטורת, דהא השיר היה בעת ניסוך היין, כדתנן בתמיד. ובפרשת התמיד אמרנו ונסכו יין..., ולמה תקנוה אחר התפילה? ואולי משום דקיימא לן: מנחתם ונסכיהם אפילו בלילה, לכן לא חששו לזה. ועוד: דהכהנים עצמם היו קורין קריאת שמע ומתפללים קצת תיכף לאחר שחיטת התמיד, כדתנן בפרק חמישי דתמיד, והשיר היה זמן רב אחר כך, ולכן גם אנו עושין כן. ודייק ותמצא קל.)&lt;/p&gt;
&lt;h3&gt;סימן א סעיף כז&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;וכשמסיים פרשת העולה יאמר: &quot;ריבון העולמים! יהי רצון מלפניך שיהא זה חשוב ומקובל לפניך, כאילו הקרבתי עולה בזמנה&quot;. וכן יאמר בפרשה המנחה, והשלמים, והאשם. ואחר פרשת החטאת לא יאמר כן, לפי שאינה באה נדבה.&lt;/dd&gt;
&lt;/dl&gt;&lt;p&gt;עד כאן לשונו. אבל רבינו הבית יוסף לא הזכיר אשם גם כן, משום דגם אשם אינו בא בנדבה, כמו שכתב בספרו הגדול. והטור סבירא ליה דאשם תלוי נמי בא בנדבה, כמבואר מדבריו ביורה דעה סימן ה (דפסק כרבי אליעזר בכריתות (כה א) דמתנדב אשם תלוי כל יום). והרמב&quot;ם לא פסק כן.&lt;/p&gt;
&lt;p&gt;וצריך לומר: אף שהטור לא פירש אאשם תלוי, מכל מקום כוונתו כן, משום דסתם &quot;אשם&quot; הוא אשם תלוי. ויש אומרים משום דבידו לידור בנזיר, ולטמאות עצמו ולהביא אשם (עיין מגן אברהם סעיף קטן י&quot;א). ואינו מובן כלל, דאטו נדר בנזיר (י&quot;א)? ועוד כמה תמיהות בזה, ולכן נראה כמו שכתבתי מקודם דכונתו לאשם תלוי.&lt;/p&gt;
&lt;p&gt;(ולעניות דעתי יש לומר: דברי הטור על פי שיטת רבינו תם בפסחים עג א דיבור המתחיל &quot;אשם&quot;, עיין שם. ודייק ותמצא קל.)&lt;/p&gt;
&lt;h3&gt;סימן א סעיף כח&lt;/h3&gt;
&lt;p&gt;ועכשיו אנו אומרים ה&quot;יהי רצון&quot; במשניות ד&quot;איזהו מקומן&quot; על עולה ותודה ושלמים.&lt;/p&gt;
&lt;p&gt;ומהרש&quot;ל כתב דבדרך תנאי יכול לומר גם על חטאת ואשם: &quot;אם נתחייבתי חטאת – יהא כאילו הקרבתי חטאת&quot;, וכן באשם. כלומר: ואם לאו – יהא כקורא בתורה (ומתורץ קושית הט&quot;ז סוף סעיף קטן ז).&lt;/p&gt;
&lt;p&gt;ויש שתמה בזה, דהא קיימא לן דחטאת בעי ידיעה בתחילה (מגן אברהם שם). ואינה תמיה, דהא אומר: &quot;כאילו הקרבתי חטאת&quot;, והכונה: &quot;כאילו הקרבתי בידיעה&quot; (י&quot;א). וגם אשם לדעת הרמב&quot;ם צריך ידיעה בתחילה, ואין להאריך בזה.&lt;/p&gt;
&lt;h3&gt;סימן א סעיף כט&lt;/h3&gt;
&lt;p&gt;בירושלמי ריש פרק &quot;תפילת השחר&quot; אומר:&lt;/p&gt;
&lt;dl&gt;&lt;dd&gt;ומאיכן למדו שלוש תפלות? רבי שמואל בר נחמני אומר: כנגד שלוש פעמים שהיום משתנה על הבריות.&lt;/dd&gt;
&lt;/dl&gt;&lt;dl&gt;&lt;dd&gt;בשחר צריך לומר: &quot;מודה אני לפניך..., שהוצאתני מאפלה לאורה&quot;.&lt;/dd&gt;
&lt;/dl&gt;&lt;dl&gt;&lt;dd&gt;במנחה צריך לומר: &quot;מודה..., כשם שזיכיתני לראות החמה במזרח, כך זכיתי לראות החמה במערב&quot;.&lt;/dd&gt;
&lt;/dl&gt;&lt;dl&gt;&lt;dd&gt;בערב צריך לומר: &quot;יהי רצון מלפניך..., כשם שהייתי באפלה, והוצאתני מאפלה לאורה, כך תוציאני מאפלה לאורה&quot;.&lt;/dd&gt;
&lt;/dl&gt;&lt;p&gt;עיין שם, ושום אחד מהפוסקים לא הביאו זה.&lt;/p&gt;
&lt;p&gt;(ואולי משום דרבי שמואל בר נחמני אומר שזהו כנגד תפילות, ורבי יהושע בן לוי ורבי יוסי אמרו שם דילפינן מאבות ותמידים, עיין שם. ובש&quot;ס דילן שם לא הובאו רק דברי רבי יהושע בן לוי ורבי יוסי, ולא דברי רבי שמואל בר נחמני, לכן השמיטו הפוסקים זה.)&lt;/p&gt;</extract></page></pages></query></api>