<?xml version="1.0"?><api><query><normalized><n from="ערוך_השולחן_אורח_חיים_קיח" to="ערוך השולחן אורח חיים קיח" /></normalized><pages><page pageid="181942" ns="0" title="ערוך השולחן אורח חיים קיח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קיח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שארי ברכות עד &quot;רצה&quot;&lt;/b&gt;&lt;/big&gt;&lt;br&gt;&lt;big&gt;ובו ששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו&lt;/p&gt;
&lt;h3&gt;סימן קיח סעיף א&lt;/h3&gt;
&lt;p&gt;ברכה עשירית היא &quot;תקע בשופר גדול&quot;. דהגאולה תהיה על ידי תקיעת שופר, כדכתיב: &quot;והיה ביום ההוא יתקע בשופר גדול...&quot;.&lt;/p&gt;
&lt;p&gt;ולמה קבעו ברכה זו אחר ברכת השנים? דכתיב ביחזקאל (לו) בענין הגאולה: &quot;ואתם הרי ישראל ענפכם תתנו ופריכם תשאו לעמי ישראל כי קרבו לבוא. ופניתי אליכם...&quot;. ויש בה עשרים תיבות (טור ופרי עץ חיים) כנגד פסוק: &quot;וביום שמחתכם... ותקעתם בחצוצרות...&quot;, שיש בו גם כן עשרים תיבות (טור סוף סימן קי&quot;ז).&lt;/p&gt;
&lt;p&gt;וברכה אחת עשרה היא ברכת &quot;השיבה&quot;, דכיון שנתקבצו גליות נעשה דין ברשעים כדכתיב: &quot;ואצרוף כבור סיגייך, ואשיבה שופטיך כבראשונה&quot; (מגילה שם). ויש בו עשרים וארבע תיבות כנגד שתים עשרה תיבות שבפסוק &quot;ואשיבה&quot;, וכנגד שתים עשרה תיבות שבפסוק &quot;וארשתיך לי לעולם&quot; (פרי עץ חיים דף ס' ע&quot;ב).&lt;/p&gt;
&lt;h3&gt;סימן קיח סעיף ב&lt;/h3&gt;
&lt;p&gt;חתימת ברכה זו &quot;מלך אוהב צדקה ומשפט&quot;, ובעשרת ימי תשובה &quot;המלך המשפט&quot;. ואיתא בסוף פרק קמא דברכות דלעיכובא הוא, ואם לא אמר – מחזירין אותו. ואם עקר רגליו – חוזר לראש התפילה. ואם לאו – חוזר ל&quot;השיבה&quot;. ומכל מקום כתב רבינו הרמ&quot;א, וזה לשונו:&lt;/p&gt;
&lt;dl&gt;&lt;dd&gt;מיהו אם אמר &quot;מלך אוהב צדקה ומשפט&quot; – אינו צריך לחזור. ולא אמרו שיחזור אלא במקום שכל השנה אומרים &quot;האל אוהב צדקה ומשפט&quot;, ועיין לקמן סימן תקפ&quot;ב.&lt;/dd&gt;
&lt;/dl&gt;&lt;p&gt;עד כאן לשונו. ויש מי שחולק בזה, דאפילו לנוסח זה בכל השנה הצדקה עיקר, ובעשרת ימי תשובה המשפט עיקר ואין להזכיר צדקה (ט&quot;ז סעיף קטן ב'). אבל רבים הסכימו לזה (מגן אברהם, וב&quot;ח, ושל&quot;ה, ומט&quot;מ).&lt;/p&gt;
&lt;p&gt;מיהו על כל פנים משמע דאף אם העיקר לומר &quot;האל אוהב צדקה ומשפט&quot;, מכל מקום אנו אומרים &quot;מלך אוהב צדקה ומשפט&quot;. ואם כן יש לפשוט הספק שנסתפקנו בסימן קי&quot;ד סעיף י&quot;א: אם אמר בכל השנה &quot;המלך הקדוש&quot; אם צריך לחזור? ולכאורה משמע דאינו צריך לחזור, ודלא כמו שכתבתי למעלה שם. או אפשר לחלק, וצריך עיון.&lt;/p&gt;
&lt;p&gt;(ובשערי תשובה הביא דעות בזה.)&lt;/p&gt;
&lt;h3&gt;סימן קיח סעיף ג&lt;/h3&gt;
&lt;p&gt;והברכה השתים עשרה היא &quot;למלשינים&quot;. וקבעוה אחרי ברכת המשפט, שכיון שנעשה משפט – כלו המלשינים. דאחר &quot;ואשיבה שפטיך כבראשונה&quot; כתיב &quot;ושבר פושעים וחטאים יחדיו יכלו&quot; (מגילה שם), וכולל זדים עמהם (שם). דאחר כך כתיב: &quot;ועוזבי ה' יכלו&quot;, והם הם הזידים שמזידים כנגד הקדוש ברוך הוא, והם הם המלשינים והמינים והזדים.&lt;/p&gt;
&lt;p&gt;ויש בברכה זו עשרים ותשע תיבות, כנגד תורה שבכתב ותורה שבעל פה ועשרים ושבע אותיות, דעם מנצפ&quot;ך יש עשרים ושבע אותיות (טור ופרי עץ חיים). ועל כי בברכה זו אין הנוסחאות שוות בהסידורים מפני שיבושי המגיהים, לכן אכתוב הנוסחא. וזו היא:&lt;/p&gt;
&lt;dl&gt;&lt;dd&gt;ולמלשינים אל תהי תקוה, וכל המינים וכל הזדים כרגע יאבדו, וכל אויביך מהרה יכרתו. והזדים מהרה תעקר ותשבר ותמגר ותכניע במהרה בימינו. ברוך אתה ה', שובר אויבים ומכניע זדים.&lt;/dd&gt;
&lt;/dl&gt;&lt;p&gt;וכך מצאתיה בספר ישן.&lt;/p&gt;
&lt;h3&gt;סימן קיח סעיף ד&lt;/h3&gt;
&lt;p&gt;ברכה שלוש עשרה &quot;על הצדיקים&quot;. דאחר עקירת המלשינים יתרומם קרן הצדיקים, כדכתיב: &quot;וכל קרני רשעים אגדע, תרוממנה קרנות צדיק&quot; (מגילה שם).&lt;/p&gt;
&lt;p&gt;ויש בברכה זו ארבעים ושתים תיבות (טור ופרי עץ חיים). ולפי זה אין צורך לומר &quot;יהמו נא רחמיך&quot; אלא &quot;יהמו רחמיך&quot;. וכן אין לומר &quot;פליטת בית סופריהם&quot; אלא &quot;פליטת סופריהם&quot;. וכך הוא בסידורים מדוייקים. ולפי זה הם ארבעים ושתים תיבות, דעם שני תיבות אלו הרי הם ארבעים וארבע.&lt;/p&gt;
&lt;p&gt;(וארבעים ושתים תיבות הם נגד שם ארבעים ושתים שבו נברא העולם, כמו שכתבתו התוספות ריש פרק שני דחגיגה. ובשביל הצדיקים נברא העולם, כן כתוב בפרי עץ חיים שם. ובטור כתוב רמזים מפסוקים, עיין שם.)&lt;/p&gt;
&lt;h3&gt;סימן קיח סעיף ה&lt;/h3&gt;
&lt;p&gt;ברכה ארבע עשרה &quot;ולירושלים עירך&quot;. דהיכן מתרומם קרן הצדיקים של ברכה הקודמת? בירושלים, שנאמר: &quot;שאלו שלום ירושלים ישליו אוהביך&quot;. כלומר: דהצדיקים שהם אוהביו יתברך יחיו בשלווה (מגילה שם).&lt;/p&gt;
&lt;p&gt;ויש בה עשרים וארבע תיבות כנגד עשרים וארבע אותיות שבפסוק &quot;בונה ירושלים ה'...&quot;. ולפי זה אין לומר &quot;וכסא דוד עבדך מהרה לתוכה תכין&quot;, דאם כן הוה ליה עשרים וחמש תיבות, אלא &quot;וכסא דוד מהרה... (והמספר הזה הוא בטור ובפרי עץ חיים שם).&lt;/p&gt;
&lt;p&gt;והברכה החמש עשרה היא &quot;את צמח דוד&quot;. ותקנוה אחר &quot;בונה ירושלים&quot;, שכיון שנבנית ירושלים בא דוד, שנאמר: &quot;אחר ישובו בני ישראל, ובקשו את ה' אלהיהם, ואת דוד מלכם&quot; (מגילה שם). ויש בה עשרים תיבות כמו בפסוק &quot;כי נחם ה' את ציון&quot; (שם).&lt;/p&gt;
&lt;h3&gt;סימן קיח סעיף ו&lt;/h3&gt;
&lt;p&gt;ברכה שש עשרה &quot;שמע קולנו&quot;. וסמכוה ל&quot;את צמח דוד&quot;, דכיון שבא דוד – באת תפילה, שנאמר: &quot;והביאותים אל הר קדשי, ושמחתים בבית תפילתי&quot; (מגילה שם). ויש בברכה זו שלושים וחמש תיבות, וסימנך: &quot;הלה' תגמלו זאת&quot;. והם כמנין התיבות שיש במזמור &quot;תהלה לדוד&quot; מן &quot;שמעה ה' צדק&quot; עד &quot;זמותי בל יעבר פי&quot; (פרי עץ חיים שם). ויתר הברכות יתבארו בסימן ק&quot;כ בסייעתא דשמיא.&lt;/p&gt;</extract></page></pages></query></api>