<?xml version="1.0"?><api><query><normalized><n from="ערוך_השולחן_אורח_חיים_לח" to="ערוך השולחן אורח חיים לח" /></normalized><pages><page pageid="173034" ns="0" title="ערוך השולחן אורח חיים לח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן לח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי הם הפטורים מתפילין&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן לח סעיף א&lt;/h3&gt;
&lt;p&gt;כתבו הטור והשולחן ערוך:&lt;/p&gt;
&lt;dl&gt;&lt;dd&gt;חולה מעיים – פטור מתפילין.&lt;/dd&gt;
&lt;/dl&gt;&lt;p&gt;וכן כתב הרמב&quot;ם בפרק רביעי:&lt;/p&gt;
&lt;dl&gt;&lt;dd&gt;חולי מעיים, וכל מי שלא יכול לשמור את נקביו אלא בצער – פטור מן התפילין.&lt;/dd&gt;
&lt;/dl&gt;&lt;p&gt;עיין שם.&lt;/p&gt;
&lt;p&gt;ודין זה מפורש בחולין (קי א) באחד שהביאוהו לפני רבי חנינא. חזייה דלא מנח תפילין. אמר ליה: מאי טעמא לא מנחת תפילין? אמא ליה: חולי מעיים אנא. ואמר רב יהודה: חולה מעיים פטור מן התפילין.&lt;/p&gt;
&lt;p&gt;ואף על גב דבכתובות (קד א) אמרינן ברבינו הקדוש שהיה מצטער בזה החולי, ומנח – שאני רבינו הקדוש שהנהיג את עצמו בקדושה יתירה (תוספות שם).&lt;/p&gt;
&lt;h3&gt;סימן לח סעיף ב&lt;/h3&gt;
&lt;p&gt;והנה זהו וודאי ברור דמטעם זה אי אפשר לפטור עצמו לגמרי מתפילין בשעת קריאת שמע ותפילה, דבשעה קלה יכול ליזהר.&lt;/p&gt;
&lt;p&gt;(וכן כתב המגן אברהם סעיף קטן א'. עיין שם שכתב דמותר, ולכאורה חובה הוא.)&lt;/p&gt;
&lt;p&gt;וראיה ברורה לזה: דהא במקור הדין בחולין שם לא היה בשעת קריאת שמע ותפילה, שהרי פלפל עמו כמבואר שם. אלא שמפני שדרכם היה לילך בתפילין כל היום לכן שאלו, ואמר לו שהוא חולי מעיים.&lt;/p&gt;
&lt;p&gt;ואם כן קשה לי על הטור ושולחן ערוך, למה הביאו כלל דין זה? דכיון שכתבו בסימן הקודם דאנחנו אין הולכים בתפילין כל היום, רק בשעת קריאת שמע ותפילה, אם כן גם בלא חולי מעיים פטורים?&lt;/p&gt;
&lt;p&gt;ואין לומר דבחולי מעיים איסורא נמי איכא לישא כל היום. אי אפשר לומר כן, שהרי לא כתבו איסור אלא פטור. ועוד: שהרי רבינו הקדוש נשאם כל היום, כמבואר בכתובות שם. ונהי דאין ללמוד ממנו כמו שכתבתי, מכל מקום איסור לא שייך בזה, מי שירצה לנהוג בקדושה יתירה.&lt;/p&gt;
&lt;p&gt;ועוד קשה לי על הטור והשולחן ערוך, דאם כן איך סתמו הדברים? והוה להו לפרש חולי מעיים פטור כל היום מתפילין, לבד בשעת קריאת שמע ותפילה. ועל הרמב&quot;ם לא קשיא שכן דרכו לכתוב לשון הש&quot;ס, וגם הוא לא הזכיר הדין שבסימן הקודם. אבל הטור ושולחן ערוך שכתבו הדין הקודם – הוה להו לבאר.&lt;/p&gt;
&lt;h3&gt;סימן לח סעיף ג&lt;/h3&gt;
&lt;p&gt;ועוד אני תמה: דהנה רבינו הבית יוסף בספרו הגדול הביא מה שכתב המרדכי, דחולה פטור מן התפילין. והקשה: דאם כן אמאי אמר רב יהודה בחולין שם דחולה מעיים פטור? הא כל חולה פטור. ותירץ: דכל חולה פטור דווקא כשמצטער, וחולי מעיים פטור אף כשאינו מצטער, עיין שם.&lt;/p&gt;
&lt;p&gt;ועל פי זה כתב רבינו הרמ&quot;א בסעיף א אהך דחולי מעיים פטור, וזה לשונו:&lt;/p&gt;
&lt;dl&gt;&lt;dd&gt;אפילו אם אין לו צער. אבל שאר חולה אם מצטער בחליו ואין דעתו מיושבת עליו – פטור. ואם לאו – חייב.&lt;/dd&gt;
&lt;/dl&gt;&lt;p&gt;עד כאן לשונו. ולא אבין כלל: דמה ענין חולה לחולי, דוודאי חולה המוטל במיטה פשיטא דגם בשעת קריאת שמע ותפילה פטור. והכי מוכח להדיא בירושלמי ברכות (פרק שני הלכה ג) שאומר שם: רבי ינאי היה לובשם אחר חליו שלושה ימים, עיין שם. ועד אותו זמן לא היה מניחם כלל. ועתה אם החולי מעיים חייב בשעת קריאת שמע ותפילה? מה ענין זה לזה, ומאי קשה ליה ומה תירץ? וצריך עיון.&lt;/p&gt;
&lt;h3&gt;סימן לח סעיף ד&lt;/h3&gt;
&lt;p&gt;ולכן נראה לי דרבותינו בעלי השולחן ערוך סבירא להו דחולי מעיים פטור לגמרי, גם בשעת קריאת שמע ותפילה. ודייקו זה מלשון הגמרא שאמרה סתם חולה מעיים פטור מן התפילין. והטעם: דכיון שהוא עלול להפחות ולשלשול, הוה כמצטער שאין ביכולתו להסיר צערו מעליו, דפטור מן התפילין כמו שיתבאר. ולשון &quot;איסור&quot; לא היו יכולים לכתוב, מפני מעשה דרבינו הקדוש.&lt;/p&gt;
&lt;p&gt;ולכן הקשו שפיר מהמרדכי, דזה פשיטא להו דלא מיירי בחולי כבד המוטל במיטה, שאין לו שום כוח או שום דעת, דבכהאי גוונא לא שייך חיוב ופטור. אלא בחולה שאם ירצה להתחזק – יניח תפילין, ומכל מקום פטור כמבואר בירושלמי שם. ולזה הקשו שפיר מה שכתב חולי מעיים דנקיט, ולזה תרצו דחולי מעיים פטור אפילו אינו מצטער. כלומר: אפילו אין לו צער מעצם הנחתם, מפני שמחלה זו פוטרתו מצד הנקיות. אבל שאר חולה פשיטא דאם אין לו צער להניחם למה יפטור את עצמו? ואינו פטור אלא כשמצטער בהנחתם מפני חלישותו, ואין דעתו מיושבת עליו מפני זה, דאז פטור.&lt;/p&gt;
&lt;p&gt;(ולפי זה חולי מעיים פטור לגמרי, דלא כהאחרונים שלא כתבו כן. ודייק ותמצא קל.)&lt;/p&gt;
&lt;h3&gt;סימן לח סעיף ה&lt;/h3&gt;
&lt;p&gt;ומכל מקום אי אפשר ליתן כלל בדבר זה, דזה תלוי לפי מחלת מעיו, ולפי טבעו החזק הוא הרפה. ונראה לי דזהו מה שכתב רבינו הבית יוסף בסעיף ב דמי שברי לו שאינו יכול להתפלל בלא הפחה – מוטב שיעבור זמן התפילה, ממה שיתפלל בלא גוף נקי. ואם יראה לו שיוכל להעמיד עצמו בגוף נקי בשעת קריאת שמע – יניח תפילין בין &quot;אהבה&quot; לקריאת שמע ויברך.&lt;/p&gt;
&lt;p&gt;עד כאן לשונו. וזהו ענין דחולי מעיים, ואם כן תלוי לפי מחלתו וטבעו. ומיהו לאחר תפילה וודאי לא יניחם אף כשמשער בעצמו שלא יפיח, דלמה לו להכניס עצמו בספק?&lt;/p&gt;
&lt;p&gt;(וכן משמע ממגן אברהם סעיף קטן א', שכתב דאסור להחמיר על עצמו, עיין שם. וכתב עוד: שאם משער בעצמו שאינו יכול מלהעמיד עצמו מלהפיח אלא בכדי שיחלוץ של ראש, אפילו הכי יניח שניהם, עיין שם. משום דעיקר הקפידא הוא בשל ראש, עיין שם.)&lt;/p&gt;
&lt;h3&gt;סימן לח סעיף ו&lt;/h3&gt;
&lt;p&gt;נשים ועבדים פטורים מתפילין, מפני שהיא מצות עשה שהזמן גרמא, דשבת ויום טוב פטור מתפילין. ואם רוצין להחמיר על עצמן – מוחין בידן. ולא דמי לסוכה ולולב שפטורות ועם כל זה מברכות עליהן. דכיון דתפילין צריך זהירות יתירה מגוף נקי, כדאמרינן בשבת (מט א): תפילין צריכין גוף נקי כאלישע בעל כנפים. ובירושלמי ברכות שם אמרו: תמן אמרין כל שאינו כאלישע בעל כנפים – אל יניח תפילין.&lt;/p&gt;
&lt;p&gt;אך אנשים שמחויבים – בהכרח שיזהרו בהם בשעת קריאת שמע ותפילה. ולכן אין מניחין כל היום, כמו שכתבתי בסימן הקודם. ואם כן נשים שפטורות, למה יכניסו עצמן בחשש גדול כזה? ואצלן בשעת קריאת שמע ותפילה כלאנשים כל היום, לפיכך אין מניחין אותן להניח תפילין.&lt;/p&gt;
&lt;p&gt;ואף על גב דתניא בעירובין (צו א) דמיכל בת שאול היתה מנחת תפילין, ולא מיחו בה חכמים – אין למידין מזה, דמסתמא ידעו שהיא צדקת גמורה וידעה להזהר. וכן עבדים כהאי גוונא.&lt;/p&gt;
&lt;p&gt;(עיין מגן אברהם סעיף קטן ג' ובית יוסף. ולפי מה שכתבתי אתי שפיר.)&lt;/p&gt;
&lt;h3&gt;סימן לח סעיף ז&lt;/h3&gt;
&lt;p&gt;המניח תפילין צריך ליזהר מהרהור תאוות אשה. ואם אי אפשר לו בלא הרהורים – מוטב לו שלא להניחן. כן פסקו רבותינו בעלי השולחן ערוך בסעיף ד. ואף על גב דבסוכה (כו ב) משמע דאין לאסור משום הרהור בלבד, זהו בחשש ספק. אבל כשוודאי מהרהר – אסור (מגן אברהם סעיף קטן ד'). אבל מרש&quot;י שם משמע להדיא דמשום הרהור אין איסור. (עיין שם בדיבור המתחיל &quot;שרגילין&quot; ובדיבור המתחיל &quot;שמא&quot;. ודייק ותמצא קל.)&lt;/p&gt;
&lt;p&gt;ויש שהביא מירושלמי שאומר גוף נקי ממחשבה רעה (בית יוסף בשם א&quot;ח). ולא מצאתי מאמר זה בירושלמי.&lt;/p&gt;
&lt;p&gt;וטעם האיסור הוא דלא גרע מהיסח הדעת. דאפילו לפי מה שכתבתי בסימן כ&quot;ח דהיסח הדעת הוי קלות ראש – הרי אין לך קלות ראש גדול ממחשבות כאלו. וכן יש להורות.&lt;/p&gt;
&lt;p&gt;וסומא חייב בתפילין (בית יוסף בשם הרא&quot;ש דלא כספר העתים, עיין שם).&lt;/p&gt;
&lt;h3&gt;סימן לח סעיף ח&lt;/h3&gt;
&lt;p&gt;אבֵל ביום ראשון – אסור להניח תפילין כל היום כולו אפילו לאחר הקבורה, דכתיב: &quot;ואחריתה כיום מר&quot;. והתפילין נקראו &quot;פאר&quot; ואין להניחם ביום המר, דיום ראשון הוי עיקר תוקף האבלות. אבל ביום השני צריך להניחם לאחר הנץ החמה, כמו שכתבתי ביורה דעה סימן שפ&quot;ח (עיין מגן אברהם סעיף קטן ה').&lt;/p&gt;
&lt;p&gt;ואפילו באו פנים חדשות – אינו חולצן כשלבשן. ואם לא לבשן – לא יניחם כשיושבים אצלו עד שילכו (שם). ואף על גב דמצטער באבלו ומצטער פטור כמו שיתבאר, זהו בצער דממילא. אבל בצער הזה – מחויב להתאמץ ולהסיח צערו בעת הנחתם (סוכה כה ב).&lt;/p&gt;
&lt;p&gt;ותשעה באב – חייבין בתפילין, דאבלות ישנה היא. אך מנהגינו לבלי להניחם בבוקר, דאין לך &quot;יום מר&quot; גדול מזה. ובמנחה שכבר הופג הצער מעט – מניחין אותם. ויתבאר לקמן סימן תקנ&quot;ה, עיין שם.&lt;/p&gt;
&lt;h3&gt;סימן לח סעיף ט&lt;/h3&gt;
&lt;p&gt;חתן ושושביניו, וכל בני החופה – פטורים מתפילין בשעת המשתה, מפני שמצוי בהם שכרות וקלות ראש (סוכה כה ב). וזהו כשנמשך המשתה עד הבוקר. וכן פטורים מן התפילה, לפי שלא יוכלו לכוין. אבל בקריאת שמע חייבין, מפני דעיקר הכוונה הוא בפסוק ראשון בדיעבד, ויוכלו לכוין.&lt;/p&gt;
&lt;p&gt;וזהו לפי זמנם. אבל עכשיו שבלאו הכי אין אנו מכוונים כל כך – חייבין גם בתפילה.&lt;/p&gt;
&lt;p&gt;ואין לשאול: איך יקראו קריאת שמע ויתפללו בלא תפילין? דאין זה שאלה: כיון שפטורים מתפילין משום שכרות וקלות ראש – הוי כשבת ויום טוב (עיין מגן אברהם סעיף קטן ז'). והגם דלגבי קריאת שמע ותפילה אין שכרות כזה פוטרת, שהרי אינם שיכורים ממש אלא שמחים ביותר, מכל מקום לגבי תפילין הוה קלות ראש ואסור.&lt;/p&gt;
&lt;h3&gt;סימן לח סעיף י&lt;/h3&gt;
&lt;p&gt;וזהו לפי הדין. אבל כבר כתב רבינו הרמ&quot;א בתשובה (סימן קל&quot;ב) דאנו נוהגין להפסיק המשתה בהגיע זמן התפילה. ומניחין תפילין, דכיון שמפסיקין כדי להתפלל – ממילא דליכא קלות ראש. וקורין קריאת שמע ומתפללין כבכל הימים, וגם החתן מניח תפילין ומתפלל.&lt;/p&gt;
&lt;p&gt;ויש שיטה לראשונים דזה שפטרו חכמינו ז&quot;ל חתן ושושבינים ובני המשתה אינו משום שכרון וחסרון כוונה. אלא מטעם דקיימא לן &quot;העוסק במצוה פטור מן המצוה&quot;, ושמחת חתן וכלה הוה מצוה, ולכן פטורים משארי מצות. ולטעם זה אין חילוק בין דורותינו לדורות הקודמים, ומי שירצה לסמוך על טעם זה – יכול לסמוך. והיינו בזמן הקיץ שלפעמים נמשכת הסעודה עד הבוקר כמה שעות – יכולים לאכול ולשתות, ובתנאי שהחתן יהיה עמהם, דאם החתן הלך מאתם – אין כאן מצוה. אבל המנהג הפשוט כסברא ראשונה. ועיין מה שכתבתי בסוף סימן ע.&lt;/p&gt;
&lt;h3&gt;סימן לח סעיף יא&lt;/h3&gt;
&lt;p&gt;וכן אמרו חכמינו ז&quot;ל שם דכותבי תפילין ומזוזות בשעה שעוסקין במלאכתן, שאין כוונתם לשם פרנסה אלא לשם מצוה, וכן תגריהם ותגרי תגריהם וכל שעוסקין במלאכת הקודש רק לשם מצוה – פטורין מהנחת תפילין כל היום, לבד בשעת קריאת שמע ותפילה.&lt;/p&gt;
&lt;p&gt;ולפי זה לדידן לא שייך דין זה, דבלאו הכי אין אנו הולכים כל היום בתפילין כמו שכתבתי בסימן הקודם. אמנם כשעוסקים במלאכתם, והגיע זמן קריאת שמע ותפילה – לא יפסיקו אף אם יעבור הזמן, דעוסק במצוה פטור מן המצוה. ולפי זה שייך דין זה אפילו לדידן. ומכל מקום לכתחילה יש לו ליזהר שלא יתחיל בהם משהגיע זמן קריאת שמע. אך אם התחילו – אין מפסיקין, וכל שכן בהתחיל קודם זמן הזה. והסופרים שלנו שעושים לשם פרנסה – מחויבים להפסיק בכל ענין.&lt;/p&gt;
&lt;h3&gt;סימן לח סעיף יב&lt;/h3&gt;
&lt;p&gt;ודע דזה שאמרנו שאינו צריך להפסיק אפילו יעבור הזמן, משום דעוסק במצוה פטור מן המצוה – זהו אפילו כשיכול לגמור הכתיבה אחר שיתפלל, ונמצא שהקריאת שמע והתפילה היא מצוה עוברת וזו אין מצוה עוברת. ומכל מקום אינו צריך להפסיק, דכך גזרה התורה דכל מי שעוסק במצוה פטור בעת מעשה ממצות אחרות.&lt;/p&gt;
&lt;p&gt;ולכן קיימא לן דהמשמר את המת – פטור מקריאת שמע ותפילה ותפילין, אף על פי שיכול לקיים אותן גם בשמירתו (הגר&quot;ז). וכן החופר קבר למת – פטור; אף על פי שינוח מעט בין חפירה וחפירה – זהו כדי לחזק כוחותיו. וכן כל כיוצא בזה (שם).&lt;/p&gt;
&lt;h3&gt;סימן לח סעיף יג&lt;/h3&gt;
&lt;p&gt;מיהו לא נקרא &quot;עוסק במצוה&quot; לענין פטור ממצות אחרות אלא בעת שעושה המצוה, ולא כשהמצוה כבר עליו.&lt;/p&gt;
&lt;p&gt;כלומר: דכשמניח התפילין נקרא &quot;עוסק במצוה&quot;. אבל כשכבר הניחם, אף על פי שהתפילין עליו ועושה מצוה, מכל מקום לא נקרא &quot;עוסק במצוה&quot;. וכן כשמוצא אבדה ומטפל בה נקרא &quot;עוסק במצוה&quot;, אבל כשהניחה בביתו אף שמצוה קעביד שמשמרה – לא נקרא &quot;עוסק במצוה&quot; שיהא פטור ממצוה אחרת. ולא דמי למשמר את המת, דהתם כל רגע נקרא עושה מעשה בפועל, שצריך להשגיח עליו מפני העכברים וכיוצא בהם.&lt;/p&gt;
&lt;p&gt;ונכון אפילו ב&quot;עוסק&quot; ממש ונזדמנה לו מצוה אחרת, ויכול לעשות שתיהן בלא טורח, &quot;מהיות טוב אל תקרא רע&quot; ויעשה שתיהן (שם). ואפשר דגם מדינא כן, דלא אמרו &quot;עוסק במצוה פטור מן המצוה&quot; אלא כשצריך לטרוח בהאחרת טירחא אחרת לבד הראשונה, אבל לא כשטורח אחד לשתיהן. וצריך עיון.&lt;/p&gt;
&lt;h3&gt;סימן לח סעיף יד&lt;/h3&gt;
&lt;p&gt;המצטער: אפילו מצטער מפני הצינה, וכן כל מי שאין דעתו מיושבת עליו מפני כאב הגוף והשינים. וכל כיוצא בזה שהצער בא מאליו, ואין בידו להסיח דעתו מצד זה כמו צער בעסק או צער אבלות, שבידו להתאמץ ולהסיח דעתו מזה כמו שכתבתי בסעיף ח. אבל צערים כאלו אי אפשר להסיחן מדעתו – פטור מן התפילין, דזה הוי כהיסח הדעת וכמו שכתבתי בסימן כ&quot;ח. ולכן אם אפשר לו ליישב דעתו ולהניחן – מחויב לעשות כן.&lt;/p&gt;
&lt;p&gt;ומימינו לא שמענו לפטור עצמו מן התפילין מפני זה. ועוד: דעיקר דין זה אינו מובן: דמקורו מהרמב&quot;ם, ואיהו סבירא ליה דהיסח הדעת כפשוטו, ולכן בעת הצער הרי מסיח דעתו. אבל הטור ושולחן ערוך דסבירא להו דהיסח הדעת הוי רק קלות ראש, והרי במצטער ליכא קלות ראש. אלא שבסימן כ&quot;ח סעיף ד נדחקנו ליישב הדברים דעל ידי זה יוכל לבוא לקלות ראש, עיין שם. אבל מכל מקום אין זה ברור כל כך לשיטתם, ולכן אין להקל לגמרי בזה. וצריך עיון.&lt;/p&gt;
&lt;h3&gt;סימן לח סעיף טו&lt;/h3&gt;
&lt;p&gt;כתב רבינו הבית יוסף בסעיף י:&lt;/p&gt;
&lt;dl&gt;&lt;dd&gt;הקורא בתורה – פטור מהנחת תפילין כל היום, זולת בשעת קריאת שמע ותפילה.&lt;/dd&gt;
&lt;/dl&gt;&lt;p&gt;עד כאן לשונו, וזהו על פי המכילתא בפרשת &quot;בא&quot; שאמרה: כל העוסק בתורה – פטור מן התפילין, עיין שם. ופירשה הר&quot;י דאכל היום קאי, ולא על קריאת שמע ותפילה (עיין בית יוסף).&lt;/p&gt;
&lt;p&gt;ולפי זה לדידן, שבלאו הכי אין מניחים כל היום כמו שכתבתי בסימן הקודם, לא היה לו להביא דין זה. אלא כדי שלא לטעות על פי המכילתא דלגמרי פטור – לכך הביאו, ופירשו דאכל היום קאי.&lt;/p&gt;
&lt;p&gt;(ובאור זרוע סימן תקצ&quot;ד היתה לו גירסא אחרת במכילתא, דמניח תפילין כעוסק בתורה, דכתיב: &quot;למען תהיה תורת ה' בפיך&quot;. עיין שם.)&lt;/p&gt;
&lt;h3&gt;סימן לח סעיף טז&lt;/h3&gt;
&lt;p&gt;לא יחלוץ תפילין בפני רבו, דזלזול הוא שמגלה ראשו בפניו. אלא יפנה לצד אחר, ויחלוץ שלא בפניו, דצריך להיות אימת רבו עליו. וכן לפני הספר תורה אין לחלוץ אלא פונה לצד אחר. וכן אנו נוהגים.&lt;/p&gt;
&lt;p&gt;וכפי הטעם גם בפני אביו לא היה לו לחלוץ. אלא שלא נהגו כן, וגם בפוסקים לא הוזכר מזה (ועיין בטור ומגן אברהם סעיף קטן י&quot;ד).&lt;/p&gt;
&lt;p&gt;ואם היה צריך לתפילין ומזוזה, ואין ידו משגת לקנות שתיהם – תפילין קודם, שהוא חובה שעל גופו. ואם תפילין יכול לשאול מאחר – מזוזה קודמת (מגן אברהם סעיף קטן ט&quot;ו). ומנודה ומצורע – אסורים להניח תפילין.&lt;/p&gt;</extract></page></pages></query></api>