<?xml version="1.0"?><api><query><normalized><n from="ערוך_השולחן_אורח_חיים_תקסא" to="ערוך השולחן אורח חיים תקסא" /></normalized><pages><page pageid="5880" ns="0" title="ערוך השולחן אורח חיים תקסא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקסא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני הרואה ערי יהודה, וירושלים, והמקדש בחורבנם&lt;/b&gt;&lt;/big&gt;&lt;br&gt;&lt;big&gt;ובו שני סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב&lt;/p&gt;
&lt;h3&gt;סימן תקסא סעיף א&lt;/h3&gt;
&lt;p&gt;הרואה ערי יהודה בחורבנן אומר: &quot;ערי קדשך היו מדבר&quot;, וקורע. ואינו חייב לקרוע אלא כשמגיע סמוך להם, כמו מן הצופים לירושלים.&lt;/p&gt;
&lt;p&gt;והרואה ירושלים בחורבנה אומר: &quot;ציון מדבר היתה, ירושלים שממה&quot;, וקורע. וכשרואה בית המקדש אומר: &quot;בית קדשינו ותפארתינו, אשר הללוך אבותינו, היה לשריפת אש, וכל מחמדינו היה לחרבה&quot;, וקורע.&lt;/p&gt;
&lt;p&gt;ומהיכן חייב לקרוע? מן הצופים. יש אומרים שזהו מכל מקום שיכול לראותם, ויש אומרים שזהו מקום מיוחד, שמשם נראה ירושלים (עיין מגן אברהם סעיף קטן ג).&lt;/p&gt;
&lt;p&gt;ואחר כך כשיראה המקדש – קורע קרע אחר. וכל קריעה טפח. ואם בא דרך המדבר, שאז רואה המקדש תחלה – קורע על המקדש טפח, ואחר כך כשיראה ירושלים – מוסיף על קרע ראשון כל שהוא. אבל להיפך – אינו יוצא בתוספת, לפי שהמקדש חמור מירושלים.&lt;/p&gt;
&lt;h3&gt;סימן תקסא סעיף ב&lt;/h3&gt;
&lt;p&gt;ואם קרע על אחת מערי יהודה – אינו חוזר וקורע כשיראה שארי ערי יהודה, חוץ מירושלים, שחוזר וקורע עליה קרע אחר בפפני עצמו. ואם קרע על ירושלים תחלה – אין צריך לקרוע על שאר ערי יהודה.&lt;/p&gt;
&lt;p&gt;וכל הקרעים האלו – צריך לקרוע בידו, ומעומד. וקורע כל בגדיו שעליו, עד שיגלה את לבו, כמו קריעה על אביו ואמו, כמו שכתבתי ביורה דעה סימן שמ. ויקרע בצד שמאל (מגן אברהם).&lt;/p&gt;
&lt;p&gt;ואינו מאחה קרעים אלו לעולם. והיינו תפירה טובה, אבל רשאי לשללן, למללן, ללקטן, ולתופרן כמין סולמות; והיינו תפירת הדיוט, לא תפירת אומן. ואם היה הולך ובא לירושלים – הולך ובא תוך שלושים יום – אינו קורע קרע אחר. לאחר שלושים יום – קורע קרע אחר, כדין כל ברכות הראייה, וכן הדין בערי יהודה ובמקדש.&lt;/p&gt;
&lt;p&gt;והרואה ירושלים תוך שלושים – לקרוע על שארי ערי יהודה, אף על פי שראן אחר שלושים. ומי שנולד בירושלים, אפילו הגדיל – אין צריך לקרוע, דבקטנותו פטור, וכשהגדיל – הרי זהו תוך שלושים (מגן אברהם). אמנם אם הלך מירושלים, ושהה שלשים יום – חייב לקרוע בחזירתו. אבל על שארי ערי יהודה – אין צריך לקרוע בצאתו מירושלים. אך בשובו אחר שלושים – הרי הוא ככל אדם, וחייב לקרוע כסדר כשהיה בחוץ לארץ.&lt;/p&gt;
&lt;center&gt;
&lt;p&gt;&lt;big&gt;&lt;b&gt;בסייעתא דשמיא, סליק הלכות תשעה באב&lt;/b&gt;&lt;/big&gt;&lt;/p&gt;
&lt;/center&gt;</extract></page></pages></query></api>