<?xml version="1.0"?><api><query><normalized><n from="ערוך_השולחן_אורח_חיים_רנ" to="ערוך השולחן אורח חיים רנ" /></normalized><pages><page pageid="163103" ns="0" title="ערוך השולחן אורח חיים רנ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רנ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מצוות הכנת הסעודות לשבת&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן רנ סעיף א&lt;/h3&gt;
&lt;p&gt;לעולם ישכים אדם בערב שבת בבוקר לטרוח ולהכין צרכי שבת, שכן הזהיר משה רבינו בעת ירידת המן: &quot;והכינו את אשר יביאו&quot;, וההבאה היתה בבוקר כדכתיב: &quot;וילקטו אותו בבוקר בבוקר&quot;. וצוה להכין תיכף לההבאה, הרי דההכנה היתה בבוקר.&lt;/p&gt;
&lt;p&gt;וכן אמרו חז&quot;ל (קי&quot;ז:): &quot;לעולם ישכים אדם להוצאת שבת שנאמר: &quot;והכינו את אשר יביאו&quot; - לאלתר. ובספר שיבולי הלקט הביא מדרש: אמר רב חסדא, מנין שכל המוציא יציאות בשבת מצוה שישכים ויוציא משחרית שנאמר (שם) והיה ביום הששי וכו', ודרשו חכמים אין והיה אלא מיד שנאמר: &quot;והיה כי קם הפלשתי&quot; במעשה דגלית ודוד וכתיב שם: &quot;ויגש הפלשתי השכם וגו'&quot;. אמר רב זעירא, אף על פי שמוציא אדם משחרית - מצוה שיוסיף קודם הערב, שנאמר (שמות טז ה): &quot;והיה משנה&quot; עכ&quot;ל, כלומר שיכינו שנית.&lt;/p&gt;
&lt;h3&gt;סימן רנ סעיף ב&lt;/h3&gt;
&lt;p&gt;מצוה להמתין על יום ו' לקנות מאכלים אף שיש טורח יותר, דבזה ניכר יותר הכבוד שבת. אמנם מה שלא ימצא ביום ו' - בהכרח להכין מקודם. ואם מוכרין בבוקר - מצוה ללכת אף קודם התפלה, ובלבד שלא יעבור זמן קריאת שמע. ולא יקבוע ללמוד קודם שהכין צרכי שבת, (א&quot;ר) וכל מה שיקנה - יאמר: 'לכבוד שבת'. (שם)&lt;/p&gt;
&lt;h3&gt;סימן רנ סעיף ג&lt;/h3&gt;
&lt;p&gt;וכתב הרמב&quot;ם בפרק ל' דין ו':&lt;/p&gt;
&lt;dl&gt;&lt;dd&gt;&quot;אף על פי שהיה אדם חשוב ביותר ואין דרכו ליקח דברים מן השוק ולא להתעסק במלאכות שבבית - חייב לעשות דברים שהן לצורך השבת בגופו, שזהו כבודו. וחכמים הראשונים מהם מי שהיה מפצל העצים לבשל בהן, ומהם מי שהיה מבשל או מולח בשר או גודל פתילות או מדליק נרות, ומהם מי שהיה יוצא וקונה דברים שהן לצורך השבת ממאכל ומשקה, אף על פי שאין דרכו בכך. וכל המרבה בדבר זה - הרי זה משובח&quot; עכ&quot;ל. (שבת קי&quot;ט.) ולא יאמר 'כי אפגום כבודי' - שזה הוא כבודו, שמכבד את השבת.&lt;/dd&gt;
&lt;/dl&gt;&lt;p&gt;וכתב בזה לשון חיוב, והטור והש&quot;ע לא הזכירו לשון חיוב ע&quot;ש. ואף הוא אין כוונתו לחיוב גמור, שהרי רבים וגדולים אין עושין בעצמן. ועוד דבש&quot;ס שם חשיב מי שהיו עושין בעצמן - שמע מינה שרבים לא עשו בעצמן אלא הוא הידור מצוה. ואצלינו נשותינו עושות ומכינות בעצמן לכבוד שבת, ואשתו כגופו. (עיין קונטרס אחרון להגר&quot;ז וצ&quot;ע ודו&quot;ק)&lt;/p&gt;
&lt;h3&gt;סימן רנ סעיף ד&lt;/h3&gt;
&lt;p&gt;כבר כתבנו בסימן רמ&quot;ב סעיף מ' דיש מצוה להכין בכל השבוע על צרכי שבת ע&quot;ש. וכתבו שיש להשחיז הסכין לכבוד שבת, ויש לזה רמז בקרא ד&quot;והכינו את אשר יביאו&quot;, ו'את' הוא לשון אתים ומזמרות.&lt;/p&gt;
&lt;p&gt;ונכון לנקות הכתלים מקורי עכביש שקורין פוצינ&quot;א, ונכון לטעום בערב שבת מכל תבשילי שבת, 'טועמיה חיים זכו', וזהו הכל מכבוד השבת, כמי שמכין את עצמו על אדם גדול לקבל פניו, שטועם התבשילין ומנקה הבית, והשחזת הסכין שמכין עצמו לאכילתו.&lt;/p&gt;
&lt;p&gt;וירבה בבשר ויין ומגדנות כפי יכולתו, והמוסיף מוסיפין לו מן השמים, ובלבד שיתכוין רק לכבוד שבת קדש.&lt;/p&gt;</extract></page></pages></query></api>