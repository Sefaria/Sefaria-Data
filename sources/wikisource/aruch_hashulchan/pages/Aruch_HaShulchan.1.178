<?xml version="1.0"?><api><query><normalized><n from="ערוך_השולחן_אורח_חיים_קעח" to="ערוך השולחן אורח חיים קעח" /></normalized><pages><page pageid="222358" ns="0" title="ערוך השולחן אורח חיים קעח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קעח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;איזה דברים קרויים &quot;הפסק&quot; בסעודה&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן קעח סעיף א&lt;/h3&gt;
&lt;p&gt;כתב הרמב&quot;ם בפרק רביעי:&lt;/p&gt;
&lt;dl&gt;&lt;dd&gt;היה אוכל בבית זה, ופסק סעודתו והלך לבית אחר (חדר אחר), או שהיה אוכל וקראו חברו לדבר עמו, ויצא לו לפתח ביתו וחזר, הואיל ושינה מקומו – צריך לברך למפרע על מה שאכל. וחוזר ומברך בתחילה &quot;המוציא&quot; ואחר כך יגמור סעודתו.&lt;/dd&gt;
&lt;/dl&gt;&lt;p&gt;עד כאן לשונו. ופשיטא שצריך ליטול ידיו, וכבר נתבאר זה בסימן ק&quot;ע, עיין שם. ונראה לי דיטול בלא ברכה, כיון שידיו נקיות.&lt;/p&gt;
&lt;p&gt;והנה לפי דברי הרמב&quot;ם, מי שיצא באמצע סעודה לטייל בחצר הוה גמר סעודה, וצריך לברך ברכת המזון על הקודם, ואחר כך &quot;המוציא&quot;. וכבר השיג הראב&quot;ד בזה, וזה לשונו: הפליג בזה, דכל &quot;לפתח ביתו&quot; לאו עקירה היא. וכל שכן אם רואה מקומו שאינו עקירה כלל. עד כאן לשונו.&lt;/p&gt;
&lt;p&gt;(ופשיטא שלשיטת תוספות והרא&quot;ש והרשב&quot;ם שיתבאר – ליתא לדין זה כלל, דמקורו מתוספתא שבסעיף ב. ואותה תוספתא נשנית ביחד עם ברייתא דבני חבורה שבפסחים קא ב. ולשיטת רבותינו אלה נדחית ברייתא זו מהלכה; ורק להרי&quot;ף והרמב&quot;ם היא להלכה, דהם פסקו כרב ששת שם. אבל רבותינו אלה פסקו כר&quot;ח שם. ודייק ותמצא קל.)&lt;/p&gt;
&lt;h3&gt;סימן קעח סעיף ב&lt;/h3&gt;
&lt;p&gt;וגם בתוספתא (פרק רביעי) מפורש דלא כהרמב&quot;ם, דתניא:&lt;/p&gt;
&lt;dl&gt;&lt;dd&gt;בעל הבית שהיה מיסב ואוכל, קראו חברו לדבר עמו – אינו צריך לברך למפרע... הפליג – צריך לברך למפרע. וכשהוא חוזר – צריך לברך לכתחילה.&lt;/dd&gt;
&lt;/dl&gt;&lt;p&gt;עד כאן לשונה. ו&quot;הפליג&quot; משמע שהלך עמו למרחוק.&lt;/p&gt;
&lt;p&gt;ונראה שהרמב&quot;ם מפרש &quot;הפליג&quot; – זהו כשיצא לפתח ביתו (עיין כסף משנה). ודבר תמוה הוא. ולי נראה שהרמב&quot;ם מפרש &quot;הפליג&quot; בזמן, כלומר: ששהה איזה זמן מסויים כחצי שעה וכיוצא בזה. וגם כוונת הרמב&quot;ם כן הוא ונכלל בלשונו, שכתב: קראו חברו... ויצא... – שזה מורה על שיהוי זמן.&lt;/p&gt;
&lt;p&gt;ותמיהני על רבינו הבית יוסף שהעתיק דבריו להלכה בסעיף א, לבד מה שכבר תמהו עליו (ב&quot;ח) שפסק כהרי&quot;ף והרמב&quot;ם נגד הרשב&quot;ם והתוספות והרא&quot;ש ורוב רבותינו, שפסקו לא כן כמו שיתבאר. ובדרבנן הולכין לקולא.&lt;/p&gt;
&lt;p&gt;עוד זאת יש להתפלא אף לפי שיטה זו: דגם מהרי&quot;ף מבואר דזה דהוי הפסק סעודה, היינו בהילוך לאיזה מקום, כמו שיצאו לקראת חתן וכיוצא בזה כמו שכתב הראב&quot;ד. וכן מוכח בגמרא שם. ומתוספתא עצמה מוכח כן, כמו שכתבתי. ואיך פסק בברכות דרבנן חומרא כזו? וצריך עיון.&lt;/p&gt;
&lt;h3&gt;סימן קעח סעיף ג&lt;/h3&gt;
&lt;p&gt;עוד כתב הרמב&quot;ם:&lt;/p&gt;
&lt;dl&gt;&lt;dd&gt;חברים שהיו יושבים לאכול, ויצאו לקראת חתן או לקראת כלה, אם הניחו שם זקן או חולה (אורחא דמילתא נקט, לפי שהם אין יכולין לצאת) – חוזרין למקומן וגומרין סעודתן, ואינם צריכים לברך שנית. ואם לא הניחו שם אדם כשהן יוצאין – צריכין ברכה למפרע. וכשהן חוזרין – צריכין ברכה לכתחילה.&lt;/dd&gt;
&lt;/dl&gt;&lt;p&gt;עד כאן לשונו. ופשוט הוא דגם בדין הקודם כוונתו כשלא הניח שם אדם, וסמך על מה שיבאר אחר כך. וזה שמקודם כתב דבחזרתו צריך לברך למפרע, וכאן כתב דכשהן יוצאין צריכין לברך למפרע, וודאי דגם מקודם צריך לעשות כן. אלא משום דבשם יצא על פי קריאת חברו ולא ידע שיפליג, וממילא דלא בירך מקודם. ובסיפא יציאתו מעצמו ויודע שיפליג, לפיכך צריך לברך קודם הליכתו. ובוודאי שגם ברישא אם יודע שיפליג שצריך לברך מקודם (וכן כתב הר&quot;ן בפסחים שם, עיין שם).&lt;/p&gt;
&lt;h3&gt;סימן קעח סעיף ד&lt;/h3&gt;
&lt;p&gt;עוד כתב הרמב&quot;ם:&lt;/p&gt;
&lt;dl&gt;&lt;dd&gt;וכן אם היו מסובין בשתייה או לאכול פירות, שכל המשנה מקומו הרי פסק אכילתו. ולפיכך מברך למפרע על מה שאכל, וחוזר ומברך שנייה לכתחילה על מה שהוא צריך לאכול. והמשנה מקומו מפינה לפינה בבית אחד – אינו צריך לחזור ולברך.&lt;/dd&gt;
&lt;/dl&gt;&lt;p&gt;עד כאן לשונו. וזה שכתב &quot;וכן&quot; הוא תמוה, דקל וחומר הוא. דהא אפילו מאן דפליג בגמרא על דין הקודם כשישבו בסעודה מודה בשתייה ובפירות, שהם דברים שאין טעונין ברכה לאחריהם במקומן, כמו שיתבאר בסייעתא דשמיא.&lt;/p&gt;
&lt;p&gt;ואפשר לומר דכוונתו: דבזה לא מהני אפילו כשנשארו אנשים על מקומן. ולכן קאמר &quot;וכן&quot;, כלומר: וכן בשתייה ופירות בכל עניין צריך לברך. ועוד יתבאר בפרט זה לדינא בסייעתא דשמיא.&lt;/p&gt;
&lt;p&gt;(והמגן אברהם סעיף קטן ג' כתב להיפך. וכן בכאן מהני, עיין שם.)&lt;/p&gt;
&lt;h3&gt;סימן קעח סעיף ה&lt;/h3&gt;
&lt;p&gt;אבל רבותינו בעלי התוספות והרשב&quot;ם והרא&quot;ש חולקים על כל הדברים האלה. והמה פסקו כמאן דאמר בפסחים שם שיש חילוק בין ישיבת סעודה, שהוא קביעות וצריך ברכה לאחריהם במקומן, לבין שארי אכילות ושתיות שאין צריך ברכה לאחריהם במקומן.&lt;/p&gt;
&lt;p&gt;ולפנינו יתבאר מה המה הדברים שטעונין ברכה במקומן, ומה המה שאינן טעונין ברכה במקומן: דדברים שטעונין ברכה במקומן אינם צריכים לברך כלל על מה שאוכל במקום אחר, דהכל נמשך על שם הסעודה כיון שיש לזה קביעות. ולא מיבעיא אם מקודם היתה דעתו כן שבאמצע סעודה ילך למקום אחר לגמור שם סעודתו, או יאכל גם שם ויחזור למקומו הראשון, דאין צריך ברכה כלל. וכולא חדא מילתא היא, ואין חילוק בזה בין שגומר סעודתו במקום אחר ומברך שם ברכת המזון, או שחוזר לגומרה במקום הראשון; דכל זמן שלא הסיח דעתו מלאכול – אין כאן ברכה אחרת. אלא אפילו לא היה בדעתו לאכול במקום אחר, ורק באמצע סעודה נתהוה שקראוהו למקום אחר, והוא לא הסיח דעתו עדיין מלאכול – יכול לילך להמקום האחר ולגמור שם הסעודה ולברך שם, או לחזור למקום הראשון ולברך.&lt;/p&gt;
&lt;p&gt;ויראה לי דכשחוזר למקומו הראשון – צריך לאכול מעט שם קודם ברכת המזון. ועוד נראה לי דגם נטילת ידים אינו צריך, כיון שלא הסיח דעתו מלאכול. אמנם זהו וודאי אם הסיח דעתו משמירת ידיו שצריך נטילת ידים ובברכה, וכמו שכתבתי בסימן ק&quot;ע סעיף ג.&lt;/p&gt;
&lt;h3&gt;סימן קעח סעיף ו&lt;/h3&gt;
&lt;p&gt;וגם בדברים שאינן טעונין ברכה לאחריהם חולקין על דעה ראשונה, שסוברים שצריך ברכה אחרונה על הקודם וברכה ראשונה על מה שיאכל. ורבותינו אלה סוברים דרק ברכה ראשונה צריך ולא ברכה אחרונה, דהברכה שיברך אחר כך ממילא יעלה על מה שאכל מקודם. הא למה זה דומה? למי שהסיח דעתו מלאכול עוד, ואחר כך נתיישב לאכול עוד, דמחייבינן ליה לברך ברכה ראשונה כמו שיתבאר בסימן קע&quot;ט, אבל לא ברכה אחרונה על הקודם.&lt;/p&gt;
&lt;p&gt;ודעה ראשונה סוברת דהיא גריעא מהיסח הדעת. דהיסח הדעת הוא במקום אחד, מה שאין כן בשני מקומות – אין לו לזוז ממקום הראשון בלתי ברכה אחרונה, דהליכתו למקום אחר הוה לגמרי כסעודה אחרת.&lt;/p&gt;
&lt;h3&gt;סימן קעח סעיף ז&lt;/h3&gt;
&lt;p&gt;וזה שנתבאר לדעה ראשונה, דבהניח שם מקצת מבעלי הסעודה דאינו צריך לברך, כתב רבינו הרמ&quot;א דכן הוא גם כן לדעה זו בדברים שאין טעונין ברכה לאחריהן במקומן. כלומר: שאם ישבו הרבה אנשים לאכול פירות או לשתות, ויצא אחד מהם למקום אחר וחזר, כשחוזר אין צריך ברכה דעדיין לא נסתלק העניין הראשון, כיון שהניח שם מקצת מהחבורה.&lt;/p&gt;
&lt;p&gt;אבל יש חולקין בזה וסבירא להו דרק לדעה ראשונה בדברים הטעונין ברכה במקומן, דהוא עניין קביעות, שייך לחלק בזה. אבל באין טעונין ברכה במקומן אין כאן קביעות, ואין כאן חילוק בין הניח מקצתן ללא הניח מקצתן, ובכל עניין חייב לברך (ב&quot;ח וט&quot;ז סעיף קטן ו').&lt;/p&gt;
&lt;p&gt;אבל יש מן הגדולים שהסכימו לדברי רבינו הרמ&quot;א (מגן אברהם סעיף קטן ג', ואליה רבה סעיף קטן ד'). וכן נראה מסוגית הש&quot;ס שם, וספק ברכות להקל. ובפרט שנראה דברי רבינו הרמ&quot;א, דכיון שהניח מקצת – אין כאן היסח הדעת, ואין צריך ברכה. מיהו זהו וודאי כשחזר למקומו הראשון, אבל כשנשאר שם – פשיטא שצריך לברך לפניה ולאחריה.&lt;/p&gt;
&lt;h3&gt;סימן קעח סעיף ח&lt;/h3&gt;
&lt;p&gt;והנה העולם תפסו כשיטת רבותינו מדעה השנייה. ונוהגין בסעודת נישואין להתחיל לאכול בביתו, ואחר כך לילך לסעודת נישואין, ולגמור שם הסעודה ולברך שם (ט&quot;ז סעיף קטן ט'). וכן אנו רואים בפורים ורגלים שעושים כן. ואף על גב דזהו רק בדיעבד; אבל לכתחילה וודאי לא נכון לעשות כן, כמו שכתב רבינו הרמ&quot;א, וזה לשונו:&lt;/p&gt;
&lt;dl&gt;&lt;dd&gt;וכן נוהגין במדינות אלו. מכל מקום לכתחילה לא יעקור ממקומו בלא ברכה, דחיישינן שמא ישכח מלחזור ולאכול. ומיהו לצורך מצוה עוברת, כגון שיגיע זמן תפילה – מותר.&lt;/dd&gt;
&lt;/dl&gt;&lt;p&gt;עד כאן לשונו. וכן מבואר מלשון הברייתא בפסחים שם: בני חבורה שהיו מסובין, ועקרו רגליהם לצאת לקראת חתן..., עיין שם דמשמע מפני שהיא מצוה עוברת.&lt;/p&gt;
&lt;p&gt;ומכל מקום נראה דהעולם תופסים גם זה למצוה עוברת לפי הזמן משמחה של מצוה כנישואין או סעודת פורים וכיוצא בזה, שמוכרח לאכול גם בביתו וגם אצל חברו. אבל בלא דבר מצוה לא נכון לכתחילה לעשות כן, אלא אם כן נתהוה נחיצות שהיה מוכרח לזה, כגון שקראו אדם גדול או איזה שר שהיה מוכרח לילך, וכיוצא באלו.&lt;/p&gt;
&lt;p&gt;(ועיין מגן אברהם סעיף קטן ח' שכתב דבמזמינים אותו לאכול במקום אחר, והיה דעתו מתחילה לכך בעת ברכת &quot;המוציא&quot; – מותר לגמרי, דבזה לא שייך שמא ישכח, עיין שם. ועיין אליה רבה סעיף קטן ה' שגמגם קצת בזה.)&lt;/p&gt;
&lt;h3&gt;סימן קעח סעיף ט&lt;/h3&gt;
&lt;p&gt;ומה נקרא &quot;דברים הטעונין ברכה במקומן&quot;? יש אומרים פת דווקא (רשב&quot;א והגהות מיימוניות). ויש אומרים כל מיני דגן, כלומר גם על מה שמברכים &quot;מזונות&quot; (טור בשם ר&quot;י). ויש אומרים דכל שבעת המינים טעונים ברכה לאחריהם במקומן (רשב&quot;ם ורא&quot;ש).&lt;/p&gt;
&lt;p&gt;ופשוט הוא דלעניין לברך במקומן יש להחמיר כדעה אחרונה. ולעניין דין שנתבאר יש להחמיר כדעה ראשונה. וכן משמע מלשון הרמב&quot;ם שהבאנו, שכתב לשון &quot;סעודה&quot;, וסעודה שייך רק על פת.&lt;/p&gt;
&lt;p&gt;(ואף על גב דסוף לשונו לא משמע כן, מדכתב שתייה או פירות, מכל מקום נראה כן כוונתו. ודייק ותמצא קל.)&lt;/p&gt;
&lt;h3&gt;סימן קעח סעיף י&lt;/h3&gt;
&lt;p&gt;מה נקרא &quot;שינוי מקום&quot;? הנה בחדר אחד אפילו הוא גדול מאוד מקרי הכל מקום אחד. וכשאוכל בפינה זו יכול לאכול בפינה אחרת, או לצאת לפינה אחרת ולדבר שם דחד מקום הוא. וכן אפילו מחדר לחדר, אם רואה מחדר זה מקצת מקום הראשון בהחדר שאכל שם – לא מקרי שינוי מקום. ואפילו מבית לחצר – לא מקרי שינוי מקום בכהאי גוונא, כמו שכתבתי בסימן רע&quot;ג לעניין קידוש במקום סעודה. ושם נתבאר דגם מבית לסוכה לא מקרי שינוי מקום. ויתבארו שם איזה פרטים בזה.&lt;/p&gt;
&lt;p&gt;ויראה לי דבבתים שלנו כל החדרים הפתוחים לבית האוכל מקרי חד מקום, דלא ימלט שלא יראו מקצת המקום של בית האוכל בהחדר. ולכן נראה לי דהאוכל פירות בחדר זה, או שותה חמין – יוכל לגמור האכילה או השתייה בחדר האחר הפתוח לו, ולא מקרי שינוי מקום.&lt;/p&gt;
&lt;h3&gt;סימן קעח סעיף יא&lt;/h3&gt;
&lt;p&gt;עוד יתבאר שם דאם היה דעתו לאכול במקום אחר – לא מקרי שינוי מקום. וכתב רבינו הרמ&quot;א דזהו דווקא בבית אחד, כלומר מחדר לחדר בבית אחד, אף שאינו רואה מזה לזה – מהני דעתו. אבל לבית אחר לגמרי – לא מהני דעתו. ומבית לעלייה או להיפך – מהני גם כן, כיון דשניהם בבית אחד הם.&lt;/p&gt;
&lt;p&gt;ובלבוש מבואר כאן ובסימן רע&quot;ג דמהני דעתו אפילו לבית אחר. וצריך עיון (גם האליה רבה תמה עליו), דדין זה הוא מתוספות ורא&quot;ש על פי ע&quot;ש, וכן כתב הטור לקמן סימן רע&quot;ג. מיהו זהו וודאי דכל שתחת גג אחד מקרי בית אחת, לעניין זה שתועיל דעתו אף שהם בתים בפני עצמם, כגון שמפסיק בית שער ביניהם שקורין &quot;פיר הויז&quot;.&lt;/p&gt;
&lt;p&gt;ולכן הרוצה לשתות חמין בכמה חדרים, יהיה דעתו בעת הברכה שלא ישתה במקום אחד, רק ישתה כאן מעט וכאן מעט, ואז יכול לשתות על סמך ברכה זו בכל חלקי הבית שתחת גג זה. והוא הדין באכילת פירות. ודבר זה צריך מאוד, לפי זמנינו ששוהין בשתיית חמין, ומפנין את עצמנו מחדר לחדר. ולכן נכון שתהא דעתו מתחילה לכך.&lt;/p&gt;
&lt;h3&gt;סימן קעח סעיף יב&lt;/h3&gt;
&lt;p&gt;איתא בירושלמי סוף פרק ששי דברכות:&lt;/p&gt;
&lt;dl&gt;&lt;dd&gt;אכל במזרחה של תאינה ובא לאכול במערבה – צריך לברך.&lt;/dd&gt;
&lt;/dl&gt;&lt;p&gt;וכן פסק הרמב&quot;ם שם. ואף על גב דמפינה לפינה לא מקרי שינוי מקום, זהו בבית שהמחיצות מקיפות, ועושה כל החדר כמקום אחד, מה שאין כן בתאינה העומדת באויר. וכתב הראב&quot;ד: דווקא כשלא היה דעתו מתחילה לכך, עיין שם. ופשוט הוא דאם היה דעתו מתחילה לכך לא גרע מחדר לחדר.&lt;/p&gt;
&lt;p&gt;והנה הטור לא הביא זה. ונראה דדעתו דאין הלכה כירושלמי זה, דלא גרע מפינה לפינה. אבל רבינו הבית יוסף הביא זה בסוף סעיף ב. ותמיהני שלא הביא דברי הראב&quot;ד, דזה אין לומר דלא סבירא ליה כן, דהא בעצמו כתב בסעיף ג דמהני דעתו אפילו מאילן לאילן כמו שיתבאר. אך נראה שלא חשש להביאו, מפני שזהו מילתא דפשיטא.&lt;/p&gt;
&lt;p&gt;ודע דדווקא כשהתאינה גדולה ועבה כל כך דכשעומדין במזרחה אין רואין צד מערבה. אבל בסתם אילן לא שייך כלל דין זה. ואף על גב דבחדר אחד אף אם מפסיק דבר שאין נראה ממקום למקום, כגון שעומדת תנור באמצע החדר חד מקום מקרי לעניין זה, שאם אוכל בצד זה יכול לגמור בצד האחר אף שאי אפשר לראות משם לכאן, זהו הכל בבית שיש מחיצות כמו שכתבתי (מגן אברהם סעיף קטן ה').&lt;/p&gt;
&lt;p&gt;ועוד נראה לי דרק בתאינה שייך דין זה, לפי שאין מתבשלים כולם כאחד, כדאמרינן ריש פרק &quot;כלל גדול&quot;, עיין שם. ולכן כשליקט במזרחה לא עלה על דעתו שגם במערבה נתבשלו ולא בשארי פירות.&lt;/p&gt;
&lt;p&gt;(ולולי דברי הבית יוסף הייתי מפרש דלא על תאינה אחת קאי אלא על הרבה, כשאכל מהתאינות שבצד מזרח ובא לאכול מתאינות העומדות בצד מערב – צריך לברך. והבית יוסף הוסיף &quot;תאינה זו&quot;, ואינו כן בירושלמי וברמב&quot;ם, ועל המין קאי. ודייק ותמצא קל.)&lt;/p&gt;
&lt;h3&gt;סימן קעח סעיף יג&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;יש מי שאומר שאם היה בגן ורוצה לאכול מפירות כל אילן ואילן, כיון שבירך על אילן אחד – אינו צריך לברך על האחרים. והוא שבשעה שבירך היה דעתו לאכול מאותם האחרים.&lt;/dd&gt;
&lt;/dl&gt;&lt;dl&gt;&lt;dd&gt;אבל מגן לגן צריך לברך אפילו הם סמוכים, ואפילו אם כשבירך תחילה היה דעתו על הכל. עד כאן לשונו.&lt;/dd&gt;
&lt;/dl&gt;&lt;p&gt;דמאילן לאילן הוי כמחדר לחדר, ומגן לגן הוי כמבית לבית; שכל גן הוא מוקף מחיצות, וכל הגן הוא כבית כוללת. והגן אפילו הוא גדול הרבה שאין רואין מצד זה לצד זה, מכל מקום מהני דעתו כמו מחדר לחדר.&lt;/p&gt;
&lt;p&gt;(עיין אליה רבה דמאילן לאילן, כשרואה זה את זה אין צריך דעתו. אבל הט&quot;ז סוף סעיף קטן ט' לא כתב כן, וכן משמע מלשון השולחן ערוך. וכן משמע ממגן אברהם סעיף קטן ט', עיין שם היטב. ודייק ותמצא קל.)&lt;/p&gt;
&lt;h3&gt;סימן קעח סעיף יד&lt;/h3&gt;
&lt;p&gt;עוד כתב בסעיף ד:&lt;/p&gt;
&lt;dl&gt;&lt;dd&gt;אם אכל פת במקום אחד, וחזר ואכל במקום אחר – אינו מברך ברכת המזון אלא במקום השני; כמו שנהגו הולכי דרכים שאוכלים דרך הילוכם, ויושבין ומברכין במקום סיום אכילתם.&lt;/dd&gt;
&lt;/dl&gt;&lt;p&gt;עד כאן לשונו. ביאור הדברים: דהולך לשיטתו שפסק כהרמב&quot;ם, דאפילו בדברים הטעונים ברכה לאחריהם במקומן – מכל מקום אסור לו לילך למקום אחר בלא ברכת המזון. ואם יצא – חוזר למקומו ויברך. ולזה אומר דאם עבר על זה, שחזר ואכל במקום אחר, ויותר אינו רוצה לאכול – בהכרח שיברך שם ברכת המזון, ויעלה לו גם לראשונה.&lt;/p&gt;
&lt;p&gt;והדבר פשוט שאין לו דרך אחר לעשות כן, אף אם היה רצונו לאכול עוד במקום הראשון, דכיון דסוף סוף אכל בשני מקומות, ולדעת הרמב&quot;ם צריך לברך דווקא במקום שאכל, אם כן בהכרח לברך במקום אחד ולצאת ידי חובת המקום השני.&lt;/p&gt;
&lt;p&gt;ומסביר הדבר שלא תתמה: איך יוצא בברכת המזון במה שיברך בכאן על המקום השני? לזה מסביר ומדמה להולכי דרכים, שדרך אכילתם כן הוא, ולכתחילה יכולים לעשות כן. והלכך כאן בדיעבד יצא על כל פנים.&lt;/p&gt;
&lt;p&gt;וכל זה הוה רבותא לשיטה זו. אבל לשיטת רבינו הרמ&quot;א כל דין זה אך למותר, דהא כבר נתבאר דלשיטה זו יכולים לכתחילה לאכול בשני מקומות בדבר מצוה. ואם כן אין בדין זה חידוש כלל.&lt;/p&gt;
&lt;h3&gt;סימן קעח סעיף טו&lt;/h3&gt;
&lt;p&gt;התפילה באמצע הסעודה לא מקרי הפסק להצריכו ברכה אחרת. ולכן אם שכח להתפלל, ונזכר באמצע סעודה – יכול להתפלל בלא ברכת המזון ובלא ברכת &quot;המוציא&quot; אחר כך. ולא מיבעיא אם יש לו עוד שהות אחר הסעודה להתפלל, דאז לא היה מוכרח להפסיק. אלא אפילו שלא היה לו שהות לגמור סעודתו ולהתפלל, דהיה מוכרח להפסיק, אפילו הכי לא הוה הפסק כיון שלא יצא ממקומו (תוספות פסחים קב א).&lt;/p&gt;
&lt;p&gt;אבל נטילת ידים צריך, דהוי היסח הדעת (מגן אברהם סעיף קטן י&quot;ג). ויש אומרים דאין צריך נטילת ידים (אליה רבה סעיף קטן י&quot;א); וכן כתב בים של שלמה פרק ששי דחולין (סימן י'), דתפילה לא מקרי היסח הדעת.&lt;/p&gt;
&lt;p&gt;וכל זה להתפלל במקומו. אבל לילך לבית הכנסת להתפלל, לרבינו הבית יוסף אסור, ולרבינו הרמ&quot;א מותר כפי השיטות שנתבארו.&lt;/p&gt;
&lt;p&gt;ודע דזהו דווקא בדברים הטעונין ברכה לאחריהן במקומן. אבל בדברים שאין טעונין ברכה לאחריהן במקומן וודאי דתפילה הוי הפסק.&lt;/p&gt;
&lt;p&gt;(והט&quot;ז סעיף קטן ט' וסעיף קטן י' האריך לחלוק על השולחן ערוך. וכבר כתב האליה רבה (סעיף קטן י') שאין בכל דבריו כדי דחייה, עיין שם. וגם האבן עוזר האריך לחלוק באיזה פרטים. ואנו אין לנו אלא כפסק רבינו הרמ&quot;א, שהסכימו לזה המגן אברהם והאליה רבה.)&lt;/p&gt;
&lt;h3&gt;סימן קעח סעיף טז&lt;/h3&gt;
&lt;p&gt;אדם שישן בתוך סעודתו שינת עראי – לא הוה הפסק.&lt;/p&gt;
&lt;p&gt;ואין זה דומה להיסח הדעת שצריך ברכה לפניו, שזה אינו מסיח דעתו. ואפילו נטילת ידים אינו צריך אם ברי לו שלא נגע במקומות המכוסין. וכן אם הפסיק בשאר דברי רשות, כגון שהוצרך לנקביו וכיוצא בזה; אך בזה צריך נטילת ידים בברכה, כיון שידיו מטונפות. ועיין בסימן ק&quot;ע סעיף ג.&lt;/p&gt;</extract></page></pages></query></api>