<?xml version="1.0"?><api><query><normalized><n from="ערוך_השולחן_אורח_חיים_קפב" to="ערוך השולחן אורח חיים קפב" /></normalized><pages><page pageid="221856" ns="0" title="ערוך השולחן אורח חיים קפב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין כוס של ברכת המזון, ושלא יהיה פגום&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קפב סעיף א&lt;/h3&gt;
&lt;p&gt;הרמב&quot;ם בסוף פרק שביעי מברכות פסק דברכת המזון אינה טעונה כוס; וכן הוא דעת הרי&quot;ף בפרק &quot;ערבי פסחים&quot;, עיין שם. וכן פסק הרשב&quot;א בברכות (נב א), וכן פסק הסמ&quot;ג. אבל הרא&quot;ש והטור פסקו שצריך כוס אפילו ביחיד, וכן פסקו התוספות בפסחים (קה א), עיין שם. וכן פסק הרשב&quot;ם, וכן פסק רבינו יונה בסוף פרק שביעי דברכות.&lt;/p&gt;
&lt;p&gt;ויש מרבותינו שפסקו דרק בזימון טעון כוס (הגהות מיימוניות שם בשם ר&quot;י ורבינו אלחנן, עיין שם). וכן הוא בזוהר פנחס (דף רמ&quot;ו), וזה לשונו:&lt;/p&gt;
&lt;dl&gt;&lt;dd&gt;ובגין דא פחות משלושה לא צריך כוס, לשלושה צריך כוס.&lt;/dd&gt;
&lt;/dl&gt;&lt;p&gt;עיין שם (וכן כתב הבית יוסף בשם מדרש הנעלם רות). וכתבו שהחוששים לזה: כשמברכין ביחיד מעמידין הכוס על השולחן, ואין נוטלין אותו בידיו (בית יוסף).&lt;/p&gt;
&lt;p&gt;ויש מי שמגמגם בזה: דאטו לפי הזוהר אסור ליטול כוס ביחיד? הזוהר אמר שאין צריך, ואם כן למה לא יטול הכוס בידו (ב&quot;ח)?&lt;/p&gt;
&lt;p&gt;אמנם במדינתינו לא נהגנו בכוס כלל, כי היין וכן שארי משקים ביוקר אצלינו, וכל שתייתינו הוא מים כידוע. וכפי הנראה תפסנו לעיקר כדעה הסוברת שאין צריך כוס. ומכל מקום יש מדקדקים בשבתות וימים טובים כשיש זימון לברך על הכוס אם אפשר להשיג.&lt;/p&gt;
&lt;h3&gt;סימן קפב סעיף ב&lt;/h3&gt;
&lt;p&gt;רבינו הבית יוסף בסעיף א הביא כל הדעות, וכתב דלמאן דאמר צריך כוס – צריך לחזור עליו. ואם אין לו כוס לברך עליו – לא יאכל אם הוא מצפה ואפשר שיהיה לו, אפילו אם צריך לעבור זמן אכילה אחת. ולפי זה אם שנים אוכלין יחד – צריך לקחת כל אחד כוס לברכת המזון. עד כאן לשונו.&lt;/p&gt;
&lt;p&gt;וכן כתב הטור והביא ראיה מהבדלה, עיין שם. ואין זה דמיון: דקודם הבדלה אסור לאכול, אבל קודם הכוס הא מותר לאכול? וכשאחר כך אין לו כוס מה יעשה (מגן אברהם סעיף קטן א')? אמנם מדמצינו בפסחים (קב ב) במוצאי שבת כשאין לו כוס לברכת המזון – אוכל בלא הבדלה, ומבדיל על הכוס של ברכת המזון, עיין שם. הרי דכוס חמיר כל כך עד שהתירו לו לאכול קודם הבדלה, וכל שכן דבלא זה אין לו לאכול כשיהיה לו במשך הזמן כוס ועתה אין לו, דצריך להמתין (אליה רבה).&lt;/p&gt;
&lt;p&gt;(ומה שהקשה המגן אברהם מפסחים קה א – לא ידענא מאי קשיא ליה, הא שם לא מיירי כלל לעניין ברכת המזון. ואולי סבירא ליה דאין טעון כוס, או שיש לו לברכת המזון. ומערובין מ ב אדרבה משמע דלא יהיה לו כוס כלל, ואין שייך המתנה, עיין שם. ודייק ותמצא קל.)&lt;/p&gt;
&lt;h3&gt;סימן קפב סעיף ג&lt;/h3&gt;
&lt;p&gt;דבר ברור הוא שאפילו למאן דסבירא ליה דאינה טעונה כוס, מכל מקום הידור מצוה הוא לברך על הכוס. ובש&quot;ס משמע שהם כולם היו מברכים על הכוס, מפני שיין היה אצלם בזול.&lt;/p&gt;
&lt;p&gt;ולכן בהמדינות שיין מצוי ובזול – וודאי ראוי לכל ירא ה' לברך על הכוס, ובפרט כשיש זימון. ובמדינתינו אי אפשר מפני שאין לנו יין, וגם היין שאנו עושים מצימוקים הוא ביוקר, ואף גם שכר ביוקר, ואין ידינו משגת ליקח לכל סעודה כוס של ברכה. אך העשירים ששותים שכר בכל סעודה – וודאי דלהם נאה לברך על הכוס. והשומע יתברך מן השמים.&lt;/p&gt;
&lt;h3&gt;סימן קפב סעיף ד&lt;/h3&gt;
&lt;p&gt;וכתבו רבותינו בעלי השולחן ערוך בסעיף ב:&lt;/p&gt;
&lt;dl&gt;&lt;dd&gt;כוס של ברכת המזון אינו אלא של יין, ולא משארי משקים אפילו קבע סעודתו עליהם. ואם אין יין מצוי באותו מקום, והשכר או שארי משקין הוי חמר מדינה – מברכים עליהם, חוץ מן המים.&lt;/dd&gt;
&lt;/dl&gt;&lt;dl&gt;&lt;dd&gt;ומה שנוהגין במדינות אלו לברך על השכר – אין למחות, דהא יש אומרים דאינו טעון כוס כלל. ועוד: דהא עיקר חמר מדינה הוא שכר, וקובעין הסעודה עליו. ואף על גב דיין נמצא בעיר, מכל מקום לא מקרי &quot;מצוי&quot; לדבר זה, שהוא ביוקר ואי אפשר לקנות יין בכל סעודה לברך עליו. אמנם מצוה מן המובחר לברך על יין.&lt;/dd&gt;
&lt;/dl&gt;&lt;dl&gt;&lt;dd&gt;ויש מדקדקין כשמברך ביחיד על היין שלא לאחוז הכוס בידם, רק מניחין אותו על השלחן לפניהם. ונכון מנהג זה על דעת הקבלה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן קפב סעיף ה&lt;/h3&gt;
&lt;p&gt;ויראה לי דזה שכתבו דכוס ברכת המזון אינו אלא על יין – לא דמי לטעם של קידוש שאינו אלא על היין, כמו שכתבתי בסימן רע&quot;א. דבקידוש יש קרא ד&quot;זכור את יום השבת לקדשו&quot; – זכרהו על היין (פסחים קו א). ד&quot;זכירה&quot; כתיב ביין: &quot;נזכירה דודיך מיין&quot; (תוספות שם). ואפילו להסוברים דאסמכתא בעלמא הוא, כמו שיתבאר שם, מכל מקום אסמכתא איכא.&lt;/p&gt;
&lt;p&gt;אבל בברכת המזון לא אמרו בש&quot;ס &quot;יין&quot; אלא &quot;טעונה כוס&quot;. ואמנם הטעם הוא משום דאצלם היתה רוב שתייתן יין (שבת עח א), ובפסחים (קז א) קללו דתיהוי שקיותיה שיכרא מאן דמקדש אשיכרא. וגם עתה בארץ ישראל ובבבל רוב שתייתן יין, והוי חמר מדינה. ולא כן אצלינו; ואף שכר אין ידינו משגת, ורק עשירים שותין שכר תדיר.&lt;/p&gt;
&lt;p&gt;ואצלינו נראה דיין שרוף הוי חמר מדינה, אך גם זה אי אפשר מתרי טעמי: האחת שהוא ביוקר, ועוד דאינו יפה לשתייה אחר האכילה כידוע.&lt;/p&gt;
&lt;p&gt;ויש מקילים אצלינו לברך על כוס בארש&quot;ט שקורין קווא&quot;ס בלשונינו, אך לא ראינו מי שעושה כן. אבל על מי דבש שקורין מע&quot;ד – וודאי דנכון לברך עליו. ועל לקרי&quot;ץ אין לברך (מגן אברהם סעיף קטן ב'). וכן אין לברך אצלינו על מי לימענא&quot;ד או סעלצי&quot;ן, דהם מים בעלמא.&lt;/p&gt;
&lt;p&gt;וזה שכתבו דביחיד אין לאחוז הכוס בידו, כבר כתבנו שיש מגמגם בזה. ואפילו להסובר כן – אינו אלא ביין, ולא בשארי משקים (ב&quot;ח ומגן אברהם סעיף קטן ו').&lt;/p&gt;
&lt;h3&gt;סימן קפב סעיף ו&lt;/h3&gt;
&lt;p&gt;כל כוס של ברכה, כמו כוס של ברכת המזון ושל קידוש והבדלה, כשטעמו מקצת מהכוס אף על פי שעדיין נשאר בו רביעית ויותר – פסול. וכך אמרו חכמינו ז&quot;ל (נב א): טעמו – פגמו, דהוי כשיורי כוס (רמב&quot;ם בפרק עשרים ותשעה משבת). והוי כמום בבהמה, ועל זה נאמר: &quot;הקריבהו נא לפחתך&quot; (לבוש).&lt;/p&gt;
&lt;p&gt;ויש להסתפק אם זהו דווקא למאן דסבירא ליה ברכת המזון טעונה כוס? או אפשר דאפילו אם אין צריך כוס, מכל מקום כשמברך על הכוס צריך שלא יהא פגום, כמו כל עשרה דברים שנאמרו בכוס של ברכה שכתב הרמב&quot;ם סוף פרק שביעי, וזה לשונו:&lt;/p&gt;
&lt;dl&gt;&lt;dd&gt;אף על פי שאין ברכת המזון צריכה יין, אם בירך על היין צריך שידיח...&lt;/dd&gt;
&lt;/dl&gt;&lt;p&gt;עיין שם. אך מזה גופה ראיה: מדלא כתב שלא יהא פגום. ובקידוש בפרק תשעה ועשרים משבת כתב שלא יהא פגום – שמע מינה דמשום דסבירא ליה דברכת המזון אין צריך כוס, לכן לא חיישינן לפגום. ופלא שהרי&quot;ף לא הזכיר כלל דין פגום, לא בפרק שמיני דברכות לעניין כוס של ברכה, ולא ב&quot;ערבי פסחים&quot; לעניין קידוש והבדלה. וצריך עיון.&lt;/p&gt;
&lt;h3&gt;סימן קפב סעיף ז&lt;/h3&gt;
&lt;p&gt;פגום לא הוי רק אם שתה מהכוס. אבל אם שפך מהכוס לתוך ידו, ושתה ממה שבידו – לא מקרי פגום; דכמו שיש אנשים אסטניסים שקשה להם לשתות ממה ששתה חברו בפיו, כמו כן הוי פגם לעניין כוס של ברכה. ובלא שתה מהכוס בעצמו – לא שייך אסטניסת כמובן; וכמו כן לא שייך פגם בזה.&lt;/p&gt;
&lt;p&gt;ולפי זה היה נראה דדווקא כשדיבק פיו אל הכוס כדרך השותין. אבל כשפתח פיו, ושפך מהכוס לפיו בלא נגיעת פיו להכוס – לא הוי פגום. אלא שראיתי לאחד מהגדולים שלא כתב כן (הגר&quot;ז).&lt;/p&gt;
&lt;p&gt;ולאו דווקא בשתייה מכוס הוי פגום, דאפילו כששתה מהקנקן הוי פגום, ואפילו מחבית קטנה. אבל אם שתה מחבית של עץ גדולה – אין להקפיד. ויש מקפידים גם על זה, ולכן יש ליזהר לכתחילה (מגן אברהם סעיף קטן ח').&lt;/p&gt;
&lt;p&gt;ויש מי שמחמיר כל כך בפגום דאפילו כשצריך למזוג היין במים, אם המים פגומים – אסור למזוג בהן את הכוס. והטעם: משום דכל דבר פגום אינו עולה לדבר שבקדושה. ואל תתמה למה לנו טעם פגום והא נחסר מהכוס, ואפילו הכוס מחזיק יותר מרביעית מכל מקום הא איננו מלא, ואחד מתנאי הכוס הוא שיהא מלא כמו שיתבאר? דיש לומר דביכולת לשפכו לתוך כוס קטן מזה (מגן אברהם סעיף קטן ז'), או כגון ששתה מעט מזער דעדיין הוא מלא (ט&quot;ז סעיף קטן ג'). אמנם יש תיקון לזה, כמו שיתבאר לפנינו.&lt;/p&gt;
&lt;h3&gt;סימן קפב סעיף ח&lt;/h3&gt;
&lt;p&gt;כיצד הוא תיקונו של כוס פגום? שיוסיפו עליו מעט יין. דהפגם הוא מפני ששתה ממנו, וכשחוזר ומוסיף עליו – נתקן בכך, כמו בפגימת המזבח שסותמין את הפגם ונתקן בכך. וכן אם החזיר היין שבכוס הפגום להקנקן – נתבטל ברוב וכשר.&lt;/p&gt;
&lt;p&gt;ויראה לי דאפילו אם היין שבכוס יותר מהיין שבהקנקן – גם כן בטל, דעיקר הביטול צריך למקצת היין שהפה נגע בו; דהיין שלמטה לא נפגם, דהרי מטעם זה די בהוספה מעט יין כמו שכתבתי. ובאמת אינו צריך להחזיר כל הכוס להקנקן.&lt;/p&gt;
&lt;p&gt;אך יש מגמגמים דרק בדיעבד מהני תיקון זה (מגן אברהם סעיף קטן ט'), אבל לכתחילה יוסיף מעט יין, ואחר כך ישפכנו להקנקן, ואחר כך ימלא כוס של ברכה מהקנקן. וטעמו של דבר: כי אנו צריכין לתקן הפגם בהכוס, כמו שהפגם היה מן הכוס. וכן אנחנו נוהגים לעשות כן, ונכון הוא. ולאו דווקא בהוספה מעט יין נתקן, דהוא הדין במים או בשארי משקין שאין מקלקלין את היין. אך מים עדיפי טפי, מפני שמזיגת היין הוא במים (עיין מגן אברהם סעיף קטן י&quot;א). ולכן אפילו יש לו עוד יין – יכול לתקנו במים אם היין לא יתקלקל בריבוי המים. ורק שהמים לא יהיו פגומים כמו שכתבתי.&lt;/p&gt;
&lt;h3&gt;סימן קפב סעיף ט&lt;/h3&gt;
&lt;p&gt;וכתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;אם היו כוסות המסובין פגומין – צריך לתת מכוס הברכה לתוכם. ויש אומרים שאינו צריך.&lt;/dd&gt;
&lt;/dl&gt;&lt;p&gt;עד כאן לשונו, כלומר: שדרכן היה שיהיה כוס לכל אחד מהמסובין, והמברך מוציאם, וכל אחד שותה מכוסו, וממילא דצריך שגם כוסות של המסובין לא יהיו פגומין. ולכן צריך לשפוך מעט מכוסו לכוסותיהם. ופשוט הוא שישפוך קודם שישתה (ט&quot;ז סעיף קטן ד'), דאם לא כן הא גם כוסו נעשה פגום לדידהו.&lt;/p&gt;
&lt;p&gt;וה&quot;יש אומרים שאינו צריך&quot; – סבירא להו דלא קפדינן אפגום, רק בכוס של המברך. ודע דדעת רשב&quot;ם בפסחים שם, מדאומר הש&quot;ס לשון &quot;קפידא&quot; על פגום – שמע מינה דאין עיכוב בדיעבד; ואם אין לו במה לתקנו – יכול לברך אפילו כשהוא פגום. ואין לומר דהא יכול לתקנו בקצת מים כמו שנתבאר, דיש לומר כגון שיתקלקל אם יוסיפו מים (ט&quot;ז סעיף קטן ז').&lt;/p&gt;
&lt;p&gt;ויש חולקין על הרשב&quot;ם. מיהו כדאי הוא הרשב&quot;ם לסמוך עליו בשעת הדחק (טור ושולחן ערוך סעיף ז'). ולפי מה שבארנו פשיטא שגם דעת הרי&quot;ף כן, ובברכת המזון גם דעת הרמב&quot;ם כן כמו שכתבתי בסעיף ו.&lt;/p&gt;</extract></page></pages></query></api>