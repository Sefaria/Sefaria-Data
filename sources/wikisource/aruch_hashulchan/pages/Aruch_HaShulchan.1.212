<?xml version="1.0"?><api><query><normalized><n from="ערוך_השולחן_אורח_חיים_ריב" to="ערוך השולחן אורח חיים ריב" /></normalized><pages><page pageid="214463" ns="0" title="ערוך השולחן אורח חיים ריב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ריב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שהעיקר פוטר את הטפל&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן ריב סעיף א&lt;/h3&gt;
&lt;p&gt;שנו חכמים במשנה (מ&quot;ד.): &quot;זה הכלל: כל שהוא עיקר ועמו טפילה - מברך על העיקר ופוטר את הטפילה&quot;.&lt;/p&gt;
&lt;p&gt;ויש שני מיני טפילות: האחת טפילה מעורבת והשנית טפילה שאינה מעורבת. טפילה מעורבת כיצד: הרי שבשלו שני דברים כאחד ואוכלים אותן כאחד, כמו שמבשלין קטניות עם גרויפי&quot;ן או גרויפי&quot;ן עם תפוחי אדמה שקורין קארטאפלע&quot;ס או בולבע&quot;ס. והנה אם יש בזה דבר שברכתו 'מזונות' כמו לאקסי&quot;ן פארפי&quot;ל ומיני גרויפי&quot;ן האבערנ&quot;א גערסטנ&quot;א פערי&quot;ל גרויפי&quot;ן - אפילו הם המועט ברכתן 'מזונות', דכל שיש בו מחמשת המינין אפילו הם מעט הם נעשו עיקר מחמת חשיבותן ומברך על כל התבשיל 'בורא מיני מזונות', לבד אם לא ניתנו בקדרה לשם אכילה אלא לדיבוק בעלמא, או שעירב הקמח במים עד שנעשה רך והוא משקה ולא אוכל וברכתו 'שהכל'.&lt;/p&gt;
&lt;p&gt;אבל שארי שני מינים - הולכין אחר הרוב, כמ&quot;ש בסימן ר&quot;ח, ושם נתבאר דאורז אף על פי שברכתו 'מזונות' מכל מקום אין לו חשיבות דה' המינים שיחשב לעיקר אך כשהוא מועט, והרי הוא כשארי מאכלים שהולכין אחר הרוב.&lt;/p&gt;
&lt;h3&gt;סימן ריב סעיף ב&lt;/h3&gt;
&lt;p&gt;ואין לשאול לפי זה אצלינו שמבשלין תבשילין עם בשר ואנו מברכין על התבשיל הברכה המיוחדת לו ועל הבשר 'שהכל', ליהוי חד מינייהו עיקר והשני טפל. דאין זו שאלה, דבטפילה המעורבת לא שייך עיקר וטפל אלא כשאוכלם ביחד, כמו כשמבשלים גרויפי&quot;ן עם קטניות או עם תפוחי אדמה שלוקחין בכף אחת זה וזה, ואז אפילו אם אינו נלקח בכף רק מין אחד גם כן הוי טפל. אבל הבשר אוכלין בפני עצמו או קודם התבשיל או אחר כך, אין זה עיקר וטפל.&lt;/p&gt;
&lt;p&gt;והוא הדין אם ליקט התפוחי אדמה מתוך התבשיל ואוכלן בפני עצמם - מברך עליהם 'בורא פרי האדמה' אם התבשיל ברכתו 'מזונות' או 'שהכל', וכן להיפך בבשר כשחתכן לחתיכות קטנות ואוכלן ביחד עם התבשיל - נעשים בטילים וטפלים להתבשיל וכיוצא בזה בכל הדברים.&lt;/p&gt;
&lt;p&gt;ופשוט הוא דכל זה מיירי כשאוכל תבשיל ובשר שלא בתוך הסעודה, ד(י)אלו אוכלם בתוך הסעודה - כולם טפילים להלחם, וברכת 'המוציא' פוטרתן כדין דברים הבאים בתוך הסעודה שהפת פוטרתן, כמ&quot;ש בסימן קע&quot;ז ע&quot;ש.&lt;/p&gt;
&lt;p&gt;וכן עיסה ממולאת בפירות או בבצים או בגבינה כמו מיני טיגון שלנו - הוה העיסה עיקר ואין צריך ברכה על המילוי, אפילו אוכל המילוי מעט בפני עצמו. אך אם נוטל המילוי מהם ואוכלם ואינו אוכל העיקר עתה כלל - פשיטא שמברך על הטפל הברכה הראויה לה, מפני שכעת איננה טפל אלא עיקר, וכהני גוונא בכל עיקר וטפל המעורבת.&lt;/p&gt;
&lt;h3&gt;סימן ריב סעיף ג&lt;/h3&gt;
&lt;p&gt;טפילה שאינה מעורבת כיצד: כגון שאוכל דג מלוח ונוטל לזה בצל להמתיק המלוח, ואוכל המלוח ואחר כך הבצל - אין צריך ברכה על הבצל. אבל אם יאכל הבצל תחילה, אף על פי שכוונתו להמתיק המלוח שיאכל אחר כך - מכל מקום צריך לברך 'האדמה' על הבצל.&lt;/p&gt;
&lt;p&gt;דכללא הוא בעיקר וטפל שאינה מעורבת: אם אוכל הטפל תחילה - לא מקרי טפל וצריך ברכה בפני עצמו, וכן צריך שבשעה שאוכל העיקר תהא דעתו על הטפלה. אבל אם לא היה דעתו על הטפילה כלל אלא שאחר אכילת העיקר נחלש לבו ולוקח הטפילה - צריך לברך על הטפילה בפני עצמה.&lt;/p&gt;
&lt;p&gt;ויראה לי דבכהאי גוונא אפילו הטפילה היא ברכה אחת עם העיקר, כגון ששתה יי&quot;ש ונחלש לבו ולוקח גבינה להחזיק הלב ששניהם ברכתן 'שהכל', מכל מקום כיון דבעת השתייה לא היה דעתו לאכול הגבינה - צריך לברך 'שהכל' על הגבינה בפני עצמה, וכיוצא בזה בכל הדברים.&lt;/p&gt;
&lt;h3&gt;סימן ריב סעיף ד&lt;/h3&gt;
&lt;p&gt;וזה לשון רבינו הרמ&quot;א בסעיף א': &quot;הא דמברכין על העיקר ופוטרין הטפילה היינו שאוכלן ביחד או שיאכל העיקר תחילה. אבל אם אוכל הטפל תחילה, כגון שרוצה לשתות ורוצה לאכול תחילה כדי שלא ישתה אליבא ריקנא, או שאוכל גרעיני גודגדניות למתק השתייה (שאחר כך) - מברך על האוכל תחילה אף על פי שהוא טפל לשתייה. ואינו מברך עליו רק 'שהכל', הואיל והוא טפל לדבר אחר&quot; עכ&quot;ל.&lt;/p&gt;
&lt;p&gt;ולמדנו מדבריו דאף על פי שצריך ברכה על הטפל כשאוכלו תחילה, מכל מקום אין ברכתו רק 'שהכל' אם העיקר ברכתו 'שהכל' (מג&quot;א סק&quot;ד), כלומר ומברך על הטפל וממילא שאין צריך ברכה על העיקר. ויש מי שרוצה לומר דאפילו אם העיקר אין ברכתו 'שהכל', מכל מקום אין מברך על הטפל רק 'שהכל' אף שברכה אחרת לה, דכיון שהיא טפילה ניטלה ממנה עיקר הברכה ואחר כך מברך על העיקר הברכה הראויה לה (תה&quot;ד), ולא נהירא (מג&quot;א שם).&lt;/p&gt;
&lt;p&gt;ודע שיש שכתבו שאם הטפל חביב עליו יותר תמיד - מברך על הטפל בכל עניין (ט&quot;ז סוף סק&quot;ז ואליה רבה). וזהו שני הפכים בנושא אחד, דאם הוא חביב עליו אינו טפל, ואם הוא טפל אינו חביב עליו (והדין אמת אלא דבכהאי גוונא בטל שם טפל מעליו, ובסעיף ו' יתבאר עוד בזה).&lt;/p&gt;
&lt;h3&gt;סימן ריב סעיף ה&lt;/h3&gt;
&lt;p&gt;יש לפעמים שאפילו הפת שהוא חשוב מכל דבר, ומכל מקום הוא טפל. וזה לשון רבינו הבית יוסף בסעיף א': &quot;ואפילו פת שהוא חשוב מכל, אם הוא טפל כגון שאוכל דג מליח ואוכל פת עמו כדי שלא יזיקנו בגרונו - מברך על הדג ופוטר את הפת כיון שהוא טפל&quot; עכ&quot;ל.&lt;/p&gt;
&lt;p&gt;כלומר שאינו רוצה באכילת פת כלל, וכיון שאין עיקר אכילתו בשביל הפת - אינו מברך עליו (מג&quot;א סק&quot;ב בשם תר&quot;י). ולפי זה כשרצונו לשתות יי&quot;ש ומכין לו קצת פת או גלוסקא קטנה להשיב הלב ואין רצונו העיקרי באכילתם, מברך על היי&quot;ש 'שהכל' ופוטר אותם.&lt;/p&gt;
&lt;p&gt;ודע שזהו וודאי שכל טפל אינו אלא אכילה מועטת להשיב הלב או שלא יזיקנו בגרונו, ואז אין צריך על הטפל לא ברכה ראשונה ולא ברכה אחרונה. אבל כשאוכל הרבה - לא שייך לקרותו טפל, ולכן כל יראי אלקים מונעין את עצמם מליקח אפילו פת כל שהוא או גלוסקא כל שהוא לשם טפל אחרי שתיית מעט יי&quot;ש כדרך העולם, כי מי יוכל לשער זה.&lt;/p&gt;
&lt;h3&gt;סימן ריב סעיף ו&lt;/h3&gt;
&lt;p&gt;וכתב רבינו הרמ&quot;א: &quot;ויש אומרים אם הטפל חביב עליו - מברך עליו ואחר כך מברך על העיקר&quot; עכ&quot;ל.&lt;/p&gt;
&lt;p&gt;וכבר תמהנו בסעיף ד' דאם הוא חביב עליו הרי אינו טפל, וצריך לומר דזהו לפירוש הרא”ש שהבאנו בסימן רי&quot;א דחביב מקרי מה שחביב עליו תמיד ע&quot;ש, ולפי זה יש לומר דעתה אינו חביב עליו ולכן הוא טפל. אך כיון שתמיד חביב עליו ולכן צריך ברכה בפני עצמו, ואין העיקר פוטרה אם אין ברכתה כברכת העיקר (וכן כתב הגר&quot;ז בסעיף ט,' ומה שכתב עוד בזה וכן כמה דברים שכתב בסימן זה לא נתבררו לי ע&quot;ש ודו&quot;ק).&lt;/p&gt;
&lt;h3&gt;סימן ריב סעיף ז&lt;/h3&gt;
&lt;p&gt;פשוט הוא כששורה פת ביי&quot;ש או גלוסקא או לעקא&quot;ך וטאר&quot;ט, אף על פי שכוונתו להיי&quot;ש הנבלע בו - מכל מקום הם עיקרים והיי&quot;ש טפל, ומברך 'המוציא' וצריך נטילת ידים, או מברך 'מזונות' ופוטר היי&quot;ש הנבלע בו, וכן כששורה ביין או בשארי משקים.&lt;/p&gt;
&lt;p&gt;ויש מי שמחלק בין קודם אכילה דאז מברך על הפת ובין לאחר אכילה (מג&quot;א סוף סק&quot;ג), ולעניות דעתי אין חילוק בזה, דאם הוא בתוך הסעודה הרי אין צריך ברכה, ואם הוא לאחר ברכת המזון, אצלינו 'שהכל' נחשב בתוך הסעודה כמ&quot;ש בסימן קע&quot;ז, וודאי דגם אז הפת עיקר וצ&quot;ע, ולא ראינו מעולם מי שיעשה כן לאחר ברכת המזון וראוי למנוע מזה. ואם ירצה במשקה לאחר ברכת המזון, ישתה המשקה לבדה ויברך עליה.&lt;/p&gt;
&lt;h3&gt;סימן ריב סעיף ח&lt;/h3&gt;
&lt;p&gt;כתב רבינו הבית יוסף בסעיף ב': &quot;מרקחת שמניחים על רקיקים דקים, אותם רקיקים הוי טפילה למרקחת, שהדבר ידוע שאין מתכוונים לאכל לחם&quot; עכ&quot;ל, שהמה באים רק לדבק המרקחת עליהם שלא יטנפו הידים בדבש.&lt;/p&gt;
&lt;p&gt;ומכל מקום אם אכל המרקחת בפני עצמה ואחר כך אוכל הרקיקין - צריך לברך עליהם 'מזונות' כיון שעשאן לעיקר (ט&quot;ז סק&quot;ח). אך בזמנינו אינו מצוי זה, ומדבקין המרקחת להרקיקים כדי ליתן טעם בהרקיקים (מג&quot;א סק&quot;ה), ולכן הוי הרקיקים עיקר והמרקחת טפל ומברכין 'בורא מיני מזונות' בלבד, וכן הדין בלעקא&quot;ך.&lt;/p&gt;
&lt;p&gt;ודע שיש מין מרקחת באיזהו מקומות שקורין אינגבערלא&quot;ך שמטגנין קנמון עם אגוזים ושקדים, ותלוי מי מהם העיקר. ואם מערבין בהם פארפערלא&quot;ך ואין כוונתם רק לדיבוק בעלמא - מברכין 'האדמה', ואם לאו מברכין 'מזונות'.&lt;/p&gt;</extract></page></pages></query></api>