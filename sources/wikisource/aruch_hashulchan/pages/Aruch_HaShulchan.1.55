<?xml version="1.0"?><api><query><normalized><n from="ערוך_השולחן_אורח_חיים_נה" to="ערוך השולחן אורח חיים נה" /></normalized><pages><page pageid="175773" ns="0" title="ערוך השולחן אורח חיים נה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן נה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני קדיש, ושלא להרבות בקדישים&lt;/b&gt;&lt;/big&gt;&lt;br&gt;&lt;big&gt;ובו עשרים וששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו&lt;/p&gt;
&lt;h3&gt;סימן נה סעיף א&lt;/h3&gt;
&lt;p&gt;הקדיש הוא שבח גדול ונורא שתקנו אנשי כנסת הגדולה אחרי חורבן בית ראשון. והיא תפילה על חילול שמו יתברך מחורבן בית המקדש, וחורבן ארץ הקודש, ופיזור ישראל בארבע כנפות הארץ. ואנו מתפללים שיתגדל ויתקדש שמו יתברך, כמו שאמר הנביא: &quot;והתגדלתי והתקדשתי, ונודעתי לעיני גוים רבים, וידעו כי אני ה'.&quot;&lt;/p&gt;
&lt;p&gt;ואמר ר' יוסי בריש ברכות שפעם אחת שמע בת קול שמנהמת כיונה ואומרת: &quot;אוי לבנים, שבעונותיהם החרבתי את ביתי, ושרפתי את היכלי, והגליתים...&quot;. ואמר לו אליהו הנביא ששלוש פעמים ביום יוצא בת קול כזה. ולא עוד אלא שבשעה שישראל נכנסין לבתי כנסיות ולבתי מדרשות, ועונין &quot;אמן! יהא שמיה רבה...&quot; – הקדוש ברוך הוא מנענע בראשו ואומר: &quot;אשרי המלך שמקלסין אותו בביתו כך. מה לו לאב שהגלה את בניו, ואוי להם לבנים שגלו מעל שולחן אביהם.&quot;&lt;/p&gt;
&lt;p&gt;ומפני גודל מעלתו תיקנוהו בלשון ארמית, מפני שבבבל דיברו בלשון זה. ולכן כדי שכולם יבינו – תיקנו בלשון המדובר. ועוד יש טעמים כמוסים בזה.&lt;/p&gt;
&lt;h3&gt;סימן נה סעיף ב&lt;/h3&gt;
&lt;p&gt;ואמרו חכמינו ז&quot;ל בשבת (קיט ב):&lt;/p&gt;
&lt;dl&gt;&lt;dd&gt;כל העונה &quot;אמן! יהא שמיה רבה&quot; בכל כוחו – קורעין לו גזר דינו, ופותחין לו שערי גן עדן.&lt;/dd&gt;
&lt;/dl&gt;&lt;p&gt;ובפסיקתא במעשה דרבי ישמעאל בן אלישע אומר: :כשישראל נכנסים לבתי כנסיות ואומרים &quot;יהא שמיה רבה מברך&quot; בקול רם – מבטלין גזרות קשות (בתוספות שם). ובשלהי סוטה איתא ד&quot;אמן! יהא שמיה רבה&quot; אחד מעמודי העולם, עיין שם. ולפיכך יש ליזהר בזה מאוד, לענות בכוונה ובקול רם.&lt;/p&gt;
&lt;h3&gt;סימן נה סעיף ג&lt;/h3&gt;
&lt;p&gt;יש מהמון בני ישראל שסוברים שמצוה להרבות בקדישים. וכמה טועים הם! וקורא אני עליהם &quot;תשתפכנה אבני קודש...&quot;. ואין משתמשין בשרביטו של מלך מלכי המלכים הקדוש ברוך הוא רק כפי מה שהרשה אותנו, והמרבה בהם מזלזל בהדרת קודש.&lt;/p&gt;
&lt;p&gt;וכבר כתב אחד מגדולי הפוסקים בסימן זה, דכשם שטוב למעט בברכות, כמו כן טוב למעט בקדישים (כנסת הגדולה). ואחד מיוחד מגדולי החסידים צעק מרה על זה (החסיד דבר שמואל בתשובה סימן קפ&quot;ג, הובא בבאר היטב סעיף קטן א'), וזה לשונו:&lt;/p&gt;
&lt;dl&gt;&lt;dd&gt;המרבים באמירת הקדישים... ומתישים כוח קדושת ה' הגדול והנורא...&lt;/dd&gt;
&lt;/dl&gt;&lt;p&gt;עד כאן לשונו. ולכן נבאר כמה קדישים יש לומר בתפילות. ופירושו של קדיש יתבאר בסימן נ&quot;ו בסייעתא דשמיא.&lt;/p&gt;
&lt;h3&gt;סימן נה סעיף ד&lt;/h3&gt;
&lt;p&gt;הקדמונים לא אמרו רק שבעה קדישים בכל היום:&lt;/p&gt;
&lt;ul&gt;&lt;li&gt;שלושה בשחרית: אחד אחר &quot;ישתבח&quot;, והשני אחר תחנון, והשלישי אחר &quot;ובא לציון גואל&quot;.&lt;/li&gt;
&lt;li&gt;ושנים במנחה: אחד אחר &quot;אשרי&quot;, והשני אחר תחנון.&lt;/li&gt;
&lt;li&gt;ושנים בערבית: אחד קודם שמונה עשרה, והשני אחר שמונה עשרה.&lt;/li&gt;
&lt;/ul&gt;&lt;p&gt;על שם &quot;שבע ביום הללתיך&quot; (רוקח).&lt;/p&gt;
&lt;p&gt;ואחר כך הוסיפו עוד שלושה, היינו בכל תפילה לאחר &quot;עלינו&quot;. וכתבו שכל איש צריך לקיים בכל יום אותיות צדי&quot;ק, והיינו צדי&quot;ק אמנין: ארבע קדושות, עשרה קדישים, מאה ברכות (מגן אברהם סימן ?). ותיקנו קדיש לאחר &quot;עלינו&quot; מפני היתומים שלא יוכלו להתפלל לפני העמוד, וקראו לזה &quot;קדיש יתום&quot;.&lt;/p&gt;
&lt;p&gt;וביום קריאת התורה עוד קדיש לאחר קריאת התורה.&lt;/p&gt;
&lt;p&gt;ויותר אין מקום לקדישים. ועם כל זה הוסיפו עוד אחד אחר שיר של יום מפני היתומים המרובים, אבל יותר מזה חלילה להוסיף. ובזה מקיימים דגל השכינה הקדושה.&lt;/p&gt;
&lt;p&gt;וחס ושלום לומר הקדיש במרוצה וחפזון, וזה דרך עמי הארץ. אלא יאמרוהו בכוונה ובהתבוננות, ולהצטער על גלות השכינה הקדושה.&lt;/p&gt;
&lt;h3&gt;סימן נה סעיף ה&lt;/h3&gt;
&lt;p&gt;כתב הרמב&quot;ם בסדר התפילה בנוסח הקדיש:&lt;/p&gt;
&lt;dl&gt;&lt;dd&gt;כל עשרה מישראל או יותר, שעוסקין בתלמוד תורה שבעל פה, ואפילו במדרשות או בהגדות, כשהן מסיימין אומר אחד מהן קדיש בנוסח זה... והוא הנקרא קדיש דרבנן.&lt;/dd&gt;
&lt;/dl&gt;&lt;p&gt;עד כאן לשונו. ומבואר מדבריו דדווקא עשרה שלומדים ביחד יש רשות לומר קדיש זה, לאפוקי אם פחות מעשרה לומדים, וכל שכן אחד כשלומד.&lt;/p&gt;
&lt;p&gt;ולפי זה יש לגעור באנשים כשיש להם יארציי&quot;ט, לומדים בעצמם איזה פרקי משניות ואומרים קדיש. ואסור לעשות כן.&lt;/p&gt;
&lt;p&gt;ויש שכתבו שאין לומר קדיש אלא על דברי הגדה, ולכן נהגו לומר איזה מאמר אגדי אחר הלימוד כדי לומר קדיש דרבנן (מגן אברהם סימן נ&quot;ד סעיף קטן ג'). ואם כי גם מדברי הרמב&quot;ם בפירוש המשנה סוף אבות נראה גם כן כן, עיין שם, מכל מקום מדבריו שהבאנו להדיא לא נראה כן. ואדרבא על הגדות כתב &quot;אפילו&quot;, כלומר: ולא מיבעיא הלכות. ועיין בסעיף ט.&lt;/p&gt;
&lt;h3&gt;סימן נה סעיף ו&lt;/h3&gt;
&lt;p&gt;כל דבר שבקדושה אי אפשר בפחות מעשרה מישראל: זכרים, וגדולים שהביאו שתי שערות, ובני חורין לאפוקי עבדים. ולכן לקדיש ולקדושה ולברכו כשאין עשרה – לא יאמרו, דעל בי עשרה שכינתא שריא. ובגמרא למדו זה מקרא בברכות (כא ב), מ&quot;ונקדשתי בתוך בני ישראל&quot;, עיין שם.&lt;/p&gt;
&lt;p&gt;ומכל מקום אם התחילו לומר קדיש או קדושה בעשרה, ויצאו מקצתן באמצע – גומרין אותו הקדיש או הקדושה שהתחיל. והוא שנשתיירו ששה שהן רוב מהעשרה. וכתב רבינו הרמ&quot;א בסעיף ב דמכל מקום עבירה היא לצאת, ועליהם נאמר: &quot;ועוזבי ה' יכלו&quot;. אבל אם נשארו עשרה – מותר לצאת. עד כאן לשונו.&lt;/p&gt;
&lt;p&gt;כלומר: דאם נשארו עשרה – מותר לצאת כשמוכרח לצאת, כגון לנקביו וכיוצא בזה. דבלא זה פשיטא דגם בנשארו עשרה אסור לצאת. אלא דבלא נשארו עשרה בכל ענין אסור לצאת (כן נראה לפי עניות דעתי).&lt;/p&gt;
&lt;h3&gt;סימן נה סעיף ז&lt;/h3&gt;
&lt;p&gt;כלל גדול הוא בדין זה: כשהיו עשרה, ויצאו מקצתן באמצע, דגומרים ענין זה עם הקדיש השייך לזה ולא יותר.&lt;/p&gt;
&lt;p&gt;כגון שבאמצע פסוקי דזמרה יצאו מקצתן – גומרים עד &quot;ישתבח&quot; ואומר קדיש, ולא יותר מפני ש&quot;יוצר אור&quot; הוא ענין אחר. יצאו מקצתן ב&quot;יוצר אור&quot; – גומרים עד שמונה עשרה ולא יותר. יצאו מקצתן קודם שהתחיל חזרת שליח הציבור – לא יחזור שליח הציבור התפילה. יצאו מקצתן לאחר שהתחיל חזרת שליח הציבור – גומרים הקדושה וכל חזרת שליח הציבור עם הקדיש שלאחר שמונה עשרה, אבל &quot;אשרי&quot;-&quot;ובא לציון&quot; – יאמר כל אחד בפני עצמו. יצאו מקצתן לאחר שהתחילו &quot;אשרי&quot;-&quot;ובא לציון&quot; – יאמר קדיש שלם. אך ב&quot;עלינו&quot; אפילו יצאו מקצתן לאחר שהתחילו &quot;עלינו&quot; – לא יאמרו הקדיש שאחר עלינו, כיון שאינו אלא מנהג. וכן הדין במנחה ומעריב. והלל ומוספין וקריאת התורה הוא ענין בפני עצמו.&lt;/p&gt;
&lt;p&gt;(הרמ&quot;א בסעיף ג' כתב: ואם יצאו לאחר שהתחיל בקול רם... – יכולים להשלים... ולומר הקדיש שלם... עד כאן לשונו. והוא תמוה, שהרי קדיש שלם הוא לאחר &quot;ובא לציון&quot;. והפרי חדש והכנסת הגדולה השיגו בזה. ולי נראה דכוונתו על החצי קדיש שלאחר שמונה עשרה, אך ממילא יאמרנו שלם כיון שהקדיש השלם לא יאמר עוד, הלא טוב שיחתום &quot;תתקבל&quot; בקדיש זה. ודייק ותמצא קל.)&lt;/p&gt;
&lt;h3&gt;סימן נה סעיף ח&lt;/h3&gt;
&lt;p&gt;ונראה לי דכן הדין לענין קריאת התורה, שאם יצאו מקצתן – יגמורו חובת היום בהקרואים. והמפטיר לא יברך, דהפטרה עניינא אחריתא היא. וממילא שגם בתורה לא יברך.&lt;/p&gt;
&lt;p&gt;אך במנחה בתענית ציבור יעלה המפטיר שהוא השלישי לתורה, מפני שהוא ממנין הקרואים. אבל ההפטרה וברכותיה לא יברכו, דהוא ענין בפני עצמו (כן נראה לפי עניות דעתי). ועיין במגן אברהם ריש סימן קמ&quot;ג. וצריך עיון ועיין אליה רבה שם.&lt;/p&gt;
&lt;h3&gt;סימן נה סעיף ט&lt;/h3&gt;
&lt;p&gt;וכשם שכשיצאו מקצתן משלימים התפילה עם הקדיש השייך לזה, כמו כן אם התחילו בלא עשרה ובאמצע באו עד עשרה, כגון שהתחילו &quot;ברוך שאמר&quot; בלא עשרה ואצל &quot;ישתבח&quot; באו עשרה – אומרים קדיש כמו שכתבתי בסימן נ&quot;ג, וכן בערבית.&lt;/p&gt;
&lt;p&gt;ויש מי שלמד מזה גם על לימוד: שכשהתחילו ללמוד בלא עשרה ובאמצע באו עשרה, שיאמר קדיש (ט&quot;ז סעיף קטן ג'). הנה אם למדו ביחד מקצת – וודאי כן הוא. אבל אם באו אחר שלמדו – לא יאמרו קדיש (מגן אברהם סימן ס&quot;ט סעיף קטן ד'). ויש מי שנראה מדבריו דגם בכהאי גוונא אומר קדיש (ט&quot;ז שם), ואינו כן. ואינו דומה ל&quot;ישתבח&quot; דבשם עיקר התפילה כך נתקנה שיתפללו בעשרה ושיאמרו קדיש, ולא בלימוד.&lt;/p&gt;
&lt;p&gt;וכן יש מי שרצה לומר דכשהיה עשרה בבית הכנסת, אף שלא למדו כולם אומר קדיש (שם בשם ל&quot;ח וכן משמע מט&quot;ז). ומדברי הרמב&quot;ם להדיא לא נראה כן, דאף על גב דקדושה עושים גם בשביל יחיד, כמו שכתבתי בסימן ס&quot;ט – זהו מפני שכל יחיד נתחייב בכל יום בזה, שזהו מעיקר תקנתא דתפילה. מה שאין כן קדיש על הלימוד אינו בחובה, אלא אם עשרה לומדים ביחד הרשו חכמים לומר קדיש דרבנן ולא בענין אחר, וכמו שכתבתי בסעיף ה בשם הרמב&quot;ם.&lt;/p&gt;
&lt;h3&gt;סימן נה סעיף י&lt;/h3&gt;
&lt;p&gt;כתבו רבותינו בעלי השולחן ערוך בסעיף ד:&lt;/p&gt;
&lt;dl&gt;&lt;dd&gt;יש מתירין לומר דבר שבקדושה בתשעה וצירוף קטן יותר מבן שש, ויודע למי מתפללים. ולא נראה דבריהם לגדולי הפוסקים. והוא הדין דעבד ואשה אין מצטרפין. ואפילו על ידי חומש שבידו – אין לצרפו. מיהו יש נוהגין להקל בשעת הדחק.&lt;/dd&gt;
&lt;/dl&gt;&lt;p&gt;עד כאן לשונו. והנה בדין זה הוי פלוגתא דרבוותא, שיש שרצו להתירו לצרפו לעשרה. ומכל מקום גם המתירים לא נזדקקו לעשות מעשה כן (תוספות ברכות מח א דיבור המתחיל &quot;ולית&quot; כתבו כן על רבינו תם, עיין שם). וגם דעת הרמב&quot;ם בפרק שמיני מברכות כן הוא, עיין שם. וזה לשון רבותינו בעלי התוספות שם:&lt;/p&gt;
&lt;dl&gt;&lt;dd&gt;מסקנא דמילתא: אין עושין קטן סניף לעשרה לזימון ולתפילה עד שיביא שתי שערות.&lt;/dd&gt;
&lt;/dl&gt;&lt;p&gt;עד כאן לשונם, וכן כתב הרא&quot;ש, וכן הוא בירושלמי שם, וכן הוא במדרש רבה &quot;בראשית&quot; (פרשה צ&quot;א, עיין שם).&lt;/p&gt;
&lt;p&gt;וזה שכתבו ש&quot;יש מקילין בשעת הדחק&quot;, כתב הלבוש שלא ראה נוהגין להקל אף בשעת הדחק. וכן אנו מורין הלכה למעשה.&lt;/p&gt;
&lt;p&gt;(עיין מגן אברהם סעיף קטן ה'. וכבר חלקו עליו האליה רבה ושבות יעקב, כמו שכתב במחצית השקל.)&lt;/p&gt;
&lt;h3&gt;סימן נה סעיף יא&lt;/h3&gt;
&lt;p&gt;קטן שהגיע לשנות שלוש עשרה ויום אחד – מצרפין אותו לכל דבר. ואמרינן דמסתמא הביא שערות, דבדרבנן אמרינן חזקה זו ולא בדאורייתא, כמבואר בכמה מקומות.&lt;/p&gt;
&lt;p&gt;אך אם ידענו שלא הביא שערות – אין מצרפין אותו עד שיביא שערות. אך אם הוא סריס, שנראו בו סימני סריס, כשהוא בן עשרים אז נעשה כגדול. ואם לא נראו בו סימני סריס – עד שיעברו רוב שנותיו דהיינו כשהוא בן שלושים ושש שנה נעשה כגדול, ולא מקודם.&lt;/p&gt;
&lt;p&gt;(בשולחן ערוך סעיף ה כתב: ואם נראו לו סימני סריס קודם לכן – דינו כגדול. עד כאן לשונו. ותמיהני: למה לא הזכיר בן עשרים? דכן מפורש ביבמות (פ א) ובנידה (מז א). וכן כתב הרמב&quot;ם בפרק שני מאישות, והטור ושולחן ערוך אבן העזר סימן קנ&quot;ה.)&lt;/p&gt;
&lt;h3&gt;סימן נה סעיף יב&lt;/h3&gt;
&lt;p&gt;שוטה וודאי אינו מצטרף. וכן החרש שאינו שומע ואינו מדבר – הרי זה כשוטה. אבל כשמדבר ואינו שומע, או שומע ואינו מדבר – דינו כפקח לכל דבר ומצטרף.&lt;/p&gt;
&lt;p&gt;ואין לשאול: אחרי שאינו שומע מה שאומר שליח הציבור, או אינו מדבר בעצמו, איך יצרף לאמירת קדיש וקדושה? דאין זה שאלה כלל, דאינו מעכב מה שאין כולם עונים ושומעים, כמו שיתבאר דהישן מצטרף למנין. וכן העומד באמצע התפילה מצטרף, אף שאינו יכול להפסיק ולענות. והטעם דעשרה בעינן, דאכל ביה עשרה – שכינתא שריא. וכשהשכינה כאן יכולין לומר כל דבר שבקדושה, אף שלא הכל עונין.&lt;/p&gt;
&lt;h3&gt;סימן נה סעיף יג&lt;/h3&gt;
&lt;p&gt;וזה לשון רבינו הבית יוסף בסעיף ו:&lt;/p&gt;
&lt;dl&gt;&lt;dd&gt;ואם התחיל אחד מעשרה להתפלל לבדו ואינו יכול לענות עמהם, או שהוא ישן – אפילו הכי מצטרף עמהם.&lt;/dd&gt;
&lt;/dl&gt;&lt;p&gt;עד כאן לשונו, והטעם כמו שבארנו.&lt;/p&gt;
&lt;p&gt;ויש מי שחולק על הך דישן, וסבירא ליה דאינו מצטרף. ולא דמי לעומד בתפילה, שהרי יכול לשתוק ולשמוע הקדיש והקדושה, מה שאין כן בישן (ט&quot;ז סעיף קטן ד'). ועוד: דהעומד בתפילה הרי הוא עוסק בצרכי שמים, אבל הישן לשעתו הוא כמת בעלמא, ולכן אנו מברכים &quot;המחזיר נשמות לפגרים מתים&quot;, ואיך יצטרף? ומכל מקום יש שמקיימים דבריו (מגן אברהם סעיף קטן ח', ואליה רבה סעיף קטן ז').&lt;/p&gt;
&lt;p&gt;מיהו יותר מאחד לא יצרפו (מגן אברהם שם). אבל העומדים בתפילה – יוכלו לצרף עד ארבעה. מיהו בישן וודאי לכתחילה יש להקיצו. וגם על מי שעומד עדיין בתפילה כתב רבינו הבית יוסף בסעיף ז, וזה לשונו:&lt;/p&gt;
&lt;dl&gt;&lt;dd&gt;כשאחד מתפלל לבדו – נכון שהאחרים ימתינו מלומר קדיש עד שיגמור, כדי שיזכה גם הוא.&lt;/dd&gt;
&lt;/dl&gt;&lt;p&gt;עד כאן לשונו. אך אם מאריך הרבה – לא ימתינו עליו.&lt;/p&gt;
&lt;p&gt;וחולה כשהוא בדעתו – מצרפין אותו אם שוכב בחדר המתפללין. ואם אינו בדעתו, נראה לי שאין מצרפין אותו. ואפילו למאן דסבירא ליה דישן מצטרף – לא דמי לחולה, דישן אפשר להקיצו, מה שאין כן בחולה.&lt;/p&gt;
&lt;p&gt;(ויש לזה ראיה מגיטין ע ב, עיין שם. ודייק ותמצא קל.)&lt;/p&gt;
&lt;h3&gt;סימן נה סעיף יד&lt;/h3&gt;
&lt;p&gt;לעולם מקרי &quot;קטן&quot; עד שיהיה בן שלוש עשרה שנה ויום אחד. ולאו דווקא יום אחד, אפילו שעה אחת לאחר שלוש עשרה – נעשה גדול. ושיביא שתי שערות, ומסתמא אמרינן שהביא שערות כמו שכתבתי בסעיף י&quot;א.&lt;/p&gt;
&lt;p&gt;ושנת העיבור – נחשב השנה שלושה עשר חודשים. ולפיכך מי שנולד באדר, ונעשה בר מצוה באדר בשנת שלוש עשרה, והיתה אז שנה מעוברת – לא נעשה בר מצוה עד אדר השני. דאף על גב דקיימא לן דסתם אדר הוא ראשון, זהו להנודר עד אדר וכיוצא בזה. אבל במספר השנים – לא נגמר בשנה מעוברת עד שלושה עשר חודש.&lt;/p&gt;
&lt;p&gt;ומכל מקום אם נולד בשנה מעוברת באדר ראשון, ושנת שלוש עשרה היתה גם כן מעוברת – נעשה בר מצוה באדר הראשון. כן הסכימו רוב הפוסקים (אליה רבה סעיף קטן ט', והפרי חדש ותשובת הר&quot;י מינץ סימן ט', ושבות יעקב סימן ט', והגאון ר' דוד אופנהיים).&lt;/p&gt;
&lt;p&gt;ואף שיש חולקים בזה (מגן אברהם סעיף קטן י' וע&quot;ת), מכל מקום העיקר כרוב הפוסקים. וכן פסק הלבוש לקמן סימן תרפ&quot;ה (וכן מבואר מדברי השולחן ערוך סעיף י).&lt;/p&gt;
&lt;h3&gt;סימן נה סעיף טו&lt;/h3&gt;
&lt;p&gt;לפעמים שני ילדים שנולדו אחד מקודם ואחד אחר כך, ובר מצוה נעשה מקודם מי שנולד מאוחר. כגון שנער אחד נולד בשנה מעוברת בעשרים ותשעה לאדר ראשון, והשני נולד בתחילת אדר שני, ושנת שלוש עשרה אינה מעוברת, דאילו היתה מעוברת היה הראשון נעשה בר מצוה בעשרים ותשעה לראשון כמו שכתבתי בסעיף הקודם. אבל כשהשנה פשוטה – זה שנולד בתחילת אדר השני נעשה בר מצוה בתחילת אדר, וזה שנולד בעשרים ותשעה לראשון נעשה בר מצוה בעשרים ותשעה בו.&lt;/p&gt;
&lt;p&gt;ומי שנולד בראש חודש נעשה בר מצוה בראש חודש. ואין חילוק בין שהראש חודש היה שוה בהולדתו ובבר מצוה, או שלא היה שוה, שאז היה יום ראשון ראש חודש ועכשיו שני ימים; או להיפך, כגון כסלו וטבת שלפעמים המה יום אחד ולפעמים שני ימים. וכן הסכימו הגדולים (מגן אברהם שם, ושערי תשובה סעיף קטן י&quot;ג בשם תשובת הב&quot;ח).&lt;/p&gt;
&lt;h3&gt;סימן נה סעיף טז&lt;/h3&gt;
&lt;p&gt;עבריין לכל התורה – אינו מצטרף למנין עשרה. אבל עבריין לעבירה אחת, או שעבר על גזירת הציבור – מצרפין אותו.&lt;/p&gt;
&lt;p&gt;אמנם קללוהו, כפי המבואר ביורה דעה סימן של&quot;ד אין מצרפין אותו, דכבר נתבאר שם דמרוחק אין מצרפין אותו לכל דבר שצריך עשרה. ומכל מקום מותר להתפלל בבית הכנסת שהוא שם. ואינו צריך להרחיק ממנו אלא אם כן החמירו עליו בפירוש כן, כמו שנתבאר שם.&lt;/p&gt;
&lt;h3&gt;סימן נה סעיף יז&lt;/h3&gt;
&lt;p&gt;הא דאמרינן בפסחים (פה ב) דאפילו מחיצה של ברזל אינה מפסקת בין ישראל לאביהם שבשמים, הכי פירושו: דמי שעובר ברחוב אצל בית הכנסת, ושומע שהציבור אומרים קדיש או קדושה ו&quot;ברכו&quot; – צריך לענות עמהם, אם אין הפסק דבר מטונף ביניהם או עבודת כוכבים.&lt;/p&gt;
&lt;p&gt;אמנם זהו הכל כשיש עשרה במקום אחד, והיינו בחדר אחד. אבל לצרף עשרה משני מקומות – אין מצטרפין. ובהכרח לומר כן, דהא אכל בי עשרה שכינתא שריא, וזה לא שייך אלא שמקובצין במקום אחד. דאם לא כן הא לעולם יש עשרה בעיר, ומה לי שני מקומות או עשרה מקומות? אלא דצירוף העשרה – צריכים כולם להיות בחדר אחד. וגם שליח הציבור צריך להיות עמהם בחדר אחד, ויש בזה פרטי דינים כפי שיתבאר בסייעתא דשמיא.&lt;/p&gt;
&lt;h3&gt;סימן נה סעיף יח&lt;/h3&gt;
&lt;p&gt;וכתב רבינו הבית יוסף בסעיף י&quot;ג:&lt;/p&gt;
&lt;dl&gt;&lt;dd&gt;העומד בתוך הפתח מן האגף ולחוץ, דהיינו כשסוגר הדלת ממקום שפה פנימית של עובי הדלת ולחוץ – כלחוץ.&lt;/dd&gt;
&lt;/dl&gt;&lt;p&gt;עד כאן לשונו. כלומר: דמקום המשקוף שעד שפה פנימית של הדלת הוי כלפנים, כיון שהוא תמיד חוץ לדלת. אבל אותו חתיכה משקוף שהדלת סותמת אותה היא תמיד כלחוץ, גם בעת שהדלת פתוחה.&lt;/p&gt;
&lt;p&gt;אבל בשבת בשיטה דאסקופה (ט א) אמרינן: פתח פתוח כלפנים. ובאמת יש חולקים בזה, וגם דעת רבינו הבית יוסף בעצמו בספרו הגדול כן הוא. אלא שמצא שהרי&quot;ו לא כתב כן, ולפיכך פסק לחומרא. אבל האחרונים הביאו שגדולי הפוסקים חולקים בזה (מגן אברהם סעיף קטן י&quot;א ואליה רבה). ולכן יש להקל בזה, אם צריכין לכך לצורך האנשים העומדים תחת המשקוף כשהדלת פתוחה.&lt;/p&gt;
&lt;h3&gt;סימן נה סעיף יט&lt;/h3&gt;
&lt;p&gt;גגין ועליות אינן בכלל בית, והעומד עליהם אינו מצטרף למנין עם אותן שבבית. ופסקו הטור והשולחן ערוך סעיף ט&quot;ו דאם מקצתן בחוץ ומקצתן בפנים, ושליח ציבור תוך הפתח – הוא מצרפן. עד כאן לשונם. כמו בברכת המזון לקמן סימן קצ&quot;ה, דשליח הציבור מצרפן כאילו הם כולן בחדר אחד, אפילו אין רואין אלו את אלו, דשני הצדדים נמשכין אחר השליח ציבור.&lt;/p&gt;
&lt;h3&gt;סימן נה סעיף כ&lt;/h3&gt;
&lt;p&gt;וכתב רבינו הבית יוסף בסעיף י&quot;ד:&lt;/p&gt;
&lt;dl&gt;&lt;dd&gt;מי שעומד אחורי בית הכנסת, וביניהם חלון אפילו גבוה כמה קומות, אפילו אינו רחב ארבע ומראה להם פניו משם – מצטרף עמהם לעשרה.&lt;/dd&gt;
&lt;/dl&gt;&lt;p&gt;עד כאן לשונו. כן הביא בספרו הגדול בשם גאון, עיין שם. וסבירא ליה דראיית הפנים בענין זה הוי ככל הגוף. ואפשר דכיון דכל בי עשרה שכינתא שריא, ועיקר השראת השכינה היא על הפנים, כדכתיב: &quot;כי קרן עור פניו&quot;.&lt;/p&gt;
&lt;p&gt;ויש מי שכתב דאף על גב דעליות אינן מצטרפות להעומדים בבית, מכל מקום אם העליות אינם במחיצות גמורות אלא בכלונסאות, באופן שרואין אלו שלמטה אותן שלמעלה, וקשה עליהם לירד למטה – מצטרפין זה עם זה. ויש מגמגמין בזה (עיין אליה רבה סעיף קטן י&quot;ב, ושערי תשובה סעיף קטן ט&quot;ו). ואולי בשעת הדחק יש לסמוך ולהתיר.&lt;/p&gt;
&lt;p&gt;מיהו זה וודאי העומדים בעזרת נשים לא יצטרפו עם העומדים בבית הכנסת, אף שיש חלונות מעזרת נשים להבית הכנסת, ורואים אלו פניהם של אלו, כיון שמחיצות גמורות הן – הוויין שתי רשויות. ולא דמי לעומד אחורי בית הכנסת דמצטרף בראיית פנים, דהתם אינו עומד בבית בפני עצמו אלא בחצר או ברחוב, ולכן חשבינן ליה כאילו עומד בבית הכנסת. אבל לא בעומד בבית בפני עצמו.&lt;/p&gt;
&lt;p&gt;(כן נראה לעניות דעתי. וגם בהעומד אחורי בית הכנסת – אינו מצטרף אלא אחד ולא יותר, דכן משמע לשון השולחן ערוך, והבו דלא לוסיף עלה. כן נראה לעניות דעתי בדינים אלו.)&lt;/p&gt;
&lt;h3&gt;סימן נה סעיף כא&lt;/h3&gt;
&lt;p&gt;אמרינן בעירובין (צב א) דחצר קטנה שנפרצה לגדולה, והיינו שכותל הקטנה נפרצה במילואה להגדולה, ולא נשארו גיפופין להקטנה, ולהגדולה נשארו גיפופין, והעומד בהקטנה נראה כאילו הם חצר אחד הוויין שני חצירות אלו, דיורי גדולה בקטנה ואין דיורי קטנה בגדולה.&lt;/p&gt;
&lt;p&gt;כלומר: דיורי הגדולה מושלין בהקטנה, ומושכין אותה אצלן כאילו הן חצר אחת. אבל הקטנה אינה מושכת את הגדולה אחריה. והטעם: כיון דבחד צד נראים כאחד, ובחד צד נראים כשנים – בטלה הקטנה אצל הגדולה לכל הדינים שבתורה, כמבואר שם.&lt;/p&gt;
&lt;h3&gt;סימן נה סעיף כב&lt;/h3&gt;
&lt;p&gt;ולפיכך גם לענין צירוף עשרה הדין כן. והיינו שאם הציבור בגדולה, והשליח ציבור בקטנה – מצטרפין זה לזה ויוצאין ידי חובתן, דרואין כאילו גם שליח הציבור בהגדולה. אבל ציבור בקטנה והשליח ציבור בגדולה – אין יוצאין ידי חובתן, דהציבור אין יכולין להמשיך שליח הציבור אחריהן, כיון דשליח הציבור הוא בהגדולה. והשליח ציבור אינו יכול להמשיך להציבור, משום דאין הציבור נמשכים אחר היחיד כמו שנמשך היחיד אחר הציבור. וכל שכן אם תשעה בגדולה ואחד בקטנה – מצטרפין, ויחיד בגדולה ותשעה בקטנה – אין מצטרפין, מהטעם שנתבאר.&lt;/p&gt;
&lt;p&gt;ונראה לי דאגב דין שליח ציבור נקטו יחיד בקטנה, והוא הדין יותר מיחיד עד ארבע. דאם ארבעה בקטנה וששה בגדולה – מצטרפין. ולהיפך אין מצטרפין, דאין הרוב נגרר אחר המיעוט. וכן מחצה למחצה – אין מצטרפין. ואם שליח הציבור או היחידים הם על מפתן הגדולה, והרוב בהקטנה – מצטרפין (פרישה ואליה רבה).&lt;/p&gt;
&lt;h3&gt;סימן נה סעיף כג&lt;/h3&gt;
&lt;p&gt;אבל אם הקטנה לא נפרצה במילואה להגדולה – אין מצטרפין זה לזה כלל. לפיכך אין מצטרפין למנין משני חדרים. ובבית הכנסת צריכים כולם להיות בבית הכנסת, ואם אחד עומד בעזרה, והיינו בבית הכניסה או בחדר שאצל בית הכנסת, אף שיש פתח מהחדר להבית הכנסת – אין מצטרפין.&lt;/p&gt;
&lt;p&gt;וכבר נתבאר דכל זה הוא לענין צירוף. אבל כשיש מנין במקום אחד – יכולים העומדים במקומות אחרים לענות &quot;אמן&quot;, וקדיש, וקדושה, ו&quot;ברכו&quot;. ואם מתפללין עמהם – נחשבים כמתפללים בציבור.&lt;/p&gt;
&lt;h3&gt;סימן נה סעיף כד&lt;/h3&gt;
&lt;p&gt;הבימה אף על פי שהיא גבוה עשר ורחבה ארבע, ויש לה מחיצות וחולקת רשות בפני עצמה, מכל מקום לענין צירוף לעשרה כיון שהיא תשמיש בית הכנסת – מצטרף העומד שם לעשרה, דלענין זה היא מקום אחד ממש עם הבית הכנסת.&lt;/p&gt;
&lt;p&gt;ונראה לי אפילו תשעה בבימה ואחד בבית הכנסת – מצטרפין. ולא דמי לגדולה וקטנה, שנתבאר דהבימה והבית הכנסת כחד ממש חשיבא לענין צירוף. ואף על גב דלענין עמידה בפני ספר תורה נחשבת כרשות אחרת, כמו שכתבתי ביורה דעה סימן רמ&quot;ב – לא דמי, דהתם העמידה הוא מפני הכבוד של הספר תורה, וכשניכר חלוקת רשות – נסתלק טעם הכבוד. אבל לצירוף – אחת הם.&lt;/p&gt;
&lt;p&gt;ומכל מקום יש מי שאומר דאם המחיצות מגיעות עד התקרה – חולקת רשות בפני עצמה. ויש לחוש לדעה זו. אך אין זה מצוי כלל, ואפילו אם מצד אחד או משני צדדים מגיעות לתקרה, כיון שמשני צדדים אין מגיעות – כאחת הם.&lt;/p&gt;
&lt;h3&gt;סימן נה סעיף כה&lt;/h3&gt;
&lt;p&gt;עיר שאין בה אלא עשרה ואחד מהם רוצה לצאת בכל השנה כולה – אין יכולין למחות בו. אבל בימים נוראים יכולין למחות בו, שלא יצא או שיעמיד אחר במקומו. אבל כשיש עשרה בלעדו – אין יכולין למחות בו. ואף שיכולין לומר דאולי יצא אחד מהם לנקביו, או שמא יחלה ולא תשאר מנין, דאם כן אין לדבר סוף (עיין ט&quot;ז).&lt;/p&gt;
&lt;p&gt;ואם הם אחד עשר אנשים, ושנים רוצים לצאת – שוכרין שניהם אחד במקומם להשלים המנין. ומשלמין חציין לפי ממון וחציין לפי נפשות. ויש מי שאומר דבזה התשלומין הוא רק לפי נפשות, שהרי כל אחד מחויב להעמיד איש במקומו.&lt;/p&gt;
&lt;p&gt;ורק כשיש שמונה וצריכים לשכור שנים למניין – בזה משלמים השמונה חציים לפי ממון וחציים לפי נפשות, מפני שהעניים יכולין לומר דמצדנו יכולים לילך להתפלל במקום אחר, ולא כן העשירים שמתייראים להניח רכושם – צריכים לשלם יותר. אבל כששנים נוסעים מכאן – שווה העני עם העשיר (מגן אברהם סעיף קטן ט&quot;ז). ואלו היוצאים מכאן צריכים לשלם חלקם גם בעד שכירת החזן.&lt;/p&gt;
&lt;p&gt;ואין חילוק בין רוצים לילך מכאן קודם ימים נוראים או זמן רב מקודם, דכל שלא יחזור לימים נוראים – מחויב להעמיד איש במקומו, ולישא בעול עם הנשארים. והאנוס לברוח – פטור לגמרי כשאינו פושע בעצמו בבריחתו.&lt;/p&gt;
&lt;p&gt;(עיין מגן אברהם סעיף קטן ט&quot;ז, ואליה רבה סעיף קטן כ', ד&quot;פשיעה&quot; מקרי כשחבל בחברו או הזיק לו ממון, עיין שם. ודייק ותמצא קל.)&lt;/p&gt;
&lt;h3&gt;סימן נה סעיף כו&lt;/h3&gt;
&lt;p&gt;אין כופין להשכיר להשלים מנין אלא בימים הנוראים, וכגון שאין חסרין כי אם אחד או שנים. אלא אם כן מנהג קבוע ומפורסם בעיר לכוף להשכיר אפילו בחסרון שלושה או ארבעה או יותר כפי המנהג.&lt;/p&gt;
&lt;p&gt;וכשיש מנין בעיר, ואין אחד מהם יכול להיות שליח ציבור – כופין זה את זה לשכור חזן. וכן במקום שאין מנין תמיד בבית הכנסת, שאין כולם באים להתפלל – יכולים לכוף זה את זה בקנסים שיבואו תמיד מנין לבית הכנסת כדי שלא יתבטל התמיד. אך אם יש בית הכנסת אחר בעיר – אין יכולין לכוף לבוא דווקא לבית הכנסת זה.&lt;/p&gt;
&lt;p&gt;והשיב מהרי&quot;ל על היישובים הצריכים לשכור מנין וחזן, ויש שם סביבות שרגילים לבוא ליישובים אלו להתפלל, מכל מקום אין היישובים יכולים לכוף לבעלי הסביבות שישאו עמהם בעול, מפני שיכולים לומר &quot;אנחנו יכולים לנסוע למקום אחר&quot; (מגן אברהם סעיף קטן י&quot;ז). ומכל מקום נראה לי דלאו כללא הוא, והכל לפי הענין. ואצלינו המנהג הפשוט דכל בעלי הסביבה נושאים בעול ההוצאה.&lt;/p&gt;</extract></page></pages></query></api>