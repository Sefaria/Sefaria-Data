<?xml version="1.0"?><api><query><normalized><n from="ערוך_השולחן_אורח_חיים_קיב" to="ערוך השולחן אורח חיים קיב" /></normalized><pages><page pageid="181852" ns="0" title="ערוך השולחן אורח חיים קיב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קיב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שלא יפסיק בשלוש ראשונות ובשלוש אחרונות&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן קיב סעיף א&lt;/h3&gt;
&lt;p&gt;אף על גב דבברכות האמצעיות יכול כל אחד להוסיף איזה בקשה כשצריך, אבל בשלוש ראשונות ושלוש אחרונות אסור להוסיף. דראשונות דומות לעבד שמספר שבח לפני רבו, וכיון שמסדר שבחיו יתברך איך יפסיק בבקשה השייך לעצמו? וכן האחרונות שנותן הודיה לרבו, ואיך יפסיק בבקשות?&lt;/p&gt;
&lt;p&gt;אמנם זהו צרכי יחיד. אבל צרכי ציבור – מותר. ולכן אומרים &quot;יעלה ויבוא&quot; בעבודה, ובעשרת ימי תשובה אומרים &quot;זכרנו לחיים&quot; ו&quot;מי כמוך&quot; ו&quot;כתוב&quot; ו&quot;בספר...&quot;. ובראש השנה ויום הכיפורים מאריכים ב&quot;וכן תן פחדך...&quot;. דהציבור חביבין לפני הקדוש ברוך הוא מאוד, ולהם ניתן רשות להפסיק ולא ליחיד.&lt;/p&gt;
&lt;p&gt;וכתב רבינו הבית יוסף דאין לומר פיוטים ולא קרוב&quot;ץ. ולא דמי למה שתיקנו אנשי כנסת הגדולה בכל הני שחשבנו שכוחם יפה. אבל רבינו הרמ&quot;א כתב דיש מתירים, הואיל וצרכי רבים הם. וכן נוהגים בכל מקום לאומרם. עד כאן לשונו.&lt;/p&gt;
&lt;p&gt;וכן המנהג פשוט ואין לשנות. וכבר כתבנו בסימן ס&quot;ח שאחד מן הגדולים ביטל הפיוטים במקומו, ולא הוציא שנתו (ב&quot;ח שם).&lt;/p&gt;
&lt;h3&gt;סימן קיב סעיף ב&lt;/h3&gt;
&lt;p&gt;אמרינן במגילה (יז ב): מאה ועשרים זקנים, ובהם כמה נביאים, תיקנו שמונה עשרה ברכות על הסדר.&lt;/p&gt;
&lt;p&gt;ואיתא באגדה: מאי &quot;על הסדר&quot;? זה סדר עולם. ששמונה עשרה ברכות של תפילה מעולם היו מתוקנות זו אחר זו, כיון שבאו אנשי כנסת הגדולה – כללום ותקנום כסדרן.&lt;/p&gt;
&lt;ul&gt;&lt;li&gt;כשניצל אברהם מאור כשדים – פתחו מלאכי השרת ואמרו &quot;מגן אברהם&quot;.&lt;/li&gt;
&lt;li&gt;כשנעקד יצחק אמרו &quot;מחיה המתים&quot;.&lt;/li&gt;
&lt;li&gt;כשבא יעקב ופגע בשערי רחמים, והקדיש שמו של הקדוש ברוך הוא, אמרו &quot;האל הקדוש&quot;.&lt;/li&gt;
&lt;li&gt;כשלמד גבריאל את יוסף שבעים לשון, אמרו &quot;חונן הדעת&quot;.&lt;/li&gt;
&lt;li&gt;כשראובן שב בתשובה במעשה בלהה, אמרו &quot;הרוצה בתשובה&quot;.&lt;/li&gt;
&lt;li&gt;כשעשה יהודה מעשה תמר, ואמר &quot;הוציאוה ותשרף&quot;, ואמר &quot;צדקה ממני&quot;, ונסלח לו אותו עון, אמרו &quot;חנון המרבה לסלוח&quot;.&lt;/li&gt;
&lt;li&gt;כשאמר הקדוש ברוך הוא במצרים לישראל &quot;וגאלתי אתכם&quot;, אמרו &quot;גואל ישראל&quot;.&lt;/li&gt;
&lt;li&gt;כשריפא רפאל את אברהם, אמרו &quot;רופא חולי עמו ישראל&quot;.&lt;/li&gt;
&lt;li&gt;כשזרע יצחק ומצא מאה שערים, אמרו &quot;מברך השנים&quot;.&lt;/li&gt;
&lt;li&gt;כשבא יעקב למצרים, ונתקבצו השבטים עם יוסף, אמרו &quot;מקבץ נדחי עמו ישראל&quot;.&lt;/li&gt;
&lt;/ul&gt;&lt;h3&gt;סימן קיב סעיף ג&lt;/h3&gt;
&lt;ul&gt;&lt;li&gt;כשאמר הקדוש ברוך הוא למשה &quot;ואלה המשפטים&quot; אמרו &quot;מלך אוהב צדקה ומשפט&quot;.&lt;/li&gt;
&lt;li&gt;כשטבעו המצרים בים סוף, אמרו &quot;שובר אויבים ומכניע זדים&quot;.&lt;/li&gt;
&lt;li&gt;כשאמר הקדוש ברוך הוא ליעקב ויוסף &quot;ישית ידו על עיניך&quot; ואחר כך נתקיים, ויעקב בטח על דברו, אמרו &quot;משען ומבטח לצדיקים&quot;.&lt;/li&gt;
&lt;li&gt;כשבנה שלמה בית המקדש, אמרו &quot;בונה ירושלים&quot;.&lt;/li&gt;
&lt;li&gt;כשעברו ישראל בים סוף ואמרו שירה, אמרו &quot;מצמיח קרן ישועה&quot;.&lt;/li&gt;
&lt;li&gt;כשנאנחו ישראל ויזעקו, ושמע ה' נאקתם, אמרו &quot;שומע תפילה&quot;.&lt;/li&gt;
&lt;li&gt;וכשירדה שכינה במשכן, אמרו &quot;המחזיר שכינתו לציון&quot;.&lt;/li&gt;
&lt;li&gt;כשהכניס שלמה הארון, ונענה ונתן הודאה, אמרו &quot;הטוב שמך ולך נאה להודות&quot;.&lt;/li&gt;
&lt;li&gt;וכשנכנסו ישראל לארץ, ונתקיים להם &quot;ונתתי שלום בארץ&quot;, אמרו &quot;המברך את עמו ישראל בשלום&quot;.&lt;/li&gt;
&lt;/ul&gt;&lt;p&gt;(הבית יוסף הביא זה משיבולי הלקט ומארחות חיים, עיין שם.)&lt;/p&gt;
&lt;h3&gt;סימן קיב סעיף ד&lt;/h3&gt;
&lt;p&gt;כתב הטור בסימן קי&quot;ג בשם אחיו רבינו יחיאל, דחסידי אשכנז היו מונין כל התיבות שבכל ברכה וברכה משמונה עשרה ברכות: בברכה ראשונה ארבעים ושתים תיבות, בשניה חמשישים ואחת תיבות (זהו עם &quot;משיב הרוח ומוריד הגשם&quot;), בשלישית ארבע עשרה, ברביעית שבע עשרה, בחמישית חמש עשרה, ובששית ובשביעית לא מנה מספר התיבות.&lt;/p&gt;
&lt;p&gt;אבל בספר פרי עץ חיים להאר&quot;י ז&quot;ל (דף ס' ע&quot;א) מנה גם כן התיבות, וכתב המספר שווה כהטור, עיין שם. וכתב דבששית עשרים תיבות, ובשביעית שבע עשרה, עיין שם.&lt;/p&gt;
&lt;p&gt;(ובברכה ראשונה כתב ארבעים ושמונה, וזהו עם פסוק &quot;ה' שפתי תפתח&quot;.)&lt;/p&gt;
&lt;p&gt;ובשמינית כתבו הטור והפרי עץ חיים עשרים ושבעה תיבות, ובתשיעית שלושים תיבות, ובעשירית עשירים. ובאחת עשרה לא מנה הטור, ובפרי עץ חיים כתב עשרים וארבע תיבות. ובשתים עשרה שהיא ברכת &quot;ולמלשינים&quot; כתבו עשרים ותשע תיבות, ובשלוש עשרה ארבעים ושתים תיבות, ובארבע עשרה עשרים וארבע, ובחמש עשרה עשרים. ובשש עשרה שהיא &quot;שמע קולינו&quot; לא מנה הטור, ובפרי עץ חיים כתב שלושים וחמש תיבות. ובשבע עשרה ושמונה עשרה ותשע עשרה גם כן לא מנה הטור, ובפרי עץ חיים כתב בשבע עשרה שלושים וארבע, ובשמונה עשרה שמונים ושש, ובתשע עשרה גם בפרי עץ חיים אינו מבואר, עיין שם.&lt;/p&gt;
&lt;p&gt;והנה הטור כתב על כל זה רמזים וכוונות פשטיות, ובפרי עץ חיים כתב בזה סודות גדולים ונוראים, עיין שם.&lt;/p&gt;
&lt;h3&gt;סימן קיב סעיף ה&lt;/h3&gt;
&lt;p&gt;והנה אם כי אין אתנו יודע עד מה, והלואי שנכוון פירוש המילות כפשוטן. מכל מקום יש לכל איש ישראלי להבין גודל ערך תפילת שמונה עשרה, שהרי שמעון הצדיק היה משיורי כנסת הגדולה כדתנן בריש אבות, וגודל מעלתו מפורסם בש&quot;ס כמבואר ביומא (לט ב) ובריש תמיד. ועל אחת כמה וכמה אנשי כנסת הגדולה עצמן, וקל וחומר הנביאים שביניהם.&lt;/p&gt;
&lt;p&gt;ואם הם עמלו ברוח קדשם לסדר התפילה, כמה כוונות נוראות יש בהם! וכל תיבה ותיבה עומד ברומו של עולם. ולכן אשרי האיש אשר יתפלל בשום לב להדברים הקדושים ההמה.&lt;/p&gt;</extract></page></pages></query></api>