<?xml version="1.0"?><api><query><normalized><n from="ערוך_השולחן_אורח_חיים_תקנה" to="ערוך השולחן אורח חיים תקנה" /></normalized><pages><page pageid="5866" ns="0" title="ערוך השולחן אורח חיים תקנה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקנה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני תפילין וציצית בתשעה באב&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן תקנה סעיף א&lt;/h3&gt;
&lt;p&gt;אף על גב דכמה דברים דין תשעה באב כאבל, מכל מקום לא חייבו חכמים בתשעה באב בכפיית המטה ועטיפת הראש כאבל, דדווקא לעניין מצות לא תעשה שבאבל חייבים בתשעה באב, כגון: תלמוד תורה, ורחיצה וסיכה, ונעילת הסנדל, ותשמיש המטה. ולא עשה שבאבל, ככפיית המטה ועטיפת הראש (טור).&lt;/p&gt;
&lt;p&gt;ומה שאין מניחין תפילין – לא נזכר בגמרא מזה. והרא&quot;ש סוף תענית התפלא בזה: והרי גם האבל אינו אסור אלא ביום ראשון? ויש מהגדולים שהניחו בבוקר תפילין בביתם, וקראו קריאת שמע וחלצום, והלכו לבית הכנסת (באר היטב בשם הר&quot;ם גלאנטי). ואומרים שכן עשה האריז&quot;ל.&lt;/p&gt;
&lt;h3&gt;סימן תקנה סעיף ב&lt;/h3&gt;
&lt;p&gt;אבל כל ישראל נהגו שלא להניח תפילין וציצית בבוקר בעת התפלה.&lt;/p&gt;
&lt;p&gt;והטעם נראה ברור, שהרי מה שהאבל פטור מתפילין ביום ראשון, משום דכתיב (עמוס ח י): &quot;ואחריתה כיום מר&quot;, ועיקר מרירות האבלות הוא יום ראשון. ולכן אין ללבוש תפילין, שנקראין &quot;פאר&quot;; וקל וחומר בתשעה באב, היום המר והנמהר לכל ישראל, שאין לנו לשאת את הפאר של תפילין.&lt;/p&gt;
&lt;p&gt;וכן ציצית, דכתיב (איכה ב יז): &quot;בצע אמרתו&quot;. ואיתא במדרש (ויקרא רבה פרשה ו) ובתרגום: &quot;בזע פורפירא דיליה&quot; (טור). אלא לובשין טלית קטן תחת בגדיו בלא ברכה.&lt;/p&gt;
&lt;p&gt;ובמנחה מניחים ציצית ותפילין, ומברכין עליהן, וכך נהגו כל ישראל. ותפילין דרבינו תם – אין להניח בתשעה באב, גם במנחה. ויש מניחין (עיין שערי תשובה). ולמה מניחים במנחה? דבמנחה אנו מקבלים תנחומין, שאומרים &quot;נחם&quot;.&lt;/p&gt;
&lt;h3&gt;סימן תקנה סעיף ג&lt;/h3&gt;
&lt;p&gt;ואף על פי שאין נוהגין בכפיית המטה, מכל מקום מנהגינו לישב על הארץ, או סמוך לארץ, ולא על הספסל – עד חצות היום.&lt;/p&gt;
&lt;p&gt;ויש מי שנוהג לשכב בליל תשעה באב מוטה על הארץ, ומשים אבן תחת ראשו, ולא כל אדם יכול לעשות כן. אך איך שהוא יש לאדם להצטער קצת בעניין משכבו בליל תשעה באב, שאם היה רגיל לישן בשני כרים – יישן בכר אחד. ויש משימים אבן תחת מראשותיהם, זכר למה שנאמר (בראשית כח יא): &quot;ויקח מאבני המקום&quot;, דאיתא במדרש: שראה החורבן.&lt;/p&gt;
&lt;p&gt;מיהו החלשים ועוברות, שאין ביכולתן להצטער – לא יעשו כל אלה. אך בכלל ימעט אדם בכבודו ובהנאתו בתשעה באב, בכל מה דאפשר.&lt;/p&gt;</extract></page></pages></query></api>