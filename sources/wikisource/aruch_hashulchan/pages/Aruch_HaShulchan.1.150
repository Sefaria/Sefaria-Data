<?xml version="1.0"?><api><query><normalized><n from="ערוך_השולחן_אורח_חיים_קנ" to="ערוך השולחן אורח חיים קנ" /></normalized><pages><page pageid="185177" ns="0" title="ערוך השולחן אורח חיים קנ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קנ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;חיוב לבנות בית הכנסת, ושיהיה גבוה מכל הבתים&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קנ סעיף א&lt;/h3&gt;
&lt;p&gt;כופין בני העיר זה את זה לבנות בית הכנסת, ולקנות להם תורה נביאים וכתובים.&lt;/p&gt;
&lt;p&gt;ובזמן הזה כופין זה את זה לקנות משניות וגמרא וארבע שולחן ערוך, ועוד ספרים המוכרחים. וכבר בארנו זה בחושן משפט סימן קס&quot;ג, עיין שם.&lt;/p&gt;
&lt;p&gt;ונראה לי דאפילו יש להם מקום להתפלל במניין, ששוכרים בית להתפלל, מכל מקום אם מצבם מורה שביכולתם לבנות בית הכנסת – יכולים לכוף זה את זה. אבל כשיש להם בית הכנסת אחד – אין יכולים לכוף זה את זה לבנות עוד בית הכנסת אף שהראשון צר להם, דכל אחד יכול לומר: &quot;לדידי די זה הבית הכנסת&quot;.&lt;/p&gt;
&lt;p&gt;ואם הבית הכנסת צריך תיקון ההכרחי, כמו שדולף גשמים או נתקלקלו הכותלים וכיוצא בזה – יכולים לכוף זה את זה שיתנו מעות לתקנו. אבל בשביל יפוי בעלמא נראה לי דאין יכולין לכוף זה את זה. ואם זה אומר שהוא הכרחית, וזה אומר שאינו הכרחית – תלוי בראיית עיני בית דין (כן נראה לעניות דעתי בדינים אלו).&lt;/p&gt;
&lt;h3&gt;סימן קנ סעיף ב&lt;/h3&gt;
&lt;p&gt;ראיתי מי שכתב דלעניין גבייה לבניין בית הכנסת – גובין לפי ממון ולא לפי נפשות. וכששוכרין מקום לתפילה – גובין לפי נפשות (כנסת הגדולה וע&quot;ת). ויש מי שאומר דחציו לפי ממון וחציו לפי נפשות (אליה רבה סעיף קטן א').&lt;/p&gt;
&lt;p&gt;ולפי מנהג מדינתינו שמוכרין מקומות – לא שייך זה כלל. דעושים קצבה לכל המקומות, ומי שרוצה במקום זה ישלם כך, ומקום זה ישלם כך. וקצבת המקומות יעשו על פי בית דין אם לא יוכלו להשתוות ביניהם. וכן על תיקון בית הכנסת ישלמו לפי המקומות.&lt;/p&gt;
&lt;p&gt;וכן הוא המנהג הפשוט אצלינו, דמקומות המזרחיים משלמין יותר, וכל אחד משלם לפי ערך מקומו. ובכל דבר חילוקי דעות בבית הכנסת, כגון אם למכור העליות אם לאו, או בשכירות שליח ציבור, או בשארי הנהגות והוצאות בית הכנסת, ואין יכולין להשתוות בדעות – יסמוכו על בית הדין, והם יפסוקו כפי הדין. ובחושן משפט סימן קס&quot;ג בארנו עוד בעניינים אלו, עיין שם.&lt;/p&gt;
&lt;p&gt;ולעיל סימן נ&quot;ה נתבאר כשאין מניין תמיד בבית הכנסת – כופין זה את זה בקנסות שיהיו תמיד עשרה. ובמקום שיש מעט מישראל – אין כופין לשכור להשלים מניין רק בימים נוראים, עיין שם.&lt;/p&gt;
&lt;h3&gt;סימן קנ סעיף ג&lt;/h3&gt;
&lt;p&gt;איתא בשבת (יא א): כל עיר שגגותיה גבוהים מבית הכנסת – לסוף חרבה, שנאמר: &quot;לרומם את בית ה' אלהינו ולהעמיד חרבותיו&quot;. ובתוספתא פרק שלישי דמגילה תניא: אין בונין בית הכנסת אלא בגובהה של עיר, שנאמר: &quot;בראש הומיות תקרא&quot;. כלומר: לבנותה במקום שהארץ גבוה, ואז אף אם עצם הבניין לא יהיה גבוה כל כך, מכל מקום כיון שעומד על מקום גבוה – ממילא עולה בגבהו על כל בתי העיר.&lt;/p&gt;
&lt;p&gt;וכתבו הטור והשולחן ערוך דדווקא בתים שמשתמשים שם. אבל בירניות ומגדלים העשוים לנוי בעלמא, ולא להשתמש שם – מותר.והכי איתא בגמרא שם.&lt;/p&gt;
&lt;h3&gt;סימן קנ סעיף ד&lt;/h3&gt;
&lt;p&gt;ומזה מבואר דאין הטעם מפני הכבוד בלבד, כלומר שתהא הבית הכנסת גבוה מכל הבניינים שבעיר. דאם כן למה הותרו בירניות ומגדלים? אלא הטעם הוא כדי שהמשתמש על גג ביתו לא יעמוד למעלה מגגו של הבית הכנסת.&lt;/p&gt;
&lt;p&gt;ולזה אמרו:&lt;/p&gt;
&lt;dl&gt;&lt;dd&gt;כל עיר שגגותיה גבוהים..., משום דאצלם היו הגגים שווים, והיו משתמשים על הגגים. ולכן באמת בגגים שלנו כתבו הטור והשולחן ערוך דגג שהוא משופע ואינו ראוי לתשמיש – משערין עד המקום שהוא ראוי לתשמיש, דהיינו שאם יש עלייה תחת הגג – לא תהא גבוה יותר מבית הכנסת.&lt;/dd&gt;
&lt;/dl&gt;&lt;p&gt;עד כאן לשונם. ולפי זה מבואר דאין להשתמש בעליית בית הכנסת, ויתבאר בסימן קנ&quot;א.&lt;/p&gt;
&lt;p&gt;(הגהת הט&quot;ז סעיף קטן א' צריך עיון.)&lt;/p&gt;
&lt;h3&gt;סימן קנ סעיף ה&lt;/h3&gt;
&lt;p&gt;ונראה לעניות דעתי דלהרמב&quot;ם דעת אחרת בזה. וזה לשונו בריש פרק אחד עשר מתפילה:&lt;/p&gt;
&lt;dl&gt;&lt;dd&gt;כשבונין בית הכנסת – אין בונין אלא בגבהה של עיר. ומגביהין אותה עד שתהא גבוה מכל חצרות העיר.&lt;/dd&gt;
&lt;/dl&gt;&lt;p&gt;עד כאן לשונו. ושינה מלשון &quot;גגות&quot; ל&quot;חצרות&quot;, וגם השמיט הך היתר דבירניות ומגדלים שבגמרא. ולשון הגמרא כך הוא:&lt;/p&gt;
&lt;dl&gt;&lt;dd&gt;והני מילי בבתים. אבל בקשקושי ואברורי – לית לן בה.&lt;/dd&gt;
&lt;/dl&gt;&lt;p&gt;ורש&quot;י פירש &quot;קשקושי ואברורי&quot; – בירניות ומגדלים. וכן כתב הרא&quot;ש, ומזה התיר בגגין שלנו, ובדרך זו דרכו הטור והשולחן ערוך.&lt;/p&gt;
&lt;p&gt;אבל הרמב&quot;ם נראה לי שמפרש כפירוש הערוך (ערך &quot;אברורי&quot;), דאברורי הוא חומת העיר, ובלשון פרסי הוא &quot;קשקוש&quot;. ואם כן אין זה מבנייני העיר אלא היקף החומה שסביב לעיר. ולכן השמיט זה משום, דזה לא שייך אצלינו כמובן. אבל כל מין בניין אסור, והטעם מפני הכבוד בלבד: שיהא גבוה יותר מכל הבניינים שבעיר. ולכן כתב &quot;חצרות העיר&quot; ולא &quot;גגות&quot;, שיהא הטעם מפני תשמיש. ולפי זה גם בגגין שלנו אסור. ותמיהני על הפוסקים שלא הרגישו בזה.&lt;/p&gt;
&lt;h3&gt;סימן קנ סעיף ו&lt;/h3&gt;
&lt;p&gt;ומי שהגביה ביתו יותר מבית הכנסת, יש אומרים שכופין אותו להשפילו. מיהו מפירוש רש&quot;י משמע דדווקא לכתחילה צריך למונעו, אבל בדיעבד אין כופין להשפילו (ב&quot;י וב&quot;ח).&lt;/p&gt;
&lt;p&gt;וכתב רבינו הרמ&quot;א בסעיף ג דאם עשה בניין גבוה יותר בקרן אחד מהבית הכנסת – סגי בכך. עד כאן לשונו. כלומר: דאפילו אם הגובה אינו על כל הבית הכנסת אלא בצד אחד – מותר. ודווקא בניין ממש, כגג או עלייה. אבל לתחוב עמוד בעלמא – אינו מועיל כלום (מגן אברהם סעיף קטן ג'). ונראה לי דמטעם זה רובי בתי כנסיות שלנו עושים אותו גבוה הרבה באמצע, ולא על כל הבית הכנסת.&lt;/p&gt;
&lt;p&gt;ודע דבבתי מדרשים ליכא דין זה. וכן המנהג דהבית הכנסת עושים גבוה הרבה, ולא בית המדרש. ואף על גב דקיימא לן דקדושת בית המדרש גדולה מקדושת בית הכנסת (כרבי יהושע בן לוי במגילה כז א), מכל מקום לעניין זה בית הכנסת שהוא מקום תפילה לכל העיר חמור טפי, דההרגשה נראית יותר בבית הכנסת מבבית המדרש. והכתוב אומר: &quot;וקבצתים בבית תפילתי&quot;.&lt;/p&gt;
&lt;p&gt;(מה שכתב הרמ&quot;א בסעיף ב דבשעת הדחק או שאין מניחים לבנות בית הכנסת כדינו – מותר להתפלל בבית אף על פי שדרין בעלייה על גביו. ובלבד שינהגו בעלייה שעליו בנקיות. עד כאן לשונו. וזה יתבאר עוד בסימן קנ&quot;א סעיף י&quot;ז. ועיין מגן אברהם סעיף קטן ב' ואליה רבה, דעכשיו שיש בתים אחרים גבוהים – אין נזהרים בזה. וצריך עיון.)&lt;/p&gt;
&lt;h3&gt;סימן קנ סעיף ז&lt;/h3&gt;
&lt;p&gt;בחושן משפט סימן קנ&quot;ד נתבאר דהבונה כנגד חלון של חברו – צריך להרחיק ארבע אמות שלא יאפיל עליו, עיין שם. ובארבע אמות די.&lt;/p&gt;
&lt;p&gt;אבל הבונה כנגד חלון בית הכנסת או בית המדרש – אין מספיק לו בהרחקת ארבע אמות לפי שהוא צריך אור גדול, וצריך להרחיק הרבה כפי שישאר האור כמקדם. דלא גריעא מאכסדרה שצריכה אור רב (בבא בתרא ז א). ודווקא כשהחזיקו הציבור בהחלונות (מגן אברהם סעיף קטן ד').&lt;/p&gt;
&lt;p&gt;ויחיד יכול לפתוח חלונותיו לחצר בית הכנסת, כיון שהיא מקום כניסה לרבים – הוי כמבוי מפולש שאין בו היזק ראייה, כמו שכתבתי בחושן משפט שם. אבל הציבור אין להם לפתוח חלונות לחצר של יחיד. ואם חצר בית הכנסת אינו מקום גלוי לרבים, ומשתמשים בו לפעמים תשמיש צנוע – יכולים גם הם למחות בהיחיד שבא לפתוח חלונותיו לשם (שם בשם תשובת רמ&quot;א).&lt;/p&gt;
&lt;p&gt;וצריכין ליזהר כשרשאי לפתוח חלונות, שלא ישאר לו חזקה בזה, וימחה אותם מלבנות בפני חלונותיו כשיצטרכו לזה. והוא באמת אין לו חזקה, רק שעתה אין יכולין למחות, וכשיצטרכו לבנות שם יכולין להאפיל לו החלונות (שם). ויכתבו זה בפנקס לזכרון.&lt;/p&gt;
&lt;h3&gt;סימן קנ סעיף ח&lt;/h3&gt;
&lt;p&gt;תניא בתוספתא פרק שלישי דמגילה:&lt;/p&gt;
&lt;dl&gt;&lt;dd&gt;אין פותחין פתחי בתי כנסיות אלא למזרח, שכן מצינו בהיכל שפתחו למזרח...&lt;/dd&gt;
&lt;/dl&gt;&lt;p&gt;והטעם מפני שהם היו מתפללים למערב. והיתה הפתח במזרח, כדי שבהכנסם ישתחוו לעומת הארון שהוא במערב. וממילא לדידן שאנו מתפללים לצד מזרח, מפני שאנו עומדים במערבה של ארץ ישראל כמו שכתבתי בסימן צ&quot;ד – צריך להיות הפתח במערב. כן כתבו הראשונים, וכן המנהג הפשוט ואין לשנות.&lt;/p&gt;
&lt;p&gt;וזהו שכתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;אין פותחין פתח בית הכנסת אלא כנגד הצד שמתפללין..., כדי שישתחוו מן הפתח כנגד הארון...&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;(ועיין בית יוסף שכתב בשם הגהות מיימוניות: וכן צפון ודרום, עיין שם. נראה לי הכוונה גם כן כן: שהמתפללים לצד דרום יפתחו לצפון וכן להיפך. ומלבוש ופרישה משמע שאינו לעיכובא, עיין שם. וצריך עיון.)&lt;/p&gt;
&lt;h3&gt;סימן קנ סעיף ט&lt;/h3&gt;
&lt;p&gt;כתב הרמב&quot;ם בפרק אחד עשר מתפילה דין ג:&lt;/p&gt;
&lt;dl&gt;&lt;dd&gt;מעמידין הבימה באמצע הבית, כדי שיעלה עליה הקורא בתורה או מי אשר אומר לעם דברי כבושין, כדי שישמעו כולם.&lt;/dd&gt;
&lt;/dl&gt;&lt;p&gt;וכן פסק רבינו הרמ&quot;א בסעיף ה.&lt;/p&gt;
&lt;p&gt;וחדשים מקרוב באו לשנות מנהגי ישראל, לעשות הבימה מן הצד. ועונשם מרובה, שבלי טעם ודעת משנין מנהג קדום שגם השכל מוכיח עליו. והם כמו להכעיס רוצים לשנות.&lt;/p&gt;
&lt;p&gt;ועל פי הזוהר אין לעשות יותר מששה מדרגות להבימה. ושליח הציבור מתפלל כנגד ההיכל, ואין לישב בין הבימה ובין ההיכל כשאחוריו כלפי ההיכל. וסדר הישיבה בבית הכנסת כתב הטור על פי תוספתא: דהזקנים יושבים פניהם כלפי העם, ושאר העם כולם יושבים שורות שורות פניהם כלפי הקודש וכלפי הזקנים, עיין שם. והטוב בעיני ה' שלא לשנות מנהג אבות, ועל זה נאמר: &quot;שאל אביך ויגדך&quot;.&lt;/p&gt;</extract></page></pages></query></api>