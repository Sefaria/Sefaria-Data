<?xml version="1.0"?><api><query><normalized><n from="ערוך_השולחן_אורח_חיים_פג" to="ערוך השולחן אורח חיים פג" /></normalized><pages><page pageid="180386" ns="0" title="ערוך השולחן אורח חיים פג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן פג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני בית הכסא לענין קריאת שמע ותפילה&lt;/b&gt;&lt;/big&gt;&lt;br&gt;&lt;big&gt;ובו אחד עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא&lt;/p&gt;
&lt;h3&gt;סימן פג סעיף א&lt;/h3&gt;
&lt;p&gt;כשם שאסור לקרות כנגד צואה, כמו כן אסור לקרות כנגד בית הכסא. ואפילו פינו ממנו הצואה, כיון שהיה בתוכו צואה – מאוס הוא ונשאר באיסורו, ולא קרינן ביה &quot;והיה מחניך קדוש&quot;.&lt;/p&gt;
&lt;p&gt;אבל בבית הכסא חדש הוה בעיא בגמרא (כו א) אי מהני זימון לבית הכסא אם לאו. כלומר: דבכל דבר קיימא לן &quot;הזמנה לאו מילתא היא&quot;. אך בבית הכסא אולי משום דדבר מאוס הוא – חוששין גם להזמנה. ואיתא בגמרא שם דהספק אינו אלא אם מותר לקרוא ולהתפלל בתוכו. אבל כנגדו – וודאי מותר בחדש, שלא היה בו צואה עדיין. וכך פסקו הרמב&quot;ם בפרק שלישי, והרא&quot;ש שם, והטור והשולחן ערוך סעיף ב.&lt;/p&gt;
&lt;p&gt;ודעת הראב&quot;ד דגם בתוכו מותר כיון שהוא ספק דרבנן, ובכל התורה קיימא לן &quot;הזמנה לאו מילתא היא&quot;. וכן משמע דעת הרי&quot;ף. ומכל מקום קיימא לן לאיסור, דכן הוא דעת רוב הפוסקים. וגם בהרהור אסור. ויש מי שמקיל בהרהור (עטרת זקנים, ועיין בית יוסף).&lt;/p&gt;
&lt;h3&gt;סימן פג סעיף ב&lt;/h3&gt;
&lt;p&gt;ומשמע להדיא בגמרא שם דכנגד בית הכסא – אסור מלוא עיניו, כמו כנגד צואה ומלאחריו ארבע אמות ממקום שכלה הריח. וכן כתבו האחרונים.&lt;/p&gt;
&lt;p&gt;ולפי זה לדעה שיתבאר דלא מהני מחיצות לבית הכסא, אפילו בחצר גדול ונקי, וכשיש בקצה החצר בית הכסא – אין לעשות שום ברכה כשפניו נגד הבית הכסא. וגם עצימת עינים לא מהני, כמו שכתבתי בריש סימן ע&quot;ט. וכן לילה לא מהני, כמו שכתבתי שם. מיהו בעיקר דין מחיצות יש לנו דרך אחרת, כמו שיתבאר בסייעתא דשמיא בסעיף ו.&lt;/p&gt;
&lt;h3&gt;סימן פג סעיף ג&lt;/h3&gt;
&lt;p&gt;ודע דאין חילוק בהזמנה לבית הכסא, אם היתה כוונתו לזמן או לעולם. וכן בית הכסא שעשאו לזמן – דינו כלעולם.&lt;/p&gt;
&lt;p&gt;מיהו זהו וודאי אם במקרה הלך לצרכיו באיזה מקום, ולא היתה כוונתו לעשות שם בית הכסא – אין על זה שם &quot;בית הכסא&quot;. וכשפינו הצואה – מותר בכל. וכן אפילו בית הכסא ישן שנטלוהו מכאן וביטלו כל בנינו, וניקו המקום והשוו העפר באופן שעתה אינו ניכר כלל, אם היה שם בית הכסא – גם כן מותר. והרי גם בטומאה מועיל שינוי מעשה לבטלה מטומאתה הקודמת, וכל שכן בזה (כן נראה לפי עניות דעתי).&lt;/p&gt;
&lt;h3&gt;סימן פג סעיף ד&lt;/h3&gt;
&lt;p&gt;אמר &quot;בית זה לבית הכסא&quot;, ואמר על בית אחר &quot;וגם זה&quot; – הוה דין הבית השני כדין הראשון, והוי הזמנה לבית הכסא. וכנגדו – מותר, בתוכו – אסור, כמו שכתבתי בסעיף א.&lt;/p&gt;
&lt;p&gt;ולא אמרינן: כיון דהזמנה גופה הוי רק ספק, ולהראב&quot;ד מותר לגמרי כמו שכתבתי שם; ואם כן נהי דאנן מחמרינן לענין תוכו, מכל מקום זהו בהזמנה ראשונה שהזכיר &quot;בית הכסא&quot;. אבל הבית האחר שתלתה בהראשונה ולא הזכיר עליה שם &quot;בית הכסא&quot; – מותרת לגמרי. לא אמרינן כן, ודינה כראשונה.&lt;/p&gt;
&lt;p&gt;אך אם לא אמר על הבית השני &quot;וגם זה&quot; אלא &quot;ובית זה&quot;, אף שיותר יש לפרשו דכוונתו גם כן כן, ובית זה יהיה גם כן לבית הכסא, דאם כוונתו לתשמיש אחר למה הסמיכו לענין בית הכסא? אמנם מכל מקום כיון שיש לפרש כן בדוחק – הוה ספק אם הזמינו לכך אם לאו. לפיכך אין קורין בו לכתחילה, ואם קרא – יצא, משום דעיקרא דהזמנה קילא הרבה.&lt;/p&gt;
&lt;p&gt;(כן נראה לי לפרש סוגיא דנדרים ז ב, ודברי הטור שולחן ערוך סעיף ג. ודייק ותמצא קל.)&lt;/p&gt;
&lt;h3&gt;סימן פג סעיף ה&lt;/h3&gt;
&lt;p&gt;ודע שרבינו הבית יוסף כתב בסעיף א דהאיסור לקרות כנגד בית הכסא – זהו דווקא כשאין לו מחיצות. אבל אם יש לו מחיצות, אפילו יש בו צואה – קורא כנגדו בסמוך ואינו חושש, אם רק אינו מגיע לו ריח רע. עד כאן לשונו.&lt;/p&gt;
&lt;p&gt;והסכימו לו הרבה פוסקים (הלבוש והב&quot;ח והמעדני יום טוב), אך הצריכו שהמחיצות יהיה גובהן עשרה טפחים. אך מפרשי השולחן ערוך חלקו עליו, וכתבו דוודאי כל הבית הכסאות שבזמן הש&quot;ס היה להם מחיצות, כמו שכתבו התוספות בסוכה (לו ב). ואם כן כשאמרו דאסור נגד בית הכסא, היינו אפילו ביש לו מחיצות. וטעם הדבר: דמחיצות שנעשו לשם בית הכסא – דינן כהבית הכסא עצמו. וצריך מחיצה אחרת מחוץ למחיצות בית הכסא, או שהמחיצה נעשית לשם בית. אלא שהסמיכו לו מצד האחר בית הכסא, דאז מותר לקרות ולהתפלל נגד מחיצה זו (ט&quot;ז, והמגן אברהם כמסתפק קצת בזה, עיין שם).&lt;/p&gt;
&lt;p&gt;והנה אפילו לדעה זו, במסילות הברזל שיושבים בהוואגאנען, ומלפניו יש בית הכסא שאחד מכותלי הוואגאן משמש גם להבית הכסא, דמותר בפשיטות להתפלל ולקרות ולברך כנגדו.&lt;/p&gt;
&lt;p&gt;(שהרי גם ט&quot;ז מתיר בכהאי גוונא, והמגן אברהם גם בעיקר הדין של הבית יוסף כמסתפק, שהרי כתב: והמיקל יראה שעל כל פנים יהיו גבוהות עשרה. עד כאן לשונו, עיין שם.)&lt;/p&gt;
&lt;h3&gt;סימן פג סעיף ו&lt;/h3&gt;
&lt;p&gt;ולעניות דעתי נראה דדברי רבינו הבית יוסף צודקים. דאפילו לפי מה שכתבו התוספות דהיה להם מחיצות, מכל מקום מוכח להדיא בריש תמיד (כז ב) שלא היה להם דלת להפתח. דאמרינן שם: רב ספרא הוה יתיב בבית הכסא. אתא ר' אבא נחר ליה... ופירש רש&quot;י דלא היה להפתח דלת. אלא זה היה מנהגו: אדם שרוצה ליכנס שם היה נוחר, ואם היה שם אדם היה נוחר כנגדו... עד כאן לשונו.&lt;/p&gt;
&lt;p&gt;ופירוש זה מוכרח: דבית הכסא שהיה בו דלת היה נקרא &quot;בית הכסא של כבוד&quot;, כדתנן במשנה דריש תמיד שכך היה בבית המקדש. וזה לשון המשנה:&lt;/p&gt;
&lt;dl&gt;&lt;dd&gt;ומדורה היתה שם, ובית הכסא של כבוד. וזה היה כבודו: מצאו נעול – יודע שיש שם אדם. פתוח – בידוע שאין שם אדם.&lt;/dd&gt;
&lt;/dl&gt;&lt;p&gt;עיין שם. ולכן יש אצלינו שקורין לבית הכסא &quot;בית הכבוד&quot;, מפני שיש שם דלת. אבל סתם &quot;בית הכסא&quot; לא היה בו דלת, ולכן שפיר אמרו בגמרא סוף פרק שלישי דברכות דאסור לקרות כנגדו, כלומר כנגד הפתח, מפני שבשם הצואה נראית. אבל כגון שלנו – שפיר הוי מחיצה גמורה.&lt;/p&gt;
&lt;h3&gt;סימן פג סעיף ז&lt;/h3&gt;
&lt;p&gt;ועוד יש ראיות ברורות שיש בתי כסאות שאין להם מחיצות כלל. דאמרינן שלהי ברכות:&lt;/p&gt;
&lt;dl&gt;&lt;dd&gt;אמר רבי עקיבא: פעם אחת נכנסתי אחר רבי יהושע לבית הכסא, ולמדתי ממנו שלושה דברים: שאין נפנין מזרח ומערב אלא צפון ודרום...&lt;/dd&gt;
&lt;/dl&gt;&lt;p&gt;עיין שם. וזהו וודאי דאם היה יושב רבי יהושע בבית הכסא של מחיצות – לא היה יכול לראות. דזהו פשיטא שלא היה עמו בהמחיצות. ועוד: דאילו היה במחיצות גמורות, הרי יכול לראות מקום המושב גם כשאינו שם כמו בשלנו, דבהכרח לישב רק למקום אחד. אלא וודאי שהיה בלא מחיצות, והיה יכול לישב באיזה צד שירצה. ועמד רבי עקיבא מאחוריו וראה איך ישב.&lt;/p&gt;
&lt;p&gt;וגם אין לומר שהיו במחיצות בלא פתח, דאם כן גם בכהאי גוונא מקום הישיבה ניכרת לאיזה צד. ועוד: דאם כן היה צריך רבי עקיבא לעמוד נגד פניו, וזה פשיטא שלא היה עושה כן. אלא וודאי דעמד מאחוריו, וגם על זה אמרו לו: עד כאן העזת פניך ברבך? והשיב דתורה היא, וללמוד אני צריך, עיין שם.&lt;/p&gt;
&lt;h3&gt;סימן פג סעיף ח&lt;/h3&gt;
&lt;p&gt;ואפילו לפי לשון התוספות שהיו שם מחיצות, ונאמר דמכל ארבע רוחות היו, יש לומר שהיו מחיצות נמוכות מעט למעלה ממקום המושב. ועיקר הענין כן הוא: דוודאי יש מחיצות להבית הכסא עצמו, והיינו מחיצות של מקום המושב שהם כצואה עצמה. אבל המחיצות הנבנות סביב מקום המושב – דינם כמחיצות הבית לענין &quot;כנגדו&quot;. והדין שנתבאר באומר &quot;בית זה לבית הכסא&quot; הוה גם כן לענין פנים הבית.&lt;/p&gt;
&lt;p&gt;ועוד אני שואל: דהא בזה מודים החולקים, דכשיעשו מחיצה קודם מחיצת הבית הכסא – מהני. ואם כן גם מחיצות אלו הוי כקודם מחיצת הבית הכסא, דעיקר מחיצות בית הכסא הם המחיצות של מקום המושב.&lt;/p&gt;
&lt;p&gt;ולכן נראה לעניות דעתי שביכולת לסמוך על דברי רבינו הבית יוסף והפוסקים שהסכימו לדבריו, דבית הכסא שסביביו יש מחיצות מארבע רוחותיו, שיכול לקרוא כנגד המחיצות כשאינו מגיע לו הריח רע.&lt;/p&gt;
&lt;p&gt;(ובמה שבארנו נסתלקו כל הראיות של הט&quot;ז והמגן אברהם, עיין שם היטב. ודייק ותמצא קל.)&lt;/p&gt;
&lt;h3&gt;סימן פג סעיף ט&lt;/h3&gt;
&lt;p&gt;כתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;בית הכסא שהוא בחפירה, ופיו ברחוק ארבע אמות מן הגומא, והוא עשוי במדרון בענין שהרעי מתגלגל ונופל מיד למרחוק, וכן המי רגלים יורדין מיד לגומא – כסתום דמי ומותר לקרות בו. אם אין בו ריח רע, וגם אין משתינים בו חוץ לגומא, אבל אם משתינים בהם לפעמים – אסור להרהר בהם בדברי תורה, כל שכן לקרות קריאת שמע.&lt;/dd&gt;
&lt;/dl&gt;&lt;p&gt;עד כאן לשונו. ומכל מקום כנגדו מותר כדין מי רגלים.&lt;/p&gt;
&lt;p&gt;(ט&quot;ז סעיף קטן ב'. ועיין ט&quot;ז סעיף קטן א', דפשיטא ליה שיש בכאן מחיצות. ואין שום ראיה, עיין שם. ודייק ותמצא קל.)&lt;/p&gt;
&lt;h3&gt;סימן פג סעיף י&lt;/h3&gt;
&lt;p&gt;עוד כתב בסעיף ה:&lt;/p&gt;
&lt;dl&gt;&lt;dd&gt;בני אדם שיש להם ספסל נקוב ונפנין עליו – מותר לקרות קריאת שמע כנגדו, כיון שאין הצואה על הנקב, וגם אין הגרף תחת הנקב. ועוד: שהנקב מכוסה תמיד בדף.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ויש חולקים בזה, וסבירא ליה דספסל זה יש לו דין בית הכסא גמור, ומחויב להוציאו או לכסותו סביב סביב. וכן בבתים שיש בתוכם כסאות קטנים לצורך הילדים, אם צואתן אסורה כפי מה שנתבאר בסימן פ&quot;א – גם כסאות אלו דין בית הכסא יש להם, ויש להוציאם או לכסותם (מגן אברהם סעיף קטן ה'). וכן יש להורות.&lt;/p&gt;
&lt;h3&gt;סימן פג סעיף יא&lt;/h3&gt;
&lt;p&gt;כתב הרמב&quot;ם ריש פרק שלישי:&lt;/p&gt;
&lt;dl&gt;&lt;dd&gt;אין קורין לא בבית המרחץ, ולא בבית הכסא אף על פי שאין בו צואה, ולא בבית הקברות, ולא בצד המת עצמו... וכל מי שקרא במקום שאין קורין בו – חוזר וקורא.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;והראב&quot;ד חולק על &quot;קרא בצד המת&quot;, עיין שם. ורבינו הבית יוסף לעיל סוף סימן ע&quot;א פסק כהרמב&quot;ם, וכתב הטעם דקנסוהו חכמים, עיין שם.&lt;/p&gt;</extract></page></pages></query></api>