<?xml version="1.0"?><api><query><normalized><n from="ערוך_השולחן_אורח_חיים_מז" to="ערוך השולחן אורח חיים מז" /></normalized><pages><page pageid="175457" ns="0" title="ערוך השולחן אורח חיים מז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן מז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכות התורה&lt;/b&gt;&lt;/big&gt;&lt;br&gt;&lt;big&gt;ובו עשרים וחמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה&lt;/p&gt;
&lt;h3&gt;סימן מז סעיף א&lt;/h3&gt;
&lt;p&gt;כתב הרמב&quot;ן בספר המצות בסוף עשין, וזה לשונו:&lt;/p&gt;
&lt;dl&gt;&lt;dd&gt;שנצטוינו להודות לשמו יתברך בכל עת שנקרא בתורה, על הטובה הגדולה שעשה לנו בתתו תורתו אלינו, והודיעינו המעשים הרצויים לפניו שבהם ננחל חיי העולם הבא... ובברכות (כא א) אמרינן: מנין לברכת התורה מלפניה מן התורה? דכתיב: &quot;כי שם ה' אקרא, הבו גודל לאלהינו&quot;. דהתורה היא שם ה', וברכת התורה לאחריה למדנו מברכת המזון, עיין שם. וכתב הרמב&quot;ן דמכל זה נתבאר שברכה זו היא מן התורה. ואין ראוי למנותה מצוה אחת עם הקריאה, כמו שמקרא ביכורים אינו נמנה מצוה אחת עם הבאתו, וסיפור יציאת מצרים עם אכילת הפסח.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן מז סעיף ב&lt;/h3&gt;
&lt;p&gt;וכל הגדולים הסכימו לדבריו שברכה זו היא מן התורה (פרי חדש, ומגן אברהם, ושאגת אריה סימן כ&quot;ד). ותמהו על הרמב&quot;ם שלא מנה מצוה זו, ובוודאי סבירא ליה דברכה זו היא מדרבנן ככל הברכות, ונדחקו לישב דעתו.&lt;/p&gt;
&lt;p&gt;ולעניות דעתי אינו כן, וגם הרמב&quot;ם סבירא ליה שהיא מן התורה כמבואר מהש&quot;ס שהבאנו, וכן הוא בירושלמי ריש פרק שביעי דברכות. אלא דסבירא ליה שזהו חלק מחלקי המצוה דלימוד תורה, ומצוה אחת היא. ומה שהביא הרמב&quot;ן ראיה ממקרא ביכורים והבאתו שהם שני מצות, וכן סיפור יציאת מצרים עם אכילת הפסח, תמיהני: דהתם הם בשני עיתות ויש הפסק בין זה לזה, מה שאין כן ברכת התורה מחויב ללמוד קצת תיכף אחר הברכה כמו שיתבאר, ואם כן מצוה אחת היא. וזה שברכת המזון נחשבת למצוה בפני עצמה אף שחיובה תיכף אחר האכילה, זהו מפני שהאכילה אינה מצוה אלא הכרח. אבל לימוד התורה שהיא מצוה – הוה הברכה חלק מהמצוה. ועיין בסוף סעיף כ&quot;א שאין הפסק בהם.&lt;/p&gt;
&lt;h3&gt;סימן מז סעיף ג&lt;/h3&gt;
&lt;p&gt;ויש מהגדולים שדייק מירושלמי דשם, דבלימוד דרבים הוי הברכה מן התורה, אבל בלימוד דיחיד הברכה היא דרבנן (משכנות יעקב סימן ס'). דהירושלמי אחר שדרש דברכה לפניה היא מן התורה מקרא ד&quot;כי שם...&quot;, וברכה דלאחריה מברכת המזון כבש&quot;ס דילן, אומר שם רבי זעירא: בעי אלין ג' קריות שקורין במנחה בשבת ובשני וחמישי, מה את עביד לון? כשלושה שאכלו כאחת ואחד מברך לכולן, או כשלושה שאכלו זה בפני עצמו וזה בפני עצמו ואפילו האמצעי מברך לפניו ולאחריו. א&quot;ר שמואל: לא למדו ברכת התורה מברכת הזימון אלא לרבים, ואם לרבים – אפילו בינו לבין עצמו לא יברך. אמר רבי אבא: עשאוה כשאר כל מצות של תורה, מה שאר מצות טעונות ברכה – אף זו טעונה ברכה.&lt;/p&gt;
&lt;p&gt;עד כאן לשון הירושלמי, הרי להדיא דחיובא דיחיד אינו אלא דרבנן כמו ברכות של כל המצות.&lt;/p&gt;
&lt;h3&gt;סימן מז סעיף ד&lt;/h3&gt;
&lt;p&gt;ואינו כן לעניות דעתי, וכוונה אחרת יש בהירושלמי. דאם לא כן, איך קאמר דברכת התורה למדנו מברכת הזימון? והרי אינו כן, דברכה ראשונה למדנו מ&quot;כי שם ה' אקרא&quot; ואחרונה מברכת המזון. ואטו יחיד אינו חייב בברכת המזון מן התורה?&lt;/p&gt;
&lt;p&gt;אך ביאור הענין כן הוא: כשנבין מאי היא ברכה דלאחריה, שבגמרא ובירושלמי אטו אנן מברכין לאחריה? ועוד: מה שייך בתורה לאחריה, הלא מחויב ללמוד תמיד יום ולילה אם רק יש ביכולתו? ואם נאמר דהכוונה על קריאת התורה בציבור – אי אפשר לומר כן, שהרי חשיב שם שתים או שלוש ברכות: &quot;לעסוק בדברי תורה&quot;, &quot;והערב נא&quot;, ו&quot;אשר בחר&quot;, ואטו מברכינן זה בציבור? ורק &quot;אשר בחר&quot; מברכינן.&lt;/p&gt;
&lt;p&gt;ועוד: הלא הלכה ברורה היא דזה שאנו מברכין בקריאת התורה אינו אלא מתקנת חכמים ולא משום ברכת התורה, כמו שכתבו התוספות בראש השנה (לג א דיבור המתחיל &quot;הא&quot;), וזה לשונם: ואמר רבינו תם דברכת התורה לפניה ולאחריה לאו משום תלמוד תורה..., עיין שם. וכן כתבו הטור והשולחן ערוך לקמן סימן קל&quot;ט, עיין שם.&lt;/p&gt;
&lt;h3&gt;סימן מז סעיף ה&lt;/h3&gt;
&lt;p&gt;ונראה לי בשנדקדק למה קבעו על התורה שני ברכות, וכי היכן מצינו שני ברכות על דבר אחד? ובשלמא &quot;והערב נא&quot; אפילו אם היא ברכה בפני עצמה כדעת הרמב&quot;ם שיתבאר, שפיר נאה לאומרה מפני שזהו תפילה שתהיה מתיקות התורה בפינו, ושנעסוק לשמה. אבל ברכת &quot;אשר בחר&quot; מיותרת לגמרי. והן אמת שיתבאר דשלוש ברכות הן כנגד מקרא-משנה-גמרא, מכל מקום אין זה מספיק. ונראה ברור דזהו במקום ברכה אחרונה, שבשעת קריאת התורה וביחיד לא שייך ברכה אחרונה, דאין סוף ללימוד התורה וכמו שכתבתי. ולכן קבעוה מתחילה (וכעין זה כתב הלבוש, עיין שם).&lt;/p&gt;
&lt;p&gt;והנה בגמרא למדו ברכה דלאחריה בקל וחומר מברכת המזון, וכן יש בירושלמי מי שאומר כן. אבל מקודם אומר שם שלמדנו מגזרה שווה ה'-ה', עיין שם. ובתוספתא דברכות פרק ששי ובגמרא (מח ב) תנו רבנן: מנין לברכת המזון..., &quot;וברכת&quot; – זה ברכת &quot;הזן&quot;. &quot;את ה' אלהיך&quot; – זו ברכת הזימון. אם כן שפיר קאמר הירושלמי לא למדו ברכת התורה מברכת הזימון אלא לרבים, דכיון דילפינן מגזרה שווה דה'-ה' – הרי זה ברכת הזימון.&lt;/p&gt;
&lt;p&gt;וזהו להברכה האחרונה ד&quot;אשר בחר בנו&quot; ולא להקודמות, וגם זה אינו אלא לפי שיטת הירושלמי דגמרינן ברכה זו מגזרה שווה. אבל לגמרא דילן – גם זו מן התורה. ונמצא דברכות ראשונות וודאי מן התורה לכל הדעות, רק האחרונה אפשר לומר לפי הירושלמי שהוא דרבנן ביחיד.&lt;/p&gt;
&lt;h3&gt;סימן מז סעיף ו&lt;/h3&gt;
&lt;p&gt;ולפי זה הדבר ברור שאם נסתפק אם בירך ברכות התורה אם לאו, דחוזר ומברך כדין ספיקא דאורייתא. ויש מי שאומר שמברך כל הברכות (פרי חדש), ויש מי שאומר שלא יברך רק ברכה אחת דמן התורה וודאי באחת סגי. ולכן יברך &quot;אשר בחר בנו&quot;, דהש&quot;ס קרי לה מעולה שבברכות (שאגת אריה שם).&lt;/p&gt;
&lt;p&gt;מיהו לפי מה שבררנו משמע דלש&quot;ס דילן כולן מן התורה. ומכל מקום יש להקל כדעה זו, דלמעוטי בברכות עדיף. וגם זה כשנזכר קודם &quot;אהבה רבה&quot;, דאם נזכר אחר כך – &quot;אהבה רבה&quot; פוטרתו כמו שיתבאר. וכל שכן אם היה יום של קריאת התורה – יראה לעלות לתורה ויוצא ממה נפשך.&lt;/p&gt;
&lt;h3&gt;סימן מז סעיף ז&lt;/h3&gt;
&lt;p&gt;ברכת התורה גדולה מאוד מאוד. וחכמינו ז&quot;ל אמרו בנדרים (פא א) שמפני עוון זה חרבה ארץ ישראל, דבזה הורו שאין קדושת התורה חביבה אצלם ולמדוה רק כשארי חכמות (עיין ר&quot;ן שם). והרי היא כלי חמדתו של הקדוש ברוך הוא, ובה שמח גם קודם בריאת שמים וארץ. ואנחנו עם בני ישראל – אין לנו בעולם דבר חשיבות זולתה.&lt;/p&gt;
&lt;p&gt;וכל התורה כולה שמותיו יתברך, כדכתיב: &quot;שמן תורק שמך&quot;. ועל ידה אנו זוכים לחיי העולם הבא וחיי העולם הזה. ובשבילה נברא העולם, כדכתיב: &quot;אם לא בריתי יומם ולילה, חוקות שמים וארץ לא שמתי&quot;. ולכן יש ליזהר בה מאוד מאוד.&lt;/p&gt;
&lt;p&gt;ויכול לברך ברכת התורה בין בעמידה בין בישיבה.&lt;/p&gt;
&lt;h3&gt;סימן מז סעיף ח&lt;/h3&gt;
&lt;p&gt;צריך לברך בין למקרא, בין למשנה, בין לגמרא, בין למדרש, והיינו מדרש המקראות במכילתא וספרא וספרי (רש&quot;י ברכות יא ב).&lt;/p&gt;
&lt;p&gt;ודע שיש להסתפק בלומד דברי אגדה, כמדרש רבה או חכמת הקבלה, אם מחויב לברך ברכת התורה. דהנה בגמרא שם יש פלוגתא: דרב הונא אמר דרק למקרא צריך לברך, ורבי יוחנן אמר דגם למשנה צריך לברך (גירסת הרי&quot;ף). ופירשו תלמידי רבינו יונה: משום דהמשנה מפרשת טעמי המצות. ורבי אלעזר אמר דגם לגמרא צריך לברך, משום שהתלמוד מפרש עיקרי הפסוקים (תלמידי רבינו יונה). והמסקנא דגם למדרש צריך לברך, משום שבמדרש לומד גם כן מהפוסקים מקל וחומר, ומגזירה שווה, ומהמידות שהתורה נדרשת בהם (שם).&lt;/p&gt;
&lt;p&gt;ולפי זה משמע שאין החיוב רק בדברים שמפרשים דיני התורה. אבל דברי אגדה או קבלה, שאין עיקרם לדינים והלכות – אינם צריכים ברכה. אבל אם נאמר הטעם משום שהכל ניתנה למשה מסיני (הגר&quot;ז), או משום דכולהו תורה מקרי (לבוש) – פשיטא שגם אגדה וקבלה ניתנה למשה מסיני ומקרו &quot;תורה&quot;. אבל מלשון תלמידי רבינו יונה לא משמע כן, וצריך עיון לדינא.&lt;/p&gt;
&lt;h3&gt;סימן מז סעיף ט&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;הכותב בדברי תורה, אף על פי שאינו קורא – צריך לברך.&lt;/dd&gt;
&lt;/dl&gt;&lt;p&gt;עד כאן לשונו. ובסעיף ד כתב:&lt;/p&gt;
&lt;dl&gt;&lt;dd&gt;המהרהר בדברי תורה – אינו צריך לברך.&lt;/dd&gt;
&lt;/dl&gt;&lt;p&gt;עד כאן לשונו. וכתב רבינו הרמ&quot;א:&lt;/p&gt;
&lt;dl&gt;&lt;dd&gt;והוא הדין דיכול לפסוק דין בלא נתינת טעם לדבריו.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;וכבר הקשו עליו דדבריו סותרים זה את זה, דכיון דבהרהור אינו צריך לברך משום דקיימא לן &quot;הרהור לאו כדיבור דמי&quot;, אם כן בכותב למה צריך לברך? הא אין כאן רק הרהור (ט&quot;ז סעיף קטן ב' והגר&quot;א סעיף קטן א').&lt;/p&gt;
&lt;p&gt;ויש שהשיג על עיקר דין זה, וסבירא ליה דגם בהרהור יש מצוה כדכתיב: &quot;והגית בו יומם ולילה&quot;. ו&quot;הגיון&quot; הוא בלב, כדכתיב: &quot;והגיון לבי&quot;. ולכן צריך לברך בהרהור (הגר&quot;א סעיף קטן ב'). ובאמת דהבית יוסף בעצמו בספרו הגדול ב&quot;בדק הבית&quot; הרגיש בזה, דבריש הסימן הביא מה&quot;ר דוד אבודרהם דבכותב צריך לברך, ובסוף הסימן מביא בשם האגור דבהרהור אינו צריך לברך. וציין בריש הסימן על דינו של הרב דוד אבודרהם, וזה לשונו:&lt;/p&gt;
&lt;dl&gt;&lt;dd&gt;ועיין במה שאכתוב לקמן בשם האגור.&lt;/dd&gt;
&lt;/dl&gt;&lt;p&gt;עד כאן לשונו, הרי שהרגיש שסותרים זה את זה. ואם כן למה קבע שני הדינים בשולחן ערוך? וצריך עיון.&lt;/p&gt;
&lt;h3&gt;סימן מז סעיף י&lt;/h3&gt;
&lt;p&gt;ונראה לעניות דעתי דסבירא ליה לרבינו הבית יוסף דאין שני דינים אלו סותרים זה את זה. דנהי דוודאי יש מצוה בהרהור תורה, מכל מקום עיקר מצות תלמוד תורה הוי לימוד בפה. דהרבה פעמים מצינו בתנ&quot;ך ד&quot;הגיון&quot; הוא על דיבור פה, כמו &quot;ולשוני תהגה צדקיך&quot;, &quot;פי צדיק יהגה חכמה&quot;, &quot;לא יהגו בגרונם&quot;, &quot;כי אמת יהגה חיכי&quot;.&lt;/p&gt;
&lt;p&gt;ובמקום שהכוונה על הלב, כתיב שם לשון &quot;לב&quot;, כמו: &quot;והגיון לבי&quot;, &quot;והגות לבי תבונות&quot;. ובמשלי: &quot;לב צדיק יהגה לענות&quot;, &quot;כי שוד יהגה לבם&quot;.&lt;/p&gt;
&lt;p&gt;ואם כן בתורה דכתיב: &quot;והגית בו יומם ולילה&quot;, וכן: &quot;ובתורתו יהגה יומם ולילה&quot; – היינו בפה, כיון שלא הזכיר &quot;לב&quot;. וברכת התורה עצמה יוכיח, שאומרים &quot;הערב נא... בפינו ובפיות עמך...&quot;. וכן &quot;לעסוק בדברי תורה&quot; – היינו דיבור בפה. ובעירובין (נד א) הקפידו אף על מי שלומד בלחש, ודרשו &quot;ערוכה בכל ושמורה&quot; – שתהא ערוכה ברמ&quot;ח איברים שלך, עיין שם.&lt;/p&gt;
&lt;p&gt;ולכן לא נתקנה ברכת התורה על הרהור תורה, רק על לימוד בפה. אך בכתיבה שאני, שהרי זהו עיקר קיום התורה. ולא מיבעיא תורה שבכתב, אלא אפילו תורה שבעל פה אחר שהתירו לכותבה – הוי כמלמד תורה לרבים, שהרי עיקר קיום התורה היא על ידי כתיבה, ואלמלי כתיבה כבר נשתכחה תורה מישראל. ולכן כיון שבעת הכתיבה מהרהר בלבו ומוציאה לחוץ על ידי כתיבה – הוי כדיבור, וחייב לברך. וכן נראה לעניות דעתי עיקר לדינא.&lt;/p&gt;
&lt;p&gt;(וכן משמע במכילתא ובמדרש ריש &quot;יתרו&quot;, דכתיבה הוי כדיבור.)&lt;/p&gt;
&lt;h3&gt;סימן מז סעיף יא&lt;/h3&gt;
&lt;p&gt;ופשוט הוא דדווקא בכותב דרך לימודו. אבל סופר המעתיק דברי תורה ואינו שם לבו להבין הדברים – אינו צריך לברך, דאין זה לימוד כלל.&lt;/p&gt;
&lt;p&gt;וכן הכותב דברים של רשות, אף על פי שבאמצע דבריו מביא פסוקים או איזה דרשת חכמינו ז&quot;ל, מכל מקום אינו צריך לברך כיון שעיקר כתיבתו לדבר הרשות (מגן אברהם סעיף קטן א').&lt;/p&gt;
&lt;p&gt;וכן כשמשיב על שאלה &quot;אסור&quot;, &quot;מותר&quot;, &quot;כשר&quot;, &quot;פסול&quot;, כיון שאינו מפרש הטעם – הוי כהרהור, ולא יברך אף על גב שמצוה גדולה היא. וכן המנהג.&lt;/p&gt;
&lt;h3&gt;סימן מז סעיף יב&lt;/h3&gt;
&lt;p&gt;ברכה ראשונה היא: &quot;אשר קדשנו במצותיו, וצונו על דברי תורה&quot;. כלומר: לדבר וללמוד בתורה. והאשכנזים גורסים &quot;לעסוק בדברי תורה&quot;, ו&quot;עסק&quot; מקרי לעמול בה.&lt;/p&gt;
&lt;p&gt;ויש מי שכתב שיש הפרש בפירוש הברכה בין הנוסחאות, דכשמברכים &quot;על דברי תורה&quot; הכוונה גם על מעשי המצות. ו&quot;לעסוק בדברי תורה&quot; הכוונה רק על לימוד התורה (שם סעיף קטן ג').&lt;/p&gt;
&lt;p&gt;ותמיהני: דהלא על מעשה המצות יש לכל מצוה ברכה בפני עצמה, על כל מצוה ומצוה. ועוד: דהראשונים לא כתבו שיש הפרש ביניהם בהכוונה, ובוודאי דגם &quot;על דברי תורה&quot; הכוונה רק על לימוד התורה, כמבואר ממה שאומרים אחר כך &quot;והערב נא... בפינו&quot;, דזהו רק על לימוד התורה.&lt;/p&gt;
&lt;h3&gt;סימן מז סעיף יג&lt;/h3&gt;
&lt;p&gt;אחר כך אומרים:&lt;/p&gt;
&lt;dl&gt;&lt;dd&gt;והערב נא ה' אלהינו את דברי תורתיך, בפינו ובפיות עמך בית ישראל, ונהיה אנחנו וצאצאינו כולנו יודעי שמך ולומדי תורתך לשמה. ברוך אתה ה', המלמד תורה לעמו ישראל.&lt;/dd&gt;
&lt;/dl&gt;&lt;p&gt;ויש גורסים: &quot;וצאצאינו וצאצאי צאצאינו&quot;. ואין צורך בזה, דגם &quot;צאצאינו&quot; הכוונה יוצאי חלצינו לכמה דורות (שם).&lt;/p&gt;
&lt;p&gt;והנה להתוספות והרא&quot;ש ברכה אחת היא עם &quot;לעסוק בדברי תורה&quot;, ועם הברכה אנו מתפללים שנלמוד במתיקות ולשמה. ולאשר יש בה ענינים הרבה, לכן פותחת ב&quot;ברוך&quot; וחותמת ב&quot;ברוך&quot;. וגורסים &quot;והערב נא&quot; בוי&quot;ו העיטוף, דאדלעיל קאי. אבל הרמב&quot;ם סבירא ליה דברכה בפני עצמה היא, וגורס &quot;הערב נא&quot; בלא וי&quot;ו.&lt;/p&gt;
&lt;p&gt;ואחר כך מברכים:&lt;/p&gt;
&lt;dl&gt;&lt;dd&gt;אשר בחר בנו מכל העמים, ונתן לנו את תורתו. ברוך אתה ה', נותן התורה.&lt;/dd&gt;
&lt;/dl&gt;&lt;p&gt;ואומרים בלשון הוה &quot;נותן&quot;, משום דבכל עת ובכל רגע חונן הקדוש ברוך הוא, ונותן לאדם בינה להבין בתורתו. ובפרט שחידושי תורה יש בכל יום חדשים.&lt;/p&gt;
&lt;p&gt;ונמצא דלהרמב&quot;ם שלוש ברכות הן כנגד מקרא-משנה-גמרא. ולהתוספות והרא&quot;ש שני ברכות הן כנגד תורה שבכתב וכנגד תורה שבעל פה.&lt;/p&gt;
&lt;p&gt;וכתב רבינו הרמ&quot;א שטוב יותר לומר &quot;והערב נא&quot; בוי&quot;ו, ומכל מקום נוכל לענות &quot;אמן&quot; אחר &quot;לעסוק בדברי תורה&quot;. וכן עשה האר&quot;י ז&quot;ל (עיין מגן אברהם, וט&quot;ז סעיף קטן ה).&lt;/p&gt;
&lt;h3&gt;סימן מז סעיף יד&lt;/h3&gt;
&lt;p&gt;ענין ברכות אלו שמקודם מברכים, כמו שמברכים על כל מצוה קודם עשייתה, ואחר כך מברכים שיתן לנו חכמה ובינה, ומתיקות, ולב טהור &quot;לשמה&quot;. מפני שבזה אינו דומה תלמוד תורה לכל המצות, שבכל המצות עשייתה באיברים גשמיים, ומצוה זו מקורה בלב ובמוח. ואם לא יבין מה שלומד – אין לימודו כלום. ואם כוונתו שלא &quot;לשמה&quot; – אין לימודו כלום. ולכן צריך לברך דרך בקשה, שיעזרו ה' לידע תורתו וללמוד בה כראוי.&lt;/p&gt;
&lt;p&gt;ואחר כך אנו מברכים ברכת תודה, על שבחר בנו ונתן לנו תורתו הקדושה והטהורה. וגם כבר כתבנו שברכה זו היא במקום ברכה שלאחריה, כמו שכתבתי בסעיף ה. ובקריאת התורה בציבור מברכים מקודם &quot;אשר בחר בנו...&quot; ואחר כך &quot;אשר נתן לנו...&quot;, דזה אינו משום תלמוד תורה אלא מתקנה שתקנו כן, כמו שכתבתי בסעיף ד.&lt;/p&gt;
&lt;p&gt;ותיקנו ברכות אלו, שהן ברכת הודאה כמו שכתב הטור, שיכוין בברכה זו על מעמד הר סיני, שהשמיענו דבריו מתוך האש ונתן לנו כלי חמדתו, והיא מעולה שבברכות. ואחרי הקריאה אומרים &quot;וחיי עולם נטע בתוכנו&quot;, שחיי עולם הוא רק בעד התורה והמצות שחננו השם יתברך, והיא תורה שבעל פה עם התורה שבכתב.&lt;/p&gt;
&lt;h3&gt;סימן מז סעיף טו&lt;/h3&gt;
&lt;p&gt;ויש לי שאלה גדולה בשני ברכות אלו: הא ברכות קצרות הן, ולמה חותמין ב&quot;ברוך&quot;? ולא מצאתי מי שעמד בזה.&lt;/p&gt;
&lt;p&gt;ונראה לי דאף על גב ד&quot;נותן התורה&quot; הוא מעין הפתיחה, מכל מקום כוונה אחרת בה: דהפתיחה היא על מה שנתן לנו התורה במעמד הרי סיני, והיא ברכה על העבר, אבל החתימה נותן התורה היא על נתינתו לנו בכל יום, כמו שכתבתי בסעיף י&quot;ג. ונמצא שהיא ברכה אחרת, אלא שקבעום ביחד כעין פתיחה וחתימה.&lt;/p&gt;
&lt;h3&gt;סימן מז סעיף טז&lt;/h3&gt;
&lt;p&gt;אמרינן בברכות (יא ב) דאם לא למד עד אחר שקרא קריאת שמע – אינו צריך לברך ברכת התורה, שכבר נפטר ב&quot;אהבה רבה&quot; שיש בה מעין ברכת התורה: &quot;ותן בלבנו ללמוד וללמד...&quot; (רש&quot;י).&lt;/p&gt;
&lt;p&gt;ואף על גב דעיקר הברכה היא הפתיחה והחתימה, נראה לי דכאן נזכר בשניהם נתינת התורה. דכיון שאומרים &quot;אהבה רבה אהבתנו&quot; או &quot;אהבת עולם&quot;, ומסיימין &quot;הבוחר בעמו ישראל באהבה&quot; – זהו ברכת התורה ממש, דאין לך אהבה ואהבת עולם יותר מנתינת התורה.&lt;/p&gt;
&lt;h3&gt;סימן מז סעיף יז&lt;/h3&gt;
&lt;p&gt;וכתבו רבותינו בעלי התוספות, וזה לשונם:&lt;/p&gt;
&lt;dl&gt;&lt;dd&gt;בירושלמי יש הא דאמרינן שכבר נפטר ב&quot;אהבה רבה&quot;, והוא ששנה על אתר. פירוש: לאלתר, שלמד מיד באותו מקום. ונשאל להר&quot;י: כגון אנו, שאין אנו לומדים מיד אחר תפילת השחר, שאנו טרודים והולכים כך בלא לימוד עד אמצע היום או יותר, אמאי אין אנו מברכים ברכת התורה פעם אחרת כשאנו מתחילים ללמוד? והשיב ר&quot;י..., דדווקא &quot;אהבה רבה&quot; דלא הוי עיקר ברכה לברכת התורה – אינו נפטר מברכת התורה אלא אם ילמוד מיד, וגם לא יעשה היסח הדעת. אבל ברכת &quot;אשר בחר בנו&quot; וברכת &quot;לעסוק בדברי תורה&quot;, שהן עיקר לברכת התורה – פוטרת כל היום..., שאינו מייאש דעתו. דכל שעה אדם מחויב ללמוד, והוי כמו יושב כל היום בלא הפסק... והצרפתים נהגו לומר פסוקים, וברכת כהנים, וגם משנת אלו דברים... מפני הירושלמי דבעי שילמוד על אתר...&lt;/dd&gt;
&lt;/dl&gt;&lt;p&gt;עד כאן לשונם, וכן כתבו הרא&quot;ש והטור, עיין שם.&lt;/p&gt;
&lt;h3&gt;סימן מז סעיף יח&lt;/h3&gt;
&lt;p&gt;ורבינו הבית יוסף בספרו הגדול וכל הגדולים תפסו בכוונת התוספות כן, דבברכת &quot;אהבה רבה&quot; אינה פוטרת אלא כשלמד מיד אחר הברכה ואז פוטרת. אבל בברכת התורה – אינו צריך כלל ללמוד מיד אחר הברכה, ופוטרת כל היום.&lt;/p&gt;
&lt;p&gt;ואף על גב דבכל מצוה צריך להיות מעשה המצוה סמוך להברכה, ואם הפסיק בין הברכה להמצוה צריך לחזור ולברך, ברכת התורה שאני דכיון שחייב לעסוק בה תמיד – כשמפסיק לא הוי הפסק, מאחר שחייב ללמוד אז (בית יוסף). כלומר: דבתורה לא שייך היסח הדעת, שיהא חייב לחזור ולברך כשהפסיק בין ברכה ללימוד (מגן אברהם סעיף קטן ז' וט&quot;ז סעיף קטן ו').&lt;/p&gt;
&lt;h3&gt;סימן מז סעיף יט&lt;/h3&gt;
&lt;p&gt;ועל פי זה כתב רבינו הבית יוסף בסעיף ט:&lt;/p&gt;
&lt;dl&gt;&lt;dd&gt;יש אומרים שאם הפסיק בין ברכת התורה ללימודו – אין בכך כלום. והנכון שלא להפסיק ביניהם. וכן נהגו לומר פרשת ברכת כהנים סמוך לברכת התורה.&lt;/dd&gt;
&lt;/dl&gt;&lt;p&gt;עד כאן לשונו. כלומר: אף שמדינא אינו צריך, מכל מקום נכון שלא להפסיק.&lt;/p&gt;
&lt;p&gt;ויכול לומר הברכת כהנים גם קודם אור היום. ואף על גב דאין ברכת כהנים בלילה, מכל מקום הוא אינה אומרה משום ברכת כהנים אלא משום תלמוד תורה (שם סעיף קטן ח'), דלא כמי שיש שמצריך לומר זה באור היום דווקא.&lt;/p&gt;
&lt;p&gt;ועוד כתב רבינו הבית יוסף על פי פירוש זה בסעיף ז דברכת &quot;אהבת עולם&quot; פוטרת ברכת התורה אם למד מיד בלי הפסק. עד כאן לשונו. ואז פוטרת הלימוד של כל היום (שם סעיף קטן ו').&lt;/p&gt;
&lt;h3&gt;סימן מז סעיף כ&lt;/h3&gt;
&lt;p&gt;אך ששאלו בעצמם שאלה גדולה בזה: ואיך אומר הירושלמי &quot;והוא ששנה על אתר&quot;, דמשמע שיכול להיות שלא ילמוד על אתר. והא בהכרח לומד מיד אחר &quot;אהבת עולם&quot;, שאומר שלוש פרשיות של קריאת שמע? וכי מפני שיש בהם גם מצות קריאת שמע אינה תלמוד תורה? בתמיה.&lt;/p&gt;
&lt;p&gt;ותירץ דקריאת שמע ותפילה לא חשיב לימוד לענין זה, דתחנונים ותפילה לחוד, ותלמוד תורה לחוד (בית יוסף וט&quot;ז סעיף קטן ז'). ועוד תירץ שיכול להיות שלא קרא קריאת שמע אחר &quot;אהבת עולם&quot;, וכמו שהיה במקדש בסוף פרק קמא דברכות (בית יוסף). ועל פי זה כתב בסעיף ח דיש להסתפק אי סגי בקורא קריאת שמע סמוך לה מיד בלי הפסק. ולכן יש ליזהר לברך ברכת התורה קודם &quot;אהבת עולם&quot;. עד כאן לשונו.&lt;/p&gt;
&lt;h3&gt;סימן מז סעיף כא&lt;/h3&gt;
&lt;p&gt;ובאמת כל הדברים דחוקים, כמבואר למעיין. ואילולי דבריהם היה נראה לומר דלא על ההפסק שבין ברכה ללימוד סובב הולך דברי רבותינו בעלי התוספות, דזהו מילתא דפשיטא דחובה ללמוד מיד קצת גם אחר ברכת התורה, כבכל המצות שצריכים להיות סמוכים אחר הברכה בלא הפסק. ואם הפסיק – צריך לחזור ולברך.&lt;/p&gt;
&lt;p&gt;וההפרש בין &quot;אהבה רבה&quot; לברכת התורה אינו אלא דברכת התורה פוטרת על כל היום, ו&quot;אהבה רבה&quot; אינה פוטרת רק מה שלמד מיד. וזהו שאומר הירושלמי: &quot;והוא שישנה על אתר&quot;, כלומר: דאינה פוטרת רק מה ששנה מיד אחר התפילה. אבל כשהפסיק אפילו שנה מיד – חייב לברך ברכת התורה כשיושב ללמוד. וזהו ששאלו להר&quot;י, דאם כן בכל פעם שיושבין ללמוד צריך לברך ברכת התורה, דאינהו סברי דאין חילוק בין &quot;אהבה רבה&quot; לברכת התורה. והשיב להם דזה אינו אלא ב&quot;אהבה רבה&quot; ולא בברכת התורה עצמה.&lt;/p&gt;
&lt;p&gt;(וזה שכתבו &quot;והצרפתים... וגם אלו דברים... מפני הירושלמי...&quot; עד כאן לשונם, הכי פירושו: שהם שונים גם משניות מיד, מפני דסבירא להו דרק מה ששונים על אתר פוטרת ברכת התורה. וכמדומני שגם תר&quot;י פירשו כך, עיין שם. אך לשון הרא&quot;ש משמע כשני הפירושים, עיין שם. וכעין זה כתב הגאון &quot;אבן העוזר&quot; רק באופן אחר, עיין שם. ולכן מה שאנו אומרים איזה דברי תורה אחר ברכת התורה, עיקר הדין כן הוא. וכן מתבאר מדברי הרמב&quot;ם בפרק שביעי הלכת י&quot;א, עיין שם. ולדעת ה&quot;אבן העוזר&quot; צריך מקרא, משנה, וגמרא או הלכה. ועיין בהגר&quot;א סעיף קטן ז').&lt;/p&gt;
&lt;h3&gt;סימן מז סעיף כב&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;בירך ברכת התורה, והתחיל ללמוד והפסיק – אינו צריך לברך כל היום אם הוא רגיל תמיד לעסוק בתורה...&lt;/dd&gt;
&lt;/dl&gt;&lt;p&gt;עד כאן לשונו. ומשמע דאם אינו רגיל – צריך לברך. וכן משמע מדברי רבינו הבית יוסף בסעיף י שכתב:&lt;/p&gt;
&lt;dl&gt;&lt;dd&gt;ואם הפסיק מללמוד ונתעסק בעסקיו, כיון שדעתו לחזור וללמוד – לא הוי הפסק. והוא הדין לשינה, ומרחץ, ובית הכסא, דלא הוי הפסק.&lt;/dd&gt;
&lt;/dl&gt;&lt;p&gt;עד כאן לשונו. משמע גם כן דדווקא כשדעתו לחזור וללמוד – אינו צריך לברך (מגן אברהם סעיף קטן ט'). וכן כתב הרא&quot;ש בתשובה כלל ד' (ס&quot;ב).&lt;/p&gt;
&lt;p&gt;ויש מי שכתב דלא בעינן דעתו ללמוד עוד (ט&quot;ז סעיף קטן ח'). ואינו כן לפי דעת הטור ושולחן ערוך, מיהו המנהג הוה כן. אמנם אחרי שהמנהג כן, הוה כל אחד כהתנה בשעת הברכה שיהא מספיק על כל ה&quot;מעת לעת&quot;. אך בהפסק שינה ומרחץ ובית הכסא דלא הוי הפסק צריך עיון, דכיון דאינו יכול ללמוד אז – לא מהני דעתו כמו בתפילין (הגר&quot;א סעיף קטן ט').&lt;/p&gt;
&lt;p&gt;ויש מי שכתב משום דיש כמה דינים במרחץ ובית הכסא (אגור), ואין זה ענין לברכת התורה דזה אינו צריך ברכה (הגר&quot;א שם). וצריך לומר דתלמוד תורה לא דמי גם בזה לכל המצות, דבכל המצות כיון שאין חובה עליו על כל היום – שפיר הוי הפסק המקום שאינו יכול לקיים בה המצוה. מה שאין כן תלמוד תורה, דחובה עליו כל היום וכל הלילה כשיש לו שהות ללמוד – אין שום דבר מפסיק.&lt;/p&gt;
&lt;h3&gt;סימן מז סעיף כג&lt;/h3&gt;
&lt;p&gt;וזהו שכתב רבינו הבית יוסף בסעיף י&quot;א:&lt;/p&gt;
&lt;dl&gt;&lt;dd&gt;שינת קבע ביום על מיטתו – הוי הפסק. ויש אומרים דלא הוי הפסק, וכן נהגו.&lt;/dd&gt;
&lt;/dl&gt;&lt;p&gt;עד כאן לשונו. ולכאורה העיקר כדעה ראשונה. אמנם לפי הטעם שבארנו אתי שפיר, דכיון דהוא מוכרח ללמוד – לא הוי שום דבר הפסק, וכל שמברך ברכת התורה דעתו על מעת לעת כברכת השחר. וזהו שכתב בסעיף י&quot;ב:&lt;/p&gt;
&lt;dl&gt;&lt;dd&gt;אף אם למד בלילה – הלילה הולך אחר יום שעבר, ואינו צריך לחזור ולברך כל זמן שלא ישן.&lt;/dd&gt;
&lt;/dl&gt;&lt;p&gt;עד כאן לשונו. כלומר: דבכל &quot;מעת לעת&quot; צריך לברך ברכת התורה, ורק כשהולך לישן בלילה נגמר ה&quot;מעת לעת&quot;. והיינו כשיקום משינתו בלילה, אף אם עדיין לא נגמר מעת לעת בשלימות מזמן ברכה דאתמול, מכל מקום בקומו כשישב ללמוד צריך לברך ברכת התורה, דדעתו עד זמן קימה כמו כל ברכות השחר. ואם לא יישן כל הלילה – אינו מברך עד אור הבוקר.&lt;/p&gt;
&lt;p&gt;ויש שפירש בדבריו דאם לא יישן – אינו צריך לברך כלל. ותמהו עליו (עיין מגן אברהם סעיף קטן י&quot;א שכתב כן והקשה עליו). אבל באמת אין כוונתו כן אלא כמו שכתבתי. ואין מדקדקין ב&quot;מעת לעת&quot; בפחות או יתר, אלא שבכל יום יברך ברכת התורה, או כשקם ממיטתו אפילו בלילה או באור הבוקר. וכן המנהג הפשוט ואין לשנות.&lt;/p&gt;
&lt;p&gt;ואם קם ממיטתו ודעתו לישן עוד, נראה לי דאם קם קודם חצות – לא יברך, ויברך קומו פעם שנית. ואם אחר חצות – יברך. וכן נראה דעות המקובלים, דאחר חצות נחשב כיום (עיין שערי תשובה סעיף קטן י&quot;ב). אבל אם אין דעתו לישן עוד – אזי מברך אף בקומו קודם חצות.&lt;/p&gt;
&lt;h3&gt;סימן מז סעיף כד&lt;/h3&gt;
&lt;p&gt;וזהו שכתב רבינו הבית יוסף בסעיף י&quot;ג:&lt;/p&gt;
&lt;dl&gt;&lt;dd&gt;המשכים קודם אור היום ללמוד – מברך ברכת התורה. ואינו צריך לחזור ולברך כשילך לבית הכנסת.&lt;/dd&gt;
&lt;/dl&gt;&lt;p&gt;עד כאן לשונו. וזהו כמו שכתבתי, דכל שקם ממיטתו – נגמר ה&quot;מעת לעת&quot; וחייב לברך.&lt;/p&gt;
&lt;p&gt;וכתב עוד דהמשכים קודם אור היום מברך כל סדר הברכות, חוץ מברכת &quot;הנותן לשכוי בינה&quot; ופרשת התמיד, שימתין מלאומרם עד שיאיר היום. עד כאן לשונו. דאין התמיד קרב בלילה, וכן כתב הטור.&lt;/p&gt;
&lt;p&gt;ואם שמע קול תרנגול – מברך לאחר חצות ברכת &quot;הנותן לשכוי...&quot;. ועל פי הקבלה גם בלא שמע קול תרנגול – יכול לברך ברכה זו אחר חצות לילה בקומו ממיטתו (עיין מגן אברהם ושערי תשובה סעיף קטן י&quot;ג). ויש נוהגים כן.&lt;/p&gt;
&lt;h3&gt;סימן מז סעיף כה&lt;/h3&gt;
&lt;p&gt;הנשים מברכות ברכות התורה. ואף שאינן מצוות על תלמוד תורה, וגם מקריאת פטורות, מכל מקום כיון שחייבות בתפילה וקבעו עליהן לחובה גם קריאת שמע ופסוקי דזמרה ושירת הים, וגם יש מי שסובר שדינים שלהן חייבות ללמוד (סמ&quot;ג). וכן נוהגות לברך על כל מצות עשה שהזמן גרמא. וכן בברכת המזון אומרות &quot;ועל תורתיך שלמדתנו&quot;. ולכן מכל טעמים אלו רשאות לברך.&lt;/p&gt;
&lt;p&gt;(וצריך לומר דכן הוא כוונת השולחן ערוך סעיף י&quot;ד והמגן אברהם סעיף קטן י&quot;ד. וגר בזמן הקדמון מברך גם כן ברכת התורה. ודייק ותמצא קל.)&lt;/p&gt;</extract></page></pages></query></api>