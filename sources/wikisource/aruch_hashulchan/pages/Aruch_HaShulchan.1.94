<?xml version="1.0"?><api><query><normalized><n from="ערוך_השולחן_אורח_חיים_צד" to="ערוך השולחן אורח חיים צד" /></normalized><pages><page pageid="181259" ns="0" title="ערוך השולחן אורח חיים צד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן צד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שצריך לכוין פניו בעת שמונה עשרה כנגד ארץ ישראל&lt;/b&gt;&lt;/big&gt;&lt;br&gt;&lt;big&gt;ובו עשרים ושלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג&lt;/p&gt;
&lt;h3&gt;סימן צד סעיף א&lt;/h3&gt;
&lt;p&gt;בהשמונה דברים שחשבנו בריש סימן צ חשבנו &quot;נוכח המקדש&quot;. וכך שנו חכמים (ל א):&lt;/p&gt;
&lt;dl&gt;&lt;dd&gt;היה עומד בחוץ לארץ – יכוין לבו כנגד ארץ ישראל, שנאמר: &quot;והתפללו אליך דרך ארצם&quot;. היה עומד בארץ ישראל – יכוין כנגד ירושלים, שנאמר: &quot;והתפללו אל ה' דרך העיר&quot;. היה עומד בירושלים – יכוין כנגד בית המקדש, שנאמר: &quot;והתפללו אל הבית הזה&quot; (דברי הימים ב ו לב). היה עומד בבית המקדש – יכוין את לבו כנגד בית קודשי הקודשים, שנאמר: &quot;והתפללו אל המקום הזה...&quot;.&lt;/dd&gt;
&lt;/dl&gt;&lt;dl&gt;&lt;dd&gt;נמצא העומד במזרח – מחזיר פניו למערב. במערב – מחזיר פניו למזרח. בדרום – מחזיר פניו לצפון. בצפון – מחזיר פניו לדרום. נמצאו כל ישראל מכוונים לבם למקום אחד. וזהו דכתיב: &quot;כמגדל דוד צוארך, בנוי לתלפיות&quot; – &quot;תל שכל פיות פונין בו&quot;.&lt;/dd&gt;
&lt;/dl&gt;&lt;p&gt;וסומא ומי שאינו יכול לכוין את הרוחות – יכוין את לבו לאביו שבשמים, דאין זה לעיכובא אם לא התפלל כנגד ירושלים. וכן היושב בקרון ובספינה – אי אפשר לו להתפלל לצד ירושלים כשהקרון והספינה אינם הולכים לצד זה, ויכוין לאביו שבשמים. ועוד יתבאר בזה.&lt;/p&gt;
&lt;h3&gt;סימן צד סעיף ב&lt;/h3&gt;
&lt;p&gt;ויש להבין מהו לשון &quot;יכוין את לבו&quot;? הא צריך להחזיר פניו נגד שם, כמו שאומר אחר כך: נמצא העומד במזרח מחזיר פניו למערב...&lt;/p&gt;
&lt;p&gt;וצריך לומר דהכי קאמר: דאינו די בהחזרת פנים בלבד, אלא שיכוין לבו לאותו מקום הקדוש. ומזה נראה לי דיצא לו לרבינו הבית יוסף שכתב בסעיף א:&lt;/p&gt;
&lt;dl&gt;&lt;dd&gt;היה עומד בחוץ לארץ – יחזיר פניו כנגד ארץ ישראל, ויכוין גם לירושלים ולמקדש ולבית קודש הקודשים. וכן בעומד בארץ ישראל – מחזיר פניו כנגד ירושלים, ומכוין גם למקדש ולקודש הקודשים. והעומד בירושלים – מחזיר פניו למקדש, ומכוין גם נגד קודש הקודשים.&lt;/dd&gt;
&lt;/dl&gt;&lt;p&gt;עיין שם, והוא מתלמידי רבינו יונה.&lt;/p&gt;
&lt;p&gt;ולכאורה מנא לן לומר כן? אלא דדייקו לשון &quot;כוונת הלב&quot;, וממילא דכיון דצריך לכוין המקום המקודש, אם כן ממילא דצריך לכוין המקומות היותר מקודשים. ועוד אמרו שם דאם היה עומד אחורי הכפורת, כלומר במערבו של בית המקדש אחורי קודש הקודשים – מחזיר פניו לכפורת.&lt;/p&gt;
&lt;p&gt;(ובסעיף ה יתבאר בלשון &quot;יכוין...&quot; טעם אחר.)&lt;/p&gt;
&lt;h3&gt;סימן צד סעיף ג&lt;/h3&gt;
&lt;p&gt;וכתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;אם מתפלל לרוח משאר רוחות – יצדד פניו לצד ארץ ישראל אם הוא בחוץ לארץ, ולירושלים אם הוא בארץ ישראל, ולמקדש אם הוא בירושלים.&lt;/dd&gt;
&lt;/dl&gt;&lt;p&gt;עד כאן לשונו. וביאר דבריו בספרו הגדול: שיש מקומות שמתפללין לצפון ולדרום. ומן הדין אנו צריכין להתפלל למזרח מפני שאנחנו במערבה של ארץ ישראל כמו שיתבאר, והם אינם רוצים לשנות מנהגם, כתבו העצה שיצדד פניו לצד ארץ ישראל למזרח.&lt;/p&gt;
&lt;p&gt;וראיה ממה שאמרו חכמינו ז&quot;ל (בבא בתרא כה ב): :הרוצה להחכים – ידרים. להעשיר – יצפין. ואיך עושים המתפללים לצד מזרח או לצד מערב? אלא שיחזיר פניו בצידוד לדרום או לצפון. אלמא דצידוד מהני, והכא נמי כן (עיין בית יוסף).&lt;/p&gt;
&lt;p&gt;וזה שכתב &quot;לרוח משאר רוחות&quot; – אין הכוונה לכל הרוחות, שהרי העומד לצד מערב לא יוכל לצדד ראשו למזרח וכן ממזרח למערב, דאין זה צידוד אלא הפיכת פנים. ורק כוונתו על צפון ודרום, כמו שכתב בספרו הגדול (ט&quot;ז סעיף קטן א').&lt;/p&gt;
&lt;p&gt;ודע דהמתפלל ברוח אחרת ממה שצריך להתפלל, ונזכר באמצע התפילה, דאין להפסיק ולהחזיר עצמו למקום, שצריך ויכול לצדד פניו לאותו רוח אם אפשר לו לעשות כן כמו שכתבתי (שם).&lt;/p&gt;
&lt;h3&gt;סימן צד סעיף ד&lt;/h3&gt;
&lt;p&gt;כתבו התוספות והרא&quot;ש, והמרדכי (שם) והטור, דאנו שמתפללין למזרח מפני שאנו במערבה של ארץ ישראל. וכן כתב רבינו הרמ&quot;א בסעיף ב, וזה לשונו:&lt;/p&gt;
&lt;dl&gt;&lt;dd&gt;ואנו שמחזירין פנינו למזרח, מפני שאנו יושבים במערבה של ארץ ישראל. ונמצא פנינו לארץ ישראל.&lt;/dd&gt;
&lt;/dl&gt;&lt;p&gt;עד כאן לשונו. והנה רבותינו הראשונים שהיו בצרפת ואשכנז אתי שפיר, שמדינות אלו עומדות ממש במערבה של ארץ ישראל. אבל רבינו הרמ&quot;א שהיה בפולין, וכן מדינתינו רוסיא שעומדות בצפון העולם, אם כן אנחנו נגד מערבית צפונית של ארץ ישראל. וכשאנו עומדים לצד מזרח – אינו ממש כנגד ארץ ישראל.&lt;/p&gt;
&lt;p&gt;וכבר נתעוררו הגדולים בזה (לבוש ומעדני יום טוב שם, וט&quot;ז ומגן אברהם). וכתבו דבאמת כשבונין הבית הכנסת יעמדו כותל מזרחית שבו הארון הקודש נוטה לצד מזרחית דרומית, דאז יהיה מכוון כנגד ארץ ישראל וירושלים. אך אין בידינו לבנות כרצונינו, כי הבנינים נעשים על פי רשיון הממשלה.&lt;/p&gt;
&lt;h3&gt;סימן צד סעיף ה&lt;/h3&gt;
&lt;p&gt;ולפי זה המקום היותר נאות לזה הוא בקרן מזרחית דרומית. וכן כל העומדים בצד הארון הקודש לצד כותל צפוני – יכולים לעמוד למזרח ולצדד לצד דרום.&lt;/p&gt;
&lt;p&gt;אבל העומדים בצד ארון הקודש לצד כותל דרומי – אי אפשר להם לצדד לצד דרום, דאם כן יהיה אחוריהם אל ארון הקודש, ובהכרח שיעמדו בשוה למזרח. אך בעת הכריעות יצדדו ראשם לצד דרום. וכן עשה אחד מהגדולים (מעדני יום טוב שם).&lt;/p&gt;
&lt;h3&gt;סימן צד סעיף ו&lt;/h3&gt;
&lt;p&gt;והנה כלל ישראל אין עושים כן, ובונים לצד מזרח ועומדים לצד מזרח לגמרי כידוע. ונראה לי ללמד זכות שעושין כדין. דהנה בבבא בתרא (כה א) אמרינן דרבי עקיבא סבירא ליה שכינה במערב, וכן רבי יהושע בן לוי, וצריך להתפלל רק לצד מערב. וכן רבי אבהו סובר כן, עיין שם. ורבי אושעיא ורבי ישמעאל ורב ששת סבירא להו שכינה בכל מקום, ויכול להתפלל לאיזה רוח שירצה, עיין שם.&lt;/p&gt;
&lt;p&gt;וכתבו רבותינו בעלי התוספות שם ובברכות (ל א), והרא&quot;ש שם והטור בסימן זה דכל הני תנאי ואמוראי לא סבירא להו כהך ברייתא שחייב להתפלל נגד ירושלים, עיין שם.&lt;/p&gt;
&lt;p&gt;ואם כן הדבר תמוה: כיון דכל הני פליגי עליה, איך פסקינן כהך ברייתא? וכתבו דשם בבבא בתרא סובר רבי חנינא כהך ברייתא, דאמא ליה לרבי יאשיה: אתון דיתביתו בצפונה דארץ ישראל אדרימו, עיין שם. וגם זה תימא לפסוק כיחיד נגד רבים. ויותר מזה תמוה: דאיך אפשר דכל הני תנאי ואמוראי לא סבירא להו כן? הלא שלמה בתפילתו אמר: &quot;והתפללו דרך ארצם, דרך העיר אשר בחרת בה, והתפללו אל הבית הזה&quot;. ודניאל התפלל נגד ירושלים.&lt;/p&gt;
&lt;h3&gt;סימן צד סעיף ז&lt;/h3&gt;
&lt;p&gt;ונראה דהענין כן הוא: דבבבא בתרא שם פרכינן על רבי יהושע בן לוי דאמר שכינה במערב, ואיהו אמר דלעולם ידרים. ומתרץ דמצדד אצדודי. ופירש רש&quot;י: דעומד במערב ומצדד לצד דרום. והסמ&quot;ג בעשין (י&quot;ט) פירש להיפך, עיין שם היטב. ומבואר מזה דזה שאמרו להתפלל בצד זה, או כנגד מקום זה – די בצידוד בעלמא, ולא בעינן שיהא כל גופו ופניו פונין לשם.&lt;/p&gt;
&lt;p&gt;ולפי זה אני אומר דכולהו תנאי ואמוראי דבבא בתרא לא פליגי על הך דברכות, וכולהו סבירא להו שצריך לכוין נגד ארץ ישראל ונגד ירושלים. והסוברים דשכינה במערב סבירא להו גם כן דמצדד אצדודי, כלומר: דהמדינות העומדים במזרח ארץ ישראל ודרומו ובצפונו יוכלו להתפלל לצד מערב. והדרומים והצפונים – יתפללו לצד מערב ויצדדו לדרום או לצפון, או להיפך להתפלל לצד דרום או צפון ולצדד למערב.&lt;/p&gt;
&lt;p&gt;והמדינות שלצד מערב כמו שלנו, דבהכרח שלא לפנות למערב, דאם כן אחוריהם יהיה לצד ארץ ישראל – מודים שאי אפשר להם להתפלל למערב, והם על רוב העולם דיברו. והסוברים שכינה בכל מקום, ויכול להתפלל לאיזה רוח שירצה – מודים שמחויב לצדד פניו לצד ארץ ישראל או להתפלל לצד ארץ שיראל, ויכול לצדד פניו לאיזה רוח שירצה.&lt;/p&gt;
&lt;h3&gt;סימן צד סעיף ח&lt;/h3&gt;
&lt;p&gt;ונמצא לפי זה דהעמידה נגד ארץ ישראל וירושלים – אין הכוונה &quot;נגד&quot; ממש, אלא קצת נטייה לשם. ואני אומר דמטעם זה שנינו בברייתא: יכוין את לבו כנגד ארץ ישראל כנגד ירושלים. ולמה לא אמר יעמוד כנגד ארץ ישראל? אלא משום דזה אי אפשר בכל מקום, ודי באצדודי בעלמא, כדמסיים מחזיר פניו. כלומר: דבהחזרת פנים די.&lt;/p&gt;
&lt;p&gt;וכשנדקדק בתפילת שלמה: &quot;והתפללו אליך דרך ארצם, והתפללו דרך העיר אשר בחרת&quot;, ועוד דכתיב: &quot;והתפללו אל המקום הזה&quot; כמבואר במלכים. ולמה לא כתיב כאן &quot;דרך המקום הזה&quot; כמו ב&quot;דרך ארצם&quot; ו&quot;דרך העיר&quot;?&lt;/p&gt;
&lt;p&gt;אך הטעם נראה לי ד&quot;והתפללו אל המקום הזה&quot; מיירי שם בעמדו בירושלים, ויכול לכוין ממש למקום המקדש. אבל &quot;דרך ארצם&quot; מיירי שם כאשר יגלו בגלות. ו&quot;דרך העיר&quot; מיירי שם בהמתפללים בכל ארץ ישראל, עיין שם. והדבר מובן דבכל העולם אי אפשר להתפלל נגד ארץ ישראל ממש, דרוחב העולם הוא הרבה גדול מארץ ישראל, וכן כל ארץ ישראל גדול הרבה מירושלים. ולכן אמר &quot;דרך ארצם&quot;, כלומר: איזו נטייה לשם, ויכוין לבו.&lt;/p&gt;
&lt;p&gt;(וזהו טעם נוסף על מה שכתבתי בסעיף ב.)&lt;/p&gt;
&lt;h3&gt;סימן צד סעיף ט&lt;/h3&gt;
&lt;p&gt;ולפי זה שאינו צריך עמידה ממש נגד ארץ ישראל – אתי שפיר המנהג שלנו שאנו עומדים לצד מזרח. אף שאנחנו בצפונית מערבית, מכל מקום נטייה קלה יש למערב כמובן. ולא גרע מהחזרת פנים, כיון דהעיקר הוא כוונת הלב לארץ ישראל. וכיון שאנו עומדים למזרח ומכוונין לבן לארץ ישראל, ונוטים לארץ ישראל גם כן, שהרי אין אנו עומדין בקצה צפון אלא בצפון הסמוך למערב, וממילא דכשעומדים לצד מזרח – יש נטייה למערב העולם ששם ארץ ישראל עומדת.&lt;/p&gt;
&lt;h3&gt;סימן צד סעיף י&lt;/h3&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;אין עושין מקום הארון וצד התפילה נגד זריחת השמש ממש, כי זהו דרך המינים. רק מכוונים נגד אמצע היום. ומי שרוצה לקיים מאמרם (בבא בתרא שם): הרוצה להעשיר – יצפין, או להחכים – ידרים, מכל מקום יצדד פניו למזרח.&lt;/dd&gt;
&lt;/dl&gt;&lt;p&gt;עד כאן לשונו. יש מי שפירש דהכי פירושו: דכיון דמדינתינו נוטים לצפון העולם, ומעולם השמש אינה עולה אצלינו באמצע המזרח אלא לצד דרום, ואם נעמיד הארון וכותל המזרחית ממש נגד הזריחה הרי לא תהיה התפילה לצד מזרח אלא לצד דרום. אלא יכוונו כפי הילוך השמש באמצע היום, דאז היא בין דרום לצפון באמצע, ותהיה הכותל במזרח ממש (מעדני יום טוב שם בד&quot;ח אות כ&quot;ח).&lt;/p&gt;
&lt;p&gt;ולפי זה הוה היפך ממה כתבתי בסעיף ד דאנו צריכים להעמיד נגד מזרחית דרומית. ובאמת חלקו עליו בזה.&lt;/p&gt;
&lt;p&gt;(עיין ט&quot;ז סעיף קטן ב', ומגן אברהם סעיף קטן ד', ומעדני יום טוב שם, ואליה רבה סעיף קטן ג', שכולם הסכימו להלבוש להעמיד במזרחית דרומית.)&lt;/p&gt;
&lt;h3&gt;סימן צד סעיף יא&lt;/h3&gt;
&lt;p&gt;ואני תמה על זה: דאטו רבינו הרמ&quot;א לא ידע זה? ומי כמוהו חכם בחכמות, כמו שאנו רואים בספרו &quot;תורת העולה&quot;? ועוד: דאם כן למה לו לומר מפני שזהו דרך המינים?&lt;/p&gt;
&lt;p&gt;אלא נראה לי ברור דאדרבא דקא משמע לן דאף על גב דלפי נטיית מדינתינו היה לנו להעמיד כנגד הזריחה, דאז תהיה במזרחית דרומית, מכל מקום כיון שהמינים מדקדקים בזה להשתחוות כנגד הזריחה – אין לנו לעשות כן, ועלינו להעמיד כנגד אמצע המזרח אף שלא יהיה ממש כנגד ארץ ישראל. וזה ראיה לדברינו בסעיף ט.&lt;/p&gt;
&lt;p&gt;ולכן מסיים דמי שרוצה לדקדק בהרוצה להעשיר... – יצדד פניו למזרח. כלומר: דבצידוד פנים די. ולכן אין לנו לדקדק להעמיד כנגד ארץ ישראל ממש, וכדברינו בסעיף ט.&lt;/p&gt;
&lt;p&gt;(הגאון ר' ישעיה פיק השיג עליו, דמרש&quot;י מבואר דהצידוד לדרום, עיין שם. אבל הסמ&quot;ג כתב דהצידוד למזרח. והרמ&quot;א בכוונה כתב כן, כלומר: דלא בעינן עמידה למזרח ממש אלא צידוד בעלמא. ולכן אתי שפיר מנהג שלנו. ודייק ותמצא קל.)&lt;/p&gt;
&lt;h3&gt;סימן צד סעיף יב&lt;/h3&gt;
&lt;p&gt;הארון הקודש קובעים במזרח. ואפילו קבעוהו בצד אחר, מכל מקום יתפללו למזרח (מגן אברהם סעיף קטן ג' בשם כנסת הגדולה). ולכן יזהרו שלא לקובעו במערב, דאם כן יהיה אחוריהם אל ההיכל.&lt;/p&gt;
&lt;p&gt;ולפי מה שכתבו הגדולים לצדד לדרום, כמו שכתבתי בסעיף ד – אין להעמידו גם בצפון מטעם זה אלא בדרום. אך מעולם לא ראינו כן, ותמיד מעמידים את הארון הקודש בכותל מזרח.&lt;/p&gt;
&lt;p&gt;(עיין ב&quot;ח שנראה מדבריו דדברי הרמ&quot;א הם כהלבוש. וכן משמע במחצית השקל סעיף קטן ד', עיין שם. והוא תמוה, כמבואר ממעדני יום טוב. וכן משמע בט&quot;ז סעיף קטן ב'.)&lt;/p&gt;
&lt;h3&gt;סימן צד סעיף יג&lt;/h3&gt;
&lt;p&gt;אם הארון הקודש עומד לצד צפון או לצד דרום, וכל הציבור מתפללים לאותו צד, ואחד רוצה להתפלל למזרח – לא יעשה כן, דאם כן לא ישתחוו כולם לצד אחד, ומיחזי כשתי רשויות.&lt;/p&gt;
&lt;p&gt;אלא יתפלל לצד שהציבור מתפללין, ויצדד עצמו קצת למזרח (וכן משמע בבית יוסף). אך אם הוא מתפלל לבדו שם, שלא בשעה שהציבור מתפללין – יכול להתפלל כנגד כותל מזרח, דאז לא מיחזי כשתי רשויות.&lt;/p&gt;
&lt;h3&gt;סימן צד סעיף יד&lt;/h3&gt;
&lt;p&gt;ודע שלפי דברי הגדולים שבסעיף ד, שאצלינו צריך להעמיד כותל מזרחית במזרחית דרומית, מפני שאנו במערבית צפונית של ארץ ישראל – גם כן אין כל המקומות שוין בהעמדה זו, דזה תלוי כפי נטיית נקודת אמצע מזרח של המקום הזה כנגד ירושלים.&lt;/p&gt;
&lt;p&gt;ונקודה זו היא מקום יציאת השמש למקום הזה בתקופת ניסן ותשרי, והוא מקום פגישת גלגל משווה היום במקום הזה באופקה, שאז היום והלילה שווין. והמדינות היותר צפוניות – גם בתקופות אלו אין היום והלילה שווים. לכן צריך לדעת מתי היום והלילה שווים במקום הזה, וכנגדה יעמידו הכותל המזרחית והארון הקודש (עיין שולחן ערוך של הגר&quot;ז סעיף ג').&lt;/p&gt;
&lt;h3&gt;סימן צד סעיף טו&lt;/h3&gt;
&lt;p&gt;היה רוכב על החמור – אינו צריך לירד ולהתפלל, אפילו אם יש לו מי שיתפוס חמורו. אלא מתפלל דרך הילוכו, מפני שכשירד לא תהיה דעתו מיושבת עליו. ואם ביכולתו להחזיר פניו לארץ ישראל – מה טוב, דזהו ביכולתו לעשות גם ברכבו על החמור. וכן אם נדבה רוחו לירד מעל החמור ולהתפלל, ויודע שדעתו תהיה מיושבת – תבוא עליו ברכה.&lt;/p&gt;
&lt;p&gt;וכן הדין ברוכב על סוס, אף דהסוס רץ הרבה ותגרום לו העדר כוונה, מכל מקום לא הטריחוהו לירד מדינא. ויתפלל כשהוא רוכב.&lt;/p&gt;
&lt;h3&gt;סימן צד סעיף טז&lt;/h3&gt;
&lt;p&gt;וכן אם יושב בקרון או בספינה, אם יכול לעמוד בתוך הקרון והספינה, כגון שהקרון והספינה הולכים לאט, ויעמוד והם הולכים – צריך לעמוד, דאף על גב דהם הולכים מכל מקום לענין תפילה נחשבת אצלו כעמידה (עיין ט&quot;ז סעיף קטן ד').&lt;/p&gt;
&lt;p&gt;ואם אינו יכול לעמוד, כגון שהולכים במרוצה ויפול כשיעמוד – יושב במקומו ומתפלל, ויחזיר פניו לארץ ישראל אם אפשר לו. ולא הטריחוהו חכמים להעמיד העגלה או הספינה, אף על פי שברשותו הם ויכול להעמידם. ואם רצונו בעצמו להעמידם – תבוא עליו ברכה.&lt;/p&gt;
&lt;h3&gt;סימן צד סעיף יז&lt;/h3&gt;
&lt;p&gt;וכן אם היה הולך בדרך ברגליו – מתפלל דרך הילוכו, אף אם אין פניו כנגד ארץ ישראל, אף שלא במקום סכנה. ולא הטריחוהו חכמים לעמוד ולהתפלל, משום שיקשה בעיניו איחור דרכו, ויטרד לבו ולא יוכל לכוין.&lt;/p&gt;
&lt;p&gt;ונראה דבזה אי אפשר לו להפוך פניו לצד ארץ ישראל, שהרי ההולך מוכרח להיות עיניו לפניו. אמנם הכל לפי הדרך ולפי יראתו וישוב דעתו, והמחמיר בזה תבוא עליו ברכה.&lt;/p&gt;
&lt;p&gt;ויש אומרים שמחויב לעמוד בברכת אבות, וראוי לחוש לדעה זו אם הוא שלא במקום סכנה. וכן ברוכב על הבהמה – יעמידנה בברכת אבות, ואינו צריך לירד ממנה. וכן בנוסע בעגלה כשאפשר לו. ולא נהגו כן מפני שטורח גדול הוא.&lt;/p&gt;
&lt;h3&gt;סימן צד סעיף יח&lt;/h3&gt;
&lt;p&gt;כיצד יעשה בהכריעות? אם היה הולך ברגליו הרי יכול לכרוע, ובהגיעו לסוף השמונה עשרה יפסע שלוש פסיעות לאחוריו. וכשיושב בעגלה או בספינה שם יכול לעמוד בעת הכריעות – עומד וכורע. דאף על פי שהתירו לו להתפלל מיושב, מכל מקום בעת הכריעות וודאי ראוי לעמוד על רגליו אם אפשר לו, וכן בשלוש פסיעות לאחוריו בגמר התפילה. ואם אי אפשר – יכרע מיושב, והשלוש פסיעות אי אפשר לו לעשות.&lt;/p&gt;
&lt;p&gt;וברוכב על הבהמה שאי אפשר לו לעמוד – אינו צריך. והשלוש פסיעות – יחזיר הבהמה שלוש פסיעות לאחריה והוי כאילו הוא עשה כן, ועולה לו כאילו פסע בעצמו. או יחזיר עצמו לאחוריו על גבי בהמתו אם אפשר לו לעשות כן, ואם לאו אינו צריך (עיין מגן אברהם סעיף קטן ט').&lt;/p&gt;
&lt;h3&gt;סימן צד סעיף יט&lt;/h3&gt;
&lt;p&gt;חולה מתפלל אפילו שוכב על צדו, ודווקא כשיכול לכוין דעתו. ואפילו אין ביכולתו להניח תפילין, מכל מקום יקרא קריאת שמע ויתפלל כשאפשר לו.&lt;/p&gt;
&lt;p&gt;ואם אינו יכול לכוין דעתו – אל יתפלל. ומכל מקום יהרהר בלבו אם אפשר לו, דכתיב: &quot;אמרו בלבבכם על משכבכם&quot;. ואף על גב דקיימא לן הרהור לאו כדיבור דמי, מכל מקום חולה שאני. וזהו פירושא דקרא: כשאתם על משכבכם – אז עולה אמירה גם בהרהור.&lt;/p&gt;
&lt;p&gt;כללו של דבר: החולה שהוא שפוי בדעתו – כמה שיכול יעשה. ואפילו ביכולתו לומר רק פסוק אחד – יאמר &quot;שמע ישראל&quot; והשאר בהרהור. ואם יכול לומר ברכת אבות בפיו – יאמר, והשאר בהרהור. וכן כל כיוצא בזה. והחכם עיניו בראשו, להבין בעצמו כמה ביכולתו.&lt;/p&gt;
&lt;h3&gt;סימן צד סעיף כ&lt;/h3&gt;
&lt;p&gt;יש לפעמים שיושב בבית, והוא בריא ומותר לו להתפלל מיושב. כגון שיושבין אצלו כותים מכאן ומכאן, ומתיירא דכשיעמוד ויתפלל יגנובו ממנו חפציו, או יפסיקוהו בתפילתו – מוטב שיתפלל מיושב ולא יעמוד, לפי שלא תהא דעתו מיושבת עליו.&lt;/p&gt;
&lt;p&gt;ויכרע מיושב. ואף על פי שצריך ליפסע שלוש פסיעות לאחר התפילה – בכאן פטור, כיון דאי אפשר כמובן. ולפיכך הנוסע במסילת הברזל, אף שבשם אפשר לעמוד, מכל מקום אם יושבים אצלו אנשים שאינם מהוגנים, וחושש שיטלו חפציו – מותר לו להתפלל מיושב.&lt;/p&gt;
&lt;h3&gt;סימן צד סעיף כא&lt;/h3&gt;
&lt;p&gt;יש ליזהר שלא לסמוך עצמו לעמוד, או לחברו, או על הסטענדע&quot;ר בשעת תפילה. דעמידה שעל ידי סמיכה לא מקרי &quot;עמידה&quot; אלא &quot;ישיבה&quot;, ותפילת שמונה עשרה צריכה עמידה. ולכן סמיכה קצת, שאף אם ינטל אותו דבר יוכל לעמוד – מותר.&lt;/p&gt;
&lt;p&gt;ויש מי שאומר הטעם: משום דצריך לעמוד באימה ויראה. ולפי זה גם בכהאי גוונא אסור, אם לא שהוא חלוש ומוכרח לסמוך, דאז בכל גווני שרי. ובחושן משפט סימן י&quot;ז משמע דעמידה על ידי סמיכה לא מקרי &quot;ישיבה&quot;, וכן משמע בירושלמי סוף פרק שביעי דסוטה.&lt;/p&gt;
&lt;p&gt;ויש מי שכתב דכל בדרבנן חשיב סמיכה כעמידה, ותפילה מדרבנן – יש לומר דמותר לסמוך.&lt;/p&gt;
&lt;p&gt;(חכם צבי בהגהותיו לט&quot;ז בחושן משפט שם, וכן משמע בתשובת הריב&quot;ש סימן רס&quot;ו. ועיין לקמן סימן קמ&quot;א ובמגן אברהם שם סעיף קטן ב' שלא כתב כן, וצריך עיון. ודייק ותמצא קל.)&lt;/p&gt;
&lt;h3&gt;סימן צד סעיף כב&lt;/h3&gt;
&lt;p&gt;כתב רבינו הבית יוסף בסעיף ט:&lt;/p&gt;
&lt;dl&gt;&lt;dd&gt;מי שהוכרח להתפלל מיושב, כשיוכל צריך לחזור ולהתפלל מעומד. ואינו צריך להוסיף בה דבר.&lt;/dd&gt;
&lt;/dl&gt;&lt;p&gt;עד כאן לשונו. ומעולם לא שמענו כן, שהמתפללים בדרך מיושב יחזירו להתפלל מעומד. והסכימו הגדולים שאין לעשות כן, אם לא שרוצה להתפלל בתורת נדבה (ט&quot;ז סעיף קטן ה' ומגן אברהם סעיף קטן י&quot;א). והאידנא אין כדאי להתפלל נדבה (פרי מגדים), שאין אנו מכוונין כראוי.&lt;/p&gt;
&lt;h3&gt;סימן צד סעיף כג&lt;/h3&gt;
&lt;p&gt;מי שבא בדרך, והיה סמוך למלון ויש שם גילולים, אם יכול להסתלק מן הדרך ולהתפלל מעומד, במקום שלא יפסיקוהו עוברי דרכים – מוטב שיתפלל שם משיתפלל בבית כזה. שהרי משה רבינו עליו השלום אמר: &quot;כצאתי את העיר אפרוש כפי...&quot; – ולא להתפלל במצרים, לפי שהיא מליאה גילולים.&lt;/p&gt;
&lt;p&gt;ואם אי אפשר לו לעשות כן – יתפלל בבית בקרן זוית שלא יבלבלוהו בני הבית, ואין לחוש לגילולים.&lt;/p&gt;
&lt;p&gt;ואם אי אפשר לו להסתלק מן הדרך, וגם בבית לא ימצא קרן זוית שלא יבלבלוהו – מוטב לו להתפלל בדרך כשהולך, כיון שאז יכול לכוין יותר. ומכל מקום אם יודע שבהמלון ימצא מקום להתפלל בחצר או בגינה וכיוצא בזה – מוטב שיתפלל בשם בעמידה משיתפלל בדרך כשהוא מהלך (מגן אברהם סעיף קטן י&quot;ד).&lt;/p&gt;</extract></page></pages></query></api>