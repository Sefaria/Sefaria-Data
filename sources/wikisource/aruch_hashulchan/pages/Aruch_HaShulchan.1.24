<?xml version="1.0"?><api><query><normalized><n from="ערוך_השולחן_אורח_חיים_כד" to="ערוך השולחן אורח חיים כד" /></normalized><pages><page pageid="172698" ns="0" title="ערוך השולחן אורח חיים כד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;גודל שכר מצות ציצית, ולהיפך עונשה&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן כד סעיף א&lt;/h3&gt;
&lt;p&gt;תניא במנחות (מג ב):&lt;/p&gt;
&lt;dl&gt;&lt;dd&gt;&quot;וראיתם אותו וזכרתם [...] ועשיתם&quot; – ראייה מביא לידי זכירה, וזכירה מביאה לידי עשייה. ורבי שמעון בן יוחאי אומר: כל הזריז במצוה זו – זוכה ומקבל פני שכינה.&lt;/dd&gt;
&lt;/dl&gt;&lt;dl&gt;&lt;dd&gt;וחביבין ישראל שסיבבן הקדוש ברוך הוא במצות: תפילין בראשיהן ובזרועותיהן, וציצית בבגדיהם, ומזוזה לפתחיהן. ועליהן אמר דוד: &quot;שבע ביום הללתיך&quot;. רבי אליעזר בן יעקב אומר: כל שיש לו תפילין בראשו ובזרועו, וציצית בבגדו, ומזוזה בפתחו – הכל בחיזוק שלא יחטא, שנאמר: &quot;והחוט המשולש לא במהרה ינתק&quot;. ואומר: &quot;חונה מלאך ה' סביב ליראיו ויחלצם&quot;.&lt;/dd&gt;
&lt;/dl&gt;&lt;h3&gt;סימן כד סעיף ב&lt;/h3&gt;
&lt;p&gt;ולהיפך אמרו שם (מד א): כל שאין לו ציצית בבגדו – עובר בחמישה &quot;עשה&quot;. ובפסחים (קיג ב) שבעה כמורחקין, וחד מינייהו מי שאין לו ציצית בבגדו, עיין שם.&lt;/p&gt;
&lt;p&gt;ואף על גב דזהו כשנושא בגד בלא ציצית, והבגד חייב בציצית, מכל מקום טוב ונכון להיות כל אדם זהיר במצוה זו ללבוש טלית קטן כל היום, כדי שיזכור המצות בכל רגע.&lt;/p&gt;
&lt;p&gt;ולכן יש בו חמישה קשרים כנגד חמישה חומשי תורה, וארבע כנפים שבכל צד שיפנה יזכור. וגם טלית גדול בשעת התפילה, שהוא על כל המלבושים כדי שיראה אותם.&lt;/p&gt;
&lt;h3&gt;סימן כד סעיף ג&lt;/h3&gt;
&lt;p&gt;ומצוה לאחוז הציצית בין קמיצה לזרת ביד שמאלית כנגד לבו בשעת קריאת שמע. וכשיגיע לפרשת ציצית יקחם גם ביד ימין, ויביט בהם, ויאחזם בידו עד שיגיע ל&quot;נאמנים ונחמדים לעד&quot;. ואז ינשקם ויסירם מידו.&lt;/p&gt;
&lt;p&gt;וכן יזהר לעשות טלית נאה, משום &quot;זה אלי ואנוהו&quot;.&lt;/p&gt;
&lt;p&gt;וטוב להסתכל בשעת עטיפה כשמברך. ויש נוהגים להסתכל בהציצית בעת שמגיע ל&quot;וראיתם אותו&quot;, וליתן אותם על העינים. וחיבוב מצוה הוא. וגם נוהגים לנשק הציצית באיזה פעמים בשעת אמירת פרשת ציצית. והכל הוא חיבוב מצוה.&lt;/p&gt;
&lt;h3&gt;סימן כד סעיף ד&lt;/h3&gt;
&lt;p&gt;ויש אוחזים בשני ציציות שלפניו בשעת קריאת שמע, דבשני ציצית יש עשרה קשרים רמז לעשר ספירות שהם קשורים ואחודים זה בזה, וכולם מאורו הגדול יתברך הקשורים כשלהבת בגחלת.&lt;/p&gt;
&lt;p&gt;וגם יש בהם ששה עשר חוטין ועשרה קשרים, שהם ביחד עשרים ושש כמספר הוי&quot;ה ברוך הוא. ורמז לדבר לאחזם כנגד לבו איתא בשוחר טוב: &quot;והיו הדברים האלה אשר אנכי מצוך היום על לבבך&quot;.&lt;/p&gt;
&lt;p&gt;וגדול העונש המבטל מצות ציצית. ועליו נאמר: &quot;לאחוז בכנפות הארץ, וינערו רשעים ממנה&quot; (איוב לח יג). והזהיר במצות ציצית – זוכה ורואה פני שכינה.&lt;/p&gt;
&lt;p&gt;(ואסור לרקום פסוקים בטלית.)&lt;/p&gt;
&lt;center&gt;
&lt;p&gt;&lt;big&gt;&lt;b&gt;בסייעתא דשמיא סליק הלכות ציצית&lt;/b&gt;&lt;/big&gt;&lt;/p&gt;
&lt;/center&gt;</extract></page></pages></query></api>