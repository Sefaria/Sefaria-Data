<?xml version="1.0"?><api><query><normalized><n from="ערוך_השולחן_אורח_חיים_תצד" to="ערוך השולחן אורח חיים תצד" /></normalized><pages><page pageid="9164" ns="0" title="ערוך השולחן אורח חיים תצד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תצד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר תפילת חג השבועות&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן תצד סעיף א&lt;/h3&gt;
&lt;p&gt;ביום החמישים לספירת העומר – הוא חג השבועות. וכך קראה התורה לחג זה, כלומר: החג שלאחר כלות מניין השבועות, כדכתיב (דברים טז ט): &quot;שבעה שבועות תספר לך&quot;. וחכמינו ז&quot;ל קראו יום טוב זה &quot;עצרת&quot;, וכבר דברו מזה המפרשים.&lt;/p&gt;
&lt;p&gt;ולי נראה דהנה התרגום בכל מקום מפרש &quot;שבועין&quot;. ובפינחס בפסוק ד&quot;וביום הבכורים בהקריבכם מנחה חדשה לה' בשבעתיכם&quot; (במדבר כח כו), תרגם אונקלס &quot;במיעצרתכון&quot; כלשון חכמים. ואולי מפני שבמעמד הנבחר נצטוו &quot;אל תגשו אל אשה&quot;. ובדוד כשבא אצל אחימלך כתיב (שמואל א כא ו): &quot;כי אשה עצורה לנו&quot;. ועל זה רמזו שהתורה ניתנה בקדושה ובטהרה, ולזכר זה קראוהו חכמים בלשון &quot;עצרת&quot;.&lt;/p&gt;
&lt;h3&gt;סימן תצד סעיף ב&lt;/h3&gt;
&lt;p&gt;אף על פי שהתורה לא זכרה עניין מתן תורה בשבועות, לפי שהתורה כשניתנה – ניתנה לעד ולעולמי עולמים; ואין שייך לקבוע יום מיוחד בשביל זה כבכל המועדים שרק ביום זה היה עניין המיוחד לזה, כמו יציאת מצרים בפסח וסוכות, ענני כבוד בסוכות שהיתה לזמן קבוע בהליכתם במדבר. אבל התורה הוא לעד ולעולמי עולמים, ולכן תלתה התורה החג הזה בהקרבן של שתי הלחם שהיתה רק ביום זה.&lt;/p&gt;
&lt;p&gt;מכל מקום בתפילה אנו אומרים &quot;זמן מתן תורתינו&quot;, מפני שבאותו היום שחל אצלנו שבועות, דהיינו ששה בסיון – ניתנה תורה לישראל. כדתניא בשבת (פו ב):&lt;/p&gt;
&lt;dl&gt;&lt;dd&gt;תנו רבנן: בששה בחודש ניתנה תורה לישראל. רבי יוסי אומר: בשבעה בו.&lt;/dd&gt;
&lt;/dl&gt;&lt;p&gt;והלכה כחכמים. ואף על גב דפסח שיצאו ישראל ממצרים היה ביום חמישי, והתורה ניתנה בשבת, אם כן לפי חשבון שלנו דאייר לעולם חסר וניסן מלא, והיה ראש חודש סיון ביום ראשון, ואם כן ניתנה התורה בשבעה בסיון; דיש לומר דבעת שקבעו על פי הראייה היה יכול להיות גם אייר מלא, והיה ראש חודש סיון ביום שני.&lt;/p&gt;
&lt;p&gt;(עיין ח&quot;י מה שכתב. ומה שהקשה המגן אברהם מהא דקיימא לן ביורה דעה סימן קצו בפולטת שכבת זרע שש עונות, וזהו אליבא דרבי יוסי כדאיתא שם בשבת – זהו חומרא בעלמא. ובאמת הרמב&quot;ם בפרק חמישי מהלכות אבות הטומאה לא פסק כן, כמו שכתב המגן אברהם בעצמו. והמגן אברהם הביא מהרמ&quot;ע לרמז על חוץ לארץ – הוא רמז נאה ומהודר. והתורה ניתנה במדבר ולא בארץ ישראל להורות שאין התורה תלוי במקום, ומדבר הוא חוץ לארץ. ודייק ותמצא קל.)&lt;/p&gt;
&lt;h3&gt;סימן תצד סעיף ג&lt;/h3&gt;
&lt;p&gt;בליל שבועות אין מקדשין על הכוס עד שתהא לילה ממש, משום &quot;תמימות&quot;, כלומר: שהספירה תושלם ב&quot;תמימות&quot;. והחסידים הקדמונים היו נעורים כל הלילה, כדאיתא בזוהר. וגם עתה הרבה עושין כן, ובבוקר הולכים למקוה. והכל זכר למתן תורה. ולעניין ברכת התורה נתבאר בסימן מז. ובליל טבילה לא ימנע העונה.&lt;/p&gt;
&lt;h3&gt;סימן תצד סעיף ד&lt;/h3&gt;
&lt;p&gt;סדר התפילות כמו בפסח, אלא שבמקום &quot;זמן חרותינו&quot; אומרים &quot;זמן מתן תורתינו&quot;. וגומרין ההלל.&lt;/p&gt;
&lt;p&gt;ומוציאין שני ספרים, באחד קורין ב&quot;יתרו&quot; מן &quot;בחודש השלישי&quot; עד סוף הסדרא. וקורין העשרת הדברות בטעם העליון, כידוע לקוראים. וקודם הברכה של הכהן אומרים &quot;אקדמות&quot;. ובשני קוראים למפטיר &quot;וביום הבכורים&quot;. ומפטירין במרכבה דיחזקאל, ומסיים עוד פסוק &quot;ותשאני רוח&quot; הנאמר להלן.&lt;/p&gt;
&lt;p&gt;וביום השני קורין &quot;כל הבכור&quot;, ואם חל בשבת מתחילין &quot;עשר תעשר&quot;. ומפטירין בחבקוק: &quot;וה' בהיכל קדשו&quot;, שכל הנבואה שם היא על מתן תורה ויציאת מצרים. ומסיים &quot;למנצח בנגינותי&quot;.&lt;/p&gt;
&lt;p&gt;ומנהגי הפיוטים יעשה כל אחד כפי מנהג מקומו, רק התרי&quot;ג מצוות כל ישראל אומרים בשבועות, זו בנוסח זה וזה בנוסח אחר. דבעשרת הדברות יש תר&quot;ך אותיות, כנגד תרי&quot;ג מצוות דאורייתא ושבע דרבנן. כי הכל מרומזים בהלוחות, מה שאין הפה יכול לדבר ואין האוזן יכול לשמוע.&lt;/p&gt;
&lt;p&gt;(ואנו מתחילין בהפטרה &quot;תפילה לחבקוק&quot;.)&lt;/p&gt;
&lt;h3&gt;סימן תצד סעיף ה&lt;/h3&gt;
&lt;p&gt;ונוהגים לאכול מאכלי חלב ודבש, על שם &quot;דבש וחלב תחת לשונך&quot;. ועוד רמזים יש על אכילת חלב. ומצאו רמז בתורה בראשי תיבות &quot;&lt;b&gt;ח&lt;/b&gt;דשה &lt;b&gt;ל&lt;/b&gt;ה' &lt;b&gt;ב&lt;/b&gt;שבעתיכם&quot;. וזה לשון רבינו הרמ&quot;א:&lt;/p&gt;
&lt;dl&gt;&lt;dd&gt;ונוהגין לאכול מאכלי חלב ביום ראשון של שבועות. ונראה לי הטעם שהוא כמו השני תבשילין שלוקחין בליל פסח, זכר לפסח וזכר לחגיגה, כן אוכלין מאכל חלב ואוכלין מאכל בשר. וצריכין להביא עמהן שתי לחם על השולחן, שהוא במקום המזבח, ויש בזה זכרון לשתי הלחם שהיו מקריבין ביום הבכורים.&lt;/dd&gt;
&lt;/dl&gt;&lt;p&gt;עד כאן לשונו. וגם מפני שעל פי מתן תורה נתנשאו למעלה, ונתהפכו מטומאת מצרים לטהרת הקודש. לכן אוכלין חלב שנתהוית מדם, כדאמרינן: דם נעכר ונעשה חלב. ויש בזה רמז שהדין נתהפך לרחמים.&lt;/p&gt;
&lt;p&gt;וגם נוהגין ליתן כרכום שקורין זאפרע&quot;ן בהמאכלים והתבשילין, מפני שמשמח שיש בו ריח טוב, על שם &quot;לריח שמניך טובים&quot; (עיין מגן אברהם סעיף קטן ו בשם הזוהר, וזהו כמו שכתבתי).&lt;/p&gt;
&lt;p&gt;ואין להקל בשבועות בעניין אכילת בשר אחר חלב או להיפך יותר מבכל השנה. וגם לעניין החלב שנחלב בו ביום על ידי אינו יהודי – אסור לאכלו, כמו בשאר יום טוב.&lt;/p&gt;
&lt;h3&gt;סימן תצד סעיף ו&lt;/h3&gt;
&lt;p&gt;וכתבו שנוהגין לשטוח עשבים בשבועות בבית הכנסת ובהבתים, זכר לשמחת מתן תורה. ואם חל ביום ראשון – שוטחן מערב שבת, כי הם מוקצה, ואסור לטלטלן בשבת ויום טוב כשאין ראויין למאכל בהמה. אמנם אם חישב עליהן מערב שבת וערב יום טוב – יש להתיר, כמו שכתבתי בסימן שח (מגן אברהם סעיף קטן ה). ויש נהגו להעמיד אילנות (שם). אמנם בדורות שלפנינו ביטלו האילנות והעשבים, מטעמים שידעו הגדולים שבדור.&lt;/p&gt;
&lt;h3&gt;סימן תצד סעיף ז&lt;/h3&gt;
&lt;p&gt;אסור להתענות במוצאי חג השבועות, ובכל אִסרו חג אין להתענות ואין אומרין תחנון. אלא דאִסרו חג שבועות חמור יותר, משום דכשחל עצרת בשבת – היה חל יום טבוח הקרבנות של יום טוב אחר השבת, מפני שאינן דוחין את השבת. והנשים מותרות במלאכה באִסרו חג, וכל שכן אנשים.&lt;/p&gt;
&lt;p&gt;ואין אומרים תחנון מן ראש חודש סיון עד אחר אִסרו חג, לפי שבראש חודש וודאי אין אומרים, ושלושה ימים קודם שבועות הוי שלושה ימי הגבלה של מתן תורה והם ימי שמחה, וממילא גם היום שבין ראש חודש לבין ראשון של הגבלה גם כן נכלל בשמחה. ועוד: דבאותו יום אמר להם משה לקדשם, ורגילין לקרותו יום המיוחס מפני זה. ועוד: מפני שביום זה חל יום הכיפורים.&lt;/p&gt;
&lt;p&gt;(ודע דהאידנא אי אפשר לחול עצרת בשבת, דלא בד&quot;ו פסח, ויום שני של פסח חל שבועות. אך כשהיו מקדשין על פי הראייה היה אפשר לחול.)&lt;/p&gt;
&lt;center&gt;
&lt;p&gt;&lt;big&gt;&lt;b&gt;בסייעתא דשמיא סליק הלכות פסח&lt;/b&gt;&lt;/big&gt;&lt;/p&gt;
&lt;/center&gt;</extract></page></pages></query></api>