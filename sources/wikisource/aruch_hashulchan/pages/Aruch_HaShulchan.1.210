<?xml version="1.0"?><api><query><normalized><n from="ערוך_השולחן_אורח_חיים_רי" to="ערוך השולחן אורח חיים רי" /></normalized><pages><page pageid="214445" ns="0" title="ערוך השולחן אורח חיים רי"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רי&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;האוכל פחות מכזית מה דינו, ודין בריה&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן רי סעיף א&lt;/h3&gt;
&lt;p&gt;כבר נתבאר דברכה ראשונה אין לה שיעור, דאפילו אכל כל שהוא או שתה כל שהוא - חייב לברך. ושיעור כזית ורביעית אינו אלא לעניין ברכה אחרונה ולא לראשונה, דאסור ליהנות מהעולם הזה בלא ברכה, וכל אחד ברכתו כמו שהוא גם בפחות מכזית, דלא כיש מי שסובר דעל פחות מכזית בכל דבר ברכתו רק 'שהכל' (עיין בית יוסף), דאינו כן, אלא הברכה בפחות מכזית כמו בכזית וכן במשקין.&lt;/p&gt;
&lt;p&gt;וכן בארנו בריש סימן ר&quot;ב דכל האוכלין מצטרפין לכזית וכל המשקין לרביעית, ושיאכל הכזית בכדי אכילת פרס. וכמה הוא אכילת פרס וצירוף משקה: יש מחלוקת, ומשקין שעל האוכלין כאוכלין דמי. ובעיקר דין משקין דצריך רביעית לברכה אחרונה זהו דעת הרמב&quot;ם בפרק ג' בין ליין בין לשארי משקין, ורבותינו בעלי התוספות נסתפקו ביין אם צריך רביעית או די בכזית לברכה אחרונה, ולכן יש ליזהר שלא לשתות אלא או פחות מכזית או רביעית, וסוגיא דעלמא אזלא כהרמב&quot;ם וכן נראה דעת רבותינו בעלי השולחן ערוך. ויש סוברים שיעור דמלא לוגמא, עיין בסימן ק&quot;ץ.&lt;/p&gt;
&lt;p&gt;ועוד בארנו שם דאין חילוק בין משקה למשקה, דלא כיש מי שסובר דביי&quot;ש כיון שהוא חזק די לברכה אחרונה גם פחות מרביעית (עיין ט&quot;ז סק&quot;א), דאינו כן, ובכל מיני משקין צריך רביעית. ושיעור רביעית הוא כפי מה שמפיל ביצה ומחצה מכלי מלא מים (אליה רבה ע&quot;ש והמג&quot;א סק&quot;ב מצריך יין ואינו מוכרח), ומשערין בביצים בינונים.&lt;/p&gt;
&lt;p&gt;ויש שרוצים לכפול עתה השיעורים מפני שנתקטנו הביצים, וכבר בארנו שאינו כן והשיעורים לא נשתנו ולא ישתנו, ושתמיד יש ביצים גדולים וקטנים, והבאנו זה מדברי התשב&quot;ץ ומעוד פוסקים כמ&quot;ש בסימן קס&quot;ח ע&quot;ש.&lt;/p&gt;
&lt;p&gt;ויש מי שאומר שרביעית מחזיק כפי מה שימלאו שני קליפות מביצת תרנגולת (של&quot;ה), שזהו שיעור הפלת ביצה ומחצה מן המים, ואנחנו רגילים לשער רביעית בחלק אחד ממאה מהין, וקורין למדה זו קוואטיר&quot;ל או צווערטק&quot;א. וכזית שנצטמק ונעשה פחות מכזית - אין צריך ברכה אחרונה, וכן להיפך - צריך ברכה אחרונה, והנקבים באוכלין אין מצטרפין לכזית, וכל זה בארנו בסימן ר&quot;ב ע&quot;ש.&lt;/p&gt;
&lt;h3&gt;סימן רי סעיף ב&lt;/h3&gt;
&lt;p&gt;יש מי שכתב בלשון זה: &quot;נראה לי דאם אכל פחות מכשיעור והלך לחוץ וחזר למקומו - דצריך לברך שנית בתחלה אפילו בפת, דהא אין טעון ברכה אחרונה ודינו כשאר דברים, ולכן צ&quot;ע אם חזר ואכל פחות מכשיעור אם מצטרפין דהוי כמו היסח הדעת, ונראה לי דמצטרפין&quot; עכ&quot;ל (מג&quot;א סוף סק&quot;א).&lt;/p&gt;
&lt;p&gt;ולעניות דעתי נראה דכיון דנתבאר בריש סימן קנ&quot;ח דעל פחות מכזית פת אין צריך נטילת ידים ע&quot;ש, ולכן תלוי בזה: אם נטל ידיו - וודאי דמצטרפין וכן אין צריך לברך שנית, דוודאי כוונתו היתה לאכול כזית ויותר מכזית, דהא יש אומרים דעד כביצה אין צריך נטילת ידים כמבואר שם. ואם לא נטל ידיו - צריך לברך שנית ואין מצטרפין זה לזה, דאם אתה אומר שיצטרפו אם יאכל הרבה פעמים בכל פעם פחות מכזית נמצא שאכל בלי נטילת ידים (כן נראה לעניות דעתי).&lt;/p&gt;
&lt;h3&gt;סימן רי סעיף ג&lt;/h3&gt;
&lt;p&gt;בירושלמי (פרק ו' הלכה א') איתא: דרבי יוחנן אכל זית ובירך עליו תחילה וסוף, אף על גב דכשנסתלק הגרעין שאינו בר אכילה אין בו כזית, משום דדבר שהוא בריה שלימה אין צריך כזית. ואומר שם: אפילו אכל פרידה אחת של ענב צריך ברכה אחרונה אף שאין בו כזית. ולפי זה האוכל קטנית אחת או עדשה אחת או פול אחד צריך ברכה אחרונה.&lt;/p&gt;
&lt;p&gt;אבל רבותינו בעלי התוספות (ל&quot;ט. ד&quot;ה 'בצר') נסתפקו בזה, לפי שמעשה זו איתא גם בש&quot;ס שם ומקשה גם כן על רבי יוחנן כמו בירושלמי, ומתרץ דרבי יוחנן אכל זית גדול, דאף על גב דנוטל הגרעין ישאר עדיין כזית בינוני, ושיעורא דכזית הוא בינוני. ומדלא מתרץ הש&quot;ס מטעם בריה, שמע מינה דהש&quot;ס שלנו לית ליה כירושלמי בדינא דבריה, והלכה כש&quot;ס שלנו.&lt;/p&gt;
&lt;p&gt;אמנם יש לומר שהמעשה של ש&quot;ס שלנו אינו מעשה דהירושלמי, ובש&quot;ס שלנו מיירי דאכל זית מליח ע&quot;ש, ויש לומר שכבר ניטלה גרעינתו משם ואין זה כברייתו, ולכן הוצרך לתרץ שאכל זית גדול. ועל כל פנים פסקו הטור והשולחן ערוך דדין בריה הוה ספיקא דדינא, ולכן ירחיק כל אדם עצמו מלאכול בריה פחותה מכזית ויאכל הרבה מהם, דאם לא כן יבוא לידי ספק ברכה. והרמב&quot;ם לא הזכיר מזה מאומה, שמע מינה דסבירא ליה דאין הלכה כהירושלמי.&lt;/p&gt;
&lt;h3&gt;סימן רי סעיף ד&lt;/h3&gt;
&lt;p&gt;ויש אומרים באופן זה: דאם הוא דבר שאין דרכו לאכלו עם הגרעין כמו זית או פלוימע&quot;ן קארסי&quot;ן וכיוצא בהם שהגרעין שבהם הוא קליפה קשה - אין זה בריה, שלעולם לא תהא בריה שלימה, שאם תוצא הגרעין כמו שדרך להוציאו אינו שלם. אבל דבר שדרכו לאכול בשלימות עם הגרעין, כמו ענבים תאנים רימונים והפירות הקטנים שלנו כמו אגרעסי&quot;ן או וואיינפערלא&quot;ך וכל מיני יאגידע&quot;ס - שפיר הוי בריה (תר&quot;י).&lt;/p&gt;
&lt;p&gt;וזהו דרכו של רבינו הרמ&quot;א שכתב דלא מקרי בריה אלא אם אכלו כמות שהוא, אבל אם לקח הגרעין ממנו לא מקרי בריה עכ&quot;ל. ואם אכל מה שבתוך הגרעין, שבתוך הקליפה הקשה יש אוכל, יש אומרים דהוי בריה (מג&quot;א סק&quot;ד).&lt;/p&gt;
&lt;p&gt;ופשוט הוא דאם חסר אפילו כל שהוא או שלא אכלו כולו אפילו הניח כל שהוא - לא הוי בריה, אך אם נפל ממנו מעט על ידי בישול מה שדרכו ליפול - הוי בריה. ונראה גם כן שקליפה שמבחוץ אינו מעכב, ואם אכל אגוז אחד שבור, כיון שאכל כל האוכל שבו - הוי בריה. והקליפה הראויה לאכילה אם לא אכלה הוה עיכוב ולא חשיב בריה, לפיכך באגוזים כשקלף הקליפה הרכה שעל האוכל - לא הוי בריה וכן בקטניות.&lt;/p&gt;
&lt;p&gt;ודע שיש שאוכלין שעמעצקע&quot;ס והמה קטנים עד מאוד וקולפין ואוכלין, ורחוק שיאכל מהן כזית בכדי אכילת פרס כידוע, וראוי לירא שמים ליזהר לצאת מכלל ספק ולאכול בעת מעשה דבר שיש בו כזית וודאי או לשתות רביעית, כדי שיוכל לעשות ברכה אחרונה בפשיטות.&lt;/p&gt;
&lt;h3&gt;סימן רי סעיף ה&lt;/h3&gt;
&lt;p&gt;כתב הטור: &quot;האוכל מז' המינין פחות מכזית שאינו יכול לברך עליו מעין ג', כתב הר&quot;י שיש לו לברך 'בורא נפשות'. ואדוני אבי הרא”ש ז&quot;ל כתב דלא נהירא, דמסתבר שעל דבר הראוי לברך עליו מעין ג' בשביל חסרון השיעור לא שייך בו ברכה אחרת. וכן נראה מדברי הרמב&quot;ם ז&quot;ל שכתב: &quot;האוכל פחות מכזית בין מפת בין משאר אוכלין, והשותה פחות מרביעית בין מיין בין משארי משקים - מברך תחילה ברכה הראויה לאותה המין ולאחריו אינו מברך כלל&quot;, ואינו מחלק בין בריה לשארי דברים ולא בין ז' המינין לשאר המינין&quot; עכ&quot;ל, וגם אינו מחלק בשיעור רביעית בין יין לשארי דברים.&lt;/p&gt;
&lt;p&gt;(ולולי דברי רבותינו בהך בריה דירושלמי הייתי אומר דהירושלמי הוא לרבי שמעון, דסבירא ליה במכות י&quot;ז. דחטה אחת הוי בריה, והש&quot;ס דילן הוא לרבנן דדווקא בריית נשמה חשיבא בריה, ואנן קיימא לן ביורה דעה סימן ק' כרבנן, וזהו טעם הרי&quot;ף והרמב&quot;ם שהשמיטוהו)&lt;/p&gt;
&lt;h3&gt;סימן רי סעיף ו&lt;/h3&gt;
&lt;p&gt;אמרינן בגמרא (י&quot;ד.): &quot;מטעמת אין צריך ברכה, והשרוי בתענית טועם ואין בכך כלום. עד כמה - עד שיעור רביעית&quot;. וכתב הטור: &quot;לכאורה משמע אפילו אם הוא טועם ובולע, וכן כתב הרמב&quot;ם ז&quot;ל (בפרק א'): &quot;סתם מטעמת אין צריך ברכה עד רביעית&quot;. אבל ר&quot;ח פירש דווקא בטועם ופולט, אבל אם הוא בולע - אפילו בכל שהוא צריך לברך. ומיהו כשהוא פולט - אין צריך לברך אפילו הרבה&quot; עכ&quot;ל.&lt;/p&gt;
&lt;p&gt;ואינו מובן, דהא הגמרא קאמרה להדיא עד רביעית, ולשיטת ר&quot;ח הוא בפולט דווקא, ואיך קאמר דאפילו ביותר מרביעית אין צריך ברכה. וצריך לומר דסבירא ליה דזהו רק לעניין תענית, אבל לעניין ברכה כיון דפולט איך יברך, ומה לי אם פחות מרביעית או יותר מרביעית, סוף סוף מעיו לא נהנו מזה (בית יוסף).&lt;/p&gt;
&lt;h3&gt;סימן רי סעיף ז&lt;/h3&gt;
&lt;p&gt;והרמב&quot;ם משמע שהיה מפרש פולט רק בתענית ולא לברכה, דבברכה כתב בפרק א': סתם מטעמת אין צריך ברכה, ובפרק א' דתענית כתב שמותר לטעום עד רביעית ושיפלוט ע&quot;ש, דסבירא ליה דברכה אין צריך אף בבליעה, כיון שאין כוונתו להנאה כלל. ובברכה הזכיר גם כן עד רביעית, דברביעית יצא מכלל טעימה.&lt;/p&gt;
&lt;p&gt;וזהו שכתב רבינו הבית יוסף בסעיף ג': &quot;הטועם... אין צריך לברך עד רביעית אפילו אם הוא בולעו, ויש אומרים שאם בולעו טעון ברכה ולא פטרו אלא כשחוזר ופולט, ואז אפילו על הרבה אין צריך ברכה, וספק ברכות להקל&quot; עכ&quot;ל, ודיעה ראשונה היא דעת הרמב&quot;ם.&lt;/p&gt;
&lt;p&gt;ואכילה כשטועם צריך גם כן ללעוס ולפלוט. ויש מי שכתב דבבולע וודאי צריך לברך אפילו בכל שהוא (מג&quot;א סק&quot;י), ותמיהני שהרי זה הוא נגד דעת הרמב&quot;ם. (וגם מ&quot;ש בסק&quot;ו לחלק בין טעימה לטעימה צ&quot;ע, ואגדה דיונתן שהביא הוה סתירה לדבריו, וגם מ&quot;ש בסק&quot;ז דאפילו מכמה קדרות מותר ע&quot;ש, צ&quot;ע אם גם לבלוע מותר בכהאי גוונא. ומ&quot;ש בעניין ברכה על עשן טאבא&quot;ק יתבאר בסייעתא דשמיא בסימן רט&quot;ז ודו&quot;ק)&lt;/p&gt;</extract></page></pages></query></api>