<?xml version="1.0"?><api><query><normalized><n from="ערוך_השולחן_אורח_חיים_סח" to="ערוך השולחן אורח חיים סח" /></normalized><pages><page pageid="178456" ns="0" title="ערוך השולחן אורח חיים סח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן סח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;כיצד נוהגים באמירת פיוטים&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן סח סעיף א&lt;/h3&gt;
&lt;p&gt;בדבר הפיוטים שנהגו לומר בברכות &quot;יוצר אור&quot; ובברכות שלאחר קריאת שמע, אם כי יש מהגדולים שלא היה דעתם נוחה מזה, מכל מקום כבר רבו גאוני עולם וקדושי עליון והכריעו להתיר. וכבר נחלקו בזה רבינו יוסף טוב עלם, ורבינו אליהו, ועלתה בידם להתיר (הג&quot;א סוף פרק קמא). ואין זה בכלל מה ששנינו (יא א):&lt;/p&gt;
&lt;dl&gt;&lt;dd&gt;מקום שאמרו להאריך – אינו רשאי לקצר. לקצר – אינו רשאי להאריך.&lt;/dd&gt;
&lt;/dl&gt;&lt;p&gt;דזהו לענין ברכות קצרות שבלא חתימה, וארוכות בחתימה, וכמו שמסיים אחר כך: &quot;מקום שאמרו לחתום...&quot;, עיין שם.&lt;/p&gt;
&lt;p&gt;ואדרבא דתנן התם: &quot;אחת ארוכה ואחת קצרה&quot;. ופירש רבינו תם שהכי פירושו: בין ארוכה בין קצרה, כלומר: אם ברצונו להאריך באמצע – יכול להאריך. ואם ברצונו לקצר באמצע – יכול לקצר. רק שלא ישנה מברכה חתומה לאינה חתומה, ומאינה חתומה לחתומה. וכך מבואר בתוספתא פרק קמא דברכות, וזה לשון התוספתא:&lt;/p&gt;
&lt;dl&gt;&lt;dd&gt;ולמה אמרו &quot;אחת ארוכה ואחת קצרה&quot;? מקום שאמרו להאריך..., לחתום...&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן סח סעיף ב&lt;/h3&gt;
&lt;p&gt;וזה שאמרו חכמינו ז&quot;ל (לד א) שלא ישאל צרכיו לא בשלוש ראשונות ולא בשלוש אחרונות, כבר כתבו שם רבותינו בעלי התוספות בשם רב האי גאון ורבינו חננאל דזהו ביחיד ולא בציבור. ולכן אומרים בעשרת ימי תשובה &quot;זכרנו לחיים&quot;, ו&quot;מי כמוך&quot;, ו&quot;כתוב&quot;, ו&quot;בספר חיים&quot;.&lt;/p&gt;
&lt;p&gt;ומחבריהם היו גאוני עולם וקדושי עליון, כרבי אליעזר הקליר ורבינו שמעון הגדול, ורוח הקודש שורה עליהם. וכתבו הקדמונים כשפייט הקלירי &quot;וחיות...&quot; – ליהטה אש סביבותיו. ומי לא יראה שעל כל דבריהם שורה קדושה, ויראה והשתפכות הנפש? ותיפח רוחם של הכסילים האומרים שלשונם מגומגם, הלא אנו רואים התפילות של הקלירי בראש השנה ויום הכיפורים, וטל וגשם – נוחים וקלים להבין, וקדושה וטהרה חופפת עליהם. וזה שעשו כמה פיוטים בלשונות חדים ומסותרים – עשו בכוונה לדעתי, מפני שגילו בהם סודות נוראים. ולכן הסתירו דבריהם הקדושים כדרכם בקודש.&lt;/p&gt;
&lt;h3&gt;סימן סח סעיף ג&lt;/h3&gt;
&lt;p&gt;האר&quot;י ז&quot;ל לא היה אומר פיוטים ופזמונים אלא מה שסידרו הראשונים כגון הקלירי, שנתקנו על דעת האמת. והמנהגים שנהגו בנוסחות התפילה אין לשנות ממנהג המקום, כי שנים עשר שערים בשמים נגד שנים עשר שבטים, וכל שבט יש לו שער ומנהג, לבד מה שנזכר בגמרא שווה לכל (מגן אברהם). וזה לשון הירושלמי בפרק שלישי דעירובין: אף על פי ששלחנו לכם סדר תפילה – לא תשנו ממנהג אבותיכם (שם).&lt;/p&gt;
&lt;p&gt;ובאמת בעיקרי הדברים כל הנוסחאות שוות, במנין הברכות והפתיחות והחתימות. וגם באמצעיות הברכה אין הפרש רק בתיבות שאין בהם הפרש אם כה ואם כה, כמו בברכת &quot;אתה חונן&quot; שבאשכנז אומרים &quot;דעה בינה והשכל&quot; ובספרד אומרים &quot;חכמה בינה ודעת&quot;, וכן בכל הברכות כיוצא בזה. ומה בכך? ולכולנו תורה אחת, ומשפט אחד, ותפילה אחת, ומי כעמך ישראל גוי אחד בארץ. וחלילה וחס לעשות פירוד, או לאמר שחס ושלום יש פירוד בין ישראל. והאומר כן הוא כסיל ובער.&lt;/p&gt;
&lt;h3&gt;סימן סח סעיף ד&lt;/h3&gt;
&lt;p&gt;וזה לשונו רבינו הרמ&quot;א על מה שכתב רבינו הבית יוסף:&lt;/p&gt;
&lt;dl&gt;&lt;dd&gt;יש מקומות שמפסיקין בברכות קריאת שמע לומר פיוטין. ונכון למנוע מלאומרם.&lt;/dd&gt;
&lt;/dl&gt;&lt;p&gt;וכתב על זה:&lt;/p&gt;
&lt;dl&gt;&lt;dd&gt;ויש אומרים דאין איסור בדבר, וכן נוהגים בכל המקומות לאומרם. והמיקל ואינו אומרם לא הפסיד. ומכל מקום לא יעסוק בשום דבר, ואפילו בדברי תורה אסור להפסיק ולעסוק, כל זמן שהציבור אומר פיוטים. כל שכן שאסור לדבר שיחה בטילה. ומכל מקום מי שלומד על ידי הרהור, שרואה בספר ומהרהר – לית בה איסורא, דהרהור לאו כדיבור דמי. אלא שמתוך כך יבואו לדבר, ויבואו לידי הפסק. ועל כן אין לאדם לפרוש עצמו מהציבור במקום שנהגו לאומרם, ויאמר אותם עמהם.&lt;/dd&gt;
&lt;/dl&gt;&lt;p&gt;עד כאן לשונו. ויש נוהגים שלא לאמר אותם שקודם שמונה עשרה, אבל הפייט שבחזרת שליח הציבור אומרים. וכן נכון לעשות, וליזהר שלא לבטל שום פיוט מהציבור, כי חס ושלום יענש.&lt;/p&gt;
&lt;p&gt;וכתב הב&quot;ח שאחד מן הגדולים בימיו התחיל לבטל מלומר קרוב&quot;ץ, ולא הוציא שנתו, עיין שם. וקרוב&quot;ץ הוא ראשי תיבות: &lt;b&gt;ק&lt;/b&gt;ול &lt;b&gt;ר&lt;/b&gt;נה &lt;b&gt;ו&lt;/b&gt;ישועה &lt;b&gt;ב&lt;/b&gt;אהלי &lt;b&gt;צ&lt;/b&gt;דיקים.&lt;/p&gt;
&lt;p&gt;(המגן אברהם סעיף קטן א' הביא מרבינו משה פרץ שנכון לומר פיוטים קודם ברכת &quot;יוצר אור&quot; ואחר כך יברך, עיין שם. ונראה לי דנכון הוא. ומה שכתב המגן אברהם מסימן נ&quot;ד צריך עיון, דאיך מקרי זה הפסק? עיין שם. ודייק ותמצא קל.)&lt;/p&gt;</extract></page></pages></query></api>