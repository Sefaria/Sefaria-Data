<?xml version="1.0"?><api><query><normalized><n from="ערוך_השולחן_אורח_חיים_יב" to="ערוך השולחן אורח חיים יב" /></normalized><pages><page pageid="172494" ns="0" title="ערוך השולחן אורח חיים יב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן יב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין כשנפסקו החוטין, כמה ישארו שיהא כשר&lt;/b&gt;&lt;/big&gt;&lt;br&gt;&lt;big&gt;ובו שנים עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב&lt;/p&gt;
&lt;h3&gt;סימן יב סעיף א&lt;/h3&gt;
&lt;p&gt;כבר נתבאר דשיעור אורך החוטין הוא שתים עשרה גודלין לשיטת רבינו תם, שכן תפסינן לעיקר. ומזה שליש גדיל ושני שלישיות פתיל. וזהו בשעת עשייה, אבל כשנפסקו אחר כך אמרו חכמינו ז&quot;ל: גרדומין – כשרין, והוא כשנשתייר בהם כדי עניבה (ריש פרק &quot;התכלת&quot;).&lt;/p&gt;
&lt;p&gt;והטעם יש לומר: שלא הקפידה תורה רק בשעת עשייה, כמו שכתבתי בסימן הקודם לענין קשר אגודל. ויש מי שכתב הטעם משום דמן התורה כשר אפילו בכל שהו, ורבנן הוא דאצריכו שיעור זה. ולכן לא החמירו כשנפסקו (לבוש). ולעניות דעתי נראה שזה תלוי בפלוגתא דרבוותא, כמו שיתבאר.&lt;/p&gt;
&lt;h3&gt;סימן יב סעיף ב&lt;/h3&gt;
&lt;p&gt;דהנה בגמרא שם איבעיא להו: דהך כדי לענבן אם כל חד וחד? כלומר: כדי לענוב כל חוט בפני עצמו דהוא שיעורא זוטא, או כדי לענבן כולן ביחד דצריך שיעור יותר, מפני שעב הוא כמובן? ונשאר בתיקו, עיין שם.&lt;/p&gt;
&lt;p&gt;ופסקו הרי&quot;ף והרמב&quot;ם בפרק ראשון לקולא, דדי בכל חד וחד. והרא&quot;ש והטור והשולחן ערוך פסקו לחומרא. אם כן מזה מוכח דהרי&quot;ף והרמב&quot;ם סבירא להו דהוה ספיקא דרבנן ולקולא, והרא&quot;ש והטור והשולחן ערוך סבירא להו דהוה ספיקא דאורייתא ולחומרא. ולכן לדידהו צריך לומר הטעם שבארנו.&lt;/p&gt;
&lt;p&gt;(וברור הוא בסייעתא דשמיא. וכן משמע מכסף משנה, עיין שם. ודייק ותמצא קל.)&lt;/p&gt;
&lt;h3&gt;סימן יב סעיף ג&lt;/h3&gt;
&lt;p&gt;וזה לשון הטור:&lt;/p&gt;
&lt;dl&gt;&lt;dd&gt;ואם נפסקו כל חוטיה, ונשתייר בהם כדי עניבה – כשר. ובלבד שישאר כדי לענבם כולם ביחד, שזהו יותר מכדי עניבה של כל אחד בלבד... ואם לא נשאר כדי עניבה, אפילו בחוט אחד שנפסק – כולו פסול. הלכך כיון שכל אחד כפול לשנים, אם נפסקו שני ראשים – פסול, שמא נפסק חוט אחד. אבל אם לא נפסק אלא ראש אחד – כשר.&lt;/dd&gt;
&lt;/dl&gt;&lt;p&gt;עד כאן לשון הטור, וכן כתב רבינו הבית יוסף בסעיף א. ומסיים דלפי מה שאנו נוהגים לדקדק בעת עשיית הציצית, לתת סימן בארבעה ראשים בענין שלעולם הארבעה ראשים הם מצד אחד של הקשר והארבעה ראשים מצד האחר, אם נפסקו שני ראשים מצד אחד – כשר. דוודאי שני חוטים הם, והרי נשתייר מכל אחד הראש השני, שהוא יותר מכדי עניבה. עד כאן לשונו, והדברים מבוארים.&lt;/p&gt;
&lt;h3&gt;סימן יב סעיף ד&lt;/h3&gt;
&lt;p&gt;פשוט הוא דבעינן שבכל אחד מהחוטין יהיה בו כדי עניבה לענוב האחרים. ואם מקצתן נפסקו – בעינן רק שישאר מכל אחד לענוב הנפסקין. ואם כולן נפסקו – בעינן העניבה על כל השבע מכל אחד מהחוטין.&lt;/p&gt;
&lt;p&gt;ויש מי שמצריך שיהא בכל חוט לענוב לכל חוט וחוט בפני עצמו מהחוטין הנפסקין, מפני שלדעתו סובר המרדכי כן (מגן אברהם סעיף קטן ב). ונדחו דבריו, דאפילו אם דעת המרדכי כן הוא כל הראשונים חולקים עליו. וגם מהרי&quot;ף והרמב&quot;ם מוכח דלא סבירא להו כן, עיין שם היטב. ובפרט שהם פסקו בעיא זו לקולא, ולכן איך נחמיר כל כך לפסוק כדעת המחמירים, וכדעה יחידאי שבהמחמירים?&lt;/p&gt;
&lt;p&gt;(ובפרט שהבית יוסף לא פירש כן בהמרדכי. וכן כתב מהר&quot;ם בנעט, ובסידור דה&quot;ח, ובמשנה ברורה).&lt;/p&gt;
&lt;p&gt;וכן יש מי שרצה לומר דכדי עניבה הוא ארבע גודלין (חיי אדם). ותמיהני: הא להרמב&quot;ם כל אורך הציצית הוא רק ארבע גודלין, ולכל היותר אין להחמיר יותר משתי גודלין (וכן כתב המשנה ברורה).&lt;/p&gt;
&lt;h3&gt;סימן יב סעיף ה&lt;/h3&gt;
&lt;p&gt;ודברי הרמב&quot;ם בענין זה תמוהים מאוד. דבפרק ראשון דין ד כתב:&lt;/p&gt;
&lt;dl&gt;&lt;dd&gt;וכן אם עשה לבן ותכלת, ונפסק הלבן ונתמעט עד הכנף, ונשאר התכלת לבדו – כשר. עד כאן לשונו.&lt;/dd&gt;
&lt;/dl&gt;&lt;p&gt;ושם בסוף הפרק כתב:&lt;/p&gt;
&lt;dl&gt;&lt;dd&gt;וכן אם נתמעטו חוטי הציצית, אפילו לא נשתייר מהם אלא כדי עניבה – כשר. ואם נפסק החוט מעיקרו – אפילו חוט אחד פוסל בחוט אחד כשנפסק מעיקרו.&lt;/dd&gt;
&lt;/dl&gt;&lt;p&gt;ועוד הקשו עליו (עיין כסף משנה).&lt;/p&gt;
&lt;h3&gt;סימן יב סעיף ו&lt;/h3&gt;
&lt;p&gt;ופירש רבינו הבית יוסף דבריו בספרו הגדול ובכסף משנה בשלושה אופנים:&lt;/p&gt;
&lt;ul&gt;&lt;li&gt;האופן האחד דזה שכתב &quot;ואם נפסק החוט מעיקרו&quot; – כוונתו כשממין אחד נפסקו החוטין לגמרי, וגם ממין השני נפסק חוט אחד מעיקרו – פסולה. אבל בלא זה כשר, עיין שם.&lt;/li&gt;
&lt;li&gt;והאופן השני דזה שכתב בראש הפרק ד&quot;אם נפסק הלבן עד הכנף...&quot; – כוונתו כשנשאר מהם כדי עניבה, ולא חש לפרש דסמך על מה שכתב בסוף. וזה שכתב &quot;וכן אם נתמעטו חוטי הציצית, אפילו לא נשתייר מהם אלא כדי עניבה כשר&quot; – זהו כשלא נפסק אלא מין אחד, והמין השני קיים. וסמך על מה שכתב בראש הפרק. אבל בנפסק החוט מעיקרו לגמרי – גם באחת פסולה.&lt;/li&gt;
&lt;li&gt;והאופן השלישי דזה שכתב מקודם בנפסק הלבן ונתמעט עד הכנף – היינו &quot;עד ולא עד בכלל&quot;, שנשתייר מעט פחות מכדי עניבה. ובסוף אומר דבנתמעטו כולם – צריך כדי עניבה, ובנפסק לגמרי – אפילו חוט אחד פוסל, עיין שם.&lt;/li&gt;
&lt;/ul&gt;&lt;p&gt;ומובן לכל שכל הפירושים דחוקים.&lt;/p&gt;
&lt;h3&gt;סימן יב סעיף ז&lt;/h3&gt;
&lt;p&gt;ולפי עניות דעתי יש בו כוונה אחרת, ודבריו פשוטים. דרבינו הבית יוסף תפס ד&quot;נפסק החוט מעיקרו&quot; – הוי עד הכנף. ולפיכך קשה ליה. ובאמת אינו כן, דמעיקרו פירש רש&quot;י במנחות (לט א): היינו ראש המחובר לטלית. עד כאן לשונו, וכן כתב הנימוקי יוסף. והוא למעלה מהגדיל.&lt;/p&gt;
&lt;p&gt;ולפי זה דבריו פשוטין: דבנפסק מין אחד, כשנתמעט עד הכנף – כשר. אבל הראש המחובר לטלית, והיינו למעלה מהגדיל מה שעל הכנף, עדיין קיים. אבל בנפסק מעיקרו, והיינו שגם הראש המחובר לטלית נפסק – אפילו בחוט אחד פסול. והיינו שנפסק לגמרי מתוך הנקב שבכנף. ובנפסקו כולם, ונשתייר מכולם כדי עניבה – כשר.&lt;/p&gt;
&lt;p&gt;ולפי זה שיטת הרמב&quot;ם הוא כפי השיטה הקודמת, שהיא שיטת הרא&quot;ש ורוב הפוסקים. אלא שבזה הרמב&quot;ם יותר מיקל, והיינו דלהשיטה הקודמת בנפסק חוט אחד לגמרי, שלא נשתייר בה בשני החוטין מהשמונה כשהם חוט אחד כדי עניבה – פסול. ולהרמב&quot;ם לא מיפסל בכהאי גוונא עד שתפסק מהראש המחובר לטלית. אמנם זהו וודאי דגם לדעה הקודמת, אף כשבאחת ליכא כדי עניבה אלא בצירוף השני חוטין – גם כן כשר.&lt;/p&gt;
&lt;p&gt;ומכל מקום רבינו הבית יוסף בספרו הגדול מסתפק בזה למעשה, עיין שם. אך זהו פשוט דלאו בשני החוטין צריך כדי עניבה ודי באחת מהם, שהרי מחוט אחד הם ולמה לנו שתי &quot;כדי עניבות&quot; (בית יוסף, ומעדני יום טוב סימן ו' סוף אות ק', עיין שם). ותמיהני שהטור והשולחן ערוך לא הביאו כלל דברי הרמב&quot;ם ז&quot;ל.&lt;/p&gt;
&lt;h3&gt;סימן יב סעיף ח&lt;/h3&gt;
&lt;p&gt;ונמצא דלדינא לשיטה הקודמת ולהרמב&quot;ם, כשדקדק בעת העשייה לחלוק ארבעה לכאן וארבעה לכאן, אפילו נפסקו כל ארבעה חוטין שמצד אחד לגמרי עד הגדיל – כשר. שהרי כיון שכל הארבעה שבצד השני הם ארבעה חוטין – הרי נשתייר בכל חוט כדי עניבה. וזהו להרמב&quot;ם ורוב הפוסקים.&lt;/p&gt;
&lt;p&gt;אבל יש אחד מגדולי רבותינו שיש לו שיטה אחרת לגמרי בזה כמו שיתבאר, וזהו שיטת רבינו תם. ואם כי הרא&quot;ש דחה שיטה זו, מכל מקום הטור והשולחן ערוך הביאוה. ובוודאי יש לחשוש לשיטה זו כשאפשר. והעיקר להלכה כשיטה ראשונה.&lt;/p&gt;
&lt;h3&gt;סימן יב סעיף ט&lt;/h3&gt;
&lt;p&gt;דעת רבינו תם הוא שזה שאמרו בגמרא &quot;גרדומי תכלת כשרין&quot; – שנשאר כדי עניבה בכל אחת. ופירשו כל רבותינו ד&quot;תכלת&quot; הוא שם על כלל הציצית. ורבינו תם סבר &quot;תכלת&quot; דווקא, כלומר: כשהשני חוטי לבן שלמים לגמרי. דאז נפסקו השני חוטי תכלת, ונשתייר מהם כדי עניבה – כשר.&lt;/p&gt;
&lt;p&gt;ולפי זה לדידן שכל הארבעה חוטין הם מלבן, שנים במקום לבן ושנים במקום תכלת – אין כשר אלא אם כן שני חוטין ישארו שלמין לגמרי, והיינו שתים עשרה גודלין. דאז כשנפסקו השנים האחרים, ונשתייר בהם כדי עניבה – כשר. אבל אם נפסקו שלושה חוטין אף שנשתייר כדי עניבה – פסול.&lt;/p&gt;
&lt;h3&gt;סימן יב סעיף י&lt;/h3&gt;
&lt;p&gt;ולפי זה לשיטה זו כשנחתכו שלושה ראשים מהשמונה חוטין, אף על פי שנשתייר בהם כדי עניבה – פסול, דחיישינן דשמא הם משלושה חוטין, ואם כן לא נשאר שנים שלמים.&lt;/p&gt;
&lt;p&gt;ואין חילוק בין כשדקדק לחלוק ארבעה לכאן וארבעה לכאן, ובין כשלא דקדק. ואדרבה בדקדק גרע טפי כשהשלושה ראשים הם מצד אחד, דוודאי הם משלושה חוטין. אלא אפילו לא דקדק, או שנפסק שנים מצד זה ואחת מצד האחר, מכל מקום חיישינן שהם משלושה חוטין, ומספיקא פסול.&lt;/p&gt;
&lt;p&gt;אבל כשנחתכו שני ראשים, אם הם משני צדדים – צריך באחת מהם כדי עניבה. וכן אם הם מצד אחד, ולא דקדק לחלקם ארבעה לכאן וארבעה לכאן. אבל מצד אחד ודקדק לחלקם – כשר אף כשלא נשתייר כדי עניבה, כמו לשיטה הקודמת.&lt;/p&gt;
&lt;p&gt;(ובארנו כל השיטות בסייעתא דשמיא. ורק בנפסק החוט מעיקרו, לדעת התוספות והרא&quot;ש מקרי כל שלא נשתייר כדי עניבה. ולרש&quot;י והרמב&quot;ם כשנפסק הראש המחובר לטלית. ולא אדע מנא לן דרבינו תם לא סבירא ליה כן. וצריך עיון שלא הביאו כלל דברי רש&quot;י והרמב&quot;ם. ואולי בשעת הדחק יש לסמוך עליהם, וצריך עיון לדינא. ודייק ותמצא קל.)&lt;/p&gt;
&lt;h3&gt;סימן יב סעיף יא&lt;/h3&gt;
&lt;p&gt;דבר פשוט הוא ד&quot;כדי עניבה&quot; תלוי בכמות החוטים ודקותן. דאם הם דקים די בפחות, וכשהם עבים צריך יותר. אך אפילו כשהן עבים ואין בהם כדי עניבה – משערים כאילו הם חוטים בינונים, ואם אז היה בהם כדי עניבה – כשר. אבל בדקים אין צורך לשער בבינונים.&lt;/p&gt;
&lt;p&gt;ומצוה לכתחילה לעשות החוטים בינונים משום &quot;זה אלי ואנוהו&quot;. ויש מי שכתב שיש לשער כדי לכרוך על שמונה שערות (מגן אברהם סעיף קטן ו).&lt;/p&gt;
&lt;h3&gt;סימן יב סעיף יב&lt;/h3&gt;
&lt;p&gt;ודע דזה שנתבאר שצריך שיור כדי עניבה – זו שישאר מן הענף שיעור זה. וזהו דעת רש&quot;י. אבל ר&quot;י כתב שאפילו נחתך כל הענף, ורק מן הגדיל נשאר כדי עניבה – כשר. והעולם נוהגים כרש&quot;י, אם לא במקום דלא אפשר כלל להשיג ציצית אחרים, דאז יש לסמוך בשעת הדחק כזה על דעת ר&quot;י.&lt;/p&gt;
&lt;p&gt;ולדעת רבינו תם יש לחוש הרבה, היכא דאפשר בקל למצוא ציצית אחרים. אבל אין צורך לחזור אחריו (שם סעיף קטן ז). והסומך על דעת ר&quot;י בשעת הדחק – לא יברך על הציצית, וגם לא ישא אותם בשבת (שם).&lt;/p&gt;
&lt;p&gt;וראוי לכל אדם כשבודק הציצית לעיין גם בעיקרם של הציצית, מן הנקב ולמטה, דבשם אם נפסק – הרי נפסק החוט מעיקרו, ופסולה (ט&quot;ז סעיף קטן ג). וכשנפסקו הציצית באופן שנפסלו – לא מהני מה שיקשור הנפסק בהנשאר, דאפילו אי קשירה מהני – זהו קודם עשייתן. אבל אחר כך כיון שנפסלו – אי אפשר להכשיר על ידי קשירה, דהוה &quot;תעשה ולא מן העשוי&quot; (שם). ובזה הסכימו מפרשי השולחן ערוך, דבתחילה קודם שהטיל בבגד – מהני קשירה (שם ומגן אברהם סימן ט&quot;ו סעיף קטן א). ולפי זה כשיש לו חוטין קצרים – יכול לקשור זה לזה ולהטילן בטלית.&lt;/p&gt;</extract></page></pages></query></api>