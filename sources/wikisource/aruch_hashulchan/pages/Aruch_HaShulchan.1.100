<?xml version="1.0"?><api><query><normalized><n from="ערוך_השולחן_אורח_חיים_ק" to="ערוך השולחן אורח חיים ק" /></normalized><pages><page pageid="181344" ns="0" title="ערוך השולחן אורח חיים ק"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ק&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין שצריך לסדר תפילה שאינה תדירה&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן ק סעיף א&lt;/h3&gt;
&lt;p&gt;כתב הרמב&quot;ם סוף פרק רביעי:&lt;/p&gt;
&lt;dl&gt;&lt;dd&gt;תפילות הפרקים, כגון תפילת מוסף ראש חודש ושל מועדות – צריך להסדיר תפילתו ואחר כך עומד ומתפלל, כדי שלא יכשל בה.&lt;/dd&gt;
&lt;/dl&gt;&lt;p&gt;עד כאן לשונו, והוא בשלהי ראש השנה. והטור כתב דלדעת הרא&quot;ש אינו צריך בראש חודש רק ברגלים, עיין שם. וכתבו המפרשים דאין הכרח (עיין בית יוסף וב&quot;ח). ומיהו מרש&quot;י שם משמע כהטור, עיין שם. ורבינו הבית יוסף כתב: &quot;תפילות של מועדות ושל ראש השנה...&quot;. ונראה דטעות הדפוס הוא, וצריך לומר &quot;ושל ראש חודש&quot;. וכן הוא בלבוש.&lt;/p&gt;
&lt;h3&gt;סימן ק סעיף ב&lt;/h3&gt;
&lt;p&gt;והנה לפי זה הא איכא בשחרית גם כן &quot;תפילת פרקים&quot; והיינו &quot;יעלה ויבוא&quot;, ולמה כתבו רק תפילת מוסף? ויש לומר: משום דתפילה קצרה היא. ועוד: משום שאומר אותה הרבה פעמים בראש חודש בשלוש תפילות ובברכת המזון.&lt;/p&gt;
&lt;p&gt;וכתב רבינו הרמ&quot;א דיש אומרים דדווקא כשמתפללין בעל פה. אבל כשמתפללין מתוך הסידור – מותר, דהא רואה מה שמתפלל. וכן נוהגין. עד כאן לשונו. ויש מגמגמין בזה, ואינו עיקר (עיין ט&quot;ז).&lt;/p&gt;
&lt;h3&gt;סימן ק סעיף ג&lt;/h3&gt;
&lt;p&gt;אך באמת אין המנהג אצלינו כך. אף שמתפללים בעל פה אין מסדרין מקודם, ואפילו בתפילות ימים נוראים אין אנו רגילין לסדר מקודם. ואולי כוונת הגמרא הוא רק על שליח ציבור המתפלל בציבור, ולא על תפילת כל יחיד. אך בגמרא לא משמע כן, עיין שם. וכבר טרחו כמה גדולים בזה, ולא העלו שום תירוץ (עיין שערי תשובה).&lt;/p&gt;
&lt;p&gt;ונראה לי דהנה הרי&quot;ף כתב שם דאף על גב דשליח הציבור אינו פוטר אלא את שאינו בקי, מכל מקום כששומע משליח הציבור מתחילה ועד סוף – יצא גם הבקי, עיין שם. ולפי זה יש לומר דלכן אנו מתפללים בעל פה גם בראש השנה ויום הכיפורים, וחגים וראש חודש, דממה נפשך: אם נטעה בהתפילה נשמע משליח הציבור. ובראש חודש ההולכים בדרך ומתפללים ביחידות סומכים עך דעת הטור ורש&quot;י שכתבנו בסעיף א. וצריך עיון.&lt;/p&gt;</extract></page></pages></query></api>