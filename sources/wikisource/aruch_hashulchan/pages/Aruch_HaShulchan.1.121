<?xml version="1.0"?><api><query><normalized><n from="ערוך_השולחן_אורח_חיים_קכא" to="ערוך השולחן אורח חיים קכא" /></normalized><pages><page pageid="181954" ns="0" title="ערוך השולחן אורח חיים קכא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני &quot;מודים&quot;&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן קכא סעיף א&lt;/h3&gt;
&lt;p&gt;כבר כתבנו טעם סמיכת &quot;מודים&quot; לברכת &quot;רצה&quot;. ויש בברכת מודים שמונים ושש תיבות, וכן במזמור &quot;למנצח על מות לבן&quot; עד &quot;הגידו בעמים עלילותיו&quot; יש שמונים ושש תיבות (פרי עץ חיים שם). דכתיב שם: &quot;אודה ה' בכל לבי, אספרה כל נפלאותיך&quot;, וכן ברכה זו הודאה ואומרים &quot;ועל נפלאותיך וטובותיך...&quot;. ומספר זה בגימטריה &quot;אלהים&quot;, לומר שכל ההודאות הוא רק לאלהים לבדו. ואף בזמן שאין אנו מרגישין נפלאות, מכל מקום יש בכל עת נפלאות, כמו דכתיב: &quot;הודו לה' כי טוב, כי לעולם חסדו&quot;. שאין בעל הנס מכיר בנסו, כמו שדרשו במדרש (ילקוט שמעוני ישעיה רמז תי&quot;ז) על פסוק &quot;לעושה נפלאות גדולות לבדו&quot;. וזהו &quot;כי לעולם חסדו&quot;. ולכן אומרים בברכת &quot;מודים&quot;: &quot;ועל נסיך שבכל יום עמנו, ועל נפלאותיך וטובתיך שבכל עת...&quot;.&lt;/p&gt;
&lt;h3&gt;סימן קכא סעיף ב&lt;/h3&gt;
&lt;p&gt;שוחין ב&quot;מודים&quot; בתחילת הברכה ובסוף הברכה, כשאומר ברוך אתה ה', הטוב שמך...&quot;.&lt;/p&gt;
&lt;p&gt;ואם נזדמן לו רוק – לא ישחה עד שיצא הרוק מפיו (מגן אברהם), דאם ירוק בשעה ששוחה הרי נראה כאילו חס ושלום ירוק על זה.&lt;/p&gt;
&lt;p&gt;וכל האומר &quot;מודים מודים&quot; – משתקין אותו, דנראה חס ושלום כשתי רשויות. אלא יאמר &quot;מודים&quot; פעם אחת בלבד. ובכלל יש למנוע שלא לומר תיבה אחת שני פעמים, השתא לפני מלך בשר ודם אין עושין כן – לפני מלך מלכי המלכים הקדוש ברוך הוא לא כל שכן?&lt;/p&gt;
&lt;h3&gt;סימן קכא סעיף ג&lt;/h3&gt;
&lt;p&gt;כתב רבינו הבית יוסף:&lt;/p&gt;
&lt;dl&gt;&lt;dd&gt;יחיד אין לו לומר ברכת כהנים.&lt;/dd&gt;
&lt;/dl&gt;&lt;p&gt;עד כאן לשונו. וכתב על זה רבינו הרמ&quot;א:&lt;/p&gt;
&lt;dl&gt;&lt;dd&gt;וכן עיקר, וכן נראה לי לנהוג. אבל המנהג הפשוט אינו כן, רק אפילו יחיד אומר אותו כל זמן שראוי לנשיאת כפים ואינו נראה.&lt;/dd&gt;
&lt;/dl&gt;&lt;p&gt;עד כאן לשונו. ובימינו אלה מעולם לא שמענו זאת שהיחיד יאמר ברכת כהנים.&lt;/p&gt;
&lt;p&gt;מיהו מזה יש ללמוד על כל פנים דמי שמתפלל עם שליח הציבור מילה במילה, שיאמרנה עם שליח הציבור ביחד.&lt;/p&gt;
&lt;p&gt;ובבית האבל אין אומרים ברכת כהנים. וכן המנהג הפשוט ואין לשנות, הגם שיש מפקפקין בזה.&lt;/p&gt;</extract></page></pages></query></api>