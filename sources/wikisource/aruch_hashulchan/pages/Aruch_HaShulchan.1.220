<?xml version="1.0"?><api><query><normalized><n from="ערוך_השולחן_אורח_חיים_רכ" to="ערוך השולחן אורח חיים רכ" /></normalized><pages><page pageid="214484" ns="0" title="ערוך השולחן אורח חיים רכ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין הטבת חלום ותענית חלום&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן רכ סעיף א&lt;/h3&gt;
&lt;p&gt;בעניין החלומות רבו הדברים, ויש מרבותינו ז&quot;ל שייעצו לבלי לספר החלום הרע ולא יפתרנו ואז אין בו ממש, וכך אמרו בפרק הרואה (נ&quot;ה.): &quot;חלמא דלא מפשר - כאגרתא דלא מקריא&quot;. ופירש רש&quot;י: חלום שלא פתרוהו כאגרת שלא קראוהו, לא טוב ולא רע, הוא שכל החלומות הולכין אחר הפה עכ&quot;ל, ולמדו זה מדכתיב: &quot;ויהי כאשר פתר לנו כן היה&quot; ע&quot;ש.&lt;/p&gt;
&lt;p&gt;ואמרו שם: &quot;רבא רמי: כתיב: &quot;בחלום אדבר בו&quot;, וכתיב: &quot;וחלומות השוא ידברו&quot;. לא קשיא: כאן על ידי מלאך כאן על ידי שד”. כלומר האיש אשר הוא טהור ומחשבותיו בתורה ויראה, וישן שלא במילוי כרס, החלום של איש כזה וודאי יש בו ממש, שמראין לו מן השמים על ידי המלאכים השומרים את האדם השלם, כדכתיב: &quot;כי מלאכיו יצוה לך וגו'”.&lt;/p&gt;
&lt;p&gt;אבל האנשים הפשוטים המשוקעים בהבלי העולם, שהם השדים הגמורים השודדים הצלחת האדם האמיתית, והברואים השדים עשוים לכך להזיק ולשדוד ההצלחה האמיתית - שוא ידברו חלומותיהם ואין בהם ממש. וכל שכן אותם האוכלים הרבה קודם השינה, שהאידים העולים בקרבו יבלבלו הכח המדמה ואין בהם אמתיות כלל. וכן אם חלם לו רעיונות שחשב ביום, פשיטא שהכח המדמה מראה לו מעין מחשבותיו, וכל כי האי אין ממש בחלומות כאלו.&lt;/p&gt;
&lt;p&gt;ושמואל כי הוה חזי חלמא טבא היה אומר: וכי החלומות שוא ידברו, והלא כתיב: &quot;בחלום אדבר בו&quot;, וכי הוה חזי חלמא בישא הוה אמר: &quot;החלומות שוא ידברו&quot; (שם), ואמרו שם דעל פי רוב אדם טוב מראין לו טוב, אך בקומו שוכח ע&quot;ש.&lt;/p&gt;
&lt;h3&gt;סימן רכ סעיף ב&lt;/h3&gt;
&lt;p&gt;השכים ונפל לו פסוק לתוך פיו - הרי זה נבואה קטנה (שם). וג' חלומות מתקיימין: חלום של שחרית וחלום שחלם לו חבירו וחלום שנפתר בתוך חלום, ויש אומרים אף חלום שנשנה, שנאמר: &quot;ועל השנות החלום... כי נכון וגו'”&lt;/p&gt;
&lt;p&gt;והרואה בחלום נהר צפור וקדרה יצפה לשלום (נ&quot;ו:), וכל מיני משקין יפין לחלום חוץ מן היין: יש שותהו (בחלום) וטוב לו ויש שותהו ורע לו, ותלמיד חכם לעולם טוב לו.&lt;/p&gt;
&lt;p&gt;והרואה דוד בחלום או ספר תהילים או שיר השירים יצפה לחסידות, והרואה ספר מלכים יצפה לגדולה, והרואה שלמה או יחזקאל או ספר משלי יצפה לחכמה, וכן ספר קהלת. והרואה מגילת אסתר נס נעשה לו, והרואה ישעיה יצפה לנחמה, והרואה ירמיה או אחאב או איוב או ספר קינות ידאג מן הפורעניות (שם נ&quot;ז:), וירבה בתפלה ומעשים טובים וצדקה תציל ממות, וקל וחומר משארי פורעניות.&lt;/p&gt;
&lt;h3&gt;סימן רכ סעיף ג&lt;/h3&gt;
&lt;p&gt;הרואה נהר בחלום ישכים ויאמר: &quot;הנני נוטה אליה כנהר שלום&quot; (נ&quot;ו:), הרואה צפור בחלום ישכים ויאמר: &quot;כצפרים עפות כן יגן ד' וגו'”. הרואה קדרה בחלום ישכים ויאמר: &quot;ד' תשפות שלום לנו&quot;, הרואה ענבים בחלום ישכים ויאמר: &quot;כענבים במדבר מצאתי ישראל&quot;.&lt;/p&gt;
&lt;p&gt;הרואה הר בחלום ישכים ויאמר: &quot;מה נאוו על ההרים רגלי מבשר וגו'”, הרואה שופר בחלום ישכים ויאמר: &quot;והיה ביום ההוא יתקע בשופר גדול וגו'”. הרואה כלב בחלום ישכים ויאמר: &quot;ולכל בני ישראל לא יחרץ כלב לשונו&quot;, הרואה ארי בחלום ישכים ויאמר: &quot;אריה שאג מי לא יירא&quot;.&lt;/p&gt;
&lt;p&gt;הרואה שמגלח בחלום ישכים ויאמר: &quot;ויגלח ויחלף שמלותיו&quot;, הרואה באר בחלום ישכים ויאמר: &quot;באר מים חיים&quot;, הרואה קנה בחלום ישכים ויאמר: &quot;קנה רצוץ לא ישבר&quot;, הרואה שור בחלום ישכים ויאמר: &quot;בכור שורו הדר לו&quot; (שם).&lt;/p&gt;
&lt;p&gt;וכולהו מפני כי סימנא מילתא היא, וכל החלומות הולכין אחר הפה, ולכן יפתור לטוב. ואם הולך לישן מתוך שמחה של מצוה, מראין לו חלום טוב (שבת ל':).&lt;/p&gt;
&lt;h3&gt;סימן רכ סעיף ד&lt;/h3&gt;
&lt;p&gt;ואמרו חז&quot;ל בברכות שם: הרואה חלום ונפשו עגומה עליו, ייטיבנו בפני ג' אוהבים ויאמר בפניהם: 'חלמא טבא חזאי'. כלומר דיותר טוב שירגיל האדם את עצמו לבלי להביט אל חלומות כי רובם אין בהם ממש, כדכתיב בקהלת (ה): &quot;כי בא החלום ברוב עניין&quot;, ופירש רש&quot;י: כי דרך החלום לבוא ברוב הרהורים שמעיין ומהרהר ביום ע&quot;ש. ונאמר (שם): &quot;כי ברוב חלומות והבלים ודברים הרבה כי את האלקים ירא&quot;, והשוה חלומות להבלים. ועיקר הכל לירא מפני האלקים, ואז לא יירא מפני החלום.&lt;/p&gt;
&lt;p&gt;אמנם אם נפשו עגומה עליו שיש לו עגמת נפש מהחלום ודואג עליו, הסגולה לזה שג' אוהבים יפתרוהו לטוב. ואולי מפני זה המנהג בהרבה מקומות שמי שחלם לו חלום לא טוב יבוא לפני רב העיר לבקש לפתור לו את החלום, והרב ממציא לו פתרון לטובה, דלעניין דיני ממונות יחיד מומחה דינו כג' הדיוטות, ומסתמא הרב הוא אוהב לכל העיר, והוי כציוי חז&quot;ל להטיב בפני ג' אוהבים, והרב אומר שיהיה לטובה.&lt;/p&gt;
&lt;h3&gt;סימן רכ סעיף ה&lt;/h3&gt;
&lt;p&gt;ופירושא ד'חלמא טבא חזאי', כלומר החלום שראיתי יהא לטובה, כמו שאומרים בעת ברכת כהנים: &quot;וכשם שהפכת... כן תהפוך כל חלומותי עלי לטובה&quot;. ונהגו לומר שלוש פעמים כדרך כל הלחשים, והשלשה עונים לו: &quot;חלמא טבא חזיתא, טבא הוא וטבא ליהוי, רחמנא לשוייה לטב, שבע זימנין יגזרו עליה מן שמיא דליהוי טבא, טבא הוא וטבא ליהוי&quot;, כן הוא נוסח הלחש. ולא שצריך לומר שבע פעמים, אלא שלוש פעמים, אבל הטור כתב דנוהגים לאומרו ז' פעמים ע&quot;ש.&lt;/p&gt;
&lt;p&gt;ויאמרו שלושה פסוקים של הפכות: &quot;הפכת מספדי למחול לי וגו'”, &quot;אז תשמח בתולה... והפכתי אבלם לששון וגו'”, ולא אבה... ויהפוך ה' אלהיך לך את הקללה לברכה&quot;. ושלושה פסוקים של לשון פדיון: &quot;פדה בשלום נפשי וגו'”, &quot;ופדויי ד' ישובון וגו'”, &quot;ויאמר העם אל שאול... ויפדו העם את יונתן וגו'”. ושלושה פסוקים של שלום: &quot;בורא ניב שפתים שלום וגו'”, &quot;ורוח לבשה את עמשי... שלום לך וגו'”, &quot;ואמרתם כל לחי ואתה שלום וביתך שלום וכל אשר לך שלום&quot;, ואחר כך אומרים לו: &quot;לך אכול בשמחה לחמך וגו'”.&lt;/p&gt;
&lt;p&gt;ויש מהפכים לומר: 'לך בשמחה אכול לחמך' מפני הראשי תיבות 'אבל', ויש שאין דעתם נוחה מזה להפוך לשון הפסוק, והסופי תיבות הם תיבת 'כלה' (ש&quot;ת בשם המקובל מהר&quot;י צמח), וכבר נדפסה הנוסחא בסידורים, וייטיב החלום אחר תפלת שחרית או קודם התפלה.&lt;/p&gt;
&lt;p&gt;וכבר נתבאר בסימן ק&quot;ל שיש תקון לחלום לומר: &quot;רבונו של עולם אני שלך וכו'” בעת נשיאת כפים או בשעת אמירת החזן 'שים שלום' ע&quot;ש. וכללו של דבר: לא ירגיל אדם בכאלה, וטוב לפני אלהים ימלט ממנה, וכשמטיבין לו חלום יזכור החלום במחשבתו בעת ההטבה (מג&quot;א סק&quot;א).&lt;/p&gt;
&lt;h3&gt;סימן רכ סעיף ו&lt;/h3&gt;
&lt;p&gt;יש שכתב בלשון זו: &quot;ואם מטיבין שנים במעמד אחד, גם הג' צריך להטיב לו אף על פי שלא חלם באותו פעם&quot; (שם), ואין לזה שום הבנה, וכבר טרחו בזה רבים. ויש מי שפירש דאמטיבין קאי, דכשיש שנים שרוצים להטיב להחולם, מצוה על השלישי להזדקק לזה ואף על פי שלא חלם להחולם באותו לילה (מחצית השקל, ומובן שאין לזה שום עניין, והפרי מגדים כתב שאינו יודע פירושו ע&quot;ש).&lt;/p&gt;
&lt;p&gt;ויש מי שפירש דאם שנים מטיבים, יענו להם השלשה גם כן: 'חלמא דידך' לשון יחיד ולא לשון רבים ועל כל אחד קאי. ולזה אומר שצריכים ג' ולא נאמר דדי בשנים ואחד מהמטיבים שיענו לאחד מהם, ואחר כך ישיב השני עם השנים להקודם, דבעינן שכל המטיבין יהיו שלא מן בעלי החלום, ואף על פי שלא חלם באותו פעם (מגן האלף בסופו), וזה וודאי אין בו טעם וריח כמובן.&lt;/p&gt;
&lt;h3&gt;סימן רכ סעיף ז&lt;/h3&gt;
&lt;p&gt;ולי נראה דהכי פירושו: דהנה זהו וודאי הטבת חלום אינו אלא ביום שבלילה שלפני היום חלם לו, ולא כשכבר עברו איזה ימים מן החלום, כמו תענית חלום שאינו אלא באותו יום. ולפי זה כשיבא אחד שלא חלם לו באותה לילה לבקש מטיבים, אין מחוייבים להזדקק לו, ואף שאפשר שיועיל, מכל מקום כיון שלא נמצא זה מפורש אין צריך להזדקק לו.&lt;/p&gt;
&lt;p&gt;וזהו כשאין לפניהם הטבת חלום כלל, או אפילו יש לפניהם הטבת חלום אבל רק אחד מטיב חלום והם עונים לו בלשון יחיד: 'חלמא דידך טבא הוא', וממילא שלא יועיל להאחר. ואם נאמר שבאמת ישיבו להם: 'חלמא דידכו' בלשון רבים והרי אין זה טרחה להם, יש לומר דאולי אינו מועיל לזה וממילא שלא יועיל גם למי שחלם לו באותה לילה, כיון שבדיבור אחד נאמרו.&lt;/p&gt;
&lt;p&gt;ולזה אומר דאם יש שנים שצריכים להטיב חלום, דבזה בעל כורחנו שהמטיבי חלום צריכים לומר להם: 'חלמא דידכו טבא' לשון רבים, אם כן ממילא גם השלישי שלא חלם לו באותו פעם יכול להטיב עמהם, וממה נפשך אם יועיל גם לו טוב, ואם לאו אין הכוונה עליו, כיון דגם בלעדו צריכין להטיב בלשון רבים, וילך על השנים הלשון 'חלמא דידכו'.&lt;/p&gt;
&lt;h3&gt;סימן רכ סעיף ח&lt;/h3&gt;
&lt;p&gt;אמרו חז&quot;ל בשבת (י&quot;א.): יפה תענית לבטל חלום רע כאש לנעורת, ודווקא בו ביום ואפילו בשבת, ויתבאר בסימן רפ&quot;ח ע&quot;ש. ושם יתבאר שאומרים שעל ג' חלומות מתענין בשבת: הרואה ספר תורה שנשרף או תפילין שנשרפו, או יום הכיפורים בשעת נעילה, או שרואה קורות ביתו או שיניו שנפלו ע&quot;ש.&lt;/p&gt;
&lt;p&gt;ונכון שלא להתענות בשבת (מג&quot;א שם סק&quot;ז), ואף גם בחול אין להרגיל, כי זה לא נאמר רק על אדם טהור ושלא במילוי הכרס, וזולתם אין בהם ממש. ובמדרש קהלת איתא שפתרו לאשה שראתה בחלום שנפלו קורות ביתה ואמרו לה שתלד בן זכר, וכן היה לה ע&quot;ש, וזהו דמיון לולד הנופל מגופה, וכן אנו רגילין לפתור מעין החלום לטוב וכך חובתינו וכך יפה לנו, וכל החלומות הולכים אחר הפה כמ&quot;ש.&lt;/p&gt;</extract></page></pages></query></api>