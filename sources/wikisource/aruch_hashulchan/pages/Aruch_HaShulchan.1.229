<?xml version="1.0"?><api><query><normalized><n from="ערוך_השולחן_אורח_חיים_רכט" to="ערוך השולחן אורח חיים רכט" /></normalized><pages><page pageid="221233" ns="0" title="ערוך השולחן אורח חיים רכט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכת הקשת, וברכת חמה בתקופתה&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן רכט סעיף א&lt;/h3&gt;
&lt;p&gt;הרואה את הקשת אומר: &quot;ברוך אתה ה' אלהינו מלך העולם זוכר הברית, נאמן בבריתו וקיים במאמרו&quot;, כלומר הברית שכרת הקדוש ברוך הוא עם נח שלא יביא מבול לעולם, כדכתיב: &quot;ונראתה הקשת בענן, וזכרתי את בריתי&quot;, ונאמן הוא יתברך בבריתו שלא יביא מבול לעולם.&lt;/p&gt;
&lt;p&gt;ולפי שאין כל חדש תחת השמש, ולא כעת נברא הקשת אלא שכבר נברא מששת ימי בראשית, והוא מעשרה דברים שנבראו בערב שבת בין השמשות כדתנן באבות, ולזה מסיימים: 'וקיים במאמרו', כלומר שכבר נברא במאמרו בששת ימי בראשית עיקר הקשת (מהרש&quot;א נ&quot;ט.), אלא שעתה מראה לנו.&lt;/p&gt;
&lt;h3&gt;סימן רכט סעיף ב&lt;/h3&gt;
&lt;p&gt;ואמרו חז&quot;ל (שם) שאסור להסתכל הרבה בקשת, ורק ראייה בעלמא מותר ולא הסתכלות יתירה. ועל זה אמרו: &quot;כל שלא חס על כבוד קונו - ראוי לו שלא בא לעולם&quot; (ריש פרק ב' דחגיגה) דכתיב: &quot;כמראה הקשת דמות כבוד ה'”. ואסור ליפול על פניו כשרואה הקשת, משום דנראה כמשתחוה לקשת (ברכות נ&quot;ט.), והמסתכל בקשת עיניו כהות (שם).&lt;/p&gt;
&lt;h3&gt;סימן רכט סעיף ג&lt;/h3&gt;
&lt;p&gt;הרואה את החמה ביום תקופת ניסן בתחלת מחזור גדול שהוא מכ&quot;ח לכ&quot;ח שנה, ואז התקופה בתחלת ליל רביעית כמו שהיתה בששת ימי בראשית בעת תליית המאורות שהיתה בתחלת ליל רביעי, ולכן כשרואה את החמה בשנה ראשונה של המחזור גדול ביום רביעי בבוקר מברך בשם ומלכות: &quot;ברוך... עושה מעשה בראשית”, ותהיה אי&quot;ה בשנת תרנ&quot;ז הבאה עלינו לטובה.&lt;/p&gt;
&lt;p&gt;והברכה היא עד ג' שעות על היום. אמנם אם הרקיע מכוסה בעננים, יוכלו לברך עד חצות היום ולא יותר. ואם עד חצות מכוסה בעננים, לא יברכו עוד.&lt;/p&gt;
&lt;h3&gt;סימן רכט סעיף ד&lt;/h3&gt;
&lt;p&gt;וכן כשתחזור הלבנה לתחלת מזל טלה בתחלה החדש ולא תהיה נוטה לא לצפון ולא לדרום, וכן כשיחזרו כל כוכב וכוכב מחמשת הכוכבים שהם: שבתי צדק מאדים כוכב נוגה לתחלת מזל טלה ולא יהיה נוטה לא לצפון ולא לדרום, וכן בכל עת שיתראה מזל טלה עולה מקצת המזרח, על כל אחד מאלו מברך: &quot;עושה מעשה בראשית&quot;, דמפני ששבעה כוכבים אלו: שבתאי צדק מאדים חמה נגה כוכב לבנה הם עיקרי הכוכבים הפועלים בארץ על פי פקודתו יתברך. ולכן כשרואה אותם במצבם כמו שהיו בתחלת הבריאה בששת ימי בראשית, מברכים עליהם 'עושה מעשה בראשית'.&lt;/p&gt;
&lt;p&gt;וטלה הוא ראש המזלות, וכשעומדים בתחלתו זהו כתחלת בריאתו. ואין אנו מברכין ברכה זו בהלבנה והכוכבים כי אין אנו בקיאים בזה, ויש עוד פירושים בזה, והעיקר כמ&quot;ש שזהו פירוש רש&quot;י והרמב&quot;ם (והטור הביא גם פירוש הערוך כשהרקיע היתה מכוסה בעננים ג' ימים ע&quot;ש).&lt;/p&gt;</extract></page></pages></query></api>