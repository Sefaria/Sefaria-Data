<?xml version="1.0"?><api><query><normalized><n from="ערוך_השולחן_אורח_חיים_שנט" to="ערוך השולחן אורח חיים שנט" /></normalized><pages><page pageid="93781" ns="0" title="ערוך השולחן אורח חיים שנט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שנט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין רחבה שאחורי הבתים, כמו שהיה בזמנם&lt;/b&gt;&lt;/big&gt;&lt;br&gt;&lt;big&gt;ובו שני סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב&lt;/p&gt;
&lt;h3&gt;סימן שנט סעיף א&lt;/h3&gt;
&lt;p&gt;דע, דבזמן הגמרא היו הבניינים והחצרות שלהם על תמונה אחרת משלנו, דאצלינו הבתים עומדים על מיצר רשות הרבים, והחצר הוא אחורי הבית. ואצלם היה החצר לפני הבית, דהבתים היו בנויים בתוך החצר, והמקום שלפני הבתים קרוי חצר ושם היתה עיקר תשמישם, והמקום שאחורי הבתים היתה נקראת רחבה, וזהו כעין קרפף.&lt;/p&gt;
&lt;p&gt;ולפעמים הפסיק הגורן בין הבית להרחבה, ובשם היו משתמשים להניח עצים וסחורות. ולפעמים היה גדול הרבה יותר מבית סאתים, ובעינן בו 'פתח ולבסוף הוקף' כבקרפף.&lt;/p&gt;
&lt;p&gt;ונראה שקרפף היה רחוק מהחצר, ורחבה היה סמוך להחצר, כמ&quot;ש רש&quot;י בעירובין (ז'. ד&quot;ה 'ומסיים') וזה לשונו:&lt;/p&gt;
&lt;dl&gt;&lt;dd&gt;&quot;רחבה - היקף חצר שאחורי הבתים קרוי רחבה, מוקפת ד' מחיצות&quot; עכ&quot;ל.&lt;/dd&gt;
&lt;/dl&gt;&lt;p&gt;ובזה נבין דברי הטור והש&quot;ע כמו שנבאר בס&quot;ד.&lt;/p&gt;
&lt;h3&gt;סימן שנט סעיף ב&lt;/h3&gt;
&lt;p&gt;וזה לשון הטור והש&quot;ע:&lt;/p&gt;
&lt;dl&gt;&lt;dd&gt;&quot;רחבה שאחורי הבתים, יתירה על בית סאתים ולא הוקפה לדירה - אין מטלטלין בה אלא בארבע אמות. ואם פתח לה פתח מביתו ואחר כך הקיפה, אפילו אם יש גורן בינה לבית - הוי היקף לדירה&quot; עכ&quot;ל.&lt;/dd&gt;
&lt;/dl&gt;&lt;p&gt;ולא אמרינן דהך פתח הוי פתוח לשם הגורן ולא בשביל הרחבה, ואין כאן פתח לרחבה, אלא חשיבי ליה שפיר פתח לרחבה. (טור)&lt;/p&gt;
&lt;p&gt;אבל כשהיא בית סאתים, וכל שכן פחות - אין לה דין קרפף, ומותר לטלטל ממנה לבית. (מג&quot;א וב&quot;י בסימן שנ&quot;ח) והטעם נראה לי, דקרפף שהוא הרבה רחוק מהבית, ואין לו שום התקרבות עם הבית - הוויין כשני רשויות, ואין מטלטלין מזה לזה. אבל רחבה שהיא סמוכה לבית, כשהיא אינה יתירה מבית סאתים - היא כחצר, אם פתח ולבסוף הוקף.&lt;/p&gt;
&lt;p&gt;ואל תתמה, דממה נפשך אם החצר היה פתח ולבסוף הוקף, גם הרחבה כן ובמה נשתנית הרחבה מהחצר. דהענין כן הוא, דמקודם היו מקצים חצר והיו בונים בית בתוך החצר, ואחר כך היו גודרים את החצר, ואחר כך ראו להקצות מקום אחורי הבתים לרחבה. ונמצא דלגבי החצר - הוי 'פתח ולבסוף הוקף', דעיקר הבנין היה לאחר שהקצו החצר.&lt;/p&gt;
&lt;p&gt;אבל הרחבה - לא הקצו בשעת הבנין, ואחר כך כשמקצים מקום לרחבה, אין לו בנין המתירו, כי הבית לא נפתח בשבילו. ולכן צריכים שאחר כך יפתחו פתח מהבית לשם הרחבה, והיינו לצד הרחבה, ואחר כך יגדרוהו, והוי פתח ולבסוף הוקף.&lt;/p&gt;
&lt;p&gt;וזהו שכתב רבינו הרמ&quot;א וזה לשונו:&lt;/p&gt;
&lt;dl&gt;&lt;dd&gt;&quot;ומה שאין אנו נזהרין לטלטל בחצירות שאחורי הבתים, משום דבזמן הזה סתמן מוקפין לדירה, כמ&quot;ש לעיל גבי קרפף&quot; עכ&quot;ל.&lt;/dd&gt;
&lt;/dl&gt;&lt;p&gt;וזהו הוצרך לפי זמנו, אבל לפי מנהג זמן שלנו - אין בהן דין רחבה וקרפף כלל, וכולהו חצרות נינהו, דכל החצירות שלנו אחורי הבתים הן. (רק בקרפף העשוי בפני עצמו אחורי העיר וכדומה, במקום בפני עצמו בתוך העיר - יש להם דין קרפף. אבל כל הסמוך להבתים - כולהו דין חצר יש להם, ואך בכפרים יש להתבונן אופן דירתם).&lt;/p&gt;</extract></page></pages></query></api>