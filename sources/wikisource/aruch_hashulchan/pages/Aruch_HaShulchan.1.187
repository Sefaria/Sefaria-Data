<?xml version="1.0"?><api><query><normalized><n from="ערוך_השולחן_אורח_חיים_קפז" to="ערוך השולחן אורח חיים קפז" /></normalized><pages><page pageid="222112" ns="0" title="ערוך השולחן אורח חיים קפז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;נוסח ברכת המזון ודיוקים שבהם&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קפז סעיף א&lt;/h3&gt;
&lt;p&gt;שלוש ברכות של ברכת המזון הם מן התורה, כדתניא (מח ב): מניין לברכת המזון מן התורה? שנאמר: &quot;ואכלת ושבעת&quot;. &quot;וברכת&quot; – זו ברכת &quot;הזן&quot;. &quot;את ה' אלהיך&quot; – זו ברכת הזימון. &quot;על הארץ&quot; – זו ברכת הארץ. &quot;הטובה&quot; – זו &quot;בונה ירושלים&quot;. וכן הוא אומר: &quot;ההר הטוב...&quot;. &quot;הטוב והמטיב&quot; ביבנה תקנוה.&lt;/p&gt;
&lt;p&gt;והא דאמרינן שם מקודם דמשה תיקן ברכת &quot;הזן&quot;, ויהושע ברכת הארץ, ודוד ושלמה &quot;בונה ירושלים&quot; – אין הכוונה שהם תיקנו עיקר הדבר דזהו מן התורה, אלא שהם סידרו נוסחי הברכות (רשב&quot;א).&lt;/p&gt;
&lt;h3&gt;סימן קפז סעיף ב&lt;/h3&gt;
&lt;p&gt;ברכה ראשונה פותחת ב&quot;ברוך&quot; וחותמת ב&quot;ברוך&quot;, שהיא ברכה ארוכה שיש בה כמה עניינים; דיש בה שבח שהשם יתברך זן את כל העולם, ותפילה ש&quot;אל יחסר לנו מזון לעולם ועד&quot;. ולבד שהוא יתברך זן מזונות ההכרחיים שאי אפשר לחיות בלעדם, עוד &quot;מפרנס לכל ומטיב לכל&quot; גם במותרות; וגם מכין מזון לכל בריה ובריה שתמצא מזונותיה במקום שהיא, כמו שאמר דוד: &quot;נותן לחם לכל בשר, כי לעולם חסדו&quot;, וקבעוה בברכה הראשונה.&lt;/p&gt;
&lt;p&gt;ויש מוסיפין לומר &quot;כי לעולם חסדו עמנו&quot;, ואין לומר כן כי חסדיו הם עם כל חי (טור). וכן יש מוסיפים בתחילת הברכה לאמר &quot;ברוך משביע לרעֵבים, ברוך משקה לצמאים, ברוך אתה... הזן את העולם...&quot; – ואין לאומרו, שאינו מנוסח הברכה. וכל המוסיף גורע, ומשנה ממטבע שטבעו חכמים (טור). וכן מה שנדפס באיזה סידורים מקודם הברכה &quot;ברוך הוא וברוך שמו&quot; – טעות הוא. וכל המשנה ממטבע שטבעו חכמים אינו אלא טועה, אף שיצא ידי חובתו, וכמו שכתבתי בסימן קפ&quot;ה סעיף ח, עיין שם.&lt;/p&gt;
&lt;h3&gt;סימן קפז סעיף ג&lt;/h3&gt;
&lt;p&gt;בנוסח ספרד יש קודם החתימה: &quot;כאמור: פותח את ידיך...&quot;. וכתב הכלבו שאינו נכון, דאיך נביא פסוק שאמרו דוד לדברי משה רבינו? ואין זה הכרח (בית יוסף), דכמה פעמים מצינו כן. ועיקר כוונת הכלבו דזהו כיהודה ועוד לקרא (דרישה), כלומר: דזהו רק לעניין אמונה שהשם יתברך זן את כל העולם, וכיון שמשה רבינו קבע כן לומר &quot;הזן את העולם כולו בטובו...&quot;, למה לנו ראיה מדוד שאמר &quot;פותח את ידיך...&quot;?&lt;/p&gt;
&lt;p&gt;ולעניות דעתי נראה כוונה אחרת בהוספה זו, דהשם יתברך הטביע בטבע כל בעל חי שיהא שש ושמח במזונותיו, ושימאס מאכל אחר. וזהו הכוונה &quot;ומכין מזון לכל בריותיו אשר ברא&quot;, כלומר: שהכין טבע זה הבעל חי למזונותיו דווקא. ומביא ראיה לזה ממה שאמר דוד: &quot;פותח... ומשביע לכל חי רצון&quot;, כלומר: שכל בעל חי מלא רצון ממזונותיו. ומביא מזה הפסוק ראיה שכן היתה כוונת משה רבינו.&lt;/p&gt;
&lt;p&gt;(ואין להקשות על נוסח זה מירושלמי פרק קמא דברכות סוף הלכה ה' דאין אומרים ברכה פסוק, עיין שם. דשם הכוונה אחר הברכה; ואפילו לפירוש החרֵדים שם בשם הר&quot;א דאקודם קאי – גם כן לא שייך כאן, שמדבר בשבחו של מקום. וראיה: שהרי גם קודם ברכת הארץ מסיים בפסוק ד&quot;ואכלת ושבעת&quot;. ודייק ותמצא קל.)&lt;/p&gt;
&lt;h3&gt;סימן קפז סעיף ד&lt;/h3&gt;
&lt;p&gt;&quot;בחן ובחסד וברחמים&quot;, ויש גורסים &quot;בחן בחסד וברחמים&quot;. והכל אחד, דגם בתורה מצינו שוי&quot;ו העיטוף אינו אלא לבסוף, כמו &quot;במקנה בכסף ובזהב&quot;.&lt;/p&gt;
&lt;p&gt;ונוסחא שלנו: &quot;וברחמים הוא נותן לחם לכל בשר&quot;. ויש שאינו גורס &quot;הוא&quot; אלא &quot;וברחמים נותן לחם&quot; (אליה רבה). ולי נראה שנוסחתינו מכוונת יותר; דהכוונה של &quot;חן חסד רחמים&quot; נראה לי דהנה שלוש מדרגות יש בבני אדם:&lt;/p&gt;
&lt;ul&gt;&lt;li&gt;יש עשירים גדולים, וזהו &quot;בחן&quot; על דרך &quot;ונח מצא חן&quot;. כלומר: השפעה יתירה.&lt;/li&gt;
&lt;li&gt;ויש בעלי בתים ממוצעים, שכל מה שצריכים משיגים בנקל, ואין להם מותרות. וזהו &quot;בחסד&quot; שהשם יתברך משפיע לו חסדו, שכל מה שצריך משיג בקלות. ויש עניים שלחמם בא להם בקושי, וזהו &quot;ברחמים&quot;: כי אין שם רחמים נופל אלא במקום שמידת הדין שורה.&lt;/li&gt;
&lt;/ul&gt;&lt;p&gt;ואחר כך אומרים: &quot;הוא נותן לחם לכל בשר&quot;, כלומר: הוא נותן לחם לכל. אלא שלזה נותן במידה זו, ולזה במדה זו. &quot;כי לעולם חסדו&quot;, כלומר: שאפילו העני לטובתו הוא, להרבות שכרו בעולם הבא או לנכות לו מעוונותיו או עניין אחר, וכמו שאמרו בפסחים (קיח א), עיין שם.&lt;/p&gt;
&lt;p&gt;וגם נכלל ב&quot;נותן לחם לכל בשר&quot; כל הברואים לבד האדם, ולכן שייך לומר &quot;הוא&quot;, כלומר: שזה שמזין האדם – מזין לכל ברואי עולם.&lt;/p&gt;
&lt;h3&gt;סימן קפז סעיף ה&lt;/h3&gt;
&lt;p&gt;&quot;ובטובו הגדול תמיד לא חָסַר לנו&quot;, החי&quot;ת בקמ&quot;ץ והסמ&quot;ך בפת&quot;ח. &quot;ואל יֶחְסר לנו&quot;, היו&quot;ד בסגו&quot;ל וחי&quot;ת בשו&quot;א נח. ויש אומרים &quot;לא חִסר לנו&quot; החי&quot;ת בחירי&quot;ק, &quot;ואל יְחַסר לנו&quot; היו&quot;ד בשו&quot;א והחי&quot;ת בפת&quot;ח. והעיקר כגירסא ראשונה (של&quot;ה).&lt;/p&gt;
&lt;p&gt;&quot;בעבור שמו הגדול, כי הוא אל זן ומפרנס...&quot;; ויש גורסים &quot;כי הוא זן ומפרנס&quot; (עיין אליה רבה), &quot;זן&quot; באכילה &quot;ומפרנס&quot; בשאר צרכים. &quot;זן ומפרנס לכֹל, ומטיב לכֹל&quot; בחולם, &quot;ומכין מזון לכָל...&quot; בקמ&quot;ץ, כי הוא סמוך ל&quot;בריותיו&quot;, מה שאין כן הקודמים הם נפרדים כמובן.&lt;/p&gt;
&lt;p&gt;ויש גורסין &quot;ובטובו הגדול עמנו תמיד...&quot;, ואינו מיושב: כי הלא &quot;טובו הגדול&quot; על כל העולם ולא עמנו בלבד. ונוח יותר בלא &quot;עמנו&quot;, כלומר: ובטובו הגדול שעל כל העולם, תמיד לא חסר לנו, כי גם אנחנו בכלל כל העולם. &quot;בִרְיותיו&quot; הבי&quot;ת בחירי&quot;ק קטן והרי&quot;ש נח. ויש אומרים הבי&quot;ת בשו&quot;א והרי&quot;ש בחירי&quot;ק.&lt;/p&gt;
&lt;h3&gt;סימן קפז סעיף ו&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;אם לא אמר ברכת &quot;הזן&quot; אלא אמר &quot;בריך רחמנא מלכא מאריה דהאי פיתא&quot; – יצא.&lt;/dd&gt;
&lt;/dl&gt;&lt;p&gt;עד כאן לשונו. וצריך לומר דכוונתו כשאמר &quot;מלכא דעלמא&quot;, שהרי לקמן סימן רי&quot;ד קיימא לן דכל ברכה שלא אמר בה &quot;מלך העולם&quot; אינה ברכה, עיין שם. ומיהו הטור לא הזכיר זה שם, ואפשר דסבירא ליה דזה אינו מעכב.&lt;/p&gt;
&lt;p&gt;ואמנם בדברי רבינו הבית יוסף בסעיף א וודאי צריך לומר כן. אבל הרשב&quot;א ז&quot;ל חולק על זה, דנהי דברכת המזון נאמר בכל לשון, מכל מקום הא בעינן על כל פנים כתיקון חכמים, והיינו בפתיחה וחתימה ב&quot;ברוך&quot;. ולכן אם אמר &quot;בריך רחמא מרא מלכא דעלמא דיהיב האי פיתא, ובטובו הגדול תמיד לא חסר לנו ואל יחסר לנו, בריך רחמנא דזן כולא&quot; – יצא, ולא באופן אחר. וגם זה מקרי &quot;משנה ממטבע שטבעו חכמים&quot;. ודעת הטור תמוה, דזה דוחק לומר דסבירא ליה דבדיעבד אין החתימה מעכב.&lt;/p&gt;
&lt;p&gt;(ונראה לי דהטור סבירא ליה דבאמת ברכת &quot;הזן&quot; היא מטבע קצרה. ובירושלמי פרק ראשון הלכה ה' מקשה באמת והרי &quot;הזן&quot; ונשאר בקושיא, עיין שם. ונראה דמשום דמשה תיקן מקודם רק ברכת &quot;הזן&quot;, ולכן תיקן בחתימה, וכהאי גוונא מתרץ שם בהבדלה, עיין שם. ולכן גם אחר כך לא נתבטלה, ולכן בדיעבד יצא בלא חתימה. ודייק ותמצא קל.)&lt;/p&gt;
&lt;h3&gt;סימן קפז סעיף ז&lt;/h3&gt;
&lt;p&gt;ברכה שנייה ברכת הארץ, ואינה פותחת בברוך מפני שהיא סמוכה לברכת &quot;הזן&quot;. וכתב הטור דהר&quot;ם מרוטנבורג היה אומר: &quot;נודך ה' אלקינו&quot; ולא &quot;נודה לך&quot;, דמשמע &quot;נודה לך את פלוני&quot;. ואין המנהג כן. ועוד: דקרא כתיב &quot;נודה לך לעולם לדור ודור נספר תהלתך&quot; (תהלים עט יג). עד כאן לשונו.&lt;/p&gt;
&lt;p&gt;אמנם גם מצינו &quot;יודוך ה' כל מעשיך&quot;, &quot;אודך כי עניתני&quot;, &quot;אלי אתה ואודך&quot;, והרבה כן בתהלים. וקרא ד&quot;נודה לך לעולם&quot; לא מצינו רק פעם אחת, וזהו טעמו של הר&quot;ם. ומכל מקום המנהג כהטור, ואין קפידא בזה.&lt;/p&gt;
&lt;h3&gt;סימן קפז סעיף ח&lt;/h3&gt;
&lt;p&gt;בנוסחת ברכת המזון של הרמב&quot;ם: &quot;נודה לך... שהנחלת לאבותינו ארץ חמדה טובה ורחבה, ברית ותורה, ועל שהוצאתנו...&quot;. והרא&quot;ש חולק על זה, שהרי אומר &quot;על בריתך שחתמת בבשרינו, ועל תורתך שלמדתנו&quot;, ודי בפעם אחת. וכן המנהג כהרא&quot;ש.&lt;/p&gt;
&lt;p&gt;ואם לא הזכיר בברכה זו &quot;ברית&quot; או &quot;תורה&quot; – מחזירין אותו. וכתב רבינו הרמ&quot;א דנשים ועבדים לא יאמרו &quot;ברית ותורה&quot;, דנשים אינן בברית, ועבדים אינם בתורה. עד כאן לשונו. וגם נשים אינן בתורה, אבל המנהג שהנשים אינן מדלגות &quot;ברית ותורה&quot;, וטרחו המפרשים למצוא טעם בזה (עיין מגן אברהם סעיף קטן ג').&lt;/p&gt;
&lt;p&gt;אמנם באמת אינן צריכות לומר, אבל אין קפידא כשיאמרו, דהא הפירוש של &quot;ברית ותורה&quot; כתבו שכשנמול אברהם כרת אתו ברית, וכשנתן התורה נתן להם את הארץ, כדכתיב: &quot;ויתן להם ארצות גוים, בעבור ישמרו חוקיו, ותורותיו ינצורו&quot; (בית יוסף). וממילא דמאותו עת גם הנשים נתקרבו לה'.&lt;/p&gt;
&lt;p&gt;ולפי זה כשאומרות &quot;על שהנחלת לאבותינו ארץ חמדה...&quot;, מבארות הסיבה שזהו מזמן ברית ותורה. וכשאומרות &quot;על בריתך... ועל תורתך&quot;, הכוונה לכלל ישראל.&lt;/p&gt;
&lt;p&gt;(וסייג מצאתי לזה בפרישה, עיין שם.)&lt;/p&gt;
&lt;h3&gt;סימן קפז סעיף ט&lt;/h3&gt;
&lt;p&gt;ויש בברכה זו הודאה תחילה וסוף, שבסוף אומרים גם כן &quot;ועל הכל... אנחנו מודים לך...&quot;. ואם לא אמר הודאה תחילה או בסוף – מחזירין אותו (מגן אברהם סעיף קטן ב').&lt;/p&gt;
&lt;p&gt;ויש אומרים &quot;אנו מודים לך&quot;, ויותר טוב לומר לשון &quot;אנחנו&quot;, ד&quot;אנו&quot; יש בו גם לשון אנינות, כדכתיב: &quot;ואנו ואבלו פתחיה&quot;, &quot;ואנו הדייגים&quot; (אליה רבה).&lt;/p&gt;
&lt;p&gt;ואומרים &quot;שאתה זן, ומפרנס אותנו תמיד בכל יום, ובכל עת ובכל שעה&quot;. ו&quot;עת&quot; הוא רבע יום, ששה שעות (שם). וארבע עיתים משתנים בכל יום: מבוקר עד חצי יום, ומחצי יום עד הלילה, וכן בלילה (שם).&lt;/p&gt;
&lt;p&gt;ולי נראה ד&quot;עת&quot; הוא כמו עונה בלשון הגמרא, שהוא שתים עשרה שעות (שלהי עכו&quot;ם). ועוד: ד&quot;עת&quot; הוא על קור וחום, קיץ וחורף (מגן אברהם שם).&lt;/p&gt;
&lt;p&gt;וצריך לומר &quot;שָאתה&quot; השי&quot;ן בקמ&quot;ץ גדול, כדי להרחיב האלף (אליה רבה).&lt;/p&gt;
&lt;p&gt;ובחנוכה ופורים אומרים &quot;על הנסים&quot; קודם &quot;ועל הכל&quot;. ואם לא אמרו – אין מחזירין אותו. ומכל מקום יכול לאמרו בתוך &quot;הרחמן&quot;, ויאמר: &quot;הרחמן הוא יעשה לנו נסים ונפלאות, כמו שעשית לאבותינו...&quot;, ועיין לקמן סימן תרפ&quot;ב.&lt;/p&gt;
&lt;p&gt;ויאמר &quot;בפי כל חי&quot; ולא &quot;בפה כל חי&quot;.&lt;/p&gt;</extract></page></pages></query></api>