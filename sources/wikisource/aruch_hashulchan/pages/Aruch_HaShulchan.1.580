<?xml version="1.0"?><api><query><normalized><n from="ערוך_השולחן_אורח_חיים_תקפ" to="ערוך השולחן אורח חיים תקפ" /></normalized><pages><page pageid="9221" ns="0" title="ערוך השולחן אורח חיים תקפ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקפ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ימים שהתענו בהם על פי קבלת הגאונים&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן תקפ סעיף א&lt;/h3&gt;
&lt;p&gt;כתבו הגאונים אלו ימים שמתענים בהם מפני שאירעו בהם צרות לאבותינו, וראוי להתענות בהם. ואף על פי שמקצתן בראש חודש, יש מי שאומר שיתענו בו. והוא דבר פלא, והגאונים בעצמם השיבו שלא להתענות בראש חודש (בית יוסף ומגן אברהם), ולכך טוב שלא להשלים. ובווירמייז&quot;א היו מתענין בראש חודש סיון מפני הגזרות (בית יוסף בסימן הקודם בשם רוקח), ולא ילפינן מינייהו (מגן אברהם בסימן תקעב בשם רמ&quot;ע). וכמדומני שראיתי שמתפללין מנחה בשעה שלישית אחר חצות ואוכלין.&lt;/p&gt;
&lt;p&gt;אך עתה בזמנינו ובמדינתינו לא שמענו מי שמתענה בתעניתים אלו שיתבאר. שלא היתה הגזירה מהגאונים להתענות בהם, אלא כתבו שראוי להתענות בהם. ועוד: דאחרי חתימת התלמוד אין ביכולת לגזור על כל ישראל. והטור הביא בשם בה&quot;ג בלשון זה: אלו ימים שמתענין בהם מן התורה, עיין שם. והלשון מאד תמוה (עיין בית יוסף וב&quot;ח), וצריך עיון.&lt;/p&gt;
&lt;h3&gt;סימן תקפ סעיף ב&lt;/h3&gt;
&lt;p&gt;ואלו הן הימים:&lt;/p&gt;
&lt;ul&gt;&lt;li&gt;באחד בניסן מתו בני אהרן.&lt;/li&gt;
&lt;li&gt;בעשרה בו מתה מרים, ונסתלק הבאר.&lt;/li&gt;
&lt;li&gt;בעשרים וששה בו מת יהושע בן נון.&lt;/li&gt;
&lt;li&gt;בעשרה באייר מת עלי הכהן ושני בניו, ונשבה ארון ה'.&lt;/li&gt;
&lt;li&gt;בעשרים ושמונה בו מת שמואל הנביא, ויש אומרים בעשרים ותשעה בו (מגן אברהם בשם מגילת תענית).&lt;/li&gt;
&lt;li&gt;בעשרים ושלושה בסיון בטלו הביכורים מלעלות לירושלים בימי ירבעם בן נבט.&lt;/li&gt;
&lt;li&gt;בעשרים וחמישה בו נהרגו רשב&quot;ג ורבי ישמעאל ורבי חנינא סגן הכהנים.&lt;/li&gt;
&lt;li&gt;בעשרים ושבעה בו נשרף רבי חנניא בן תרדיון וספר תורה עמו.&lt;/li&gt;
&lt;li&gt;באחד באב מת אהרן הכהן.&lt;/li&gt;
&lt;li&gt;בשמונה עשר בו כבה נר מערבי בימי אחז.&lt;/li&gt;
&lt;li&gt;בשבעה עשר באלול מתו מוציאי דיבת הארץ, ויש אומרים בשבעה באלול (שם).&lt;/li&gt;
&lt;/ul&gt;&lt;h3&gt;סימן תקפ סעיף ג&lt;/h3&gt;
&lt;ul&gt;&lt;li&gt;בחמישה בתשרי מתו עשרים איש מישראל, ונחבש רבי עקיבא.&lt;/li&gt;
&lt;li&gt;בשבעה בו נגזרה גזירה על אבותינו, שימותו בחרב וברעב ובדבר מפני מעשה העגל. ואף שאחר כך נתרצה הקדוש ברוך הוא, מכל מקום העון שמור לדורות.&lt;/li&gt;
&lt;li&gt;בשבעה במרחשון עורו עיני צדקיהו, ושחטו בניו לעיניו. ויש אומרים בששה בו (שם).&lt;/li&gt;
&lt;li&gt;בעשרים ושמונה בכסלו שרף יהויקים את המגילה שכתבו ברוך מפי ירמיהו. ויש אומרים בשבעה בכסלו, ויש אומרים בשמונה, ויש אומרים בחמישה (שם). ולכן בעשרים ושמונה לא יתענה, שהוא חנוכה (שם).&lt;/li&gt;
&lt;li&gt;בשמונה בטבת נכתבה התורה יונית בימי תלמי המלך, והיה חושך בעולם שלושה ימים.&lt;/li&gt;
&lt;li&gt;בתשעה בו לא היה נודע הצרה שאירע בו, ונתגלה אחר כך שבו מת עזרא הסופר.&lt;/li&gt;
&lt;li&gt;בחמישה בשבט מתו הזקנים שהיו בימי יהושע, ויש אומרים בשמונה בו (שם).&lt;/li&gt;
&lt;li&gt;בעשרים ושלושה בו נתקבצו כל ישראל על שבט בנימין במעשה דפלגש בגבעה.&lt;/li&gt;
&lt;li&gt;בשבעה באדר מת משה רבינו עליו השלום, ובשנת העיבור הוא באדר ראשון (שם).&lt;/li&gt;
&lt;li&gt;בתשעה בו נחלקו בית שמאי ובית הלל, והיה הדבר קשה לישראל, וגזרו תענית על זה.&lt;/li&gt;
&lt;/ul&gt;&lt;h3&gt;סימן תקפ סעיף ד&lt;/h3&gt;
&lt;p&gt;ויש מי שאומר שגזרו שיהיו מתענין בכל שני וחמישי על חורבן הבית, ועל התורה שנשרפה, ועל חילול השם. ועוד נמצא בקדמונים שגזרו תענית בערב שבת קודש פרשת &quot;חקת&quot;, שאז שרפו בצרפת עשרים קרונות מלאים ספרים. וקבעו על יום השבוע ולא על יום החודש, שנתגלה להם בחלום דזהו שתרגם אונקלוס על &quot;זאת חקת התורה&quot; – &quot;דא גזירת אורייתא&quot;.&lt;/p&gt;
&lt;p&gt;וכתב הרמב&quot;ם סוף הלכות תענית:&lt;/p&gt;
&lt;dl&gt;&lt;dd&gt;כל הצומות האלו עתידים להתבטל לימות המשיח. ולא עוד, אלא שהם עתידים להיות ימים טובים וימי ששון ושמחה, שנאמר: &quot;כה אמר ה' צבאות: צום הרביעי, וצום החמישי, וצום השביעי, וצום העשירי יהיה לבית יהודה לששון ולשמחה ולמועדים טובים.&quot; והאמת והשלום אהבו. אמן ואמן.&lt;/dd&gt;
&lt;/dl&gt;&lt;center&gt;
&lt;p&gt;&lt;big&gt;&lt;b&gt;בסייעתא דשמיא סליק הלכות תענית&lt;/b&gt;&lt;/big&gt;&lt;/p&gt;
&lt;/center&gt;</extract></page></pages></query></api>