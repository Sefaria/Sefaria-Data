<?xml version="1.0"?><api><query><normalized><n from="ערוך_השולחן_אורח_חיים_קכג" to="ערוך השולחן אורח חיים קכג" /></normalized><pages><page pageid="182535" ns="0" title="ערוך השולחן אורח חיים קכג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני הפסיעות והכריעות בסוף התפילה&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן קכג סעיף א&lt;/h3&gt;
&lt;p&gt;כשגומר כל תפילתו – כורע ופוסע לאחריו שלוש פסיעות בכריעה אחת, כעבד הנפטר מרבו שמשתחוה והולך לאחוריו. ויותר משלוש פסיעות לא ילך, דמיחזי כיוהרא (בית יוסף).&lt;/p&gt;
&lt;p&gt;ולמה שלוש פסיעות? אמרו הגאונים: מפני שכשאדם עומד בתפילה עומד במקום קדושה ושכינה למעלה מראשו, וכשנפטר מתפילתו פוסע לאחוריו לצאת למקום חול.&lt;/p&gt;
&lt;p&gt;ונמצא במדרש שבשעת מתן תורה נתרחקו ישראל מהר סיני שלושה מילין; ומשה רבינו נכנס בשלוש מחיצות לפני הקדוש ברוך הוא: חושך, ענן, וערפל. וכשיצא – יצא דרך שלוש מחיצות אלו. וכן הכהן כשכלה העבודה על המזבח להכבש, שהיה בהם גם כן שלוש פסיעות (שם).&lt;/p&gt;
&lt;p&gt;והפסיעות יהיה עקב בצד גודל. ואיתא במדרש שוחר טוב שיעקור רגל שמאל תחילה (שם).&lt;/p&gt;
&lt;h3&gt;סימן קכג סעיף ב&lt;/h3&gt;
&lt;p&gt;ואחר שפסע, בעודו כורע קודם שיזקוף, כשיאמר &quot;עושה שלום במרומיו&quot; הופך פניו לצד שמאלו שהוא ימין השכינה, דהמתפלל רואה השכינה כנגדו, והוה שמאל דידיה ימין השכינה. וכשאומר &quot;הוא יעשה שלום עלינו&quot; הופך פניו לצד ימינו. וכשאומר &quot;ועל כל ישראל&quot; משתחוה לפניו כעבד הנפטר מרבו.&lt;/p&gt;
&lt;p&gt;ונהגו לומר &quot;יהי רצון מלפניך... שיבנה בית המקדש...&quot;, משום דהתפילה היא במקום קרבן, ולזה מבקשים שיבנה המקדש ונקריב הקרבנות בפועל ממש. ועוד יש טעם: דחכמינו ז&quot;ל אמרו (סנהדרין צו ב) דבשכר איזה פסיעות זכה נבוכדנצר להחריב את הבית המקדש. ולזה אנו מבקשים להיפך: שבשכר פסיעתנו נזכה לבנינו.&lt;/p&gt;
&lt;p&gt;ומסיימים &quot;ותן חלקנו בתורתך&quot;, דכן סיים התנא באבות. וזהו פשוט, משום דאז נזכה לאור התורה גם כן הרבה יותר מעתה, על פי האור של בית המקדש מהשראת השכינה. ויש מסיימים גם בפסוק &quot;ושם נעבודך...&quot;.&lt;/p&gt;
&lt;h3&gt;סימן קכג סעיף ג&lt;/h3&gt;
&lt;p&gt;ובמקום שכלו השלוש פסיעות – יעמוד שם ולא יחזור תיכף למקומו. ואם עשה כן – נוח לו שלא התפלל כלל. ובגמרא אמרו על זה שהוא ככלב שב על קיאו (יומא נג ב), שהרי נפטר מרבו, ועתה נראה שחוזר בו ממה שהתפלל ובקש סליחה ומחילה, ורוצה לחטוא עוד (ב&quot;ח).&lt;/p&gt;
&lt;p&gt;ולכן לא יחזור למקומו עד שיגיע שליח ציבור לקדושה, דבזה הכל רואים שחוזר למקומו מפני הקדושה. ואם המקום דחוק לעמוד שם – יכול לחזור למקומו כשהשליח ציבור התחיל חזרת הש&quot;ץ. וזהו דעת הרי&quot;ף. וכן כשאומרים פיוטים – יחזור למקומו בהתחלת הפיוט, דבכהאי גוונא נראה לכל למה חוזר למקומו: אי משום אמירת הפיוטים, אי משום כדי לשמוע על מקומו חזרת שליח הציבור.&lt;/p&gt;
&lt;p&gt;וכל ששליח הציבור לא התחיל – לא יחזיר פניו לצד אחר אלא עומד ופניו למזרח, דכשיחזיר פניו יגרום ביטול כוונה לאותם המתפללין עדיין שיסתכל בהם (ט&quot;ז סעיף קטן ה'). אבל כשהתחיל שליח הציבור יכול להחזיר פניו, ורק יעמוד עד קדושה.&lt;/p&gt;
&lt;p&gt;ויש מי שכתב דבעמדו שם חייב לכוין רגליו כמו בתפילה (מגן אברהם סעיף קטן ה' בשם רד&quot;ך). ודברים תמוהים הם: מה שייך שם כיון רגליו? (ועיינתי ברד&quot;ך בית כ&quot;ג, ואקדושה קאי, עיין שם.) ואין צריך זה כלל, ואין נוהגין כן, כי אין שום טעם בזה.&lt;/p&gt;
&lt;p&gt;(גם מה שהביא המגן אברהם מבנימין זאב – ליתא שם כלל, כמו שכתב האליה רבה.)&lt;/p&gt;
&lt;h3&gt;סימן קכג סעיף ד&lt;/h3&gt;
&lt;p&gt;יש נוהגים להקפיד שבפסעו הפסיעות – לא יעבור אדם בינו לבין מקום שהתפלל. וטעם הדבר: מפני שיש אומרים דצריך ששה פסיעות, משום ד&quot;פסיעה&quot; לא מקרי רק כשעוקר שני רגליו. וכן נהגו חכמי צרפת.&lt;/p&gt;
&lt;p&gt;ויש להם סמך, מדכתיב בתחילת יחזקאל בחיות שבמרכבה: &quot;ורגליהם רגל ישרה&quot;, &quot;רגליהם&quot; – תרי, &quot;רגל&quot; – חד, הוי שלוש. ואחר כך כתיב: &quot;וכף רגליהם ככף רגל...&quot; – הוי גם כן תלת. ולכן חושבים השלוש פסיעות שחוזר למקומו בעת הקדושה לצירוף השלוש ראשונות. ולפי זה אין להיות הפסק ביניהם (עיין בית יוסף).&lt;/p&gt;
&lt;p&gt;אך יש מי שנוהג שבראותו שאחד יפסיקו – ממהר לשוב למקומו. וטעות הוא, דזה שלא ישוב למקומו הוי דינא דגמרא, וזה שלא להיות הפסק אינו אלא הידור בעלמא. ולכן לא יעשו כן, ואם הפסיקו לו הפסיקו.&lt;/p&gt;
&lt;p&gt;וגם יש נוהגים שכשגומר התפילה ופוסע, והשליח ציבור מתחיל הקדושה – ממהר לשוב למקומו. וגם זה לא נראה לי, הגם שניכר שמחמת הקדושה חוזר, מכל מקום אין לבטל דינא דגמרא מפני זה. ומוטב שיאמר הקדושה במקום שפסע ולא יחזור מיד, ולכל הפחות ימתין כדי הילוך ארבע אמות. ועוד: שיכול לעמוד עד שיגיע שליח הציבור ל&quot;קדוש&quot;, דשם מתחיל הקדושה העיקרית.&lt;/p&gt;
&lt;h3&gt;סימן קכג סעיף ה&lt;/h3&gt;
&lt;p&gt;ויש להסתפק אם יוצאין בהפסיעות כשפוסע לצדדין. משום דלפעמים מאחוריו דחוק המקום, ואולי גם לצדדין הוה כנפטר מלפני המלך? ואין ראיה ממה שאמרו &quot;לאחוריו&quot;. דוודאי סתמא כן הוא, אבל באי אפשר גם לצדדין שפיר דמי.&lt;/p&gt;
&lt;p&gt;ונראה לי ראיה לזה מהא דאמרינן ביומא (נג א): וכן כהנים בעבודתם... לא היו מחזירין פניהן והולכין, אלא מצדדין פניהן והולכין. וכן תלמיד הנפטר מרבו... מצדד פניו והולך, עיין שם. וכן אני נוהג במקומות שיש דחק גדול מאחוריים.&lt;/p&gt;
&lt;h3&gt;סימן קכג סעיף ו&lt;/h3&gt;
&lt;p&gt;כתב רבינו הרמ&quot;א בסעיף ב:&lt;/p&gt;
&lt;dl&gt;&lt;dd&gt;והשליח ציבור יעמוד כדי הילוך ארבע אמות, קודם שיחזור למקומו ולהתפלל בקול רם. וכן יחיד המתפלל יעמוד במקום שכלו פסיעותיו כשיעור זה קודם שיחזור למקומו. ויחיד שמתפלל בציבור, וסיים תפילתו קודם לשליח הציבור – אסור להחזיר פניו לציבור עד שיסיים שליח ציבור תפילתו.&lt;/dd&gt;
&lt;/dl&gt;&lt;p&gt;עד כאן לשונו. וכשסיים שליח הציבור – מותר להחזיר פניו גם קודם שהתחיל שליח הציבור להתפלל בקול רם. ויש מחמירין ביחיד המתפלל שלא יחזור עד כדי שיעור שאם היה בציבור היה שליח ציבור אומר קדושה. דרק לשליח הציבור התירו בארבע אמות מפני טירחא דציבורא, ורק בין תפילה לתפילה התירו כשיעור זה בסימן ק&quot;ה (ב&quot;ח ומגן אברהם סעיף קטן ח').&lt;/p&gt;
&lt;p&gt;ובטעם איסור חזרת פנים כבר כתבנו טעם. ועוד יש טעם: כדי שלא יחשדוהו שדילג בתפילה (לבוש).&lt;/p&gt;
&lt;h3&gt;סימן קכג סעיף ז&lt;/h3&gt;
&lt;p&gt;וכבר כתבנו דכשפוסע – עוקר רגל שמאל תחילה. ויש מי שרוצה לומר הטעם: כדי להראות שקשה עליו ליפטר מהתפילה. ולפי זה איטר רגל עוקר שמאלו, שהוא ימין דעלמא (מגן אברהם סעיף קטן י'). אבל כבר כתבנו הטעם משום דזהו ימין השכינה (שם ט&quot;ז סעיף קטן ו'), ולפי זה גם איטר כן יעשה.&lt;/p&gt;
&lt;p&gt;והפסיעות הם עקב בצד גודל. ולא יעשה פסיעות גסות יותר מזה, דמיחזי כבורח. ושלוש פסיעות הן בתחילה השמאלית, ואחר כך הימנית בעקב השמאלית, ואחר כך השמאלית בעקב הימנית. ויש עושים כן: עוקרים השמאלית, ואחר כך מעמידים הימנית אצל השמאלית, וחוזרים ועוקרים השמאלית ומעמידים את הימנית אצלה, וכן בשלישית. ובזה הוי כששה פסיעות.&lt;/p&gt;
&lt;p&gt;(מעדני יום טוב בלחם חמודות סוף פרק חמישי אות ס&quot;ז. ובמגן אברהם סעיף קטן י' הביא זה בלשון &quot;דחוק&quot;, עיין שם.)&lt;/p&gt;
&lt;h3&gt;סימן קכג סעיף ח&lt;/h3&gt;
&lt;p&gt;וכן נתבאר דהמוסיף על שלוש פסיעות הוי יוהרא, שנראה שחולק כבוד לשכינה יותר משארי בני אדם (ט&quot;ז). וגם שליח הציבור צריך לפסוע כשמתפלל בלחש. אמנם כשיחזור התפילה בקול רם אינו צריך לחזור ולפסוע שלוש פסיעות, וסומך על הקדיש שאחר &quot;ובא לציון&quot; שיפסיע ב&quot;עושה שלום&quot;. ואף שיש הפסק, מכל מקום כולהו צורך תפילה נינהו (מגן אברהם סעיף קטן י&quot;א). ומכל מקום אם רגיל לפסוע – אין מוחין בידו (שם). וכן אם לא התפלל בלחש רק בקול רם – פוסע שלוש פסיעות תיכף אחר התפילה בקול רם.&lt;/p&gt;
&lt;p&gt;וכשיחזור שליח ציבור התפילה יאמר פסוק &quot;ה' שפתי תפתח&quot;. אבל אינו אומר בסוף התפילה &quot;יהיו לרצון&quot;, דסומך על מה שיאמר &quot;תתקבל&quot; אחר התפילה. ויש נוהגין לומר גם &quot;יהיו לרצון&quot; (שם בשם של&quot;ה), וכן המנהג אצלינו.&lt;/p&gt;
&lt;p&gt;(וטעם הט&quot;ז סעיף קטן ט' דחוק.)&lt;/p&gt;</extract></page></pages></query></api>