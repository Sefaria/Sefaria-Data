<?xml version="1.0"?><api><query><normalized><n from="ערוך_השולחן_אורח_חיים_קג" to="ערוך השולחן אורח חיים קג" /></normalized><pages><page pageid="181445" ns="0" title="ערוך השולחן אורח חיים קג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי שנזדמן לו רוח מלמטה או עיטוש בתפילה&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן קג סעיף א&lt;/h3&gt;
&lt;p&gt;איתא בגמרא (כד ב): היה עומד בתפילה ונתעטש, שהוציא רוח מלמטה – ממתין עד שיכלה הריח, וחוזר ומתפלל. ולהיכן חוזר? אם לא שהה כדי לגמור את כולה מראש עד סוף – חוזר למקום שפסק.&lt;/p&gt;
&lt;p&gt;ואם שהה כדי לגמור את כולה, להרי&quot;ף והרמב&quot;ם תמיד חוזר לראש, כמו שכתבתי בסימן ס&quot;ה, עיין שם. ולהתוספות והרא&quot;ש, והטור והשולחן ערוך, אם לא כלה הריח עד כדי שיעור זה – חוזר לראש. ואם הריח כלה מקודם, דבאמת זה לא שכיח שהריח ישהה כל כך (וזהו כוונת המגן אברהם סעיף קטן א', ודייק ותמצא קל) אלא שהשהה מרצונו עד כדי לגמור את כולה – אינו חוזר לראש כמו שכתבתי שם, דכל שהיה מוכרח להמתין מצד הדין – חוזר לראש. ואם ברצונו המתין – חוזר למקום שפסק.&lt;/p&gt;
&lt;p&gt;(ב&quot;ח. וגם המגן אברהם אינו חולק בזה, כמו שכתב המחצית השקל. ועיין פרי מגדים.)&lt;/p&gt;
&lt;h3&gt;סימן קג סעיף ב&lt;/h3&gt;
&lt;p&gt;הרגיש באמצע התפילה שצריך להוציא רוח מלמטה – צריך לאנוס עצמו שלא יפיח עד אחר התפילה. ואין בזה משום &quot;בל תשקצו&quot;, דזה אינו אלא במשהה נקביו ולא כשמשהה הרוח (בית יוסף בשם תרומת הדשן).&lt;/p&gt;
&lt;p&gt;ועוד: דאפילו אם יש בזה משום &quot;בל תשקצו&quot; – אינו אלא איסור דרבנן, ולא גזרו בכהאי גוונא דאיכא הפסק בתפילה וזילותא (עיין מגן אברהם סעיף קטן ד'). וכל שכן כשנושא תפילין, דאיכא איסורא רבה להפיח בתפילין. וזהו כשיכול לאנוס עצמו ולהשהות.&lt;/p&gt;
&lt;h3&gt;סימן קג סעיף ג&lt;/h3&gt;
&lt;p&gt;אבל אם אינו יכול לאנוס עצמו ולהשהות ומוכרח להפיח, אמרו חכמינו ז&quot;ל (שם) שהולך לאחוריו ארבע אמות ומוציא הרוח. ודווקא לאחוריו, כדי להרחיק עצמו מן השכינה העומדת כנגדו (לבוש). ואפילו לצדדין נראה שאסור, דלא מינכרא ההרחקה כל כך.&lt;/p&gt;
&lt;p&gt;וגם פשוט הוא דאם הוא בתפילת שחרית שמחויב להסיר מקודם התפילין. ואחר שהפיח – עומד במקומו וממתין עד שיכלה הריח. ואומר: &quot;ריבון העולמים! יצרתנו נקבים נקבים חלולים חלולים. גלוי וידוע לפניך חרפתינו וכלימתינו, חרפה וכלימה בחיינו רימה ותולעה במותינו&quot; (רי&quot;ף). וחוזר למקומו, וחוזר למקום שפסק. ואם שהה כדי לגמור את כולה נתבאר בסעיף א.&lt;/p&gt;
&lt;p&gt;ודווקא חוזר למקומו. אבל לא יגמור תפילתו במקום שהפיח, שהרי כבר קבעה השכינה מקומה שם (לבוש).&lt;/p&gt;
&lt;p&gt;ונראה לי דאם סילק תפיליו – יגמור בלא תפילין, ולא יפסיק באמצע התפילה ולהניחן.&lt;/p&gt;
&lt;p&gt;(וזה שבמי רגלים כששתתו על ברכיו בסימן ע&quot;ח, שלא הצריכו לומר ה&quot;ריבון&quot;, משום דהתם חייב בעצמו שלא בדק קודם התפילה. מה שאין כן בהפחה – אנוס הוא. כן כתבו תוספות ר&quot;י. ועוד: אולי בזה הוא גנאי טפי מפני הריח הרע. ודייק ותמצא קל.)&lt;/p&gt;
&lt;h3&gt;סימן קג סעיף ד&lt;/h3&gt;
&lt;p&gt;כתבו הקדמונים מה שהאידנא לא נהגו כן, משום דאולי לא הצריכו זה אלא למתפלל בביתו. אבל בבית הכנסת הוי בזיון גדול להרחיק ממקומו, ולכן עומד במקומו ומפיח. וממילא שגם ה&quot;ריבון&quot; לא יאמר, דכשאינו מרחיק – אין ניכר בושתו וכלימתו (מגן אברהם סעיף קטן ה'). וממתין עד שיכלה הריח, וכן נוהגין.&lt;/p&gt;
&lt;p&gt;ונראה לי דהתפילין חייב לחלצן, דאי אפשר להתיר ההפחה בהן. ואמרו חכמינו ז&quot;ל (כד ב): המתעטש בתפילתו מלמטה – סימן רע לו. מלמעלה שקורין ניסי&quot;ן – סימן יפה לו, דכשם שעושים לו נחת רוח מלמטה כך עושים לו נחת רוח מלמעלה. דהעיטוש מלמעלה תענוג לאדם.&lt;/p&gt;
&lt;p&gt;ודע דבעיטוש מלמטה אין חילוק בין הפחה בקול לשלא בקול (מגן אברהם סעיף קטן ו' ואליה רבה סעיף קטן ז'). וזה שמלמטה הוי סימן רע, מפני שמרחיקים אותו מתפילתו. אבל מלמעלה אין כאן הפסק, ויש בזה תענוג. ועיין לעיל סימן פ.&lt;/p&gt;</extract></page></pages></query></api>