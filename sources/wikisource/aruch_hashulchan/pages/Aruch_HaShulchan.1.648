<?xml version="1.0"?><api><query><normalized><n from="ערוך_השולחן_אורח_חיים_תרמח" to="ערוך השולחן אורח חיים תרמח" /></normalized><pages><page pageid="6811" ns="0" title="ערוך השולחן אורח חיים תרמח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרמח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני אתרוג&lt;/b&gt;&lt;/big&gt;&lt;br&gt;&lt;big&gt;ובו ארבעים וחמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט | ל | לא | לב | לג | לד | לה | לו | לז | לח | לט | מ | מא | מב | מג | מד | מה&lt;/p&gt;
&lt;h3&gt;סימן תרמח סעיף א&lt;/h3&gt;
&lt;p&gt;&quot;פרי עץ הדר&quot; – זה אתרוג, ד&quot;פרי עץ&quot; משמע שטעם עצו ופריו שוה, וזהו באתרוג. וכן דרשינן: &quot;פרי עץ הדר&quot; – הדר באילנו משנה לשנה, משום דהאתרוג מתקיים על האילן שתים ושלש שנים. וכשחונטין חדשים – עדיין הישנים קיימים. ולבד זה כך בא אלינו בקבלה מפי משה רבינו שכך קיבל מסיני.&lt;/p&gt;
&lt;p&gt;והטעם שהתורה פירשה כל המינים, ובאתרוג סתמה – כדי שנצטרך לסמוך על תורה שבעל פה. להראות לנו שאין בתורה שבכתב שום מצוה מפורשת, והתורה שבעל פה מבארה. כמו שבארנו זה בחושן משפט סימן תכ גבי עין תחת עין, דהתורה שבעל פה נותנת רוח חיים בתורה שבכתב. עיין שם בסעיף ח.&lt;/p&gt;
&lt;h3&gt;סימן תרמח סעיף ב&lt;/h3&gt;
&lt;p&gt;אתרוג היבש – פסול. וכתב הטור:&lt;/p&gt;
&lt;dl&gt;&lt;dd&gt;שיעור היבשות – פירש הראב&quot;ד שזהו כשתכלה הליחה, ואינו מוציא שום ליחה. כי הליחה לפירא כמו הדם לבשר החי, שכל זמן שהוא לח – יוציא ליחה, או מדוחק הסכין או מסחיטתו. אבל לאחר שיבש – לא יוציא ליחה, אלא שהבדיקה שלו קשה, לפי שאי אפשר לסוחטו או לחותכו. אבל כיון שנקב שאין בו חסרון – כשר, יכול להעביר בו מחט או חוט, ואם יש בו ליחה – יראה בחוט.&lt;/dd&gt;
&lt;/dl&gt;&lt;p&gt;עד כאן לשונו, וזהו להראב&quot;ד. אבל אנן קיימא לן לומר דנקב מעבר לעבר – פסול גם בלא חסרון. ואם כן צריך ליזהר דהמחט או החוט לא יעבור אפילו עד חדרי הזרע, וכל שכן מעבר לעבר. דאף עד חדרי הזרע – פסול, כמו שיתבאר (ב&quot;ח וט&quot;ז סעיף קטן א).&lt;/p&gt;
&lt;p&gt;ולכן לא יתחוב המחט בחזקה, כדי שלא יגיע לחדרי הזרע (מגן אברהם סעיף קטן א).&lt;/p&gt;
&lt;h3&gt;סימן תרמח סעיף ג&lt;/h3&gt;
&lt;p&gt;וכתב רבינו הרמ&quot;א בסעיף א דאתרוג שהוא משנה שעברה – וודאי יבש הוא, ופסול. עד כאן לשונו.&lt;/p&gt;
&lt;p&gt;ומשמע להדיא דלא מהני בדיקה דמחט, ואפילו מוציא ליחה – פסול. דבגמרא (לא ב) משמע דלא הוי הדר, דתניא: אתרוג הישן – פסול. וסתם &quot;ישן&quot; הוא משנה שעברה.&lt;/p&gt;
&lt;p&gt;ומפרש טעמא דלא הוי הדר, עיין שם. או אפשר לומר דקים להו לחכמינו ז&quot;ל שכלה הליחה שלו, ואף אם יתראה ליחה – אין זה כלום. וכן הסכימו הגדולים (ב&quot;ח ואליהו רבה). ויש מי שרוצה לומר דאם אנו רואים שנשאר בנוי שלו – מהני בדיקת חוט (ט&quot;ז סעיף קטן ב). ולא נהירא, כיון דחכמינו ז&quot;ל פסלוהו – הוי פסול בכל עניין (אליהו רבה).&lt;/p&gt;
&lt;h3&gt;סימן תרמח סעיף ד&lt;/h3&gt;
&lt;p&gt;ויש שטומנין האתרוג בדבש, דהדבש מקיים הלחלוחית שבו. ומכל מקום בלא בדיקה אי אפשר להכשירו. ויבדקנו: אם יש בו ליחה – כשר (ב&quot;ח). ויש מי שפוסלו מטעם כבוש (ט&quot;ז סעיף קטן יז), וכבוש פסול כמו שיתבאר. ודיעה ראשונה סוברת: כיון דהדבש מקיימו בלחלוחיתו, כמו שאנו רואים בכל הפירות – לא שייך כבוש לעניין מצוה (וכן משמע באליהו רבה). מיהו למעשה קשה לסמוך על זה.&lt;/p&gt;
&lt;p&gt;וכן שמעתי שכשטומנין אותו בשעוה, ומדביקין אותו סביב סביב בשעוה – מתקיים הרבה, וגם זה אין לסמוך למעשה.&lt;/p&gt;
&lt;h3&gt;סימן תרמח סעיף ה&lt;/h3&gt;
&lt;p&gt;ואף על גב דיבש – פסול, מכל מקום כמוש שקורין &quot;צו ווייאלע&quot;ט&quot; – כשר, כמו בשארי מינים. וכן הוא להדיא בגמרא (לא א) שאומר: וכולן כמושין – כשרים.&lt;/p&gt;
&lt;p&gt;ולפי זה מה שנמצא ברוקח ובתשובת מהרי&quot;ל דכמוש פסול – הוא דבר תימה. ובמרדכי כתוב שכשר בשעת הדחק. וגם בזה כתב רבינו הבית יוסף בספרו הגדול סוף סימן תרמט דהוא טעות הדפוס, וצריך לומר &quot;כבוש&quot;, עיין שם.&lt;/p&gt;
&lt;p&gt;ונראה דאלו דפסלי כמוש – כוונתם דעל ידי הכמישה נתייבש מקצתו גם כן. וכן משמע בהגהות אשרי, שהתחיל בכמוש וסיים ביבש (מגן אברהם ריש הסימן). אמנם בבה&quot;ג הביא הברייתא (לו א): אתרוג תפוח, סרוח, כבוש, שלוק וכו' – פסול. ובבה&quot;ג איתא &quot;כמוש&quot; ולא &quot;כבוש&quot;. ולפי זה צריך לומר דהא דכמושין כשרים – הם לבד האתרוג. וברור הוא שזהו גירסת הרוקח והמהרי&quot;ל. ולפי זה פשיטא דכמוש פסול, וכן יש להורות.&lt;/p&gt;
&lt;p&gt;(וכן כתב האליהו רבה, עיין שם.)&lt;/p&gt;
&lt;h3&gt;סימן תרמח סעיף ו&lt;/h3&gt;
&lt;p&gt;כתב הרמב&quot;ם בפרק שמיני דין ז:&lt;/p&gt;
&lt;dl&gt;&lt;dd&gt;אתרוג שניקב נקב מפולש כל שהוא – פסול. ושאינו מפולש, אם היה כאיסר או יותר – פסול. חסר כל שהוא – פסול.&lt;/dd&gt;
&lt;/dl&gt;&lt;p&gt;עד כאן לשונו, כלומר: דנקב שיש בו חסרון, והחסרון מעצם בשר האתרוג, אפילו אינו מפולש – פסול. אבל נקב שאין בו חסרון, והיינו כגון שנעץ שם יתד וכיוצא בו, שנעשה המקום כנקב, ומכל מקום לא חסר מעצם האתרוג כלום – יש חילוק בין מפולש דפסול בכל עניין, ובאינו מפולש צריך כאיסר.&lt;/p&gt;
&lt;h3&gt;סימן תרמח סעיף ז&lt;/h3&gt;
&lt;p&gt;ומה נקרא &quot;מפולש&quot;? יש אומרים דדווקא מעבר לעבר. ויש אומרים דוודאי למטה בתחתיתו, שכלו שם חדרי הזרע – צריך מעבר לעבר. אבל בכל האתרוג, כשניקב עד חדרי הזרע – מקרי מפולש, דזהו פילושו.&lt;/p&gt;
&lt;p&gt;ודע שיש בהאתרוג עד חדרי הזרע שלש קליפות: האחת העליונה שהיא דקה מאד, והוא כמין גליד, ובו אין שום פסול אלא אם כן נגלד כולו. ועל קליפה זו כתב הרמב&quot;ם פרק אחד עשר, דתרומות לעניין אתרוגי תרומה, דקליפיהן אף על פי שמשליכין אותם מכל – מקום אסורים לזרים, עיין שם. דזהו כקליפה דקה שבכל הפירות.&lt;/p&gt;
&lt;p&gt;והשנית היא הקליפה העבה, שהוא כל דופן האתרוג עד חדרי הזרע. וגם זה נקרא &quot;קליפה&quot;, כמו שכל עובי הקורקבן נקרא &quot;עור&quot;, אף על פי שזהו עיקר אכילתו. והכא נמי באתרוג כן, דעיקר הפירי הם חדרי הזרע, והבשר שעליו נקרא קליפה. ובו הוא שיעור הנקבים שנתבארו.&lt;/p&gt;
&lt;p&gt;והשלישית: יש ממש בחדרי הזרע קליפה דקה מאד, כמו הקליפה שעל החלמון של ביצה, והיא בין זרע לזרע (ט&quot;ז סעיף קטן ו). ובה אין שום נפקא מינה. ויש מי שרוצה לומר דכל הנקבים סובבים על הקליפה העליונה. ואינו כן, כמו שבארנו (שם).&lt;/p&gt;
&lt;h3&gt;סימן תרמח סעיף ח&lt;/h3&gt;
&lt;p&gt;והראב&quot;ד חולק על הרמב&quot;ם, וזה לשונו:&lt;/p&gt;
&lt;dl&gt;&lt;dd&gt;זה שיבוש. אלא נקב מפולש – בחסרון משהו; שאינו מפולש – בחסרון כאיסר...&lt;/dd&gt;
&lt;/dl&gt;&lt;p&gt;עד כאן לשונו, ומשיג על הרמב&quot;ם שפוסל במפולש אפילו בלא חסרון כלל. אלא גם במפולש צריך חסרון משהו. ופשוט הוא שיש להחמיר כהרמב&quot;ם. וגם רש&quot;י ז&quot;ל והרבה מן הפוסקים סוברים כהרמב&quot;ם. ולכן אף על גב דרבינו הבית יוסף בספרו הגדול כתב דפסול ניקב הוא מדרבנן, עיין שם, מכל מקום יש להחמיר. וכן מבואר מרבינו הבית יוסף בסעיף ב, שכתב דעת הרמב&quot;ם בסתם, ודעת הראב&quot;ד בשם יש אומרים, עיין שם.&lt;/p&gt;
&lt;p&gt;ושיעור האיסר שאמרנו – אין חילוק בין שהוא עגול, ובין שהוא מרובע, ובין שהוא ארוך ודק; אם רק יש בכולל שטחו כשיעור איסר – פסול (מגן אברהם סעיף קטן ג). ולא נודע לנו כמה הוא כמות האיסר. ובבה&quot;ג כתב שהוא כדינר קטן.&lt;/p&gt;
&lt;h3&gt;סימן תרמח סעיף ט&lt;/h3&gt;
&lt;p&gt;וכתב רבינו הרמ&quot;א בסעיף ב דנהגו להכשיר הנקבים שנעשו באילן על ידי קוצים, אף על פי שיש בהם חסרון, שזהו דרך גדילתן. מיהו אם רואה שאין העור והבשר קיים תוך הנקב – פסול לסברא הראשונה, אף על פי שאינו מפולש. ובשעת הדחק יש להקל כסברא האחרונה, להכשיר חסרון שאינו כאיסר ואינו מפולש. עד כאן לשונו.&lt;/p&gt;
&lt;p&gt;ביאור הדברים: דלאו משום דנקב שעל ידי קוץ קילא טפי, אלא העניין כן הוא: דהנה בגמרא (לו א) מדמי אתרוג לריאה. ובריאה קיימא לן לומר דכשיש בה גומא, אם העור קיים בתחתיתו של הגומא – כשרה, אף על פי שנחסר מהבשר, כמו שכתבתי ביורה דעה סימן לו. והכא נמי באתרוג, דיש לפעמים שבגידולו נכנס קוץ מהאילן לתוכו, וממילא שמחסרו בשר מבפנים, ועם כל זה העור בתחתיתו שלם – כשר. ומשכחת לה כשאין עוקץ חד בהקוץ. ולכן העור שלם, רק הבשר מבפנים נמוח קצת.&lt;/p&gt;
&lt;p&gt;ואמנם אם רואה שאין העור קיים בתחתיתו של הנקב – חוזר הדין לשני הדיעות שנתבארו. דלדעת הרמב&quot;ם פסול, אף שאינו מפולש לחדרי הזרע. ולהראב&quot;ד כשר כשאין החסרון כאיסר. ולכן אף דקיימא לן לומר כהרמב&quot;ם, מכל מקום בשעת הדחק יש לסמוך על הראב&quot;ד ולהכשירו.&lt;/p&gt;
&lt;h3&gt;סימן תרמח סעיף י&lt;/h3&gt;
&lt;p&gt;ויש מי שאומר דאם יש ספק אם העור קיים אם לאו – יש להכשיר, כיון דלהראב&quot;ד כשר אף באינו קיים כל שאינו כאיסר ומפולש (ט&quot;ז סעיף קטן ה). וכן הדעת נוטה, כיון שפסול זה הוא מדרבנן, כמו שכתבתי בסעיף ח. וכל שכן שלהראב&quot;ד כשר לגמרי, ולכן יש להקל בספיקא.&lt;/p&gt;
&lt;p&gt;ומטעם זה נראה לי דאם יש ספק אם הוי כאיסר אם לאו – דיש להקל כדין ספיקא דרבנן. ואין זה ספק של חסרון ידיעה, דלאו שמיה ספק, כמו שכתבתי ביורה דעה סימן קי, כיון דאין איסר מצוי בזמנינו – הוי ספק הנעלם מכל האדם, ושפיר הוי ספק, כמו שכתבתי שם.&lt;/p&gt;
&lt;p&gt;אך זהו הכל בשעת הדחק, דכשיש אחר שיכול להשיגו בהרווחה – למה יטול הספק? וזהו הכל ביום ראשון, דבשארי ימים גם חסר – כשר, כמו שיתבאר בסימן הבא בסייעתא דשמיא. ושם יתבאר עוד בזה.&lt;/p&gt;
&lt;h3&gt;סימן תרמח סעיף יא&lt;/h3&gt;
&lt;p&gt;אתרוג שנימוח כל בשרו מבפנים, וקליפתו החיצונה קיימת, וחדרי הזרע קיימים בפנים, כגון שכן ניכר במשמוש היד, או שרואין דרך הקליפה החיצונה שהם קיימים – כשר. דזהו בעיא בגמרא, והולכין להקל מטעם שכתבנו, דזהו דרבנן.&lt;/p&gt;
&lt;p&gt;ויש מחמירים, והטור נוטה לזה, וכתב הטעם: כיון דספיקא דאורייתא הוא, עיין שם. והוא תמוה: דלהדיא כתב הרא&quot;ש דכולהו ספיקא דרבנן נינהו. ויש מי שפירש משום דהעניין הוא בשל תורה (ב&quot;ח), ואינו מובן כלל.&lt;/p&gt;
&lt;p&gt;ולי נראה דהטור סבירא ליה דאף על גב דשארי נקבים – פסולן מדרבנן, מכל מקום כל שעיקרו נימוח – לאו שמיה אתרוג, ופסול מן התורה.&lt;/p&gt;
&lt;h3&gt;סימן תרמח סעיף יב&lt;/h3&gt;
&lt;p&gt;אם נסדק כולו על פני ארכו, אפילו לא נסדק אלא מצד אחד מראשו לסופו, ועומק הסדק מגיע על פני כל ארכו, עד רוב עובי הקליפה העבה, והיא הקליפה השנייה שבארנו בסעיף ז – הרי זה פסול, אף על פי שלא נחסר כלום מגוף הבשר.&lt;/p&gt;
&lt;p&gt;אבל אם נשתייר משהו למעלה ומשהו למטה, שלא נסדק בעומק, אפילו נסדק משני צדדין על פני כולו, אם נשתייר משני הצדדין משהו למעלה ומשהו למטה – כשר. והוי דין זה כמו בגרגרת בבהמה, ביורה דעה סימן לד.&lt;/p&gt;
&lt;p&gt;ויש מי שאומר דאם נגע הסדק בחוטמו, וזהו העליון של האתרוג, אפילו בכל שהוא – פסול. וחלקו על זה, דדווקא לעניין שינוי מראה יש חילוק בין חוטמו לשארי מקומות, דהוי מטעם הדר, ובחוטם הוי עיקר ההידור. ולא בניקב ונסדק, דהטעם הוא משום לקיחה תמה – אין חילוק בין חוטם לשארי מקומות. ומכל מקום יש שהורו כן דבחוטם פסול.&lt;/p&gt;
&lt;p&gt;(ט&quot;ז סוף סעיף קטן ט. אבל האליהו רבה סעיף קטן ט מכשיר. ועיין מגן אברהם סעיף קטן יז. ומכל מקום יש להחמיר, אם לא בשעת הדחק. ותמיהני על הגר&quot;ז שהשמיטו לגמרי.)&lt;/p&gt;
&lt;h3&gt;סימן תרמח סעיף יג&lt;/h3&gt;
&lt;p&gt;ורבינו הרמ&quot;א כתב בסעיף ה דיש מחמירים לפסול בנסדק רובו. וכל שלא נסדק רוב קליפתו העבה – לא מקרי נסדק. עד כאן לשונו.&lt;/p&gt;
&lt;p&gt;וזהו וודאי כן הוא, דסדק שלא נכנס בעומק רוב הקליפה – לאו כלום הוא. ואפילו כשיש ספק אם נכנס בעומק אם לאו – נראה לי גם כן דכשר, דהוי ספק דרבנן, כמו שכתבתי בנקלף.&lt;/p&gt;
&lt;p&gt;אמנם בזה שכתב דיש מחמירים לפסול בנסדק רובו – רבים דחו דבריו. דהא בגמרא מדמה לה לגרגרת, ובגרגרת הא בעינן דווקא כולו ולא רובו. ולכן פסקו דכשר (ט&quot;ז שם, ומגן אברהם סעיף קטן ו). וגם הלבוש השמיט זה.&lt;/p&gt;
&lt;h3&gt;סימן תרמח סעיף יד&lt;/h3&gt;
&lt;p&gt;ואני תמה: דוודאי דברי רבינו הרמ&quot;א צודקים, וגם בגרגרת הדין כן. דהא בגרגרת בעינן שישאר משהו למעלה ומשהו למטה. אבל אם רק למעלה נשאר משהו ולא למטה, או להיפך – טריפה. וגם כאן כן הוא.&lt;/p&gt;
&lt;p&gt;ועתה יש לשאול: איך הדין כשנסדק מראשו עד רובו, ונשאר הרבה למטה, אבל למעלה לא נשאר כלל? ויש לומר שכשר, דלא גרע הריבוי של מקום אחד ממשהו למעלה ומשהו למטה. ויש לומר שפסול דכשיש בשני הצדדים משהויין טוב יותר ממקום אחד הרבה. וכן נראה עיקר לדינא.&lt;/p&gt;
&lt;p&gt;(ובזה יש לומר דגריעא מגרגרת. דהגרגרת ארוך מאד, גם למעלה ממקום שחיטה, וגם למטה. ולא נראה פתיחתו להדיא כל כך, מה שאין כן באתרוג. וגם יש לומר דגם בגרגרת – טריפה בכי האי גוונא. ודייק ותמצא קל.)&lt;/p&gt;
&lt;h3&gt;סימן תרמח סעיף טו&lt;/h3&gt;
&lt;p&gt;וכן אם נסדק על פני היקף רחבו: אפילו נסדק משני צדדיו, זה כנגד זה, ונשתייר משהו שלם למעלה בין שני הסדקים שמשני הצדדים, ומשהו שלם למטה בין שני הסדקים שמשני הצדדין – הרי זה כשר, אף על פי שעומק הסדקים מגיע עד רוב עובי הקליפה העבה.&lt;/p&gt;
&lt;p&gt;ודע דכל פסולים אלו, דהיינו ניקב, חסר, ונסדק – אינו מחמת שאינו הדור, אלא לפי שאינו תם ושלם. והתורה אמרה &quot;ולקחתם&quot;, ודרשו חכמים: לקיחה תמה ושלימה (הגר&quot;ז). ומכל מקום אין הפסולים אלא מדרבנן כפי מה שנראה מהרא&quot;ש, דזהו אסמכתא בעלמא. ועיין בסעיף יב וסעיף לה.&lt;/p&gt;
&lt;h3&gt;סימן תרמח סעיף טז&lt;/h3&gt;
&lt;p&gt;אם נקלף ממנו הקליפה החיצונה הדקה, והיא הקליפה הראשונה שכתבנו בסעיף ז: אם נקלף כולו – פסול, שכיון שכולו נקלף – הולך ומתנוונה, ואינו הדור. ואם נשתייר ממנו כל שהו שלא נקלף – כשר, שעל ידי אותו מקצת יחזור לשלימותו.&lt;/p&gt;
&lt;p&gt;וזהו כגלודה בבהמה. ולכן יש אומרים שאינו כשר אלא אם כן נשתייר ממנו כסלע שלא נקלף. ויש לחוש לזה, כיון דגם בגלודה כן הוא.&lt;/p&gt;
&lt;p&gt;במה דברים אמורים? כשמקום הנקלף הוא שוה במראיתו למראה גוון האתרוג. אבל אם הוא משונה במראיתו ממראה האתרוג – אינו כשר, אלא אם כן המקום שנקלף הוא מיעוט האתרוג, ואינו מפוזר בשנים ושלושה מקומות. אלא כולו עומד במקום אחד, ואינו עומד בחוטמו של האתרוג, כמו בחזזית שיתבאר (שם). וטעם אחד הוא דבזה נסתלק הידורו, ואם כן פסולו מן התורה.&lt;/p&gt;
&lt;h3&gt;סימן תרמח סעיף יז&lt;/h3&gt;
&lt;p&gt;יש באתרוג שני מיני עצים דקים:&lt;/p&gt;
&lt;ul&gt;&lt;li&gt;האחד בסופו העוקץ, שהוא תלוי בו בהאילן כבכל הפירות, והוא הזנב של הפירי בתחתיתו. ובלשון המשנה הוא &quot;עוקץ&quot; (לד ב). ואצלינו ההמון קורין לזה פיטום, והוא יושב עמוק בתוך האתרוג, עד שאם ניטלנו כולו מעיקרו – תשאר גומא.&lt;/li&gt;
&lt;li&gt;והשני מעבר האחר בראש האתרוג, כפרח שבמיני תפוחים. ובאתרוג יש שאין להם זה כלל, ויש שיש להם. ונקרא בלשון המשנה &quot;פיטמא&quot;, ובלשונינו &quot;שושנתא&quot;, מפני שהיא מייפית את האתרוג כשפת פרח שושן. והיא אינה נכנסת בעומק האתרוג, אלא בראשו.&lt;/li&gt;
&lt;/ul&gt;&lt;p&gt;ולפי שהלשונות מתחלפות בזה, לכן בארנו זה: שיש לדעת שהעוקץ הוא התחתון הנכנס בעומק, והשושנתא הוא העליון. ויש אתרוגים שאין להם שושנתא כלל, והיינו אתרוגי קארסיק&quot;א – אין להם שושנתא. וכן אתרוגי ארץ ישראל – יש שיש להם, ויש שאין להם. ואתרוגי קורפו וגינובא ומאראקא – כולם יש להם שושנתא.&lt;/p&gt;
&lt;p&gt;ועתה נבאר דיניהם לפי דיעות רבותינו בסייעתא דשמיא.&lt;/p&gt;
&lt;h3&gt;סימן תרמח סעיף יח&lt;/h3&gt;
&lt;p&gt;וזה לשונו הרמב&quot;ם בפרק שמיני:&lt;/p&gt;
&lt;dl&gt;&lt;dd&gt;ניטל דדו, והוא הראש קטן ששושנתו בו – פסול. ניטל העץ, שהוא תלוי בו באילן מעיקר האתרוג, ונשאר מקומו גומא – פסול.&lt;/dd&gt;
&lt;/dl&gt;&lt;p&gt;עד כאן לשונו. אבל אם ניטל מה שחוץ לגומא – כשר (מגיד משנה). וכן הדד, אם לא ניטל כל הראש, אלא המקצת העליון הרחב קצת כשושנה – כשר (שם).&lt;/p&gt;
&lt;p&gt;ולמה פסול בנטילת הדד, והרי אינו נכנס בתוך האתרוג? משום דבשר האתרוג מתפשט גם עליו בתחתיתו, כמו שנראה לעין. ולכן כשניטל כולו – הוי חסר מעצם האתרוג. ולא כן בהעוקץ, דעליו אין מתפשט בשר האתרוג, כמו בכל עוקצי הפירות. ועוד: דהידורו הוא השושנתא, וכשניטלה – נסתלק הידורו. אבל בהעוקץ ליכא הידור.&lt;/p&gt;
&lt;p&gt;(כן נראה לעניות דעתי, ובזה אתי שפיר כמה דקדוקים. ודייק ותמצא קל.)&lt;/p&gt;
&lt;h3&gt;סימן תרמח סעיף יט&lt;/h3&gt;
&lt;p&gt;וזה לשון הטור:&lt;/p&gt;
&lt;p&gt;ניטלה פיטמתו, והוא הפרח שבראשו לפירוש הרב רבי יעקב בן יקר – פסול. אבל ניטל עוקצו – כשר בכל עניין. ולפירוש הר&quot;י הלוי: ניטלה פיטמתו – כשר בכל עניין. וניטלה עוקצו: אם ניטל מה שחוץ לגומא לבד – כשר, ואם ניטל מעיקרו, וניכר מקומו שהוא חסר – פסול. ורבינו חננאל פוסל בשניהם, וכן כתב הרי&quot;ף והרמב&quot;ם ז&quot;ל. וכתב ואדוני אבי הרא&quot;ש ז&quot;ל דכן נהגינן לפסול בשניהם. ודוקא שהיתה לו פיטמא ונטלה. אבל יש אתרוגים שלא היה להם פיטמות מעולם, ואין נפסלים בכך. וכן דווקא כשניטל העוקץ, ולא נשאר ממנו כלל באתרוג. אבל נשאר ממנו כל שהוא – כשר.&lt;/p&gt;
&lt;p&gt;עד כאן לשונו.&lt;/p&gt;
&lt;h3&gt;סימן תרמח סעיף כ&lt;/h3&gt;
&lt;p&gt;והנה לפירוש הרב רבי יעקב בן יקר – אין הפסול תלוי רק בהשושנתא, ולא בהעוקץ, שאנו קורים פיטם. וטעמו של דבר: לפי שהעוקץ הוי עץ בעלמא, ואפילו הנכנס להאתרוג, ואין לו שייכות כלל להאתרוג כמו כל עוקצי פירות.&lt;/p&gt;
&lt;p&gt;ולהדיא תנן בסוף פרק קמא דעוקצין, דעוקצי הפירות – אין להם שייכות להפירי: לא מיטמאין, ולא מטמאין, לבד עוקצי תאנים וגרוגרות, שהם אוכל עצמו. ויש שמטמאים משום יד, כמבואר שם. אבל אין להם שום שייכות להפירי. והכי תנן בפרק אחד עשר דתרומות משנה ד, דרק עוקצי תאנים וגרוגרות הוויין תרומה כהפירי עצמה, ומבואר להדיא דלא שארי עוקצין. ובאתרוג מוכח להדיא דאין עוקצו כמותו, דבתוספתא שלהי תרומות תניא דקליפי אבטיח ואתרוג, אף על פי שאין בהן אוכל – אסורים לזרים. וכן כתב הרמב&quot;ם בפרק אחד עשר מתרומות, עיין שם. הרי להדיא דרק הקליפה נכנסת בכלל האתרוג, ולא העוקץ.&lt;/p&gt;
&lt;p&gt;אבל השושנתא הוי הטעם משום הדר, דהיא עיקר ההידור, כמו שכתבתי. ולכן נקראת &quot;שושנתא&quot; כמעשה פרח, &quot;שושן&quot;. ועוד: דעליה יש בשר האתרוג, כמו שכתבתי. ובירושלמי פרק עשירי דתרומות מבואר דכשניטלה פיטמתו, והיא השושנתא – הרי הפירי כמחותך, והיא שוה לקליפתו החצונה, וכמו שכתבתי הרמב&quot;ם בפרק חמישה עשר דתרומות סוף דין ח, וזה לשונו: וכן אם ניטל פיטמתו וקליפתו החצונה – הרי הוא כמחותך, עיין שם.&lt;/p&gt;
&lt;p&gt;(ורש&quot;י ז&quot;ל הסכים לזה לה ב. ולפי זה המשנה כפשוטה: דניטלה פטמתו – פסולה, ועוקצו – כשרה. והא דתניא: ניטלה בוכנתו – לפרושי פטמתו דמשנה, מפני שהיא חדה ועשויה כבוכנא.)&lt;/p&gt;
&lt;h3&gt;סימן תרמח סעיף כא&lt;/h3&gt;
&lt;p&gt;ושיטת רבינו יצחק הלוי הוי ממש להיפך: דניטלה פטמתו והיא השושנתא – כשר בכל עניין, ואין הפסול אלא בעוקצו, כשניטל גם מה שבתוך האתרוג. ובטעמו יש לומר: דכיון שיש אתרוגים שאין להם כלל השושנתא – איך אפשר לפסול בניטלה השושנתא? וכיון דכי ליתניהו – לא מעכבא, גם כי אתניהו וניטלו – לא מעכבי.&lt;/p&gt;
&lt;p&gt;ואף על גב דמצינו באימורי קדשים, דכי ליתניהו – לא מעכבא אכילת הבשר, וכי איתניהו – מעכבא (פסחים עז ב) – זהו שישנם גם עתה. אבל כי ליתניהו, והיינו שנאבדו – לא מעכבא. והכא נמי כן הוא: אף על גב דכי איתניהו – מעכבי, כי ליתניהו – לא מעכבא. וכל שכן שיש שלא היו להם מעולם, וגם אינו מבשר האתרוג, אף שנתפשט עליו כקרום – לא עדיף מקרומו העליון, דכי ניטל מקצתו – לית לן בה. וניטל עוקצו מבפנים דפסול – לאו משום חסירת העוקץ, אלא משום החלל שנשאר באתרוג, ונראה להדיא כחסר, ואין זה לקיחה תמה.&lt;/p&gt;
&lt;p&gt;(ובערוך כתב שגם רבינו גרשום מאור הגולה פירש כן. ולפי זה פטמתו ועוקצו דמשנה פניהם בעוקץ. אך עוקצו הוא מה שחוץ לגומא, ופטמתו מה שבגומא. וזהו שמפרש בברייתא: ניטלה בוכנתו, כלומר: אותו חלק שהוא כבוכנא באסיתא.)&lt;/p&gt;
&lt;h3&gt;סימן תרמח סעיף כב&lt;/h3&gt;
&lt;p&gt;ודע: דנראה לי דמחלוקת רבותינו אלה הוה מחלוקת בירושלמי, דאמרינן שם: ניטלה פטמתו – תמן אמרין שושנתא. ור' יצחק אמר: פיקא. ו&quot;פיקא&quot; הוא דבר עגול שטמון בדבר אחר, כמו בפרק שנים עשר דפרה: לא יזה לא על הכוש, ולא על הפיקה. ופירש הרע&quot;ב: מה שמשימין בסוף הכוש להכבידו. והוא עגול, כדתנן בפרק עשרים ואחד דכלים: הנוגע בפיקה, ופירש הרע&quot;ב: כמין עיגול קטן וכו', ונותנים אותו בראש הפלך. ובאוהלות פרק שביעי: עד שיעגילו ראש כפיקה.&lt;/p&gt;
&lt;p&gt;וזה רואין בחוש, שקצה העוקץ התחוב בהאתרוג הוי עגול ממש, יותר ממה שחוץ לאתרוג. ולפי זה תמן אמרין כרבינו יעקב בר יקר, ור' יצחק אמר כרבינו יצחק הלוי.&lt;/p&gt;
&lt;p&gt;(ומצאתי זה בר&quot;ן. והוסיף עוד דר' יצחק חקולא דירושלמי – הוא ר' יצחק בן אלעזר דש&quot;ס דילן, שמפרש &quot;בוכנתו&quot; כדאיתא בפסחים קיג ב. ואם כן הש&quot;ס דילן פוסק דניטלה שושנתו – כשר. ובאמת היא ראיה ברורה. אך מאי דקיימא לן דהא כשהירושלמי אומר &quot;תמן אמרין&quot; – זהו בבבל, ומפרשי &quot;פטמתו&quot; – שושנתא. וצריך עיון, ודייק ותמצא קל.)&lt;/p&gt;
&lt;h3&gt;סימן תרמח סעיף כג&lt;/h3&gt;
&lt;p&gt;והרי&quot;ף, והרמב&quot;ם, ורבנו חננאל, והתוספות, והרא&quot;ש – פירשו כשניהם: ד&quot;ניטלה פטמתו&quot; – היינו שושנתו, ו&quot;ניטלה בוכנתו&quot; – היינו קצה העוקץ שבהאתרוג. ושניהם כי ניטלו – פסולים. וכך פסקו רבותינו בעלי השולחן ערוך בסעיף ז ובסעיף ח, וזה לשונם:&lt;/p&gt;
&lt;dl&gt;&lt;dd&gt;ניטלו דדו, והוא הראש הקטן ששושנתו בו – פסול. ויש מחמירין אם ניטלה השושנתא, דהיינו מה שאנו קורין &quot;פיטמא&quot;. וטוב להחמיר במקום שאפשר. מיהו לעניין דינא – אין לפסול אלא אם כן ניטל הדד, דהיינו העץ שראש הפיטמא עליו. והראש נקרא &quot;שושנתא&quot;.&lt;/dd&gt;
&lt;dd&gt;וכל זה דווקא בניטלה. אבל אם לא היה לו דד מעולם – כשר. וכן הם רוב האתרוגים שמביאים במדינות אלו.&lt;/dd&gt;
&lt;/dl&gt;&lt;p&gt;עד כאן לשונו, וצריך ביאור.&lt;/p&gt;
&lt;h3&gt;סימן תרמח סעיף כד&lt;/h3&gt;
&lt;p&gt;והכי פירושו: דהנה ה&quot;פטמא&quot; שבלשון המשנה והפוסקים, שהיא השושנתא, היא עץ ארוך קצת היוצא בראשו, והוא כמין דד. ובראשו היא רחבה קצת מבכל המשיכו. והיא עיקרא דשושנתא, דשם &quot;שושנתא&quot; היא על השפה העליונה, כדכתיב: &quot;שפת פרח שושן&quot;.&lt;/p&gt;
&lt;p&gt;ולכן יש אומרים דאפילו רק ניטל המקיף העליון, וכל הדד בשלימות – פסול; מדקאמר בגמרא &quot;ניטלה שושנתו&quot; – סברי דהכוונה דאם רק ניטלה השושנה העליונה פסול.&lt;/p&gt;
&lt;p&gt;ובאמת אינו כן, דזה שאומר בגמרא &quot;שושנתו&quot; – הכוונה למעט התחתון של העוקץ. וזהו כאומר: העליון ולא התחתון. ומפני שבו יש סימן שושנתא – לזה אומר דזהו פיטמא שבמשנה, ולא של הצד התחתון.&lt;/p&gt;
&lt;p&gt;אבל לעולם אינו פסול עד שתנטל כל הדד עד גופו של אתרוג. וזהו שאמרו דטוב להחמיר גם בהראש בלבד. מיהו לעניין דינא אינו כן.&lt;/p&gt;
&lt;p&gt;ויש מי שכתב דבעינן עם הבוכנא (מגן אברהם סעיף קטן ט). ותמיהני: דהא עינינו רואות שאין בו בוכנא כלל, אלא נגמר בשוה עם האתרוג. ורק אותם שאין להם שושנתא, יש שניכר כמו מקום שקוע קצת דקצת. וגם כן אין בו שום עומק.&lt;/p&gt;
&lt;p&gt;(וצריך עיון על הבית יוסף והמגן אברהם, שתפסו בהר&quot;ן שיש לזה בוכנא. ואינו כן, עיין שם. ודייק ותמצא קל.)&lt;/p&gt;
&lt;h3&gt;סימן תרמח סעיף כה&lt;/h3&gt;
&lt;p&gt;ובסעיף ח כתבו:&lt;/p&gt;
&lt;dl&gt;&lt;dd&gt;ניטל העץ שהוא תלוי בו באילן מעיקר האתרוג, ונשאר מקומו גומא – פסול. ואם ינטל קצת העץ, ונשאר עובי כל שהוא, שכל רוחב הגומא מכוסה – כשר.&lt;/dd&gt;
&lt;/dl&gt;&lt;p&gt;עד כאן לשונם. משמע: אבל אם רק מקצת הגומא מכוסה – פסול.&lt;/p&gt;
&lt;p&gt;ויש מי שכתב דחיבור על ידי מחט הוי חיבור, ואינו כן (שערי תשובה סעיף קטן טו בשם שבות יעקב). ודבר תמוה הוא מי שהתיר בזה, דאם כן נתיר בשני חצאי אתרוגים שדבקם על ידי קיסם או מחט? ודע שיש מי שכתב שבשעת הדחק, שאין אתרוג אחר בעיר – יש להתיר בניטל כל העוקץ מהאתרוג, ואפילו ביום ראשון (באר היטב סעיף קטן יד בשם החכם צבי). וקשה להורות כן נגד כל הני רבוותא, וצריך עיון.&lt;/p&gt;
&lt;h3&gt;סימן תרמח סעיף כו&lt;/h3&gt;
&lt;p&gt;אנחנו מהדרים אחר אתרוג שיש עליו שושנתא. ומכל מקום אם יש אתרוג בלא שושנתא מהודר, או ניטל המקצת העליון והוא מהודר, ויש אחר עם שושנתא שלימה ואינו מהודר כל כך – מצוה יותר ליקח המהודר שבלא שושנתא, משיקח את שאינו מהודר עם השושנתא השלימה (ט&quot;ז סעיף קטן יב).&lt;/p&gt;
&lt;h3&gt;סימן תרמח סעיף כז&lt;/h3&gt;
&lt;p&gt;אתרוג המורכב – פסול לגמרי, אפילו כשאין אתרוג אחר. ובזמן הקדמון היה אחד שרצה להורות להקל בזה. ורבו עליו כל חכמי ישראל בצפת, ואסרו לחלוטין (תשובת הר&quot;ם אלשיך סימן קי, והר&quot;ם פדוו&quot;א בתשובת רמ&quot;א סימן קכו), דכיון שהאתרוג הורכב בלימו&quot;ן או במין אחר – נתבטל אל העץ שהורכב בו. וכדאמרינן: ילדה שסיבכה בזקנה – פטורה מן הערלה, מפני דנתבטלה להזקינה (סוטה מג ב).&lt;/p&gt;
&lt;p&gt;וכתבו דהמורכב יש בו חימוץ הרבה, וקליפתו דקה. ושאינו מורכב – חימוצו מעט, וקליפתו עבה (אלשיך). ויש שכתב דאלו הם הסימנים: דהמורכב חלק, והכשרים יש להם בליטות קטנות בכל גופם. בהמורכב העוקץ בולט, ובהכשרים שוקע. בהמורכב המוהל רב והקליפה דקה, ובהכשרים המוהל מעט והקליפה עבה (הר&quot;ם פדוו&quot;א). ויש מי שכתב עוד סימן: דבמורכב הגרעין מונח לרוחב האתרוג, ובהכשר זקוף לאורך האתרוג (מגן אברהם סוף סימן זה בשם ע&quot;ש).&lt;/p&gt;
&lt;h3&gt;סימן תרמח סעיף כח&lt;/h3&gt;
&lt;p&gt;ואין הסימנים מקובלים מהקדמונים, אלא מה שראו במדינתם. כמו שכתב בעצמו שהביא ממקום אחד אתרוגים שמסתפקים בהם (הר&quot;ס פדוו&quot;א). ואם הסימנים היו מקובלים – היה להם לבדוק בהסימנים.&lt;/p&gt;
&lt;p&gt;ועוד: דהא אתרוגי קורפ&quot;ו שקורין &quot;קארפירע&quot;ר אתרוגים&quot; – הם חלקים לגמרי, והרבה שהעוקץ בולט. ואם נאמר שהם מורכבים באמת, כאשר הרבה מגדולי הדור זה רבות בשנים שאסרום. והרי גם אתרוגי ארץ ישראל ואתרוגי מאראק&quot;א – גם כן הרבה שהם חלקים.&lt;/p&gt;
&lt;p&gt;האמנם שהם כתבו לפי מדינתם באיטלי&quot;א, שהיה להם שני מיני אתרוגים: אתרוגי גינוב&quot;א שאצלינו היו נקראים &quot;יונעווער אתרוגים&quot;, ואתרוגי קארזיק&quot;א. והיא מאיי איטליא, ועתה היא תחת ממשלת צרפת, ונקראים &quot;קארסיקאנע&quot;ר אתרוגים&quot;. והמה באמת כולם בבליטות, והעוקץ שוקע. אבל על שאר מקומות אין ראיה. וגם בהסימנים שבפנים בדקנו, ולא נתברר לנו. ולכן קשה להעמיד על סימנים להלכה למעשה.&lt;/p&gt;
&lt;h3&gt;סימן תרמח סעיף כט&lt;/h3&gt;
&lt;p&gt;ולפי זה אין לנו שום היתר על אתרוגים, רק אותם שישראלים מעידים שיודעים הנטיעות מתחילתן, שאין בהם שום הרכבה. כמו אתרוגי ארצינו הקדושה, שבשם גדולי ישראל, ותלמידי חכמים, ויראי אלקים משגיחים על הגינות, שלא יהיה בהן שום הרכבה.&lt;/p&gt;
&lt;p&gt;אבל לאתרוגי קורפ&quot;ו – אין שום היתר, אף בההכשרים שלהם, שידוע לכל שישראל מעטים שם, וכבושים תחת ידם, ויראתם על פניהם. ואיך ידעו מה שעושים על פני השדה בגינותיהם ובכרמיהם, אם ירכיבו אם לאו?&lt;/p&gt;
&lt;p&gt;ושמא תאמר: הרי אינם חשודים להכשיל רק מה שיש להם טובת הנאה, כמבואר ביורה דעה סימן קיח? איברא דזה יש להם טובת הנאה רבה, דידוע דכל מורכב גדל ממנו פירי יפה, וכל שאינו מורכב – הפירי אינה יפה. ובכל הפירות כן הוא. ואדרבא תקונם של אתרוגי קורפ&quot;ו זה הוא קלקולם, דבאמת הם יפים מאד ואין דומה להם, וזהו מפני הרכבתם.&lt;/p&gt;
&lt;p&gt;ולכן כל איש מישראל אשר נגע יראת ד' בלבו – לא יקח רק אתרוגי ארץ ישראל. ואיך לא נבוש ולא נכלם בדבר מצוה שנוכל לקיימה מפרי ארצנו הקדושה, ליטול דווקא מארץ העמים? אוי לה לאותה בושה, אוי לה לאותה כלימה! ועל זה נאמר: &quot;וימאסו בארץ חמדה&quot;. ולכן יש ליזהר בזה מאד מאד.&lt;/p&gt;
&lt;p&gt;(גם הלבוש, והמגן אברהם סוף סימן זה, והט&quot;ז בסימן הבא – פסלום.)&lt;/p&gt;
&lt;h3&gt;סימן תרמח סעיף ל&lt;/h3&gt;
&lt;p&gt;עלתה בהאתרוג חזזית, והוא כמו אבעבועות קטנות כמין שחין, ויש בו ממש שמקומו ניכר במישוש שהוא גבוה מן האתרוג (טור): אם הוא במקום אחר – אינו פוסל אלא ברובו של אתרוג. ואם הוא בשנים ושלושה מקומות – אפילו במיעוטו נמי פסול.&lt;/p&gt;
&lt;p&gt;ודווקא שהמקומות יהיו חלוקים באיזה הפסק הניכר. אבל בהפסק קטן הוי כמקום אחד (ט&quot;ז סעיף קטן קיד). דהטעם מה דגרע בשנים ושלושה מקומות: משום דהעין שולט בכמה מקומות, ואינו הדר. וכשאין ההפסק גדול – אין העין שולט, והוי כמקום אחד.&lt;/p&gt;
&lt;p&gt;(ולכן אומר הש&quot;ס &quot;שנים או שלושה&quot;, והרי שלושה כל שכן משנים? אלא כלומר: שיהא ניכר ההפרש. ודייק ותמצא קל.)&lt;/p&gt;
&lt;h3&gt;סימן תרמח סעיף לא&lt;/h3&gt;
&lt;p&gt;בירושלמי אומר: עלתה חזזית על רובו מצד אחד. כלומר: דלא בעינן רוב בכולל, אלא אפילו רוב צד אחד – פסול. אבל יש שפירשו דכוונתו כבש&quot;ס דילן, דמצד אחד – הוי כמו במקום אחד. כלומר: אימתי בעינן רובו? דווקא במקום אחד. אבל בשני מקומות, אף בלא רובו – פסול.&lt;/p&gt;
&lt;p&gt;ורבינו הבית יוסף כתב בסעיף י:&lt;/p&gt;
&lt;dl&gt;&lt;dd&gt;יש אומרים דהא דבשנים ושלושה מקומות פסול – היינו דווקא כשנתפשט הנימור ברובו, אף על פי שבשטח החברבורות הוא מיעוט. אבל במיעוטו, כגון שכולם מצד אחד של האתרוג – כשר. ויש פוסלים אפילו במיעוטו של צד אחד.&lt;/dd&gt;
&lt;/dl&gt;&lt;p&gt;עד כאן לשונו, וזהו לפירוש ה&quot;יש שפירשו&quot;. אבל לפירוש ראשון, דרובו מצד אחד הוי כרובו בכולו, צריך לומר לדיעה ראשונה: דכשנתפשט ברובו של צד אחד, אף שבשטח לא יהיה רוב מצד אחד, אבל במיעוטו של צד אחד – כשר. ויש פוסלים אפילו במיעוטו.&lt;/p&gt;
&lt;p&gt;ורבינו הבית יוסף שכתב כן, דצד אחד הוי מיעוטו – משום דפשיטא ליה דבירושלמי הפירוש כ&quot;יש שפירשו&quot;, ולא כפירוש הראשון, כמו שכתבתי בספרו הגדול. אבל יש מהקדמונים שפירשו כפירוש הראשון, ויש לנו לחוש לזה (עיין מגן אברהם סעיף קטן יב).&lt;/p&gt;
&lt;p&gt;ואפילו לפירושו של רבינו הבית יוסף, אם רק הגיע מקצת לצד השני – מקרי רובו, דהוי רוב הקיפו, אף על פי שאינו רובו של כל האתרוג.&lt;/p&gt;
&lt;p&gt;(שם סעיף קטן יג, ועיין בהגר&quot;ז סעיף כ. ודייק ותמצא קל.)&lt;/p&gt;
&lt;h3&gt;סימן תרמח סעיף לב&lt;/h3&gt;
&lt;p&gt;ואם החזזית הוא מחצה על מחצה במקום אחד – יש מכשרים, דדווקא ברובו פסלו, ולא במחצה על מחצה, ואפשר לצמצם. ויש פוסלין משום דבעינן רוב הנראה לעינים, ואי אפשר לצמצם (עיין בית יוסף). וכן עיקר לדינא. דהן אמת דתנן: עלתה חזזית על רובו – פסול, דמשמע דמחצה כשר אם נאמר דאפשר לצמצם, ולא בעינן רוב הנראה לעינים. מכל מקום הא בסיפא תנן: על מיעוטו – כשר, דמשמע להדיא דמחצה פסול (ט&quot;ז סעיף קטן טז), וממילא דאזלינן לחומרא. וכן יש להורות.&lt;/p&gt;
&lt;h3&gt;סימן תרמח סעיף לג&lt;/h3&gt;
&lt;p&gt;אמרינן בגמרא (לה ב) דהא דחזזית אינו פוסל רק ברובו, או בשנים וושלושה מקומות – זהו שלא על ראשו. וזה לשון הגמרא:&lt;/p&gt;
&lt;p&gt;אמר רבא: ועל חוטמו – אפילו במשהו נמי פסול.&lt;/p&gt;
&lt;p&gt;ופירש רש&quot;י: בחוטמו – בעובי גבהו, שמשפע משם ויורד לצד ראשו. עד כאן לשונו. משום דבשם שולט העין יותר, ואינו הדר.&lt;/p&gt;
&lt;p&gt;ומלשון זה משמע דגם בעובי גבהו עצמו הוי כמשם ואילך לצד ראשו. אבל הטור כתב: ומחוטמו ואילך, היינו ממקום שמתחיל לשפע עד הפיטמא וכו'. משמע להדיא דרק במקום השיפוע, ולא בעובי הגובה עצמו.&lt;/p&gt;
&lt;p&gt;וכן מבואר מלשון רבינו הבית יוסף סעיף ט, שכתב:&lt;/p&gt;
&lt;dl&gt;&lt;dd&gt;וחוטמו – היינו ממקום שמתחיל להתקצר ולהתחדד כלפי ראשו.&lt;/dd&gt;
&lt;/dl&gt;&lt;p&gt;עד כאן לשונו. ולפי זה אפשר לומר דגם כוונת רש&quot;י כן הוא. וזה שכתב &quot;בעובי גבהו&quot; – זהו רק סימן המקום שמשם ואילך מקרי חוטמו, אבל לא עובי הגובה בעצמו. וכן מבואר מלשון הרמב&quot;ם. ואדרבא, מלשון הרמב&quot;ם משמע להדיא דלאו על כל השיפוע קאמר, שכתב: ואם עלתה על דדו אפילו כל שהוא – פסול. עד כאן לשונו. ו&quot;דדו&quot; אינו אלא המקצת הסמוך ממש להשושנתא. וכך הביא המגיד משנה שהר&quot;י גיאות פירש &quot;חוטמו&quot; – הוא חודו וראשו של אתרוג, עיין שם. ומבואר להדיא דרק החוד מיפסל בחזזית מועטת. ואתפלא על הטור והשולחן ערוך שלא הביאו דעת הרמב&quot;ם כלל.&lt;/p&gt;
&lt;p&gt;(והר&quot;ן הביא שני הפירושים. והרא&quot;ש כתב דלרש&quot;י אין כל השיפוע נקרא חוטם, עיין שם. וצריך עיון.)&lt;/p&gt;
&lt;h3&gt;סימן תרמח סעיף לד&lt;/h3&gt;
&lt;p&gt;כשם שחזזית פוסל מחוטמו ולמעלה, כמו כן כל שינוי מראה אם הוא מחוטמו ולמעלה – אפילו בכל שהוא פסול.&lt;/p&gt;
&lt;p&gt;ודווקא שינוי מראה הפוסל באתרוג, והיינו שחור או לבן, וגם זה כשנראה להדיא לרוב בני אדם (מגן אברהם סעיף קטן יח). אבל נקודה בעלמא לית לן בה, אפילו ממראות הפסולות.&lt;/p&gt;
&lt;p&gt;ואדמימות אינו מראה פסול, וכל שכן כל מיני ירקות (וכן כתב בשערי תשובה סעיף קטן כא). ומראה זהב, דאפילו בדם נידה אינו כאדום, כמו שכתבתי ביורה דעה סימן קפח, עיין שם.&lt;/p&gt;
&lt;p&gt;וכן אם השינוי מראה הוא על ידי קוץ או עלה, ובלשונינו קורין לזה &quot;בלעטיש לומר&quot; או &quot;ריטיש לומר&quot;, דלאו כלום הוא. דשינוי מראה אינו אלא מה שנעשה שינוי מעצמותו. אבל מה שנעשה מקומו עקום ואדום מחמת הקוצים שעוקצים אותו – כשר (מגן אברהם סעיף קטן יט). והוא הדין לכל שינוי מראה הנעשה מחמת זה.&lt;/p&gt;
&lt;h3&gt;סימן תרמח סעיף לה&lt;/h3&gt;
&lt;p&gt;ויש מי שאומר דהוא הדין יבש – פוסל בחוטמו בכל שהוא (טור בשם הראב&quot;ד). אבל בנסדק – אינו פוסל בחוטמו יותר מבכל האתרוג (מגן אברהם סעיף קטן יז בשם הרא&quot;ש).&lt;/p&gt;
&lt;p&gt;ויש מי שחושש גם בנסדק, וטעמו משום דלא הוי הדר, וכל מה שמטעם הדר – פוסל בחוטמו בכל שהוא. אבל באמת נסדק – אין פסולו מטעם הדר, אלא משום לקיחה תמה. ואם כן אין נפקא מינה (שם בשם הרמ&quot;א בדרכי משה). וכן בניקב וחסר – אין נפקא מינה בין חוטמו לכל האתרוג. ועיין בסעיף יב.&lt;/p&gt;
&lt;h3&gt;סימן תרמח סעיף לו&lt;/h3&gt;
&lt;p&gt;כתבו רבותינו בעלי השולחן ערוך בסעיף יג:&lt;/p&gt;
&lt;dl&gt;&lt;dd&gt;חזזית הוא כמו אבעבועות. ויש בו ממש, שמקומו ניכר במישוש, שהוא גבוה מאתרוג. ולכן יש להכשיר אותן חזזית שקורין &quot;מו&quot;ל&quot;, לפי שאינם גבוהים משאר האתרוג.&lt;/dd&gt;
&lt;dd&gt;ויש מי שכתב דיש להכשירם מטעם דנחשבים מראה אתרוג, מאחר דרגילים להיות הרבה כך.&lt;/dd&gt;
&lt;/dl&gt;&lt;p&gt;עד כאן לשונו. כלומר: דאם כן אפילו גבוהים משאר האתרוג – כשר (שם סעיף קטן ב).&lt;/p&gt;
&lt;p&gt;ואיני יודע מהו זה &quot;מו&quot;ל&quot;. ויש שכתבו שקורין לזה &quot;בלא&quot;ט מו&quot;ל&quot;, ויש שפירשו שקורין לזה &quot;פלע&quot;ק&quot;, ובלשונינו &quot;פליאמ&quot;א&quot;, וזהו כהעדר הנקיות. וזה נמצא כמה פעמים. וכיון שאינו גבוה מהאתרוג – אין זה בכלל חזזית.&lt;/p&gt;
&lt;p&gt;ובאמת באתרוגים שלנו לא נמצאו כלל חזזית, כמין שחין. וזה היה נמצא באתרוג גינוב&quot;א, ובאתרוגי קארסיק&quot;א, ולא באתרוגים שלנו. ואין חילוק בזה בין חוטמו לכל האתרוג (דגול מרבבה).&lt;/p&gt;
&lt;h3&gt;סימן תרמח סעיף לז&lt;/h3&gt;
&lt;p&gt;וכלל גדול יש לדעת דבין בפסול שינוי מראה, ובין בפסול חזזית; דאפילו עלתה בו חזזית בעניין שפסול, או שהוא מנומר הרבה, אם כשקולפו חוזר למראה האתרוג – כשר. ודווקא שכשיקלפנו לא יהיה נחסר כלום מגוף האתרוג. אבל אם יחסר מגוף האתרוג – הרי פסול ביום הראשון מטעם חסר. ופשוט הוא, וראינו כמה פעמים שעל ידי דביקת שעוה – נסתלק הדיבוק. וכן כשמקנחין אותו בדבר רך – יש לפעמים שמסתלק וכשר.&lt;/p&gt;
&lt;h3&gt;סימן תרמח סעיף לח&lt;/h3&gt;
&lt;p&gt;נפל עליו מים בתלוש, ועל ידי זה נכנסו תולעים, ונתפח או נסרח וריחו רע; או שהיה כבוש בחומץ כשיעור שיתנו על האש ויתחיל להרתיח, או כבוש במים מעת לעת, או מבושל, או מנומר – פסול.&lt;/p&gt;
&lt;p&gt;ודין כמוש נתבאר בסעיף ה, עיין שם. ו&quot;מנומר&quot; פירושו: שברובו הוא מנומר כמו חברבורות, ולא כחזזית. וכן אם הוא שחור או לבן, שזהו מהמראות הפסולות: אם במקום אחד – פוסל ברובו. ואם בשנים או שלשה מקומות – דינו כחזזית, לפסול אפילו במיעוטו, וכפי הדינים שנתבארו בחזזית.&lt;/p&gt;
&lt;h3&gt;סימן תרמח סעיף לט&lt;/h3&gt;
&lt;p&gt;הא דשחור פסול – זהו באתרוגים הגדילים במדינות שמראיהן ירוק, כאתרוגים שלנו. אבל האתרוג הגדל בארץ כוש, ששם מפני גודל החמימות הכל נוטה לשחור, אפילו הן שחורין מעט – כשרים, שזהו דרך בריאתן וגידולן באותן המקומות, ואין זה שינוי כלל.&lt;/p&gt;
&lt;p&gt;אך גם זה אינו אלא אם רק נוטים מעט לשחרות. אבל אם הוא שחור ביותר כהאנשים הכושים – פסול, שאין זה בכלל הדר כלל. ופסולים לכל שבעה.&lt;/p&gt;
&lt;h3&gt;סימן תרמח סעיף מ&lt;/h3&gt;
&lt;p&gt;והעגול ככדור – פסול, שהרי אין עליו צורת אתרוג כלל.&lt;/p&gt;
&lt;p&gt;ודווקא ככדור, אבל אם הוא עגול כקדירה, כלומר שאינו כאתרוג שעגול באמצעו, ומשפע ויורד למטה, ומשפע ויורד למעלה, אלא מראשו עד סופו הוא בעיגול, והוא ארוך ואינו ככדור – כשר. ויש שחוששין גם לזה (לגירסא אחת בתוספות לו א, דיבור המתחיל &quot;אתרוג&quot; שגורסים כדוד, עיין שם). ונכון להחמיר לכתחילה (עיין ט&quot;ז).&lt;/p&gt;
&lt;p&gt;וכן אם גדלו בדפוס שעשו לו בעודו קטן, ונתנו לתוכו כשהוא עדיין מחובר לאילן, וגדל בתוכו כמידת הדפוס וכתמונתו, עד שנשתנה מצורת אתרוג ונעשה כמין בריה אחרת – פסול. אבל אם הדפוס היה לפי צורת האתרוג, אף על פי שאינו דומה לו ממש, כגון שנעשו בו כמין קרשים כמו דפין דפין – כשר.&lt;/p&gt;
&lt;h3&gt;סימן תרמח סעיף מא&lt;/h3&gt;
&lt;p&gt;אתרוג תאומים, דהיינו שגדלו שנים ביחד דבוקים זה בזה – כשר. ונוטלן שניהם כאחד, ומברך עליו. ואין זה כ&quot;בל תוסיף&quot;, כיון דנתגדלו ביחד – הרי הם כאחד. ואדרבא אם יפרידם – הוי כחסר.&lt;/p&gt;
&lt;p&gt;ויש להסתפק אם הפרידם ונתפרדו, ונעשו כשני אתרוגים, וכל אחד נפרד מחבירו בלא שום חסרון מגופו, אם כשרים הם? או דינם כחצי אתרוג ופסול? והסמ&quot;ג פוסל בתיום, אבל הרמב&quot;ם מכשיר, וכך פסקו בשולחן ערוך.&lt;/p&gt;
&lt;p&gt;(בגמרא שם. ויש אומרים אף התיום פסול, וסבירא להו להסמ&quot;ג, דאולי לא פליג התנא קמא בזה. ולהרמב&quot;ם פשיטא ליה, עיין בית יוסף.)&lt;/p&gt;
&lt;h3&gt;סימן תרמח סעיף מב&lt;/h3&gt;
&lt;p&gt;כתבו הטור והשולחן ערוך סעיף כא:&lt;/p&gt;
&lt;dl&gt;&lt;dd&gt;הירוק שדומה לעשבי השדה – פסול, אלא אם כן חוזר למראה אתרוג כשמשהין אותו, ואז כשר.&lt;/dd&gt;
&lt;/dl&gt;&lt;p&gt;עד כאן לשונם. ואצלינו אתרוגי קורפו – כולם באים ירוקים, וכולם חוזרים למראה אתרוג, וממילא דכשר אף בעודו ירוק, כיון שיחזור למראה אתרוג (ט&quot;ז סעיף קטן יח). דהפסול בירוק אינו מטעם הדר, אלא מטעם שלא גמר פריו. ולכן כיון שיכול לחזור למראה אתרוג – הרי גמר פריו (שם).&lt;/p&gt;
&lt;p&gt;ויש מי שפוסל עד שישוב כולו למראה אתרוג, ואינו כן (שם ומגן אברהם סעיף קטן כג). ומכל מקום המהרי&quot;ל היה פוסל עד שיתחיל מקצתו לחזור למראה אתרוג (שם), דשמא זה לא נגמר עדיין. אבל כשמתחיל לחזור למראה אתרוג – הוה סימן שנגמר פריו, ובמשך העת יוחזר כולו למראיהו. ובוודאי לכתחילה יש לחוש לדבריו, אבל כשאין אתרוג אחר – נראה דיכול לברך עליו גם ביום ראשון, כיון שידוע שרובן ככולן חוזרין למראה אתרוג.&lt;/p&gt;
&lt;h3&gt;סימן תרמח סעיף מג&lt;/h3&gt;
&lt;p&gt;אתרוג של ערלה – פסול, לפי שהוא אסור באכילה, והתורה אמרה: &quot;ולקחתם לכם&quot; – הראוי לכם בכל דרכי הנאתו (רש&quot;י לה א). שאם תרצו לאכלו – יהא ביכולת לאוכלו. וערלה, כיון שאסור באכילה – לא קרינא ביה &quot;לכם&quot;. ואתרוג של ספק ערלה – נראה דבארץ ישראל אסור, ובחוץ לארץ מותר כדין ספק ערלה, כמו שכתבתי ביורה דעה סימן רצד.&lt;/p&gt;
&lt;h3&gt;סימן תרמח סעיף מד&lt;/h3&gt;
&lt;p&gt;אתרוג של תרומה טמאה – פסול מטעם שנתבאר: כיון שאינו ראוי לאכילה. אבל של תרומה טהורה – לכתחילה לא יטול, דמפני שהלולב עומד במים כדי שלא יתייבש, והוא מקרב לו האתרוג, ויבא לידי הכשר טומאה. ואין להביא תרומה לידי טומאה, ואפילו גורם – אסור.&lt;/p&gt;
&lt;p&gt;ואם נטל – יצא, דהא ראוי לאכילה. וגם לוי וישראל – יצא, דאף על גב דהוא בעצמו אינו יכול לאכלו, מכל מקום קרינא ביה &quot;ולקחתם לכם&quot;, שיכול ליתנו לקרובו כהן (רש&quot;י לה ב).&lt;/p&gt;
&lt;p&gt;ושל טבל – גם כן פסול, שהרי אינו ראוי לאכילה. ושל דמאי – כשר, דאי בעי מפקיר לנכסיה, והוי עני, וחזי ליה שמאכילין את העניים דמאי. ושל מעשר שני בירושלים – גם כן לכתחילה לא יטול, מטעם הכשר כבתרומה. ואם נטל – כשר. אבל חוץ לירושלים, כיון דאין לו שם היתר אכילה – לא יצא. ואם נדר הנאה מאתרוג מה דינו – נתבאר ביורה דעה סימן רטו, עיין שם.&lt;/p&gt;
&lt;h3&gt;סימן תרמח סעיף מה&lt;/h3&gt;
&lt;p&gt;לגודל האתרוג – אין שיעור למעלה. דאפילו גדול הרבה, עד שנישא על הכתף – כשר. אבל יש שיעור למטה, והיינו שאם הוא פחות מכביצה – פסול.&lt;/p&gt;
&lt;p&gt;והטעם: לפי שרוב האתרוגים – אין גידולן פחות מכביצה. וזה כיון שאין בו כביצה – הרי עדיין לא נגמר פריו. והתורה אמרה: &quot;פרי עץ&quot; – שיהא פירא גמור. ואפילו אם זה לא היה גדל יותר גם בעמדו על האילן – מכל מקום אין זה פירא חשוב. אבל אם יש בו כביצה, אף על פי שהוא עדיין בוסר, שלא נגמר גידולו מכל מקום כיון שיש אתרוגים שבגמר גידולן אין גדולים יותר מכביצה – גם זה מקרי גמר פירא, ויוצא בו ידי חובתו. ורק שלא יהא ירוק ככרתי.&lt;/p&gt;</extract></page></pages></query></api>