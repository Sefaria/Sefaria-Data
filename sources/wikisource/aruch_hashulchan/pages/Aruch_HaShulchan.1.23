<?xml version="1.0"?><api><query><normalized><n from="ערוך_השולחן_אורח_חיים_כג" to="ערוך השולחן אורח חיים כג" /></normalized><pages><page pageid="172693" ns="0" title="ערוך השולחן אורח חיים כג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ציצית בבית הקברות או סמוך למת&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן כג סעיף א&lt;/h3&gt;
&lt;p&gt;מותר ליכנס לבית הקברות והוא לבוש ציצית, והוא שלא יהא נגרר על הקברות. אבל אם הוא נגרר על הקברות – אסור משום &quot;לועג לרש&quot;. כן מוכח בברכות (יח א).&lt;/p&gt;
&lt;p&gt;ואף על גב דבתפילין אסור ליכנס כשהם מגולים, כמו שיתבאר בסימן מ&quot;ה, ובתפילין לא שייך גרירה – תפילין שאני דעיקרן רק למצוה, ואיכא משום &quot;לועג לרש&quot;. אבל הטלית הוא בגד בעלמא, והתורה הצריכה להטיל בו ציצית. ולכן ליכא משום &quot;לועג לרש&quot; אלא אם כן נגררין על הקברות. אבל בלאו הכי – מותר.&lt;/p&gt;
&lt;h3&gt;סימן כג סעיף ב&lt;/h3&gt;
&lt;p&gt;ולכן כתבו הראשונים דזהו דווקא בזמן הש&quot;ס, שהיו מטילים ציצית במלבושים שלובשים לצורך עצמן. אבל טליתים שלנו שאינן אלא לצורך מצוה – חזר דינם להיות כתפילין. ואפילו אינם נגררים – אסור.&lt;/p&gt;
&lt;p&gt;ודווקא כשהם מגולים אסור בתפילין, וכן בטלית כשהוא מכוסה – מותר. ולכן אינו צריך להסיר הטלית קטן כשהולך לבית הקברות, שהרי הוא תחת בגדיו. וכן הטלית כשנושא עליו בגד עליון – אין חשש בדבר.&lt;/p&gt;
&lt;p&gt;וכמו שהדין בבית הקברות, כמו כן הנכנס תוך ארבע אמות של מת או של קבר – דינו כמו בבית הקברות. וכבר נתבאר דין זה ביורה דעה סימן שס&quot;ז.&lt;/p&gt;
&lt;p&gt;(וצריך עיון בקבר או מת קטן, ויש אומרים דלא שנא. ולי צריך עיון.)&lt;/p&gt;
&lt;h3&gt;סימן כג סעיף ג&lt;/h3&gt;
&lt;p&gt;ויש נוהגים לקשור שני ציציות שבכנפים זה עם זה כשנכנסים לבית הקברות. ולא הועילו כלום בתקנתן, דעל ידי זה לא נתבטלו הציצית. דלאו קשר של קיימא הוא, שהרי יתירם מיד. ועוד: דאם כן לפי סברתם הרי הולכים בלא ציצית. ועוד: דלסברתם יש בזה חשש &quot;תעשה ולא מן העשוי&quot; (עיין מגן אברהם סעיף קטן א).&lt;/p&gt;
&lt;h3&gt;סימן כג סעיף ד&lt;/h3&gt;
&lt;p&gt;וכתב רבינו הבית יוסף בסעיף ד דבמקום שנוהגים להסיר ציצית מטלית המת בבית אם הכתפיים לובשים ציצית – איכא למיחש בהו משום &quot;לועג לרש&quot;. עד כאן לשונו.&lt;/p&gt;
&lt;p&gt;ומשמע דבמקום שאין נוהגים להסיר – ליכא משום &quot;לועג לרש&quot;, דמשום הפרש שזה חי וזה מת – ליכא &quot;לועג לרש&quot;. ולא דמי לבית הקברות, שיש משום &quot;לועג לרש&quot; אפילו במקומות שאין מסירין הציצית מטליתות של מתים, כמבואר מדבריו ביורה דעה סימן שנ&quot;א דכיון שזה מקרוב מת – אין בזה לעג כל כך כמו בבית הקברות. ומכל מקום הסכמת הגדולים דגם כשאין מסירין הציצית – לא ילכו הכתפיים בציצית מגולים. ועוד דינים יש בזה, ונתבאר ביורה דעה שם.&lt;/p&gt;</extract></page></pages></query></api>