<?xml version="1.0"?><api><query><normalized><n from="ערוך_השולחן_אורח_חיים_תרמה" to="ערוך השולחן אורח חיים תרמה" /></normalized><pages><page pageid="6789" ns="0" title="ערוך השולחן אורח חיים תרמה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרמה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני לולב&lt;/b&gt;&lt;/big&gt;&lt;br&gt;&lt;big&gt;ובו עשרים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא&lt;/p&gt;
&lt;h3&gt;סימן תרמה סעיף א&lt;/h3&gt;
&lt;p&gt;מצות עשה ליטול ביום הראשון של סוכות ארבעה מינים: אתרוג, ולולב, והדסים, וערבות. דכתיב: &quot;ולקחתם לכם ביום הראשון פרי עץ הדר, וכפות תמרים, וענף עץ עבות, וערבי נחל&quot;.&lt;/p&gt;
&lt;p&gt;ובאה הקבלה ד&quot;פרי עץ הדר&quot; – זה אתרוג, &quot;וכפות תמרים&quot; – זה לולב, &quot;וענף עץ עבות&quot; – זה הדס, &quot;וערבי נחל&quot; – זו ערבות. וגם מקראי דרשינן בגמרא.&lt;/p&gt;
&lt;p&gt;ומהו לולב? דרך הדקל של תמרים דהלולב – והוא הענף בתחילת יציאתו מן הדקל – יוצא כולו עץ אחד כחץ. ולאחר שגדל מעט – נפתח מעט, שמתחילים העלים להפרד, ודבוקים זה בזה. וכל מה שמוסיף ליגדל – נמתחין עלין ביותר, ודבוקים כולם ביחד. אמנם כשעומדים זמן רב באילן – מתפרדים העלים זה מזה, ויוצאים כענפי האילן הרחק זה מזה. ואם עומדים זמן ארוך יותר – מתקשים העלים ונעשים כעץ. וזהו גידולו של הלולב.&lt;/p&gt;
&lt;h3&gt;סימן תרמה סעיף ב&lt;/h3&gt;
&lt;p&gt;ושנו חכמים במשנה ריש &quot;לולב הגזול&quot; (כט ב): נפרדו עליו – כשר. נפרצו עליו – פסול. ופירש רש&quot;י: נפרדו – שמחוברין בהשדרה, אלא שלמעלה נפרדין זה מזה לכאן ולכאן כענפי אילן, כשר אף אם לא יאגדם מלמעלה. ואם נפרצו לגמרי מהשדרה, שאינם מחוברים כלל להשדרה, וכל אחד תלוש בפני עצמו, אלא שאגדן ביחד – פסול.&lt;/p&gt;
&lt;p&gt;אבל התוספות לא פירשו כן ב&quot;נפרצו&quot;, דזהו מילתא דפשיטא, אלא דהכי פירושו: דהנה כל עלה של הלולב הוא כפול, ו&quot;נפרצו&quot; מקרי שכל עלה ועלה נחלק לשנים, ולעולם מחוברין בשדרה, ופסול. והרי&quot;ף והרמב&quot;ם פרק שמיני פירשו: שנדלדלו מהשדרה, ומכל מקום עדיין אחוזים בה במקצת כעלי החריות. ולדינא הוא פסול כפי כל הפירושים.&lt;/p&gt;
&lt;h3&gt;סימן תרמה סעיף ג&lt;/h3&gt;
&lt;p&gt;נפרדו עליו דכשר – אפילו נפרדו כל העלים. ונפרצו דפסול – אם נפרצו רוב העלים פסול. וכן לפירוש התוספות: אם נפרצו ברובו, והיינו שרובן של העלין נחלקו לשנים – פסול. ובכמה חלוקתן? לאורך הלולב, ברוב האורך של כל עלה ועלה (עיין בית יוסף).&lt;/p&gt;
&lt;p&gt;ויראה לי דאפילו אם בצד האחד של השדרה נפרצו כל העלין – פסול. אמנם אם רובו של צד אחד נפרץ, באופן שבכולל יש רוב שלא נפרץ – כשר.&lt;/p&gt;
&lt;p&gt;והא דנפרדו כשר – דווקא כשעדיין לא נתקשו כעץ, וביכולת לאגדן יחד. אבל אם נתקשו כעץ, שאי אפשר לקשרן יחד שיהא דבוקים זה בזה – פסול. וכן אם אין ביכולת לחברן אל השדרה – פסול. ואפילו נפרדו דכשר – מכל מקום מצוה מן המובחר ליטול לולב שאין עליו פרודות לגמרי. ואם נטל פרודות – נכון לאגדו, ויהא נאה יותר.&lt;/p&gt;
&lt;h3&gt;סימן תרמה סעיף ד&lt;/h3&gt;
&lt;p&gt;אם השדרה בעצמה נשברה ונכפפה – לא מיבעיא אם נקרע ונשבר רוב רחבה, דפסול. אלא אפילו נקרע מיעוטה, אך על ידי זה נכפפת ואינו יכול לעמוד – גם כן פסול לכל שבעת הימים, דוודאי אינו בכלל &quot;הדר&quot; כלל. אך אם לא נשבר, אלא שמפני רכותו נכפף מעט – אוגדו וכשר.&lt;/p&gt;
&lt;p&gt;ויש מי שרוצה להכשיר בנשבר כמו בשבירת שדרה בבהמה (מגן אברהם סעיף קטן ב). ואין זה דמיון כלל, דהתם החוט השדרה מחזיקם. ועוד: דעל כל פנים אין זה הדר, ומה עניין זה לזה?&lt;/p&gt;
&lt;p&gt;(וכן כתב באליהו רבה ושערי תשובה.)&lt;/p&gt;
&lt;h3&gt;סימן תרמה סעיף ה&lt;/h3&gt;
&lt;p&gt;אמרינן בגמרא (לב א): נחלקה התיומת – פסול. ונחלקו רבותינו מהו התיומת. והרי&quot;ף והרמב&quot;ם פירשו דלאו על עלה מיוחדת קאי, אלא על כל עלי הלולב. והיינו משום דעלי הלולב ברייתן כך היא, שכל עלה כפולה לשנים, ומגבן דבוקים, ומלפניהם נראים כשנים. נמצא דכל עלה הוי תיום כתאומים. ולכן אם נחלקו רוב עלי הלולב ברוב אורכן – פסול. אבל אם מיעוטן נחלקו, אפילו אם העליונים נחלקו – כשר.&lt;/p&gt;
&lt;h3&gt;סימן תרמה סעיף ו&lt;/h3&gt;
&lt;p&gt;ורש&quot;י ז&quot;ל פירש: שני עלין עליונים אמצעים, ששם השדרה כלה נחלקו זה מזה, ונסדקה השדרה עד העלין שלמטה מהן. עד כאן לשונו.&lt;/p&gt;
&lt;p&gt;והנה בלולבין שלנו לא נמצא שני עלין אמצעים, אלא עלה אחד. והרא&quot;ש הביא פירוש רש&quot;י, ואין כתוב בו שני עלין עליונים, אלא עלין עליונים, עיין שם. ומה שהצריך רש&quot;י דווקא שהשדרה נפסקה? נראה משום דנסדק אמרו בגמרא דכשר, כמו שיתבאר, ואם כן בהכרח שזה שנחלקה – פסולה הוא בשדרה.&lt;/p&gt;
&lt;p&gt;ודע דבבא קמא (צו א) פירש רש&quot;י תיומת: כף תומר האמצעי העליון – תיומת הוא. עד כאן לשונו.&lt;/p&gt;
&lt;p&gt;ונראה דזהו גם כן כפירושו בסוכה, וכוונתו דהאמצעי העליון הוא שני עלין כתיומת. דאין לומר דכוונתו כמו שאנו מפרשים על העלה האחד האמצעית, הכפול לשנים. דאם כן איך אומר דהאמצעי תיומת הוא? הלא כל עלי הלולב כן הוא. אלא וודאי דלולביהן היה כתבנית זה, שהיו באמצען שני עלין עליונים שוין.&lt;/p&gt;
&lt;p&gt;ויש שתפסו דפירוש רש&quot;י בבבא קמא אינו כפירוש רש&quot;י בסוכה, וכן נראה מדברי בעל תרומת הדשן (סימן צו). ולעניות דעתי אינו כן.&lt;/p&gt;
&lt;h3&gt;סימן תרמה סעיף ז&lt;/h3&gt;
&lt;p&gt;ובשם הגאונים הביאו התוספות, והרא&quot;ש גם כן, שיש שני עלין עליונים. והוסיפו לומר שהמה דבוקים זה בזה, ואם נחלקו – פסול. וכתבו התוספות והרא&quot;ש דאם כן – לא ימצא לנו לולב כשר אפילו אחד בחמש מאות! כלומר: דאפילו ימצאו לולבין שיש להם שני עלין אמצעין, מכל מקום שיהיו דבוקים זה בזה – לא מצינו. ולכן כתבו דכוונת הגאונים: דאם היו דבוקים ונתחלקו – פסול. אבל אם לא היו דבוקים כלל – כשר.&lt;/p&gt;
&lt;p&gt;והנה לפי זה בלולבים שלנו, דליכא תיום, זה שיהא שני עלים אמצעים עליונים דבוקים, ואף אינם דבוקים – לא נמצאו. ואצלינו אין רק עלה אחת אמצעית. אם נסדקה אפילו ברובה – לא מצינו פסול לא לשיטת הרי&quot;ף והרמב&quot;ם, דלדידהו דווקא כשרוב עלי הלולב סדוקים כך; ולא לפירוש רש&quot;י, דהא אפילו אם נאמר דלרש&quot;י שוה עלה אחד שלנו לשנים שלהם – מכל מקום הא מצריך שהחלוקה תהיה בהשדרה דווקא; ולא לפירוש הגאונים, שהרי הם מצריכים דווקא שני עלים, ושיתפרדו זה מזה.&lt;/p&gt;
&lt;p&gt;(ובבה&quot;ג כתב: ההוא גבא דהוצא, היכא דדביקין אהדדי וכו'. והתוספות תפסו דכוונתו כהגאונים. אבל הרא&quot;ש כתב דכוונתו כהרי&quot;ף, וכן נראה, עיין שם. ובערוך ערך &quot;תיים&quot; הביא גם כן כפירוש הרי&quot;ף, אך אחר כך כתב בשם רב האי גאון, וזה לשונו: התיום שאמרו – שני פנים הם: שנים דבוקים בברייתן, ואחד שהוא שני חצאין חלוקין מלמעלן ומחוברין מלמטה כל שהוא. עד כאן לשונו, ואינו מובן כלל. ובספר תמים דיעים להראב&quot;ד סימן רל&quot;ב כתב גם כן כהרי&quot;ף, עיין שם. ובירושלמי מפורש כהרי&quot;ף והרמב&quot;ם, דאמרינן שם: נפרצו עליו – נעשה כמו שנחלקה התיומת. אלמא דבכל העלין הוא דומיא דנפרצו עליו. כן כתב הר&quot;ן, ועוד יתבאר בזה.)&lt;/p&gt;
&lt;h3&gt;סימן תרמה סעיף ח&lt;/h3&gt;
&lt;p&gt;ולעניין דינא: רבינו הבית יוסף ב&lt;strong class=&quot;selflink&quot;&gt;סעיף ג&lt;/strong&gt; לא הביא רק פירוש הרי&quot;ף והרמב&quot;ם. ורבינו הרמ&quot;א כתב, וזה לשונו:&lt;/p&gt;
&lt;dl&gt;&lt;dd&gt;ויש מפרשים לומר דאם נחלק העלה העליון האמצעי שעל השדרה עד השדרה – מקרי נחלקה התיומת, ופסול. והכי נוהגין. מיהו לכתחילה – מצוה מן המובחר נוהגין ליטול לולב שלא נחלק העלה העליון כלל, כי יש מחמירין אפילו בנחלק קצת. ואם אותו העלה אינו כפול מתחילת ברייתו – פסול.&lt;/dd&gt;
&lt;/dl&gt;&lt;p&gt;עד כאן לשונו. והנה דבריו לקוחין מדברי תרומת הדשן (סימן צו) שכתב: יראה שיש לנהוג כפירוש אחד דרש&quot;י וכו', דעלה האמצעית שדרכו להיות כפול כשאר עלין נחלקת לשנים – זהו נחלקה התיומת. ולא מקרי נחלקת עד שנחלקה למטה מן העלין.&lt;/p&gt;
&lt;p&gt;ובאור זרוע הוסיף להקל, דבעי נחלקה השדראות גם כן עד העלין שלמטה הימנה, והיינו נחלקה התיומת לפירוש רש&quot;י. וכתב עלה רבי יצחק אור זרוע: דעל פירש&quot;י אני סומך הלכה למעשה. ולשון סמ&quot;ק משמע נמי להכשיר כפירוש רש&quot;י. וכן ראיתי אחד מהגדולים שהיה נוהג להכשיר לולבין שהיו סדוקין בעלה האמצעית בראשיהן ברוחב אצבע ויותר. עד כאן לשונו.&lt;/p&gt;
&lt;h3&gt;סימן תרמה סעיף ט&lt;/h3&gt;
&lt;p&gt;וצריך לומר בכוונתו, שכיון לפירוש רש&quot;י דבבא קמא שם, ולפניו היתה גירסא אחרת. וזה שכתב &quot;עד שנחלקה למטה מן העלין&quot;, כלומר: עד סוף העלין ממש ולמטה הימנה מעט. והאור זרוע הוסיף להקל, דדווקא כשהשדרה נחלקה עד סוף העלין שלמטה.&lt;/p&gt;
&lt;p&gt;ולא ידעתי למה תלה זה באור זרוע, הלא ברש&quot;י בסוכה מפורש כן, והאור זרוע כתב שסומך עצמו על פירש&quot;י. ולפי זה דווקא כשהשדרה נחלקה. וזה שמסיים שראה גדולים שהכשירו סדוקין בראשיהן ברוחב אצבע ויותר – בעל ברכו דאפילו הרבה יותר, כל זמן שלא נחלקה השדרה. ורבינו הרמ&quot;א תפס בכוונתו דאפילו עד השדרה פסול. ולא ידעתי מנלן לומר כן, והרי הוא הולך בדרך האור זרוע. והאור זרוע מפורש קאמר דדווקא כשהשדרה נחלקה. ורבינו הרמ&quot;א לא תפס כן, וצריך עיון.&lt;/p&gt;
&lt;h3&gt;סימן תרמה סעיף י&lt;/h3&gt;
&lt;p&gt;ובעיקר הדבר נפלאתי, כיון דלהרי&quot;ף והרמב&quot;ם, והראב&quot;ד, ובה&quot;ג, והגאונים – אין שום פסול בנחלקה התיומת היחידה, כמו בשלנו. וכן לפירוש רש&quot;י דסוכה – אין שום פסול בלא נחלקה השדרה. וגם ברש&quot;י דבבא קמא כן הוא. ואפילו אם תפס בתרומת הדשן כן, דבנחלקה כולה פסול – מי אלימי פירוש אחד דרש&quot;י נגד פירושו בעצמו על מקומו בסוכה, ונגד כל הני רבוותא? ומה גם דמפורש בירושלמי כן, כמו שכתבתי. ואף גם הר&quot;ן ז&quot;ל שהביא כפירוש זה – דחה מיד, רק שכתב שנכון להחמיר, עיין שם. והרשב&quot;א בבבא קמא שם הביא מתוספות, שפירשו כמו שפירש רש&quot;י לפנינו בסוכה. והרשב&quot;א, והר&quot;ן, והמגיד משנה עצמם מסכימים להלכה כרי&quot;ף ורמב&quot;ם, דעל כל העלין קאי, עיין שם.&lt;/p&gt;
&lt;p&gt;ואם כן, אף אם נמצא כן באיזה פירוש דרש&quot;י, למה נפסול אותם? הלא בכל דיני התורה אחרי רבים להטות. והכא אפילו דעת יחיד אינה, שהרי לפירוש רש&quot;י בסוכה גם כן כשר. ומה ראה רבינו הרמ&quot;א להחמיר בזה? וצריך עיון.&lt;/p&gt;
&lt;p&gt;(בהגה&quot;ת סמ&quot;ק נמצא כן, ומה בכך? וצריך עיון.)&lt;/p&gt;
&lt;h3&gt;סימן תרמה סעיף יא&lt;/h3&gt;
&lt;p&gt;ולכן נראה לעניות דעתי ברור לדינא: דוודאי כיון דנפיק מפומיה דרבינו הרמ&quot;א – אין ליטול לולב שנסדקה התיומת ברובה כשיש למצא אחר. אבל אם ליכא לולב אחר, כמו בכפר וכיוצא בזה – מברכין עליו אפילו ביום ראשון, בלי שום חשש וגמגום, דכן הוא עיקר לדינא. ובפרט אצלינו הלולבים הבאים מאיטליא – רובם סדוקים, אך בסידוק פחות ממחצה – אין דקדוק כלל.&lt;/p&gt;
&lt;h3&gt;סימן תרמה סעיף יב&lt;/h3&gt;
&lt;p&gt;היו עליו אחת אחת מתחילת ברייתו, ולא היה תיומת; או שכל עליו כפולים מצדו האחד וצד השני ערום בלא עלין – פסול. אבל אם יש עלין בצדו השני, אלא שאינן כפולין, נראה דאם הכפולין הם רוב – כשר, ואם לאו – פסול דבכל זה אזלינן בתר רוב העלין.&lt;/p&gt;
&lt;p&gt;ורבינו הרמ&quot;א שכתב דאם אותו העלה העליונה האמצעי אינו כפול מתחילת ברייתו פסול – זהו הכל לשיטתו, דהיא היא התיומת, והיא העיקרית. אבל לכל רבותינו אינו כן. ואף גם לפי מה שתפס דבנחלקה – פסול, מכל מקום איני יודע מניין לו דגם בזה פסול. דבשלמא בנחלקה אפשר לומר דאינו הדר, ואינו לקיחה תמה, כיון דהחלוקה ניכרת. אבל באין לה אלא עלה אחת שאינה כפולה, מנלן דפסול? וצריך עיון.&lt;/p&gt;
&lt;h3&gt;סימן תרמה סעיף יג&lt;/h3&gt;
&lt;p&gt;לא היו עליו זה על זה כדרך כל הלולבין, אלא זה תחת זה: אם ראשו של זה מגיע לעיקר שלמעלה ממנו, עד שנמצא כל השדרה של הלולב מכוסה בעלין – כשר. ואם אין ראשו של זה מגיע לעיקרו של זה, או שאין לו הרבה עלין זה על זה, אלא מכל צד יוצא אחד למטה סמוך לעיקרו, ועולה על ראשו – פסול, מפני שאין זה הדר.&lt;/p&gt;
&lt;p&gt;ולשון הגמרא (לב א): האי לולבא דסליק בחד הוצי – בעל מום הוא, ופסול. וכל הדינים שבסעיף זה נכללו בזה. אבל אם יש שני עלים בכל צד – כשר.&lt;/p&gt;
&lt;p&gt;(וזה שכתבנו שאין לו הרבה עלין – כן הוא לשון הטור והשולחן ערוך סעיף ד. ולאו דווקא, אך מפני שכן דרך הלולב. ודייק ותמצא קל.)&lt;/p&gt;
&lt;h3&gt;סימן תרמה סעיף יד&lt;/h3&gt;
&lt;p&gt;לולב שיבשו רוב עליו – פסול, דאינו הדר. וכן אם נתייבשה השדרה, אף שהעלין לא נתייבשו – פסול. אך דבר זה אינו במציאות כמעט, דוודאי העלים מתייבשים קודם השדרה (בית יוסף). וכמה שיעור היבשות? משיכלה מראה ירקות שבו, וילבינו פניו.&lt;/p&gt;
&lt;p&gt;ורבינו הרמ&quot;א בסעיף ה כתב:&lt;/p&gt;
&lt;dl&gt;&lt;dd&gt;ויש אומרים דלא מקרי יבש אלא כשנתפרך בצפורן מחמת יבשותו, וכן נוהגין במדינות אלו, שאין לולבין מצויין.&lt;/dd&gt;
&lt;/dl&gt;&lt;p&gt;עד כאן לשונו, וקולא גדולה היא: דוודאי כל שנסתלק הירקות מקרי יבש. ויש ליזהר בזה מאד (ט&quot;ז סעיף קטן ה). ובפרט עתה בזמנינו, שמביאים הרבה לולבים, וגם במדינתינו מגדלים לולבים והדסים – אין לברך על לולב שנתלבן, וכל שכן ביום ראשון דהוי דאורייתא. אך בסימן תרמט יתבאר דלהרמב&quot;ם כשר לולב יבש.&lt;/p&gt;
&lt;h3&gt;סימן תרמה סעיף טו&lt;/h3&gt;
&lt;p&gt;ויראה לי דאם על ידי שרייה במים חוזר לירקותו מעט, כמו שראינו בעינינו – לא מקרי יבש, וכשר. שהרי בכל הדברים כן הוא: לעניין דם יבש שכששורין אותו חוזר ללחותו – דינו כלח, כמו שכתבתי ביורה דעה סימן קפח לעניין דם נדה, עיין שם. וכן שנינו בריש פרק שביעי דנדה: הזוב, והניע, והרוק, והשרץ, והנבלה, והשכבת זרע – מטמאין לחין, ואין מטמאין יבישין. ואם יכולין להשרות ולחזור לכמות שהן – מטמאין וכו', עיין שם. וכן בכל דבר שנשתנה – אזלינן בתר השתא, כדתנן בעוקצין פרק שני משנה ח, ובמנחות (נד א).&lt;/p&gt;
&lt;p&gt;ואי משום דיחוי, הא אם קודם יום טוב חזר לירקותו – אין זה דיחוי כלל. ואפילו ביום טוב – הא קיימא לן לומר אין דיחוי אצל מצות, כמו שיתבאר בסימן תרמו לעניין הדס, עיין שם.&lt;/p&gt;
&lt;h3&gt;סימן תרמה סעיף טז&lt;/h3&gt;
&lt;p&gt;שנינו במשנה: נקטם ראשו פסול, דלא הוי הדר (רש&quot;י). ופירשו הרא&quot;ש, והטור, והשולחן ערוך בסעיף ו דהיינו שנקטמו רוב העלים העליונים – פסול. והתוספות כתבו דבשני עלין העליונים האמצעיים מיירי, עיין שם.&lt;/p&gt;
&lt;p&gt;וזהו בלולב שיש שני אמצעיים, וזהו לפי הלולבים שלהם שהיו שנים עליונים, ולא כן בלולבין שלנו כמו שכתבתי בסעיף ו. ובלולבים שלנו, אם נקטם התיומת, שהוא האמצעי העליון – פסול. וזהו דעת המגיד משנה פרק שמיני דין ג, שכתב: והנכון שנקטם ראש העלה העליון, שבו כלה הלולב. עד כאן לשונו.&lt;/p&gt;
&lt;p&gt;וזהו שכתב רבינו הרמ&quot;א בסעיף ו:&lt;/p&gt;
&lt;dl&gt;&lt;dd&gt;ואם נקטם העלה העליון האמצעי שעל השדרה – פסול. ודווקא דאיכא אחר. אבל ליכא אחר – מברכין עליו.&lt;/dd&gt;
&lt;/dl&gt;&lt;p&gt;עד כאן לשונו. והקשו עליו: דהוה ליה למיכתב בלשון יש אומרים, שהרי לדיעה ראשונה הוי דווקא ברוב העלים (ט&quot;ז סעיף קטן ו). ועוד הקשו עליו: דהנה בעל דיעה זו, דבליכא אחר מברכין עליו – זהו דעת המרדכי, והוא לא כתב זה רק אהדס. אבל בלולב מבואר בירושלמי דפסול, מפני שאין זה הדר (מגן אברהם סעיף קטן ו). דבהדס מסקינן בגמרא (לד ב) דאפילו שלשתן קטומים – כשרים, ולא בלולב. ולכן בלולב – פסול נקטם כל שבעה (שם).&lt;/p&gt;
&lt;h3&gt;סימן תרמה סעיף יז&lt;/h3&gt;
&lt;p&gt;ולי נראה דדבריו צודקים. דאף על גב דהטור כתב ברוב עלין, והוא מדברי הרא&quot;ש, מכל מקום ברא&quot;ש עצמו אינו כן, שכתב (ריש סימן ב):&lt;/p&gt;
&lt;dl&gt;&lt;dd&gt;לכאורה נראה לפרש בשני עלין העליונים האמצעיים... וקשה: דאמר בגמרא ניטלה התיומות – פסול. והא אפילו בנקטם – פסול, כל שכן בניטלו לגמרי. וצריך לומר דנקטם מיירי בנקטם ראש רוב העלין. והלשון דחוק, ויש לומר ד&quot;ניטלה&quot; – אצטריך לאשמעינן, דסלקא דעתך דהוי הדר יותר מנקטם.&lt;/dd&gt;
&lt;/dl&gt;&lt;p&gt;עד כאן לשונו, ואם כן דבריו כדברי התוספות. ולא נמצא כלל מי שאינו סובר כן, דבמשנה ורי&quot;ף ורמב&quot;ם סתמא קתני נקטם ראשו. ובאמת תמוהים דברי הטור שכתב דלא כמסקנת הרא&quot;ש. ולכן לא כתב לשון &quot;יש אומרים&quot;, משום דסבירא ליה דהכל מודים בזה.&lt;/p&gt;
&lt;p&gt;וגם סבירא ליה דהמרדכי מיירי גם בלולב, וכדעת הרמב&quot;ם שיתבאר בסימן תרמט, דמכשיר בלולב היבש. וכתב שם המגיד משנה שהגאונים סמכו מכאן דיבש, ונקטם ראשו, וכל הפסולין – יוצאין בהם בשעת הדחק, אף ביום ראשון. עד כאן לשונו. ושם יתבאר בזה. ואם כן שפיר קאמר רבינו הרמ&quot;א דאי ליכא אחר – מברכין עליו (ט&quot;ז סעיף קטן ז).&lt;/p&gt;
&lt;h3&gt;סימן תרמה סעיף יח&lt;/h3&gt;
&lt;p&gt;נסדק – כשר, והיינו כשנסדקו ראשי העלין (רש&quot;י לא ב). ואם נתרחקו שני סדקין זה מזה עד שנראו כשנים – פסול. והיינו כשרוב העלין נתרחקו הסדקין זה מזה. ואפילו התיומת העליונה בשלימות, שלא נחלקה בעניין שתפסל מחמת נחלקה התיומת להסוברין כן – מכל מקום פסול.&lt;/p&gt;
&lt;p&gt;ואין לשאול: הא לדעת הרי&quot;ף והרמב&quot;ם, כשנחלקו רוב העלין – בלאו הכי פסול. ואיך אמרינן נסדק – כשר? דאין זו שאלה, דבנחלקו – דוקא כשנחלקו ברוב אורכן. אבל נסדקו – הוי רק בראשן, ולכן רק בנתרחקו פסול.&lt;/p&gt;
&lt;h3&gt;סימן תרמה סעיף יט&lt;/h3&gt;
&lt;p&gt;אם יש לו כמין קוצים בשדרתו; או שנצמת ונכווץ כחולה, שנצמתו וצמקו איבריו; או נכווצו, וזהו גם כן כעין צימוק חזק; או שהוא עקום לפניו, והיינו שנכפף בחוזק לצד השדרה, ונעשה גבו כבעל חטוטרות – פסול.&lt;/p&gt;
&lt;p&gt;וכן אם נעקם לצדדיו – פסול, אפילו נעקם לאחד מצדדיו. אבל אם נעקם לאחוריו, והיינו לצד השני של השדרה – כשר, שזו היא ברייתו.&lt;/p&gt;
&lt;h3&gt;סימן תרמה סעיף כ&lt;/h3&gt;
&lt;p&gt;אם אינו עקום בתולדתו, אלא שמתוך רכותו כפוף בראשו – פסול. ודווקא כשהשדרה כפופה. אבל אם השדרה עומדת בשוה, רק העלים כפופים בראשו, כמו שדרך להיות הרבה לולבים – כשר, בין שכפופים לכאן או לכאן.&lt;/p&gt;
&lt;p&gt;והרא&quot;ש ז&quot;ל היה מחבב אלו שעליהן כפופין מעט, לפי שאין העלין נחלקין, ותיומתו קיימת.&lt;/p&gt;
&lt;p&gt;ויש מי שאומר דרק עליו העליונים כפופים קצת, אבל אם כל העלין כפופין קצת, או רובן – פסול (לבוש ומגן אברהם). ויש חולקין בזה (ט&quot;ז סעיף קטן י). ודווקא כשרק ראשי העלין כפופין. אבל אם כל העלים נכפפין עד למטה – פסול (שם). ויש מגמגמין גם בכפופין מעט.&lt;/p&gt;
&lt;h3&gt;סימן תרמה סעיף כא&lt;/h3&gt;
&lt;p&gt;יש מקומות שנוטעין לולבין והדסים בכלים מלאים עפר בתוך הבית, ונוטלין לולבין אלו והדסים אלו למצות ארבעה מינים בסוכות. ויש מי שמסתפק בזה (חיי אדם כלל קנא).&lt;/p&gt;
&lt;p&gt;ובירושלמי פ&quot;א דערלה (סוף הלכה ב): רבי יוחנן בשם רבי ינאי: אילן שנטעו בבית – חייב בערלה, ופטור ממעשרות, דכתיב: &quot;עשר תעשר את... היוצא השדה...&quot;. ובית לאו שדה היא, אלמא דלגבי ערלה, אף על גב דכתיב &quot;ונטעתם כל עץ מאכל&quot; – מכל מקום גם נטוע בבית מקרי עץ. וכאן בארבעה מינים יותר מעץ – וודאי דלא בעינן, כדכתיב: &quot;פרי עץ הדר וענף עץ עבות&quot;, ואין לנו צורך כאן בשדך (שם).&lt;/p&gt;
&lt;p&gt;וכן שנינו במנחות (פד ב) לעניין ביכורים: ואין לי אלא בשדה, מניין לרבות שבגג, ושבחורבה, ועציץ, וספינה? תלמוד לומר: &quot;ביכורי כל אשר בארצכם&quot;, עיין שם (עיין משנה למלך פרק שני מהלכות בכורים). ואם כן מנהג ישראל תורה היא, ושפיר עבדי.&lt;/p&gt;</extract></page></pages></query></api>