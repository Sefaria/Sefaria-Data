<?xml version="1.0"?><api><query><normalized><n from="ערוך_השולחן_אורח_חיים_סו" to="ערוך השולחן אורח חיים סו" /></normalized><pages><page pageid="176381" ns="0" title="ערוך השולחן אורח חיים סו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן סו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;באיזה מקום מותר להפסיק בקריאת שמע ובברכותיה&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן סו סעיף א&lt;/h3&gt;
&lt;p&gt;תנן ריש פרק שני דברכות דבאמצע הפרק שואל מפני היראה ומשיב מפני הכבוד, ובין פרק לפרק שואל מפני הכבוד ומשיב שלום לכל אדם.&lt;/p&gt;
&lt;p&gt;כלומר: דכשעומד באמצע הברכה ד&quot;יוצר&quot; או ד&quot;אהבה רבה&quot;, או באמצע פרשה דקריאת שמע, או באמצע ברכה שאחר קריאת שמע, ועבר לפניו איש שמחויב לכבדו, מכל מקום אינו שואל בשלומו. אלא אם זה האיש שאל בשלומו – משיבו שלום. אבל אם עבר לפניו איש שראוי לירא ממנו, דאז מותר אפילו לשאול בשלומו וכל שכן להשיב.&lt;/p&gt;
&lt;p&gt;אבל בין פרק לפרק, כמו בין &quot;יוצר&quot; ל&quot;אהבה רבה&quot;, ובין &quot;אהבה&quot; ל&quot;שמע&quot;, ובין &quot;שמע&quot; ל&quot;והיה אם שמע&quot;, ובין &quot;והיה&quot; ל&quot;ויאמר&quot; – שואל אפילו רק לאיש שמחויב לכבדו, אבל להשיב מותר לכל אדם.&lt;/p&gt;
&lt;p&gt;ויש פלוגתא מי נקרא &quot;מפני הכבוד&quot; ומי &quot;מפני היראה&quot;.&lt;/p&gt;
&lt;h3&gt;סימן סו סעיף ב&lt;/h3&gt;
&lt;p&gt;והנה רש&quot;י פירש &quot;מפני הכבוד&quot; – אדם נכבד שראוי להקדים לו שלום. ו&quot;מפני היראה&quot; – זהו אדם שמתיירא מפניו שלא יהרגוהו.&lt;/p&gt;
&lt;p&gt;והרמב&quot;ם בפירוש המשנה ובחיבורו ב&quot;מפני היראה&quot; פירש כרש&quot;י. אך ב&quot;מפני הכבוד&quot; פירש: איש שמחויב לכבדו, כמו אביו או רבו, עיין שם.&lt;/p&gt;
&lt;p&gt;והרא&quot;ש והרשב&quot;א הקשו על פירושם ד&quot;מפני היראה&quot;, דאם יש חשש הריגה פשיטא, ומאי קא משמע לן? הלא אין לך דבר עומד בפני פיקוח נפש. ולכן ב&quot;מפני היראה&quot; פירשו כגון אביו או רבו שמחויב לירא ממנו, וב&quot;מפני הכבוד&quot; פירשו אדם נכבד כרש&quot;י. וכן כתב הטור והשולחן ערוך סעיף א, עיין שם.&lt;/p&gt;
&lt;p&gt;ורבינו הבית יוסף הוסיף לכלול ב&quot;מפני היראה&quot; מי שהוא גדול ממנו בחכמה, עיין שם. והוא דבר תמוה, דהרשב&quot;א כתב מפורש דזהו בכלל &quot;מפני הכבוד&quot; אם לא שכוונתו לגדול הדור. דכן כתב בתרומת הדשן (סימן קל&quot;ה) דגדול המופלג בחכמה צריך לירא ממנו (עיין מגן אברהם סעיף קטן ב').&lt;/p&gt;
&lt;h3&gt;סימן סו סעיף ג&lt;/h3&gt;
&lt;p&gt;ויש מן הגדולים שהסכימו דווקא לרש&quot;י והרמב&quot;ם בפירושו ד&quot;מפני היראה&quot;. ואין הכוונה שבוודאי יהרגנו, ואדרבא רחוק שיהרגנו מפני זה. וכדמצינו מעשה בחסיד אחד עם ההגמון (לב ב), עיין שם. אלא שקצת חשש רחוק יש, ולכן באמת התירו לו אף להפסיק באמצע הפרק ואפילו לשאול בשלומו. אבל בשביל אביו או רבו הוא תימא להפסיק באמצע הפרק, וכדמצינו במדרש שיעקב לא הפסיק כשפגע ביוסף מפני שקרא קריאת שמע, ויוסף מלך היה. ורק להשיב שלום מותר (ב&quot;ח וט&quot;ז סעיף קטן א').&lt;/p&gt;
&lt;p&gt;ובפירושא ד&quot;מפני הכבוד&quot; כולם הסכימו לפירוש רש&quot;י.&lt;/p&gt;
&lt;p&gt;(ותמיהני שהמפרשים לא נתעוררו שיש חילוק בין רש&quot;י להרמב&quot;ם ב&quot;מפני הכבוד&quot;. ורק האליה רבה נתעורר בזה, עיין שם. מיהו הסכימו כולם לפירוש רש&quot;י.)&lt;/p&gt;
&lt;h3&gt;סימן סו סעיף ד&lt;/h3&gt;
&lt;p&gt;ודע דזה שהותר להפסיק אפילו באמצע הפרק לשאול מפני היראה ולהשיב מפני הכבוד, מיהו באמצע &quot;שמע ישראל&quot; או באמצע &quot;ברוך שם...&quot; – לא יפסיק בשום פנים אם לא שמתיירא מחשש הריגה.&lt;/p&gt;
&lt;p&gt;ויש אומרים עוד דבכל אמצע פסוק לא יפסיק, דבקל לגומרו בלי קפידא. ואם פסק – חוזר לתחלת הפסוק (עיין מגן אברהם סעיף קטן ג').&lt;/p&gt;
&lt;p&gt;וגם יש לדעת דבמקום שמותר להפסיק – מותר אפילו בלשון חול. ובמקום שאסור – אפילו בלשון הקודש (שם סעיף קטן א').&lt;/p&gt;
&lt;p&gt;ויש מן הגדולים שכתבו עוד דהאידנא לא ראינו מי שיקפיד על זה כלל, ולכן אין לנו אפילו להשיב שלום. ואין דרכינו בכך אף לאביו או לרבו, ואפילו בין הפרקים לא יפסיק (שם בשם החינוך), ואדרבא עתה נחשב לקלות מי שמפסיק. והרי אנו רואים אפילו שר כשיבוא לבית יהודי ומוצאו מתפלל – לא ידבר עמו, וימתין עד שיסיים תפילתו. ולכן עתה כל מין הפסק אסור עד גמר התפילה, וכן המנהג פשוט ואין לשנות.&lt;/p&gt;
&lt;p&gt;וכששואלים שאלות איסור והיתר אצל המורה – יכול לענות בין פרק לפרק. אך כשהשואל הוא בר דעת – ממתין עד שגומר התפילה. וכן נכון לעשות אם לא כשהענין נחוץ לשעתו, דאז מצוה לשאול גם באמצע התפילה, והמורה מפסיק בין פרק לפרק ומשיב להשואל.&lt;/p&gt;
&lt;h3&gt;סימן סו סעיף ה&lt;/h3&gt;
&lt;p&gt;אם לא היה לו טלית ותפילין כשהתחיל להתפלל או שכח להניחם, ובאמצע התפילה בא לו הטלית והתפילין או נזכר עליהם, פסק רבינו הבית יוסף בסעיף ב שיכול להפסיק בין הפרקים להניחם, ויברך עליהם.&lt;/p&gt;
&lt;p&gt;והטעם פשוט: דכיון דלהניחן חייב – ממילא דמברך עליהן. דלא גרע משואל מפני הכבוד, והברכה היא כבוד המצוה. ורבינו הרמ&quot;א כתב:&lt;/p&gt;
&lt;dl&gt;&lt;dd&gt;ויש אומרים שלא יברך עליהם עד אחר התפילה, והכי נהוג לענין טלית.&lt;/dd&gt;
&lt;/dl&gt;&lt;p&gt;עד כאן לשונו, כלומר: דיש אומרים סבירא ליה דכיון דיכול לברך אחר כך, למה לו להפסיק? אבל אין זה טעם נכון, ובעל דעה זה בעצמו חזר בו (עיין בית יוסף בבדק הבית) מטעם שבארנו. ורק לענין הטלית יש לקיים דעה זו, דכיון דטלית אינו חובה לתפילה – אין מן הראוי שברכתו תדחה איסור ההפסק. אבל תפילין שהם חובה – בוודאי ברכתם דוחה, דהוי כמפני הכבוד.&lt;/p&gt;
&lt;p&gt;(עיין מגן אברהם סעיף קטן ד'. ודייק ותמצא קל.)&lt;/p&gt;
&lt;h3&gt;סימן סו סעיף ו&lt;/h3&gt;
&lt;p&gt;לקדיש ולקדושה ול&quot;ברכו&quot; מפסיק אפילו באמצע הפסוק. דאם מפני כבוד בשר ודם מפסיקים, קל וחומר כבוד שמים. וזהו כמשיב לא כשואל, דכיון שכולם משיבים להשליח ציבור שבחו של הקדוש ברוך הוא – מוכרח גם הוא להשיב.&lt;/p&gt;
&lt;p&gt;ולכן גם אם שמע קול רעם וברק מחויב לברך אף באמצע הפסוק מטעם שנתבאר (מגן אברהם סעיף קטן ה'), דזהו גם כן כמשיב ולא כשואל.&lt;/p&gt;
&lt;p&gt;וכן מפסיק ל&quot;מודים&quot;, אבל לא יאמר רק &quot;מודים אנחנו לך&quot; ולא יותר. דהשאר אינו אלא תחנונים, ולא יפסיק בשבילן. וכן בקדיש לא יענה &quot;אמן! יהא שמיה רבה&quot; רק עד &quot;יתברך&quot;. ושארי אמנין שבקדיש לא יענה, שאינו מעיקר הקדיש. ורק אמן שאחר &quot;דאמירן בעלמא&quot; יענה, שזהו מעיקר הקדיש.&lt;/p&gt;
&lt;p&gt;וגם בקדושה יש אומרים שלא יענה רק &quot;קדוש&quot; ו&quot;ברוך&quot;, ולא &quot;ימלוך&quot; שאין זה מעיקר הקדושה. וכן משמע בתוספתא. ויש אומרים שיענה גם &quot;ימלוך&quot;. ואין הכרעה בזה, ויכול לעשות כרצונו. מיהו זהו וודאי ד&quot;נקדש&quot; או &quot;נקדישך&quot; או &quot;כתר&quot; לא יאמר כלל, ורק יתחיל מ&quot;קדוש&quot;. וכן בשבת ויום טוב שמוסיפין &quot;אז בקול&quot;, &quot;ממקומך&quot;, ובמוסף &quot;כבודו מלא עולם&quot;, &quot;ממקומו...&quot;, ו&quot;שמע ישראל&quot; – לא יענה, שאינם מעיקר הקדושה. אך &quot;שמע ישראל&quot; נראה לי שיענה, כיון שכולם מקבלים עליהם עול מלכות שמים. ויענה עד &quot;אחד&quot;. אמנם לדעת רבינו הבית יוסף שהבאנו בסימן ס&quot;ה סעיף ו לא יפסיק, עיין שם.&lt;/p&gt;
&lt;h3&gt;סימן סו סעיף ז&lt;/h3&gt;
&lt;p&gt;וכן בקריאת התורה, כשהעולה אומר &quot;ברכו&quot; יענה &quot;ברוך ה' המבורך לעולם ועד&quot;, אבל &quot;אמן&quot; לא יענה. וכן כל מין &quot;אמן&quot; אסור לענות. ואף על גב דכבוד שמים הוא לענות &quot;אמן&quot;, מכל מקום הא גם הוא עוסק בכבוד שמים.&lt;/p&gt;
&lt;p&gt;ורק בדברים שיש בהם קדושת השם שאין נאמרים אלא בעשרה, כמו קדיש וקדושה, ו&quot;ברכו&quot; ו&quot;מודים&quot;, מחויב להפסיק ולהקדישו יתברך עם כולם, ולא באמנין. ומכל מקום כתב רבינו הרמ&quot;א בסעיף ג, וזה לשונו:&lt;/p&gt;
&lt;dl&gt;&lt;dd&gt;וכן ב&quot;ברכו&quot; לא יאמר &quot;יתברך וישתבח...&quot;. ויש אומרים ד&quot;אמן&quot; שעונין אחר ברכת &quot;האל הקדוש&quot; ואחר &quot;שומע תפילה&quot; יש לזה דין קדושה, ויוכל לענות אותם בקריאת שמע. וכן עיקר. ולכל הני מילי מפסיקים מקל וחומר כשאומר תחנונים.&lt;/dd&gt;
&lt;/dl&gt;&lt;p&gt;עד כאן לשונו, כלומר: תחנונים שאחר שמונה עשרה.&lt;/p&gt;
&lt;h3&gt;סימן סו סעיף ח&lt;/h3&gt;
&lt;p&gt;ולא נודע לנו מה נשתנו שני אמנין אלו. ויש אומרים מפני שהם סוף ענין: סוף שלוש ראשונות וסוף ברכות אמצעיות (מגן אברהם וט&quot;ז). ובאמת גם על &quot;המברך את עמו...&quot; יענה &quot;אמן&quot; (שם).&lt;/p&gt;
&lt;p&gt;אבל אינו מובן: ומה בכך? הא אין זה דבר שבקדושה שנאמר דווקא בעשרה. ונהי ד&quot;אמן&quot; של &quot;האל הקדוש&quot; נוכל לומר דנכלל בקדושה, מיהו &quot;אמן&quot; של &quot;שומע תפילה&quot; וודאי אינו ענין לקדושה. וזהו שהביאו מירושלמי פרק &quot;תפילת השחר&quot; דשני אמנים אלו יותר חובה לענות, מכל מקום אין זה ענין להפסקה במקום שאסור להפסיק. ומדברי רבינו הרמ&quot;א מבואר שיש לאלו דין קדושה, ואינו מובן כלל.&lt;/p&gt;
&lt;p&gt;ובאמת רבינו הבית יוסף בספרו הגדול חולק בזה, עיין שם. ונראה דטעמו לפי שזהו שבח כללי שהוא קדוש ושומע תפילת כל פה – דמי קצת לקדושת השם, ואינו דומה לכל אמנים שבברכות פרטיות.&lt;/p&gt;
&lt;p&gt;(ודע שהמגן אברהם בסעיף קטן ו' כתב: ועל ברכת התורה עונה &quot;ברוך ה'...&quot; וגם &quot;אמן&quot;. עד כאן לשונו. ופירש בלבושי שרד דזהו על &quot;אמן&quot; שאחר &quot;ברוך ה'...&quot;. ותמיהני: דאין מבואר בשום מקום שיש לענות &quot;אמן&quot; אחר &quot;ברוך ה' המבורך&quot;. ונהירנא שראיתי כן מפורש באיזה קדמון, וגם אין אנו עונין &quot;אמן&quot; זה כלל. ולכן נראה דכוונת המגן אברהם הוא &quot;אמן&quot; שאחר &quot;נותן התורה&quot;. והטעם: דכיון דהפסיק בשביל &quot;ברוך ה' המבורך&quot; – יכול להפסיק ביחד גם בשביל &quot;אמן&quot; זה. וסייג לזה יש מזבחים לב ב: הואיל והותר לצרעתו – הותר לקירויו, עיין שם. ומכל מקום גם זה צריך עיון.)&lt;/p&gt;
&lt;h3&gt;סימן סו סעיף ט&lt;/h3&gt;
&lt;p&gt;כהן שהיה קורא קריאת שמע וקראוהו לעלות לתורה, יש מי שאומר שמפסיק ועולה. ויש מי שאומר שאינו מפסיק, ויעלה אחר במקומו. ורבינו הבית יוסף בסעיף ד הכריע כדעה זו שהיא דעת הרשב&quot;א, ואינו מפסיק.&lt;/p&gt;
&lt;p&gt;אבל מגדולי האחרונים כתבו דנוהגים להפסיק (לבוש ומגן אברהם סעיף קטן ח'). רק לא יקרא עם הקורא, וכל שכן שלא יאמר לעשות &quot;מי שבירך&quot; (שם). ויש שהכריע דבקריאת שמע לא יעלה, אבל בברכות קריאת שמע יעלה (ט&quot;ז סעיף קטן ה').&lt;/p&gt;
&lt;p&gt;ודע דלאו דווקא כהן, דהוא הדין לוי וישראל (עיין אליה רבה סעיף קטן ז').&lt;/p&gt;
&lt;p&gt;ויראה לי דאם אין כהן אחר בבית הכנסת פשיטא שיעלה, וכן לוי אם אין לוי אחר. ופשוט הוא דכל זה הוא כשעומד באמצע הפרק. אבל בין פרק לפרק – וודאי יעלה. ולכן אם ביכולתו לגמור הפרק דרך הילוכו – יעשה כן. ובין גאולה לתפילה לא יעלה בכל האופנים.&lt;/p&gt;
&lt;p&gt;ואנחנו נוהגים להפסיק ולעלות כדעת גדולי האחרונים. ויראה תיכף לירד אחר ברכה שניה. ואף שהעולה נוהג להמתין עד אחר קריאה של העולה אחריו, בכאן שעומד באמצע הפרק ירד מיד. וכבר נתבאר בסימן ס&quot;ה דאפילו הפסיק הפסק גדול שהיה יכול לגומרה כולה, מכל מקום אינו חוזר לראש אלא למקום שעומד בו, דזה לא מקרי &quot;אונס&quot;, עיין שם (מגן אברהם שם).&lt;/p&gt;
&lt;h3&gt;סימן סו סעיף י&lt;/h3&gt;
&lt;p&gt;כבר בארנו מה הן &quot;בין הפרקים&quot;. ואלו הן: בין ברכת &quot;יוצר&quot; ל&quot;אהבה&quot;, בין &quot;אהבה&quot; ל&quot;שמע&quot;, בין &quot;שמע&quot; ל&quot;והיה אם שמע&quot;, בין &quot;והיה&quot; ל&quot;ויאמר&quot;. אבל בין &quot;ויאמר&quot; ל&quot;אמת ויציב&quot; לא יפסיק, שלא להפסיק בין &quot;ה' [אלהיכם]&quot; ל&quot;אמת&quot;, כדכתיב: &quot;וה' אלהים אמת&quot;. אלא יסיים &quot;אמת&quot;, ואז יהיה דינו כבאמצע הפרק.&lt;/p&gt;
&lt;p&gt;ותמיהנו למה לא הזכירו הפוסקים שב&quot;יוצר&quot; אחר קדושה הוי כתחילת הברכה, כמו שכתבתי בסוף סימן נ&quot;ט לענין שהשני אינו מתחיל אלא משם, מטעם הירושלמי דכאן הוי כתחילת הברכה, ואם כן ליהוי דינו כבין פרק לפרק. וצריך לומר דרק לענין דינא דשם מחשב כתחילת ברכה, ולא לענין הפסקה. וראיה: שהרי במשנה שנינו: &quot;ואלו הן בין הפרקים: בין ברכה ראשונה לשניה&quot; – משמע להדיא דקודם זה ליכא &quot;בין הפרקים&quot;. מיהו מלשון הירושלמי פרק &quot;אין עומדין&quot; משמע להדיא דמ&quot;לאל ברוך&quot; הוי ממש כתחילת ברכה, עיין שם. וצריך עיון.&lt;/p&gt;
&lt;h3&gt;סימן סו סעיף יא&lt;/h3&gt;
&lt;p&gt;היחיד כשסיים &quot;אמת&quot; והמתין על החזן עד שיסיים, אף על פי ששהה זמן מרובה, מכל מקום לא יתחיל אחר כך מן &quot;אמת&quot; אלא מן &quot;ויציב&quot;. וכן כשמפסיק אחר &quot;אמת&quot; לדברים שמפסיקים באמצע הפרק כמו שנתבאר, לא יתחיל אחר כך &quot;אמת&quot; אלא &quot;ויציב&quot;. דשני פעמים &quot;אמת&quot; זה אחר זה אסור לומר.&lt;/p&gt;
&lt;p&gt;ויש מי שרוצה לומר דגם &quot;ויציב&quot; יאמר עם &quot;אמת&quot;, מפני שהוא גם כן לשון &quot;אמת&quot; בארמית. ואין המנהג כן.&lt;/p&gt;
&lt;p&gt;(עיין מגן אברהם סעיף קטן ט'. ודע דב&quot;עזרת&quot; אנו אומרים שני פעמים &quot;אמת&quot;: &quot;אמת אתה הוא אדון...&quot;, &quot;אמת אתה הוא ראשון...&quot;. ואין זה כשני פעמים &quot;אמת&quot; כיון שיש הפסק בתיבות אחרות. ועל פי זוהר ויקהל דף רי&quot;ז ע&quot;א יש לומר ארבע פעמים &quot;אמת&quot;, וכן מנהג הספרדים. והחזנים המנגנים &quot;אמת אמת&quot; כמה פעמים – עון גדול הוא.)&lt;/p&gt;
&lt;h3&gt;סימן סו סעיף יב&lt;/h3&gt;
&lt;p&gt;איתא בפסחים (קיז ב): בקריאת שמע &quot;גאל ישראל&quot; שהוא על העבר, ובתפילה &quot;גואל ישראל&quot; שהוא על העתיד.&lt;/p&gt;
&lt;p&gt;וכבר תמהו הגדולים על מה שמסיים שליח הציבור במערבית של יום טוב &quot;מלך צור ישראל וגואלו&quot; שהוא נגד הגמרא (ט&quot;ז סעיף קטן ו', וב&quot;ח ומגן אברהם ריש סימן רל&quot;ו). ויש מי שתירץ דדווקא גאולה דשחרית קאי רק על העבר, אבל דערבית קאי גם לעתיד (מגן אברהם שם). ויש מי שתירץ דגם &quot;גואל&quot; הוא לשון הוה, וכל הוה משמש גם בעבר (ט&quot;ז שם). ויש מי שאומר שטוב לומר &quot;וגאלו&quot; בלא וי&quot;ו אחר הגימ&quot;ל, והוא לשון עבר (ב&quot;ח שם). וכולם דחוקין. ויש מהגדולים שהנהיגו ששליח הציבור מסיים &quot;גאל ישראל&quot; כבכל השנה, וכן אנחנו נוהגים. ולמה לנו לכנוס בפרצות דחוקות?&lt;/p&gt;
&lt;h3&gt;סימן סו סעיף יג&lt;/h3&gt;
&lt;p&gt;כתבו רבותינו בעלי התוספות בריש פרק שני דברכות דרבינו תם היה רגיל להמתין ב&quot;עושה פלא&quot; כדי לענות קדיש וקדושה עם הציבור, עיין שם. ומבואר דסבירא ליה דבין גאולה לתפילה חמור מבאמצע הפרק, והוי כתפילה ממש שאין להפסיק לשום דבר. וכן כתב שם המרדכי בשם ראבי&quot;ה, שאסור להפסיק לקדיש ולקדושה אחר &quot;גאל ישראל&quot; דשחרית, עיין שם. וכן כתב במהרי&quot;ק (שורש מ&quot;ב), וכן כתב בעל תרומת הדשן (סימן י&quot;ב). וכן הכריע רבינו הבית יוסף בספרו הגדול, עיין שם. אף על פי שהרוקח כתב שיש לענות קדיש וקדושה ו&quot;ברכו&quot; אחר &quot;גאל ישראל&quot; (רוקח סימן שכ&quot;א), מכל מקום הלכה כרבים.&lt;/p&gt;
&lt;p&gt;ולכן העומד שם בתפילה, והוא רואה שהציבור יאמרו תיכף קדיש או קדושה או &quot;ברכו&quot; – ימתין ב&quot;שירה חדשה&quot; או ב&quot;צור ישראל&quot;. וטוב יותר להמתין ב&quot;תהילות לאל עליון&quot;, ששם עומדים על פי הזוהר.&lt;/p&gt;
&lt;p&gt;ודע שצריך לומר &quot;לָמלך אל חי וקיים&quot; בקמ&quot;ץ, וכן &quot;תהילות לָאל עליון&quot; הלמ&quot;ד בקמ&quot;ץ (פרי עץ חיים).&lt;/p&gt;
&lt;h3&gt;סימן סו סעיף יד&lt;/h3&gt;
&lt;p&gt;ובענין עניית &quot;אמן&quot; של גאל ישראל יש מחלוקת: דהטור כתב דגם כשמתפלל בעצמו עונה &quot;אמן&quot;, עיין שם. דסבירא ליה דצריך לענות &quot;אמן&quot; אחר ברכת עצמו כשהוא בסוף ענין. ואנחנו אין מנהגינו כן אלא אחר ברכת &quot;בונה ירושלים&quot; שבברכת המזון.&lt;/p&gt;
&lt;p&gt;ולפי זה היה נראה שלא לענות &quot;אמן&quot; אחר שסיים שליח הציבור &quot;גאל ישראל&quot;. וקל וחומר הוא מקדושה, שאין מפסיקין כמו שכתבתי. וכן הוא דעת הזוהר שלא לענות &quot;אמן&quot;, וכן פסק רבינו הבית יוסף בסעיף ז.&lt;/p&gt;
&lt;p&gt;אבל רבינו הרמ&quot;א כתב שם דיש אומרים דעונין &quot;אמן&quot; אחר שליח הציבור ולא אחר ברכת עצמו. וצריך לומר דסבירא ליה דזה עדיף מקדושה, משום דחיובא דברכה עצמה היא, דכשם שאומר הברכה כמו כן עונה &quot;אמן&quot; על ברכת שליח הציבור כבכל הברכות, וזה לא מקרי הפסק. ומכל מקום מנהגינו אינו כן.&lt;/p&gt;
&lt;p&gt;(וכן כתב האליה רבה סעיף קטן י' כי הרא&quot;ם חולק בזה. וכן כתב השל&quot;ה שאין לענות &quot;אמן&quot; אחר שליח הציבור. והמגיד הזהיר להבית יוסף שלא לענות.)&lt;/p&gt;
&lt;h3&gt;סימן סו סעיף טו&lt;/h3&gt;
&lt;p&gt;ודע שיש מי שכתב בלשון זה:&lt;/p&gt;
&lt;dl&gt;&lt;dd&gt;והמדקדקים ממתינים ב&quot;צור ישראל&quot; כדי לענות &quot;אמן&quot;. ובסעיף ט משמע שיש להמתין ב&quot;שירה חדשה&quot;. ונראה לי דאם ירצה יוכל לכוין לסיים עם שליח הציבור, ואז אינו מחויב לענות &quot;אמן&quot;.&lt;/dd&gt;
&lt;/dl&gt;&lt;p&gt;עד כאן לשונו (מגן אברהם סעיף קטן י&quot;א). והנה זה שכתב לסיים עם שליח הציבור אתי שפיר, דאף על גב שבסימן נ&quot;ט יש שחולק בזה, וסבירא ליה דאם סיים עם שליח הציבור בשווה עונה &quot;אמן&quot;, מכל מקום ב&quot;אמן&quot; ד&quot;גאל ישראל&quot; וודאי שלא יענה. וגם בכל האמנים תופסין כן לדינא, כמו שכתבתי שם.&lt;/p&gt;
&lt;p&gt;אמנם מה שכתב להמתין ב&quot;צור ישראל&quot; או ב&quot;שירה חדשה&quot; כדי לענות &quot;אמן&quot; – דברים תמוהים הם, דהא באמצע הפרק אסור לענות &quot;אמן&quot; לבד &quot;אמן&quot; ד&quot;האל הקדוש&quot; ו&quot;שומע תפילה&quot; כמו שנתבאר. וזה שהביא מסעיף ט – זהו לענין קדיש וקדושה כמבואר בשולחן ערוך שם, ולא לעניית &quot;אמן&quot;. ולכן ליתא להך דינא.&lt;/p&gt;
&lt;p&gt;(וגם האליה רבה סעיף קטן י&quot;ג והפרי מגדים תמהו עליו, עיין שם.)&lt;/p&gt;
&lt;p&gt;ואולי בשבת ויום טוב שיש דעה דסבירא ליה דאינו צריך להסמיך גאולה לתפילה, כמו שכתבתי לקמן סימן קי&quot;א, אפשר יש להתיר לענות &quot;אמן&quot; אחר &quot;גאל ישראל&quot; אם סיים הברכה קודם שליח הציבור. אבל באמצע וודאי אסור.&lt;/p&gt;
&lt;p&gt;ודע דיש מי שאומר דההמתנה לענות קדושה הוא רק קודם &quot;שירה חדשה&quot; ולא אחר כך (אליה רבה). ואיני יודע הפרש בזה. ואולי לפי נוסח ספרד שאין אומרים &quot;צור ישראל&quot; אלא &quot;ונאמר גואלינו...&quot; אתי שפיר, משום דאחר כך אין שום המשך כמובן. אבל לנוסח אשכנז שאומרים &quot;צור ישראל&quot; הרי יש עוד תפילה, ואין הפרש בין קודם &quot;שירה חדשה&quot; לאחר כך.&lt;/p&gt;
&lt;h3&gt;סימן סו סעיף טז&lt;/h3&gt;
&lt;p&gt;כתב רבינו הבית יוסף בסעיף ח:&lt;/p&gt;
&lt;dl&gt;&lt;dd&gt;צריך לסמוך גאולה לתפילה. ולא יפסיק לאחר שאמר &quot;גאל ישראל&quot; רק אם אירעו אונס, שלא הניח תפילין ונזדמנו לו בין גאולה לתפילה – מניח אז, ולא יברך עליהם עד אחר שיתפלל. אבל טלית לא יניח אז. ואם עד שלא אמר &quot;גאל ישראל&quot; נזדמנו לו טלית ותפילין – מניחם, ולא יברך עליהם עד אחר תפילה.&lt;/dd&gt;
&lt;/dl&gt;&lt;p&gt;עד כאן לשונו. ורבינו הרמ&quot;א כתב על זה:&lt;/p&gt;
&lt;dl&gt;&lt;dd&gt;ויש אומרים שקודם &quot;גאל ישראל&quot; יברך על התפילין, והכי נהוג.&lt;/dd&gt;
&lt;/dl&gt;&lt;p&gt;עד כאן לשונו. ודבריו תמוהים: דבסעיף ב לענין &quot;בין הפרקים&quot; הביא יש אומרים שלא לברך על התפילין. ובכאן באמצע הפרק קודם &quot;גאל ישראל&quot; הביא יש אומרים שיברך. והלבוש השמיט באמת הגה&quot;ה זו.&lt;/p&gt;
&lt;p&gt;אמנם המנהג שכתב אתי שפיר, דשם כתב המנהג שעל הטלית אין לברך אבל על התפילין יברך, וכאן הוא בתפילין. ונראה דסבירא ליה דכל חיוב גמור שבא בשעת מעשה בחיוב מצדו, כמו &quot;אמן&quot; של &quot;גאל ישראל&quot;, וברכה של תפילין הבא לו בשעתו – רשאי להפסיק. אבל מכל מקום מנהגינו אינו כן, ואין מברכין על התפילין, ולא &quot;אמן&quot; ד&quot;גאל ישראל&quot;.&lt;/p&gt;
&lt;h3&gt;סימן סו סעיף יז&lt;/h3&gt;
&lt;p&gt;וכיצד משכחת לה שיתפלל בלא תפילין? כגון שאירע לו אונס ויעבור זמן קריאת שמע – מוכרח לקרות בלא תפילין. וכשיראה שיעבור זמן תפילה – יתפלל גם בלא תפילין (מגן אברהם סעיף קטן י&quot;ב).&lt;/p&gt;
&lt;p&gt;ומי שאין לו תפילין בשעה שהציבור מתפללין – מוטב שיתפלל ביחידות כשיהיה לו תפילין, דתפילה בתפילין עדיף מתפילה בציבור (שם), ובלבד שלא יעבור הזמן. אבל על טלית אין להמתין כלל, ויתפלל בציבור בלא טלית.&lt;/p&gt;
&lt;p&gt;וכבר נתבאר בסימן ס&quot;ב דכל מי שלא אמר &quot;אמת ויציב&quot; שחרית ו&quot;אמת ואמונה&quot; ערבית – לא יצא ידי חובת הברכות. וגם הקריאת שמע אינה בהידור כתיקון חכמים, עיין שם. וכתב הטור בשם הירושלמי: צריך להזכיר ב&quot;אמת ויציב&quot; יציאת מצרים, ומלכות, וקריעת ים סוף, ומכת בכורות. ונראה דזהו לעיכובא, וכן משמע מהרשב&quot;א (י&quot;א עיין שם). וגם בערבית מזכירין כל זה. ויש להתיישב בזה אם כל אלו מעכבים בדיעבד.&lt;/p&gt;
&lt;h3&gt;סימן סו סעיף יח&lt;/h3&gt;
&lt;p&gt;כתב רבינו הרמ&quot;א בסעיף י:&lt;/p&gt;
&lt;dl&gt;&lt;dd&gt;מי שהוא אנוס ודחוק, ואין לו פנאי להתפלל מיד אחר קריאת שמע – יקרא קריאת שמע עד &quot;אמת&quot;, וימתין לומר שאר הברכה עד שיתפלל, שאז יאמר &quot;ויציב ונכון...&quot; ויתפלל, כדי שיסמוך גאולה לתפילה.&lt;/dd&gt;
&lt;/dl&gt;&lt;p&gt;עד כאן לשונו. ביאור דבריו: כגון שעמד להתפלל על דעת לגמור כל התפילה, ובהגיעו לקריאת שמע נזדמן לו אונס שמוכרח להפסיק – יפסיק ב&quot;ויציב&quot;, ולא אחר כך. אבל יודע מקודם שלא יוכל להתפלל כל התפילה, ומתיירא שיעבור זמן קריאת שמע – יקרא קריאת שמע בלא ברכות, ואחר כך יקרא קריאת שמע עם הברכות ויתפלל.&lt;/p&gt;
&lt;p&gt;(ובזה אתי שפיר קושית המגן אברהם סעיף קטן ט&quot;ו, וכן כתב הפרי מגדים.)&lt;/p&gt;</extract></page></pages></query></api>