<?xml version="1.0"?><api><query><normalized><n from="ערוך_השולחן_אורח_חיים_תכג" to="ערוך השולחן אורח חיים תכג" /></normalized><pages><page pageid="7197" ns="0" title="ערוך השולחן אורח חיים תכג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תכג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר קריאת התורה בראש חודש&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תכג סעיף א&lt;/h3&gt;
&lt;p&gt;ואחר הלל אומר &quot;קדיש תתקבל&quot;, דכל שיש מוסף – אומרים אחר שחרית &quot;קדיש תתקבל&quot;. ומוציאין ספר תורה, וקורין בו ארבעה, יתר אחד מכל שני וחמישי, מפני הקרבן מוסף. ולכן אין פוחתין מארבעה. אבל גם אין מוסיפין על ארבעה, שחשו חכמים לביטול מלאכה. ולכן גם אין מפטירין בנביא. ואחרי קריאת התורה אומרים חצי קדיש.&lt;/p&gt;
&lt;h3&gt;סימן תכג סעיף ב&lt;/h3&gt;
&lt;p&gt;והקריאה היא פרשת התמיד, שהיא שמונה פסוקים, ופרשה &quot;וביום השבת&quot; – שני פסוקים, ופרשה &quot;ובראשי חדשיכם&quot; – חמישה פסוקים, והיא לרביעי. ושנים הקודמות לשלושה קרואים.&lt;/p&gt;
&lt;p&gt;ועתה כיצד נעשה? אם נקרא לכהן שלושה פסוקים, וללוי שלושה פסוקים – הרי יסיים הלוי פחות משלושה פסוקים סמוך לפרשה, והשלישי יתחיל פחות משלושה פסוקים סמוך לפרשה. ושניהם אסורים, גזירה משום הנכנסים והיוצאים, כמו שכתבתי בסימן קלח.&lt;/p&gt;
&lt;p&gt;ולכן מפני ההכרח קורא בהן שלושה פסוקים עד &quot;את הכבש&quot;: &quot;וידבר&quot;, &quot;צו&quot;, &quot;ואמרת&quot;. והלוי חוזר וקורא &quot;ואמרת&quot; עם עוד שני פסוקים: &quot;את הכבש&quot;, &quot;ועשירית האיפה&quot; עד &quot;עולת תמיד&quot;. ואף שיש לחוש שהנכנסים יאמרו שהכהן לא קרא רק שני פסוקים – יש לומר שהם ישאלו ויאמרו להם. אבל אם יתחיל הלוי מן &quot;את הכבש&quot;, ויקרא שלושה פסוקים ולא ישתיירו רק שני פסוקים – חיישינן להיוצאים שיאמרו שהשלישי לא יקרא רק שני פסוקים, והיוצאים לא ישאלו.&lt;/p&gt;
&lt;h3&gt;סימן תכג סעיף ג&lt;/h3&gt;
&lt;p&gt;ואי קשיא: אם כן יקראו כהן ולוי כל פרשת התמיד שמונה פסוקים; והשלישי יקרא שני פסוקים של &quot;וביום השבת&quot; ושני פסוקים מן &quot;ובראשי חדשיכם&quot;, וישארו שלושה פסוקים לפני הרביעי. ועתה היוצאים לא ישאלו, שהרי שמעו שהשלישי קרא ארבעה פסוקים. ואי משום שהנכנסים ברביעי יאמרו שהשלישי לא קרא רק שני פסוקים – הא אמרנו שהנכנסים ישאלו ויאמרו להם, כמו שעתה הנכנסים בעת קריאת הלוי ששואלים על הכהן. דאין זה דמיון, דעל הכהן שפיר ישאלו למה לא קרא יותר, כיון שיש להלוי ריוח. אבל על השלישי לא ישאלו כלל, מפני שידמו שהיה מוכרח לשייר שלושה פסוקים לפני הרביעי. ותשאר הלעז על השלישי, שלא קרא רק שני פסוקים.&lt;/p&gt;
&lt;h3&gt;סימן תכג סעיף ד&lt;/h3&gt;
&lt;p&gt;כן פסקו כל רבותינו: הרי&quot;ף בפרק רביעי דמגילה, והרא&quot;ש שם, והרמב&quot;ם בפרק שלושה עשר מתפילה, והטור והשולחן ערוך.&lt;/p&gt;
&lt;p&gt;ואחד מרבותינו האחרונים חולק על זה, ואומר דהש&quot;ס אומר כן במעמדות, שהפרשיות אינן יותר מחמישה פסוקים. אבל בראש חודש שהיא שמונה פסוקים – הרי יש לנו דרך נכונה לבלי להתחיל פחות משלושה פסוקים, ולא לשייר. והיינו: שהכהן יקרא שלושה פסוקים, ואחר כך קורא הלוי חמישה פסוקים עד &quot;וביום השבת&quot;. ואחר כך השלישי מתחיל מן &quot;עולת תמיד&quot; שהם שלושה פסוקים קודם הפרשה, וקורא אותם עם פרשת &quot;וביום השבת&quot; (הגר&quot;א).&lt;/p&gt;
&lt;p&gt;ובמקומות רבים הנהיגו כן, שהיא שיטה המחוורת. והרמב&quot;ן ז&quot;ל סובר גם כן, דבש&quot;ס לא נאמר רק על מעמדות. אבל בראש חודש – אינו צריך כלום, כיון דאי אפשר בלא התחלת שני פסוקים מן הפרשה. אם כן, מה לי התחלה מה לי סוף? ויקראו כסדרן: כהן ולוי ששה פסוקים, והשלישי השנים הנשארים עם פרשת &quot;וביום השבת&quot; (ר&quot;ן בשמו). אבל לפי שיטה שנתבאר אינו צריך כלל להתחיל בפחות משלושה פסוקים סמוך לפרשה.&lt;/p&gt;
&lt;p&gt;(וראיתי בחתם סופר ובמשכנות יעקב שרצו לדחות שיטת הגר&quot;א. והרואה יראה ויתפלא כי שיטתו ברורה, עיין שם.)&lt;/p&gt;
&lt;h3&gt;סימן תכג סעיף ה&lt;/h3&gt;
&lt;p&gt;ואחר כך אומרים &quot;אשרי&quot;, &quot;ובא לציון&quot;. ואין אומרים מזמור &quot;יענך&quot;, כי ראש חודש אינו יום צרה, והוא יום שמחה. ומחזירין הספר תורה למקומו.&lt;/p&gt;
&lt;p&gt;ובמדינתינו אומרים &quot;אשרי&quot;, &quot;ובא לציון&quot; אחר הכנסת הספר. ואומרים חצי קדיש, וחולצין התפילין. ואין טעם ברור לחליצת התפילין במוסף, אבל כן נהגו, כמו שכתבתי לעיל סימן כה, ואין לשנות.&lt;/p&gt;
&lt;p&gt;ומתפללין מוסף. וצריך לומר &quot;ראשי חודשים לעמך נתת&quot; בקמ&quot;ץ. ויש אומרים &quot;ושעירי חטאת&quot;. ויש אומרים &quot;חטאות&quot;, ואומרים: &quot;זכרון לכולם יהיו&quot;, כלומר: הקרבנות שהקריבו אז – יהיו גם עתה לזכרון.&lt;/p&gt;
&lt;p&gt;ויש אומרים &quot;לכולנו&quot;, וגם כן הכונה כן. ויש אומרים &quot;היו&quot;, וקאי על העבר. וכל אחד יאמר כמנהגו. ובשנת העיבור מוסיפים &quot;ולכפרת פשע&quot;. ויש שאין אומרים הוספה זו, רק עד אחר אדר שני. ולא נראה כן, דכל השנה יש לומר כן.&lt;/p&gt;
&lt;p&gt;ואומרים &quot;וחוקי ראשי חודשים להם קבעת&quot;, כלומר: דאצל כל האומות אין חשבון קבוע לכולם שוה כידוע, מפני ששכל האדם קצר לעשות שיווי ברגעים לכל ימות העולם. והחשבון שלנו הוא מסיני, מפי הקדוש ברוך הוא שמסר למשה. כאשר חכמי קדם מהאומות הודו, שחשבון עיבורי חודשים ושנים של ישראל – מעיד על הנבואה.&lt;/p&gt;
&lt;p&gt;ובחזרת השליח ציבור אומרים אצלינו &quot;נקדש&quot; כמו בשחרית. והספרדים אומרים &quot;כתר&quot;. ומכל מקום ההוספות של שבת ויום טוב – אין אומרים. ואחר חזרת השליח ציבור אומר &quot;קדיש שלם&quot;. ויש אומרים מזמור &quot;ברכי נפשי&quot;, לפי שבשם כתיב: &quot;עשה ירח למועדים&quot;. וכפי הנראה היה זה שיר הלוים בבית המקדש לקרבן מוסף.&lt;/p&gt;
&lt;p&gt;ותמיהני: שבמסכת סופרים (פרק שמונה עשר) שחשב שירי המוספין, ולא הזכיר של ראש חודש, עיין שם. ובסימן הבא ניישב זה בסייעתא דשמיא.&lt;/p&gt;
&lt;p&gt;(כתב המגן אברהם: אם התפלל של שחרית במקום מוסף – לא יצא, אפילו הזכיר &quot;יעלה ויבוא&quot;. ופשוט הוא.)&lt;/p&gt;</extract></page></pages></query></api>