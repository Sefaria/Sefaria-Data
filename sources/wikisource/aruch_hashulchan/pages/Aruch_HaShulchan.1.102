<?xml version="1.0"?><api><query><normalized><n from="ערוך_השולחן_אורח_חיים_קב" to="ערוך השולחן אורח חיים קב" /></normalized><pages><page pageid="181443" ns="0" title="ערוך השולחן אורח חיים קב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שלא לישב ולא לעבור בפני המתפלל&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן קב סעיף א&lt;/h3&gt;
&lt;p&gt;כתב רבינו הבית יוסף:&lt;/p&gt;
&lt;dl&gt;&lt;dd&gt;אסור לישב בתוך ארבע אמות של מתפלל. בין מלפניו בין מן הצדדים – צריך להרחיק ארבע אמות.&lt;/dd&gt;
&lt;/dl&gt;&lt;p&gt;עד כאן לשונו. ומבואר דלאחריו מותר, וכן כתב הלבוש עיין שם. אבל רבינו הרמ&quot;א כתב: בין מלאחריו, עיין שם.&lt;/p&gt;
&lt;p&gt;ודע דכמה טעות הדפוס נפל בענין זה. דהנה לפנינו כתוב בטור &quot;בין מלפניו בין מלאחריו&quot;, עיין שם. ורבינו הרמ&quot;א בספרו דרכי משה הקשה עליו: למה לא כתב &quot;לאחריו&quot;, כמו הרא&quot;ש בפרק חמישי (סימן ח') שכתב &quot;לאחריו&quot;? ומזה הכריע דלאחריו נמי אסור. וכל מפרשי הטור והשולחן ערוך כתבו דהטור לא אסר לאחריו (ב&quot;ח, ופרישה, וט&quot;ז סעיף קטן ב'), וכל סמיכתם על הרא&quot;ש.&lt;/p&gt;
&lt;h3&gt;סימן קב סעיף ב&lt;/h3&gt;
&lt;p&gt;ודבר תמוה הוא: דברור הוא דטעות זה נפל גם ברא&quot;ש כמו בטור כפי הגירסא שלפנינו, שהרי בקיצור פסקי הרא&quot;ש לא כתוב &quot;מלאחריו&quot;, עיין שם. וגם המעדני יום טוב כתב שם דאין ברא&quot;ש הגירסא &quot;לאחריו&quot;, עיין שם. ועוד: דאם היה ברא&quot;ש הגירסא &quot;לאחריו&quot; – לא היה נמנע רבינו הבית יוסף להזכירו בספרו כדרכו. ואדרבא הוא כתב שדברי הטור הם כדברי התוספות והרא&quot;ש והמרדכי, עיין שם. שמע מינה דלפניו בכולם לא היה כתוב &quot;מאחריו&quot;.&lt;/p&gt;
&lt;p&gt;(וגם בבית יוסף נפל טעות הדפוס, שכתוב בו &quot;לאחריו&quot;, והא וודאי ליתא כמו שכתבתי. ודייק ותמצא קל.)&lt;/p&gt;
&lt;p&gt;ובתוספות (לא ב) היה כתוב &quot;לאחריו&quot; ונמחק, עיין שם. ורבינו הרמ&quot;א עצמו שם הביא בשם &quot;יש אומרים&quot; שאין הגירסא ברא&quot;ש &quot;לאחריו&quot;, עיין שם. דבאמת ענין השכינה נראה דלא שייך רק בפני המתפלל ולא לאחריו, דמהאי טעמא כשפוסע שלוש פסיעות הולך לאחוריו מפני כבוד השכינה. ומי שנזדמן לו רוק – ירוק לאחוריו.&lt;/p&gt;
&lt;p&gt;(ויותר תמוה מה שהקשו בעצמם דהרא&quot;ש נתן סימן בזה דעולה שנים עשר, ואם גם לאחוריו – הרי ששה עשר. והתירוצים שנאמרו בזה רחוקים מלהשמע לדינא. עיין דרכי משה, וב&quot;ח, וט&quot;ז, ומגן אברהם. ונראה לעניות דעתי שהסומך בזה על הבית יוסף והלבוש לא הפסיד. ומה שכתב בדרכי משה בשם הזוהר – יתבאר לקמן בסייעתא דשמיא בסעיף י&quot;ב. ודייק ותמצא קל.)&lt;/p&gt;
&lt;h3&gt;סימן קב סעיף ג&lt;/h3&gt;
&lt;p&gt;וכתבו כל רבותינו בשם הגאונים דדווקא ביושב בטל אסור. אבל אם עוסק בדברים שהם מתיקוני התפילות, ואפילו בפרק &quot;איזהו מקומן&quot; – אינו צריך להרחיק, דכיון שנהגו לאומרו הוה כתיקוני תפילות, ומותר לו לישב.&lt;/p&gt;
&lt;p&gt;וכתב הטור דהעוסק בתורה – אסור. ואף על גב דתורה חמירא מתפילה, מכל מקום בזה אינו כן. דטעמא דאסור לישב בתוך ארבע אמות: מפני שנראה כאילו חברו מקבל עליו מלכות שמים והוא אינו מקבל. ולכן בעניני תפילה כשעוסק – שפיר הוה כגם הוא מקבל עליו מלכות שמים, ולא בתורה, עיין שם.&lt;/p&gt;
&lt;p&gt;ורבינו הבית יוסף בספרו הגדול כתב דתורה עדיפא, וגם זה מלכות שמים. ולכן כתב בשולחן ערוך דיש אומרים דגם בעוסק בתורה מותר, עיין שם. ודווקא כשלומד בפיו ולא בהרהור (ט&quot;ז ומגן אברהם).&lt;/p&gt;
&lt;h3&gt;סימן קב סעיף ד&lt;/h3&gt;
&lt;p&gt;אבל עיקר טעם הטור תמוה: דאם כן בקריאת שמע, שהוא עיקר קבלת מלכות שמים – יהא אסור להשני לישב אצלו בתוך ארבע אמות. ועוד: דאם כן מאי מהני חוץ לארבע אמות (ט&quot;ז סעיף קטן ג')? ועוד דזה שייך בציבור ולא ביחיד.&lt;/p&gt;
&lt;p&gt;ובאמת נראה הטעם: דמקום זה הוא קדוש כל זמן שהוא מתפלל. ומקומו של אדם הוא ארבע אמות, וצריך לנהוג בו כבוד. ולכן כשיושב בטל – אסור. אבל כשמתפלל או לומד – הרי עוסק בדברי קדושה (שם). וכן פסק הלבוש דבעוסק בדברי תורה – מותר לישב, עיין שם (ועיין אליה רבה סעיף קטן ב').&lt;/p&gt;
&lt;h3&gt;סימן קב סעיף ה&lt;/h3&gt;
&lt;p&gt;וכתב רבינו הבית יוסף בסעיף א דיש מי שאומר דדווקא מן הצד. אבל כנגדו, אפילו כמלא עיניו – אסור (לישב), ואפילו עוסק בקריאת שמע. עד כאן לשונו.&lt;/p&gt;
&lt;p&gt;ולעניות דעתי אינו מובן: שהרי התוספות, והרא&quot;ש, ותוספות ר&quot;י, והמרדכי, והסמ&quot;ג, והרשב&quot;א – כולם כתבו בשם הגאונים דבעוסק בתפילה (ובתורה) מותר. ואי סלקא דעתך דלפניו אסור איך לא ביארו זה, וליתן מכשול לפני המעיינים? וגם הטור לא ביאר זה. ובספרו הגדול הביא זה בשם ספר אוהל מועד, עיין שם. ולכאורה היא דעה יחידאה.&lt;/p&gt;
&lt;p&gt;ויראה לי שזהו כוונת הלבוש, שכתב על זה: מפני שנראה כמשתחוה לו. עד כאן לשונו. וכוונתו: דוודאי אין חילוק בין לפניו ובין מן הצדדין. אלא דנגדו ממש וודאי מכוער, דנראה כמשתחוה לאדם. ודבר זה לא נצרך לבאר. אבל כל שאינו נגד פניו ממש – מותר, אפילו לפניו. וכן נראה עיקר לדינא.&lt;/p&gt;
&lt;p&gt;(ומה שכתב הפרישה צריך עיון גדול, דמה ענין עמידה לעובר לפניו? וכבר תמה האליה רבה סעיף קטן ג').&lt;/p&gt;
&lt;h3&gt;סימן קב סעיף ו&lt;/h3&gt;
&lt;p&gt;בענין הצדדין: וודאי צדדין דלפניו הוי כלפניו, וצדדין דלאחריו הוי כלאחריו. ואם לאחריו אסור – גם צדדין דלאחריו אסור. ואם לאחריו מותר – גם צדדין דלאחריו מותר. ואם יושב באלכסון – מודדין הארבע אמות באלכסון, ואין צריך ארבע אמות ואלכסונו (ועיין פרי חדש ומגן אברהם סעיף קטן א').&lt;/p&gt;
&lt;h3&gt;סימן קב סעיף ז&lt;/h3&gt;
&lt;p&gt;יש מי שאומר דאם היושב בצד המתפלל הוא אדם חלוש – מותר, דהכל רואים שמפני חולשתו מוכרח לישב. ואי קשיא: מי מכריחו לישב בתוך ארבע אמותיו? לא קשיא כלל, כגון שאין מקום אחר לישב, ולטלטל זה הכסא או הספסל לחוץ לארבע אמות אין ביכולתו. ופשוט הוא דאם יכול לטלטלו לחוץ לארבע אמותיו של המתפלל, שמחויב לעשות כן.&lt;/p&gt;
&lt;p&gt;(ובזה אתי שפיר קושית הט&quot;ז סעיף קטן ד'. וזה שכתב דעלי זקן היה, דבריו תמוהים: דהא מעשה דחנה היתה ארבעים שנה מקודם. וכבר תמהו עליו בזה.)&lt;/p&gt;
&lt;h3&gt;סימן קב סעיף ח&lt;/h3&gt;
&lt;p&gt;ולשון הש&quot;ס (לא ב): אסור לישב בתוך ארבע אמות של תפילה. ומזה דייקו הטור והשולחן ערוך דדווקא כשזה בא לישב אחר שהראשון התחיל להתפלל. אבל אם היושב ישב כבר ועמד זה בצדו להתפלל – אינו צריך לקום, שהרי זה בא בגבולו, ואינו נראה כאילו אינו רוצה לקבל מלכות שמים לטעם הטור.&lt;/p&gt;
&lt;p&gt;וגם אין זה העדר הכבוד לפי הטעם שבארנו בסעיף ד. ואדרבא זה שהתפלל עושה קצת שלא כהוגן, שבא להתפלל אצל האדם היושב. ולכן מידת חסידות הוא לקום אפילו בכהאי גוונא, כדי להרים מכשול מחברו שעשה שלא כהוגן (הגר&quot;ז). אבל מדינא מותר.&lt;/p&gt;
&lt;h3&gt;סימן קב סעיף ט&lt;/h3&gt;
&lt;p&gt;ויש אומרים דזהו דווקא בביתו. אבל במקומות המיוחדים לתפילה כמו בית הכנסת, אפילו היושב ישב כבר – מחויב לעמוד (ב&quot;ח ומגן אברהם סעיף קטן ד'). דכיון שהם מקומות המיוחדים לתפילה – לא שייך לומר שעשה זה שלא כהוגן במה שעמד להתפלל אצל היושב, דלאו כל כמיניה של היושב לבטל את זה מלהתפלל במקום זה? וממילא שזה מחויב לעמוד.&lt;/p&gt;
&lt;p&gt;ואפילו יש לו מקום מיוחד בבית הכנסת ויושב עליו – צריך לעמוד. אך זהו וודאי כשלומד, דאינו צריך לקום אף לדעת הטור דתורה אינה פוטרת העמידה, מכל מקום בכהאי גוונא דהוא קדים לישב דאינו צריך לעמוד. ואפילו מידת חסידות ליכא.&lt;/p&gt;
&lt;h3&gt;סימן קב סעיף י&lt;/h3&gt;
&lt;p&gt;ויש להסתפק אם ראובן עומד בפסוקי דזמרה, ושמעון ישב אצלו, נמצא דבעת שראובן עומד בתפילה כבר ישב שמעון, אם מקרי זה דהיושב קדים ומותר? או דילמא המתפלל קדים, שהרי היושב ידע שתיכף יתפלל שמונה עשרה, ומקרי &quot;מתפלל קדים&quot; וצריך לעמוד?&lt;/p&gt;
&lt;p&gt;ומצד הסברא נראה דמותר, שהרי אין כאן העדר כבוד. וגם לא מיחזי העדר קבלת מלכות שמים, כיון שיושב קודם שהתחיל להתפלל שמונה עשרה.&lt;/p&gt;
&lt;h3&gt;סימן קב סעיף יא&lt;/h3&gt;
&lt;p&gt;אמרו חכמינו ז&quot;ל (כז א) דאסור לעבור בפני המתפלל בתוך ארבע אמותיו מכנגד פניו. ולשון הגמרא: אסור לעבור כנגד המתפללין.&lt;/p&gt;
&lt;p&gt;ודקדקו מזה רבותינו דדווקא מלפניו אסור, אבל בצדיהם מותר לעבור. דהטעם הוא מפני שבעברו לפניו יתבטל כוונתו (אליה רבה), ובצדדין לא יבטל כוונתו. וכן בריחוק ארבע אמות אפילו מלפניו לא יתבטל כוונתו.&lt;/p&gt;
&lt;p&gt;ופשוט הוא דבעמידה בעלמא אין איסור, דאין בזה ביטול כוונה. אך זהו אם כבר עמד שם. אבל לבוא לעמוד שם – הרי בעל כרחו עובר קצת לפניו ומבלבל כוונתו.&lt;/p&gt;
&lt;p&gt;(וכן כתב האליה רבה סעיף קטן ח'. וממגן אברהם סעיף קטן ו' מבואר דלעבור בצדו לא ילך הלאה ממקום עמידתו בתפילה, דכל שרואה אותו הוה ליה כנגד פניו, עיין שם. ואין המנהג כן. וגם האליה רבה השיג עליו, דוודאי כל שאינו נגד פניו ממש אין כאן ביטול כוונה. ומה שכתב בשולחן ערוך &quot;לעבור ולעמוד&quot; – אין הכוונה דלפניו אסור לעמוד, אלא לעבור ולעמוד אסור. אבל העומד מקודם – מותר. ובאליה רבה נדחק בזה, ונראה כמו שכתבתי. ודייק ותמצא קל.)&lt;/p&gt;
&lt;p&gt;(וגם כשאומר &quot;שמע ישראל&quot; – אין לעבור לפניו.)&lt;/p&gt;
&lt;h3&gt;סימן קב סעיף יב&lt;/h3&gt;
&lt;p&gt;ודע שכתבו בשם הזוהר בפרשת &quot;חיי שרה&quot; (דף קל&quot;ג ע&quot;א) דאפילו לעבור אסור בכל הצדדין. וזה לשון הזוהר:&lt;/p&gt;
&lt;dl&gt;&lt;dd&gt;ומאן דצלי – אסור למעבר ארבע אמות סמוך לו. ואוקמוה להני ארבע אמות לכל סטר בר לקמיה...&lt;/dd&gt;
&lt;/dl&gt;&lt;p&gt;עד כאן לשונו. ומזה כתבו (מגן אברהם סעיף קטן ה' ואליה רבה סעיף קטן ח') דהזוהר אוסר בכל צד.&lt;/p&gt;
&lt;p&gt;וקשה בעיני לומר שהזוהר יחלוק על הגמרא במקום שאין מחלוקת בגמרא. ועוד: למה לו לומר &quot;בר לקמיה&quot;? ולדבריהם פירושו: &quot;לבד לקמיה&quot; עוד אסור מכל הצדדין. ודוחק הוא.&lt;/p&gt;
&lt;p&gt;ועוד קשה: דאם כן גם לאחריו אסור? וזה פשיטא דאין סברא כלל, דהא אפילו לישב מותר להטור והבית יוסף כמו שכתבתי. ועוד: דבכל מקום שהזוהר אומר &quot;ואוקמוה&quot;, מצינו זה באיזה מקום.&lt;/p&gt;
&lt;p&gt;ולכן נראה לי דאדרבא גם הזוהר מתיר לצדדין. ולזה אומר &quot;ואוקמוה&quot;, כלומר: דחכמי הש&quot;ס אמרו כן. והכי פירושו: ואוקמוה להני ארבע אמות, כלומר: דאוקמי איסור זה דארבע אמות דלכל סטר – מותר, בר לקמיה – אסור. ולישנא קלילא הוא כדרך הירושלמי.&lt;/p&gt;
&lt;h3&gt;סימן קב סעיף יג&lt;/h3&gt;
&lt;p&gt;אם השלים תפילתו, והיה אדם אחר מתפלל אחריו – אסור לו לפסוע שלוש פסיעות עד שיגמור מי שאחריו את תפילתו. שאם יפסוע – הרי הוא כעובר כנגד המתפלל.&lt;/p&gt;
&lt;p&gt;וצריך לדקדק בזה: אפילו אם האחרון התחיל להתפלל אחריו, מאחר שכבר התחיל. ויראה לי דאם המתפלל סיים כבר שמונה עשרה אלא שמאריך בתחנונים – אין איסור לעבור לפניו, דבזה לא חיישינן לבלבול תפילתו. ובפרט אם צריך לכך, כגון לפסוע הפסיעות.&lt;/p&gt;
&lt;p&gt;ועוד נראה לי דהרב שסיים התפילה, והשליח ציבור ממתין עליו כנהוג – מותר לו לפסוע אף שיש מי שמתפלל אחוריו, משום טירחא דציבורא.&lt;/p&gt;
&lt;p&gt;ויש מי שרוצה לומר דכיון שהטעם הוא מפני בלבול תפילת המתפלל, לכן אם משלשל בטליתו על פניו – מותר לעבור לפניו. ולא נהירא כלל וכלל. ואם יש לפני המתפלל דבר שגבוה עשרה טפחים ורוחב ארבע – הוי הפסק.&lt;/p&gt;</extract></page></pages></query></api>