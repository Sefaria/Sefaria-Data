<?xml version="1.0"?><api><query><normalized><n from="ערוך_השולחן_אורח_חיים_צה" to="ערוך השולחן אורח חיים צה" /></normalized><pages><page pageid="181275" ns="0" title="ערוך השולחן אורח חיים צה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן צה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;שצריך לכוין רגליו [זה] אצל זה בשמונה עשרה&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן צה סעיף א&lt;/h3&gt;
&lt;p&gt;איתא בברכות (י ב): המתפלל צריך שיכוין את רגליו זו אצל זו, שנאמר: &quot;ורגליהם רגל ישרה&quot; – ששני הרגלים קראן &quot;רגל&quot; אחד (תוספות ר&quot;י).&lt;/p&gt;
&lt;p&gt;וכיון שבהמלאכים כן, לכן בתפילה שאנו כמדברים לפני המלך – צריכין לעשות כן. וכן בקדושה שאנו מקדישים כמלאכים – גם כן צריכין לכוין הרגלים. וגם יש שב&quot;ברכו&quot; נוהגין כן.&lt;/p&gt;
&lt;h3&gt;סימן צה סעיף ב&lt;/h3&gt;
&lt;p&gt;הטור הביא ירושלמי דהעומד בתפילה צריך לכוין רגליו. רבי לוי ורבי סימון: חד אמר כמלאכי השרת, דכתיב: &quot;ורגליהם רגל ישרה&quot;. וחד אמר ככהנים, דכתיב: &quot;לא תעלה במעלות&quot;, שהיו הכהנים הולכין עקב בצד גודל, כאילו רגליהם שווין זה אצל זה. עד כאן לשונו.&lt;/p&gt;
&lt;p&gt;ותמהו המפרשים למה הביא זה הירושלמי, כיון שבש&quot;ס דילן אומר כמלאכים (עיין בית יוסף וב&quot;ח ופרישה וט&quot;ז)?&lt;/p&gt;
&lt;p&gt;ולעניות דעתי נראה דכוונת הטור כן הוא: האחת דבכניסתו לבית הכנסת ילך עקב בצד גודל, כמו הכהנים כשהלכו לדוכן, דתפילה היא במקום קרבן. והשנית דמי שאינו יכול לדבק רגליו זו בזו, מפני איזה כאב או סיבה אחרת, לכל הפחות יעמיד עקב רגלו האחת בצד גודלו של השנית. דנהי דקיימא לן כטעם להדמות למלאכים, מכל מקום כשאי אפשר באופן זה יתדמו את עצמו לכהנים. וכן נראה לי עיקר לדינא.&lt;/p&gt;
&lt;h3&gt;סימן צה סעיף ג&lt;/h3&gt;
&lt;p&gt;כתב רבינו הרמ&quot;א בשם הרוקח, דכשעומד להתפלל – ילך לפניו שלוש פסיעות, דרך קירוב והגשה לדבר שצריך לעשות. עד כאן לשונו, וכן המנהג. ורמז לדבר: דמצינו בתנ&quot;ך שלוש פעמים הגשה לתפילה: &quot;ויגש אברהם&quot;, &quot;ויגש יהודה&quot;, &quot;ויגש אליהו&quot; (רוקח).&lt;/p&gt;
&lt;p&gt;ויש מי שכתב דכשעומד על מקומו – אינו צריך לחזור לאחוריו שלוש פסיעות כדי לילך לפניו (אליה רבה). ואין המנהג כן. וכן נכון לעשות, כי כל דבר של קדושה צריך הכנה והזמנה. והמהרי&quot;ל כשהגיע ל&quot;תהילות לאל עליון&quot; היה נוהג לעמוד, ובמנחה כשהשליח ציבור מתחיל קדיש, וכן בערבית.&lt;/p&gt;
&lt;h3&gt;סימן צה סעיף ד&lt;/h3&gt;
&lt;p&gt;אמרו חכמינו ז&quot;ל ביבמות (קה ב): המתפלל צריך שיתן עיניו למטה ולבו למעלה. עיניו למטה דכתיב: &quot;והיו עיני ולבי שם כל הימים&quot;. ופירש רש&quot;י: כלפי ארץ ישראל, משום דשכינה התם קיימא. עד כאן לשונו.&lt;/p&gt;
&lt;p&gt;כלומר: דפסוק זה אמרו שלמה לאחר שבנה את הבית המקדש, ושלא נאמר דלאחר החורבן סילק שכינתו בשמים. דאינו כן, כדאיתא בירושלמי על פסוק זה: דאף אחר החורבן לא זזה שכינה ממקומה (מהרש&quot;א).&lt;/p&gt;
&lt;p&gt;ולבו למעלה למקדש של מעלה המכוון כנגד מקדש של מטה (שם). וזהו שנתבאר בסימן הקודם, שצריך שיכוין את לבו כנגד ארץ ישראל וירושלים ובית המקדש, ומחזיר פניו לשם. וזהו שכתבו הטור והשולחן ערוך:&lt;/p&gt;
&lt;dl&gt;&lt;dd&gt;צריך שיכוף ראשו מעט, שיהיו עיניו למטה לארץ. ויחשוב כאילו עומד בבית המקדש, ובלבו יכוין למעלה לשמים.&lt;/dd&gt;
&lt;/dl&gt;&lt;p&gt;עד כאן לשונם. וזה לשון רבינו יונה: עיניו למטה ולבו למעלה, כלומר: שיחשוב בלבו כאילו עומד בשמים, ויסיר מלבו כל תענוגי עולם הזה... ולאחר שיגיע לזו המחשבה יחשוב גם כן כאילו הוא עומד בבית המקדש שהוא למטה, שעל ידי זה תהיה תפילתו יותר רצויה לפני המקום (תוספות ר&quot;י בפרק חמישי דברכות). ואשרי האדם המגיע למדרגה זו, וצריך להעצים עיניו בשעת תפילת שמונה עשרה .ואז יזכה לראות פני השכינה קודם מיתתו (כנסת הגדולה).&lt;/p&gt;
&lt;h3&gt;סימן צה סעיף ה&lt;/h3&gt;
&lt;p&gt;וכתב הרמב&quot;ם בפרק ה:&lt;/p&gt;
&lt;dl&gt;&lt;dd&gt;מניח ידיו על לבו כפותין (קשורים), הימנית על השמאלית. ועומד כעבד לפני רבו, באימה ביראה ובפחד. ולא יניח ידיו על חלציו, מפני שהוא דרך יוהרא.&lt;/dd&gt;
&lt;/dl&gt;&lt;p&gt;עד כאן לשונו, וכן כתבו הטור והשולחן ערוך.&lt;/p&gt;
&lt;p&gt;ואין זה ענין למה שכתבתי בסימן צ&quot;א דכשיש צער בעולם יש לחבוק ידיו, ולא כן בשעת שלום, עיין שם. דבשם הוא ענין אחר כאדם ששובר אצבעותיו, אבל בכאן הנחה בעלמא הימנית על השמאלית, כעומד לפני המלך דרך הכנעה, ולרמז בזה הכנעת היצר הרע שהוא בצד שמאל (ט&quot;ז סעיף קטן ג').&lt;/p&gt;
&lt;p&gt;אמנם זהו הכל כמנהג המקומות, איך עבדים עומדים לפני אדוניהם (מגן אברהם סעיף קטן ב'). ויש שכתבו כשמניח הימנית על השמאלית – יהיה הפרק האמצעי משתי זרועותיו נגד פני המתפלל (שם בשם האר&quot;י ז&quot;ל). ויש שכתבו לכוף האגודל בתוך פיסת היד (שם בשם הרמ&quot;ק).&lt;/p&gt;
&lt;p&gt;ויש לחשוב בלבו רוממתו יתברך ושפלות האדם, ויחשוב בלבו: מה אני דל ונבזה בא לבקש מאת מלך מלכי המלכים הקדוש ברוך הוא? ובשעת תפילה יתן עיניו למטה, וקודם שמונה עשרה יתן עיניו לחלונות שבכותל (ב&quot;ח). ובתפילה מיושב ישב גם כן בהכנעה ובדרך ארץ. וטוב לכוין רגליו גם בשעה שאומר קדושה עם שליח הציבור, ונכון לעמוד כך עד אחר ברכת &quot;האל הקדוש&quot; (אליה רבה). ולא יגביה ראשו ויביט למעלה כמביט על הגג, והעושה כן המלאכים מלעיגים עליו (מגן אברהם סעיף קטן ח' בשם ספר חסידים).&lt;/p&gt;</extract></page></pages></query></api>