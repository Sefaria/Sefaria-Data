<?xml version="1.0"?><api><query><normalized><n from="ערוך_השולחן_אורח_חיים_קכז" to="ערוך השולחן אורח חיים קכז" /></normalized><pages><page pageid="182661" ns="0" title="ערוך השולחן אורח חיים קכז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין &quot;מודים דרבנן&quot;&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן קכז סעיף א&lt;/h3&gt;
&lt;p&gt;וכשיגיע שליח ציבור ל&quot;מודים&quot; – שוחין עמו הציבור. דגרסינן בירושלמי בפרק קמא דברכות (הלכה ה):&lt;/p&gt;
&lt;dl&gt;&lt;dd&gt;הכל שוחין עם שליח ציבור בהודאה.&lt;/dd&gt;
&lt;/dl&gt;&lt;p&gt;וכתב הרמב&quot;ם בפרק תשיעי דין ד, וזה לשונו:&lt;/p&gt;
&lt;dl&gt;&lt;dd&gt;וכשיגיע שליח ציבור ל&quot;מודים&quot; וכורע – כל העם שוחין מעט, ולא ישחו יותר מדאי.&lt;/dd&gt;
&lt;/dl&gt;&lt;p&gt;עיין שם. משום דסבירא ליה דכריעות גמורות הם רק ארבע: באבות תחילה וסוף, ו&quot;מודים&quot; תחילה וסוף. וחכמינו ז&quot;ל הקפידו שלא לכרוע במקום שלא אמרו חכמים, כמו שכתבתי בסימן קכ&quot;ג, ובש&quot;ס שלנו בסוטה (מ א). דבשם הוזכר הך ד&quot;מודים&quot; זה, ולא נזכר שם שצריכין לכרוע, ורק בירושלמי.&lt;/p&gt;
&lt;p&gt;והטעם: דכיון ששליח הציבור אומר בקול &quot;מודים אנחנו לך&quot; – ממילא שצריכין הציבור גם כן להראות הכנעה. ולזה כתב הרמב&quot;ם לשחות מעט. ובירושלמי שם אומר גם כן: ובלבד שלא ישוח יותר מדאי. ומפרש הרמב&quot;ם דרק א&quot;מודים&quot; קאי.&lt;/p&gt;
&lt;h3&gt;סימן קכז סעיף ב&lt;/h3&gt;
&lt;p&gt;והטור השיג עליו, ואינו מובן השגתו, עיין שם (ועיין ט&quot;ז סעיף קטן א' שתמה גם כן).&lt;/p&gt;
&lt;p&gt;ורבינו הבית יוסף בשולחן ערוך השמיט הך ד&quot;שוחין מעט&quot;, ולא כתב רק הך ד&quot;ולא ישחו יותר מדאי&quot;. ונראה לי דאזיל לטעמיה בספרו הגדול דכוונתו שישחה כבכל הכריעות, ועל כל הכריעות אמר שלא ישחו יותר מדאי, עיין שם.&lt;/p&gt;
&lt;p&gt;ומאוד תמוה: דאם כן למה כתבו כאן ולא בפרק חמישי דין י&quot;ב, שבשם ביאר דיני כריעות? ועוד: דאיך אפשר לומר כן, שהרי שם כתב מפורש דשחייה מעט אינו אלא בדיעבד עיין שם, והכא כתב לכתחילה?&lt;/p&gt;
&lt;p&gt;(וגם הב&quot;ח כתב דרק א&quot;מודים&quot; זה קאי. וגם דברי הט&quot;ז סעיף קטן א' תמוהים, עיין שם.)&lt;/p&gt;
&lt;h3&gt;סימן קכז סעיף ג&lt;/h3&gt;
&lt;p&gt;&quot;מודים&quot; זה נקרא &quot;מודים דרבנן&quot;. ונראה משום דנוסחתו הוא מכמה אמוראים, כמבואר בסוטה שם ובירושלמי שם, יש כמה נוסחאות אחרות. וגם מסיים בשם &quot;ברוך אתה ה', אל ההודאות&quot;, עיין שם. אבל אנו נוהגין לומר כש&quot;ס דילן ובלא שם לבסוף, וכבר ידועה הנוסחא בסידורים.&lt;/p&gt;
&lt;p&gt;ויש מי שאומר שצריך לשחות גם בסוף, וכתב רבינו הבית יוסף שטוב לחוש לדעה זו. ורבינו הרמ&quot;א כתב שיש אומרים שצריך לומר הכל בשחייה אחת, וכן המנהג. עד כאן לשונו. ואצלינו לא הכל נוהגין כן.&lt;/p&gt;
&lt;p&gt;ורב שרירא גאון כתב: יש מי שחוזרין וכורעין שמסיימין, ויש מסיימין בזקיפה. ורבוותא לא מיחו לא לזה ולא לזה (בית יוסף). ובירושלמי יש: רבי זעירא הוה סמוך לקרובה, כדי שיהא שוחה עמו תחילה וסוף. ונראה דהכי פירושו: שהיה אומר &quot;מודים&quot; זה באריכות קצת כדי שיסיים בשווה עם שליח הציבור, וישחה גם בסוף עם שליח הציבור. ולכן יכולים לנהוג בזה אם כה ואם כה.&lt;/p&gt;
&lt;h3&gt;סימן קכז סעיף ד&lt;/h3&gt;
&lt;p&gt;בספרד ובכל ארצות ישמעאל נושאים הכהנים כפיהם בכל יום בשחרית. ולכן כתב רבינו הבית יוסף:&lt;/p&gt;
&lt;dl&gt;&lt;dd&gt;אם אין שם כהנים אומר שליח ציבור: &quot;אלהינו ואלהי אבותינו ברכנו בברכה המשולשת...&quot; עד &quot;ואני אברכם&quot;. ואין הציבור עונין אחריו &quot;אמן&quot; אלא &quot;כן יהי רצון&quot;.&lt;/dd&gt;
&lt;/dl&gt;&lt;p&gt;עד כאן לשונו. ואצלנו בכל יום כן הוא, שאין אנו נושאין כפים רק ביום טוב, כמו שכתבתי בסימן קכ&quot;ח. ואין אנו נוהגין לומר רק עד &quot;שלום&quot;, ופסוק &quot;ושמו את שמי&quot; אין אומרים.&lt;/p&gt;
&lt;p&gt;ו&quot;בַברכה&quot; בי&quot;ת הראשון בפת&quot;ח. ועניית &quot;כן יהי&quot; הוא רק בסוף. ואצלינו המנהג לומר אחר כל ברכה בין פסוק לפסוק, ומוסיפין לומר &quot;בזכות אברהם, בזכות יצחק, בזכות יעקב&quot;.&lt;/p&gt;
&lt;p&gt;וכשאומר &quot;יברכך&quot; – יטה ראשו לצד ימין שלו, &quot;וישמרך&quot; – לצד שמאל, &quot;יאר...&quot; – לצד ימין, &quot;ויחונך&quot; – לצד שמאל, &quot;ישא...&quot; – לצד ימין, &quot;וישם לך&quot; – לצד שמאל. וכשמסיים &quot;שלום&quot; – לצד ימין. וכן המנהג אצלנו.&lt;/p&gt;
&lt;p&gt;ויש מי שכתב: &quot;יברכך&quot; – לימין, &quot;יאר&quot; – כלפי ההיכל והיינו כנגדו, &quot;פניו אליך ויחונך&quot; – לשמאל (מגן אברהם). אבל אנו מסיימים בלצד ימין, כדי להגביר הימין על השמאל.&lt;/p&gt;
&lt;p&gt;ואין אומרים זה במנחה, בעת שאינו ראוי לנשיאות כפים.&lt;/p&gt;
&lt;p&gt;וכתב רבינו הרמ&quot;א דנהגו לומר בשחרית &quot;שים שלום&quot;, וכן כל זמן שאומר &quot;אלהינו...&quot; (כמו בתענית במנחה). אבל בלאו הכי (מנחה ומעריב) &quot;שלום רב&quot;. ויש מתחילין לומר &quot;שים שלום&quot; במנחה של שבת, הואיל וכתיב ביה &quot;כי באור פניך נתת לנו ה' אלהינו תורת חיים&quot;, שהיא התורה שקורין במנחה בשבת. עד כאן לשונו. ובסידור האר&quot;י ז&quot;ל תמיד &quot;שים שלום&quot;, וכן נוהגים הספרדים.&lt;/p&gt;
&lt;p&gt;(וטעם האשכנזים: ד&quot;באור פניך&quot; אין אומרים במנחה ומעריב שהוא שעת הדין. ולפי זה בשבת ויום טוב וראש חודש היה נכון לומר גם במנחה ומעריב &quot;שים שלום&quot;, וכן ערב שבת וערב יום טוב במנחה, שאז הוא זמן רצון. ודייק ותמצא קל.)&lt;/p&gt;
&lt;p&gt;(ומשמע דבבית האבל אומרים &quot;אלהינו&quot;, שהרי לא הזכירו זה. וצריך עיון.)&lt;/p&gt;</extract></page></pages></query></api>