<?xml version="1.0"?><api><query><normalized><n from="ערוך_השולחן_אורח_חיים_נב" to="ערוך השולחן אורח חיים נב" /></normalized><pages><page pageid="175652" ns="0" title="ערוך השולחן אורח חיים נב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן נב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי שבא אחר שהתחילו הציבור פסוקי דזמרא&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן נב סעיף א&lt;/h3&gt;
&lt;p&gt;ויש לשאול שאלה גדולה: על מה קבעו בפסוקי דזמרה שירת הים אחרי המזמורים? והרי תורה קודמת לנביאים וכל שכן לכתובים, כדאמרינן בשלהי ראש השנה לענין פסוקי &quot;מלכיות&quot; &quot;זכרונות&quot; ו&quot;שופרות&quot;.&lt;/p&gt;
&lt;p&gt;ואולי שמפני זה כתב הרמב&quot;ם בפרק שביעי מתפילה דין י&quot;ג דקורין שירת הים אחר &quot;ישתבח&quot;, וכן כתב בסוף בנוסח התפילה, עיין שם. וביאור דבריו יש לומר דשירת הים אינו מפסוקי דזמרה כלל, אלא שקבעוה קודם ברכת &quot;יוצר אור&quot; לאיזה טעם הכמוס עמהם.&lt;/p&gt;
&lt;p&gt;אבל למנהגינו קשה. ומצאתי שהזוהר בפרשת &quot;תרומה&quot; (דף קל&quot;א ע&quot;ב) הקשה זה, וזה לשונו: כדין תושבחתא דשירתא דימא... ואי תימא... אמאי איהי בתקונא בתרייתא בתר שבחא דדוד? והא תורה שבכתב... ואקדימת לכתובים...? אלא מגו... והאי תושבחתא מעליא..., ובגין דא איהי סמיך לצלותא דמיושב... עד כאן לשונו.&lt;/p&gt;
&lt;p&gt;כלומר: דאדרבא מפני גודל מעלתה סמכוה לקריאת שמע וברכותיה, שנקרא בלשון הזוהר &quot;צלותא דמיושב&quot; כמו שכתבתי בסימן הקודם סוף סעיף ח, עיין שם.&lt;/p&gt;
&lt;h3&gt;סימן נב סעיף ב&lt;/h3&gt;
&lt;p&gt;עיקר פסוקי דזמרה לרש&quot;י בשבת (קיח ב) הוויין שני מזמורים: &quot;הללו את ה' מן השמים&quot; ו&quot;הללו אל בקדשו&quot;, עיין שם. וזהו דעת הסמ&quot;ג והגהות מיימוניות. ויש שכתבו דהעיקר הוא רק המזמור האחרון &quot;הללו אל בקדשו&quot;, וזהו דעת רב נטרונאי שהביא הטור.&lt;/p&gt;
&lt;p&gt;והרי&quot;ף והרמב&quot;ם כתבו מ&quot;תהלה לדוד&quot; עד &quot;כל הנשמה&quot;, ומשמע דלדידהו כולהו שווין. ומכל מקום יש לומר דגם הם מודים דבמקום שאי אפשר לומר כולם כמו שיתבאר, יש מהם שקודמים לאחרים.&lt;/p&gt;
&lt;h3&gt;סימן נב סעיף ג&lt;/h3&gt;
&lt;p&gt;וזה לשון רבינו הבית יוסף:&lt;/p&gt;
&lt;dl&gt;&lt;dd&gt;אם בא לבית הכנסת, ומצא ציבור בסוף פסוקי דזמרה, אומר:
&lt;ul&gt;&lt;li&gt;&quot;ברוך שאמר&quot; עד &quot;מהולל בתשבחות&quot;,&lt;/li&gt;
&lt;li&gt;ואחר כך &quot;תהלה לדוד&quot; עד &quot;מעתה ועד עולם הללויה&quot;,&lt;/li&gt;
&lt;li&gt;ואחר כך &quot;הללו את ה' מן השמים&quot; עד &quot;לבני ישראל עם קרובו הללויה&quot;,&lt;/li&gt;
&lt;li&gt;ואחר כך &quot;הללו אל בקדשו&quot; עד &quot;כל הנשמה...&quot;,&lt;/li&gt;
&lt;li&gt;ואחר כך &quot;ישתבח&quot;,&lt;/li&gt;
&lt;li&gt;ואחר כך &quot;יוצר&quot; וקריאת שמע וברכותיה, ויתפלל עם הציבור.&lt;/li&gt;
&lt;/ul&gt;&lt;/dd&gt;
&lt;/dl&gt;&lt;dl&gt;&lt;dd&gt;ואם אין שהות כל כך – ידלג גם מזמור &quot;הללו את ה' מן השמים&quot;. ואם כבר התחילו הציבור &quot;יוצר&quot; ואין שהות לומר פסוקי דזמרה אפילו בדילוג – יקרא קריאת שמע וברכותיה עם הציבור, ויתפלל עמהם, ואחר כך יקרא כל פסוקי דזמרה בלא ברכה שלפניהם ולא של אחריהם.&lt;/dd&gt;
&lt;/dl&gt;&lt;p&gt;עד כאן לשונו. משום דברכות אלו לא נתקנו רק קודם התפילה, כדי לסדר שבחו של מקום ואחר כך יתפלל, כמו שכתבתי בריש סימן נ&quot;א. אבל כשכבר התפלל – אין מקום לברך על השבח.&lt;/p&gt;
&lt;h3&gt;סימן נב סעיף ד&lt;/h3&gt;
&lt;p&gt;ומזה נתברר כמה גדול כוח תפילה בציבור: שלא לבד שמקצרים בשירות ותשבחות של פסוקי דזמרה אלא אפילו מבטלין אותן לגמרי, דכל בלא ברכה אינו כלום. וזה שכתב שאחר כך יקרא כל פסוקי דזמרה – אינו לחובה, שהרי רב נטרונאי גאון כתב הטור בשמו שלא יקרא אותן אחר כך כלל. אלא שרבינו הבית יוסף בספרו הגדול כתב דוודאי כוונתו בברכה, דבלא ברכה הלואי שיאמר כל היום כולו, עיין שם.&lt;/p&gt;
&lt;p&gt;אלמא דלא לחיובה קאמר אלא כקריאת מזמורים בעלמא. ולפי זה גם מי שמקצר בפסוקי דזמרה, כמו שנתבאר לעיל – יכול לאומרם אחר התפילה כקריאת מזמורים בעלמא.&lt;/p&gt;
&lt;h3&gt;סימן נב סעיף ה&lt;/h3&gt;
&lt;p&gt;אמנם דברי רבינו הבית יוסף תמוהין: דאיך אפשר לומר שהגאון כוונתו אברכות? והא איהו מיירי שבירך &quot;ברוך שאמר&quot; ו&quot;ישתבח&quot;, רק שקיצר בפסוקי דזמרה. ועל זה כתב: ולא יאמר אותם אחר התפילה כל עיקר, כמבואר בטור – הרי אין כוונתו על הברכות שהרי כבר אמרם, אלא כוונתו על המזמורים עצמם שלא יקראם אחר התפילה, משום שלא נתקנו רק קודם התפילה.&lt;/p&gt;
&lt;p&gt;וכן ראיתי מי שפסק כן: דאפילו התחיל מ&quot;יוצר אור&quot; ולא אמר כלל פסוקי דזמרה קודם התפילה – לא יאמרו אחר כך אפילו בלא ברכות. וכל שכן אם אמר &quot;ברוך שאמר&quot; ו&quot;ישתבח&quot;, וקיצר בפסוקי דזמרה – שלא ישלימם אחר התפילה כלל (ב&quot;ח), דאחר התפילה לא יאות לומר זמירות.&lt;/p&gt;
&lt;p&gt;והן אמת שבשם רבינו יונה הביא הטור שאם לא אמר פסוקי דזמרה כל עיקר – יאמר אותן אחר התפילה בברכותיהן, ב&quot;ברוך שאמר&quot; ו&quot;ישתבח&quot; כמו קודם התפילה, עיין שם. מיהו לא קיימא לן כן.&lt;/p&gt;
&lt;p&gt;ויש שרוצים לחלק בין לא אמרם כלל, דאז אומרם בברכותיהן אחר התפילה, ובין אמר מקצתן בברכותיהן, דאז אין משלימן אחד התפילה כלל אפילו בלא ברכות (אגור, ולהפרישה גם דעת הטור כן, עיין שם). אך כבר נדחו דברים אלו (כמו שכתבו הבית יוסף והב&quot;ח).&lt;/p&gt;
&lt;p&gt;ולדינא נראה ד&quot;שב ואל תעשה, עדיף. ובפרט שיש אומרים שאיסור גדול הוא לאומרם אחר התפילה, שכן כתבו כמה מהראשונים.&lt;/p&gt;
&lt;p&gt;(עיין ב&quot;ח שכתב כן בשם סמ&quot;ג ורמב&quot;ן וליקוטי פרדס, עיין שם. וכן נראה דעת חכמי הקבלה. ודייק ותמצא קל.)&lt;/p&gt;
&lt;h3&gt;סימן נב סעיף ו&lt;/h3&gt;
&lt;p&gt;והנה כבר נתבאר שיאמר &quot;ברוך שאמר&quot;, והשני הללויות, ו&quot;תהלה לדוד&quot; ו&quot;ישתבח&quot;. ואם הזמן קצר, לא יאמר רק &quot;הללויה&quot; בתרא.&lt;/p&gt;
&lt;p&gt;וכתב רבינו הרמ&quot;א דאם גם לזה אין שהות, יאמר רק &quot;ברוך שאמר&quot; ו&quot;אשרי&quot; ו&quot;ישתבח&quot;, עיין שם. דבשעת הדחק יוצאין פסוקי דזמרה ב&quot;אשרי&quot; בלבד. וכן הוא בטור בשם רב עמרם גאון, עיין שם.&lt;/p&gt;
&lt;p&gt;ולא הזכירו &quot;מזמור לתודה&quot; כלל. מיהו מנהגינו לאומרו, דלא שייך על זה שהות, דברגעים ספורות אומרו. וכן מזמור &quot;הללו אל בקדשו&quot; אומרים דקצר הוא, ואין שייך לומר בו &quot;ואין שהות לזה&quot;.&lt;/p&gt;
&lt;h3&gt;סימן נב סעיף ז&lt;/h3&gt;
&lt;p&gt;ואם יש עוד זמן מרווח – יאמר כל ההללויות. ואם עוד יש זמן – יאמר שירת הים גם כן. ואם עוד יש זמן – יאמר גם &quot;ברוך ה' לעולם אמן ואמן&quot;. ואם עוד יש זמן – יאמר גם &quot;ויברך דוד&quot;. ואם עוד יש זמן – יאמר מן &quot;הודו&quot; עד &quot;רוממו&quot;, ומדלג ומתחיל מן &quot;אשרי&quot;.&lt;/p&gt;
&lt;p&gt;ודברי רבינו הרמ&quot;א שכתב: ואם יש לו שהות יותר יאמר &quot;הודו לה' קראו&quot; עד &quot;והוא רחום&quot;, וידלג עד &quot;והוא רחום&quot; שקודם אשרי, כי בינתיים אינם רק פסוקים מלוקטים, עד כאן לשונו – אין כוונתו דאם יש לו שהות יותר מעל שני הללויות, דלפי זה &quot;הודו&quot; קודם לשארי הללויות, ואי אפשר לומר כן. אלא כוונתו: ואם יש לו שהות יותר אחר שיאמר כל הללויות (מגן אברהם). ולשונו דחוק, וגם הסמ&quot;ק כתב מפורש ד&quot;הודו&quot; קודם. מיהו לדינא העיקר כמו שכתבתי, כי כן הסכימו רוב הפוסקים (כמבואר במעדני יום טוב ואליה רבה).&lt;/p&gt;
&lt;p&gt;ודע שפשוט הוא שאם בא לבית הכנסת ומצא הציבור באמצע פסוקי דזמרה, ועד שיניח טלית ותפילין כבר יהיו אחר &quot;יוצר אור&quot; ויהיה קשה עליו להשיגם גם אם יתחיל מ&quot;יוצר אור&quot; – פטור, ויתפלל בפני עצמו כסדר התפילה בשלימות. מיהו אם רק יכול להתחיל מ&quot;יוצר אור&quot; – מחויב להתחיל, כי גדול כוח תפילה בציבור כמו שכתבתי.&lt;/p&gt;
&lt;h3&gt;סימן נב סעיף ח&lt;/h3&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;ומכל מקום יאמר כל הברכות שמחויב לברך בבוקר.&lt;/dd&gt;
&lt;/dl&gt;&lt;p&gt;עד כאן לשונו. כלומר: אם בא באמצע פסוקי דזמרה והתפלל עם הציבור כמו שנתבאר, ועדיין לא בירך ברכת השחר – יאמר כל ברכות השחר אחר התפילה.&lt;/p&gt;
&lt;p&gt;אך יש מי שאומר שאם לא אמר ברכת &quot;המחזיר נשמות...&quot; – לא יאמר אחר התפילה, שכבר נפטר בברכת &quot;מחיה המתים&quot; (פרי חדש). וכן יש מי שכתב שאם לא ברך ברכת התורה – לא יברך אחר התפילה, שכבר נפטר ב&quot;אהבה רבה&quot;. אך דבר זה כבר נתבאר בסימן מ&quot;ז, עיין שם.&lt;/p&gt;
&lt;p&gt;גם לעניות דעתי לא יברך &quot;הנותן לשכוי בינה&quot; אחרי שבירך &quot;יוצר המאורות&quot;. וגם ברכת &quot;מתיר אסורים&quot; לא ידעתי איך יברך, הא הזכירו ב&quot;מכלכל חיים&quot;, וצריך עיון. ולכן יזהר שלא לבוא לידי כך. ואם בא לידי כך, נראה לי דספק ברכות להקל, ולא יאמר אותן ברכות שחשבנו אחר התפילה.&lt;/p&gt;</extract></page></pages></query></api>