<?xml version="1.0"?><api><query><normalized><n from="ערוך_השולחן_אורח_חיים_כז" to="ערוך השולחן אורח חיים כז" /></normalized><pages><page pageid="172798" ns="0" title="ערוך השולחן אורח חיים כז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מקום הנחתן, ואופן הנחתן&lt;/b&gt;&lt;/big&gt;&lt;br&gt;&lt;big&gt;ובו עשרים ושנים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב&lt;/p&gt;
&lt;h3&gt;סימן כז סעיף א&lt;/h3&gt;
&lt;p&gt;מקום הנחת תפילין של יד בזרוע השמאלית, דכתיב: &quot;והיה לאות על ידכה&quot; – יד כהה. כלומר: החלושה בכוח. ועוד דכתיב: &quot;אף ידי יסדה ארץ, וימיני טפחה שמים&quot; – הרי ד&quot;יד&quot; היא השמאלית (מנחות לז א), דבכל מקום דכתיב &quot;יד&quot; סתם ולא פירש יד ימין – קאי אשמאלית (שם).&lt;/p&gt;
&lt;p&gt;ולא בכל היד כשר, אלא בהעצם שבין הקובד&quot;ו שקורין עללינבויגי&quot;ן, ובין השחי שהוא סוף כל היד המחובר לגוף. וכך דרשו חכמינו ז&quot;ל שם: &quot;ידך&quot; – זו קיבורית. כלומר: מקום קבוצת בשר, דבעצם הזה יש הרבה יותר בשר מהעצם שאחר פיסת היד עד הקובד&quot;ו.&lt;/p&gt;
&lt;p&gt;ולמדנו זה מדשל ראש ההנחה הוא בגובה הראש, כמו שיתבאר – כמו כן השל יד בגובה היד. ועוד דכתיב: &quot;והיה לך לאות על ידך&quot; – לך לאות ולא לאחרים לאות. כלומר במקום שאין אחרים רואים להדיא, וזהו מקום זה בגובה היד, דבתחתיתו גלוי הוא לכל. ועוד דכתיב: &quot;ושמתם את דברי אלה על לבבכם [...], וקשרתם&quot; – שתהא שימה כנגד הלב. ולכן צריך להטות מעט התפילה לצד הגוף, בענין שכשיכוף זרועו למטה – יהיה כנגד לבו. וזהו הכל במקום הגובה, דבתחתיתו לא יהיה כנגד הלב.&lt;/p&gt;
&lt;h3&gt;סימן כז סעיף ב&lt;/h3&gt;
&lt;p&gt;ודע דמסתימת לשון הש&quot;ס והפוסקים משמע להדיא דכל עצם זה שבין הקובד&quot;ו ובית השחי – כשר להנחת תפילין. וכן מבואר מלשון הטור, שכתב: בגובה הבשר שבפרק שבין הקנה לכתף. עד כאן לשונו.&lt;/p&gt;
&lt;p&gt;אבל רבינו הבית יוסף בספרו הגדול הביא מסמ&quot;ק דלא כל עצם זה כשר, אלא החצי שלצד הקובד&quot;ו. וגם זה לא בכל מחציתה, כי אם במקום התפוח שם. ועל פי זה כתב בשולחן ערוך: בבשר התופח שבעצם שבין הקובד&quot;ו ובית השחי. עד כאן לשונו. ומפרש לשון הטור &quot;בגובה הבשר שבפרק&quot;, כלומר: שבעצם זה יש מקום שהבשר גבוה שם, ושם הוי מקום הנחתן.&lt;/p&gt;
&lt;h3&gt;סימן כז סעיף ג&lt;/h3&gt;
&lt;p&gt;וכן מתבאר מרמב&quot;ם פרק רביעי שכתב: בשר התופח שבמרפק..., עיין שם. וזהו שכתב רבינו הרמ&quot;א שצריך להניח בראש העצם הסמוך לקובד&quot;ו, אבל לא בחצי עצם שסמוך לשחי. עד כאן לשונו. כלומר: במחציתה במקום התופח דווקא, ולא בכל מחציתה (מגן אברהם סעיף קטן ב').&lt;/p&gt;
&lt;p&gt;וזה שכתב רבינו הבית יוסף בסעיף ז שהעצם הסמוך לבית השחי מחציו עד הקובד&quot;ו, הוא מקום הנחת תפילין, עד כאן לשונו – לא על כל חציו כוונתו אלא סמך על מה שכתב מקודם, דדווקא בבשר התופח.&lt;/p&gt;
&lt;p&gt;(עיין מגן אברהם שם. וזהו כוונתו לתרץ גם דברי הבית יוסף, כמו שכתב הפרי מגדים שם. והמחצית השקל תפס דכוונתו רק לתרץ דברי הסמ&quot;ק, ועל הבית יוסף נשאר בקושיא, עיין שם. והעיקר כהפרי מגדים. וכן הוא מנהג העולם להניחה לא בהתחלת עצם זה, כי אם מעט בגובה. ובשם גופה יש מקום להניח שני תפילין, דזה מפורש בגמרא. ודייק ותמצא קל.)&lt;/p&gt;
&lt;h3&gt;סימן כז סעיף ד&lt;/h3&gt;
&lt;p&gt;אמנם אחד מרבותינו האחרונים האריך לחלוק על כל זה, ומביא ראיות ברורות דכל עצם זה שבין הקובד&quot;ו ובין בית השחי – כשר להנחת תפילין. וזה שהביאו ראיה משימושא רבה שכתב פלג זרוע – וודאי כן הוא, דמכל היד היא פלג (הגר&quot;א סעיף קטן ה').&lt;/p&gt;
&lt;p&gt;וצריך לומר לפי זה, דזה שאמרו חכמינו ז&quot;ל קיבורית, כלומר קבוצת הבשר – וודאי כן הוא דבכל עצם זה יש קבוצת בשר הרבה נגד העצם שאחר פיסת היד עד הקובד&quot;ו, כמושג בחוש. ולרבותינו בעלי השולחן ערוך נצטרך לומר דשם גופה יש מקום קבוצת בשר יותר מבכל פרק זה, והיינו קצת אחרי התחלת הפרק הזה. וכן מנהג העולם.&lt;/p&gt;
&lt;p&gt;(ומרש&quot;י שם משמע להדיא כהגר&quot;א שכתב: גובה קיבורית דהוא אצל הכתף. עד כאן לשונו. וכן משמע מלשון הש&quot;ס שם, דכל העצם הזה מקרי &quot;גובה שביד&quot;, והיא כולה כנגד הלב. וכן משמע מלשון רבינו תם בתוספות ורא&quot;ש, עיין שם. ונראה לעניות דעתי ברור דמי שיש לו מכה במקום הנחת תפילין לפי דברי השולחן ערוך – יכול בפשיטות לסמוך על דעה זו ולהניחה למעלה ממחציתה של עצם זה. וכן יש להורות. ודייק ותמצא קל. וכן משמע להדיא באור זרוע הגדול סימן תקע&quot;ו כהגר&quot;א, עיין שם.)&lt;/p&gt;
&lt;h3&gt;סימן כז סעיף ה&lt;/h3&gt;
&lt;p&gt;גרסינן במנחות (לז ב): &quot;ידכה&quot; בה&quot;י – זו שמאל (&quot;יד כהה&quot;). אחרים אומרים: &quot;ידכה&quot; (כן צריך לומר) – לרבות את הגידם, ד&quot;ידכה&quot; משמע יד רצוצה ומקולקלת (רש&quot;י).&lt;/p&gt;
&lt;p&gt;תניא אידך: אין לו זרוע – פטור מן התפילין. אחרים אומרים: &quot;ידכה&quot; – לרבות את הגידם, עיין שם.&lt;/p&gt;
&lt;p&gt;ואינו מובן: למה השמיטו רבותינו כל ענין זה, דהרי&quot;ף והרמב&quot;ם והסמ&quot;ג והרא&quot;ש והטור לא הזכירו מכל זה כלום? והרי היה להם לפסוק הלכה כמר או כמר? ולא מצאתי מי שנתעורר בזה.&lt;/p&gt;
&lt;h3&gt;סימן כז סעיף ו&lt;/h3&gt;
&lt;p&gt;והנראה לי בדעת רבותינו בשנדקדק מאי טעמא דתנא קמא דאמר: אין לו זרוע – פטור מן התפילין. דהא לא דריש זה מקרא אלא מסברא קאמר, ואיזה סברא יש בזה?&lt;/p&gt;
&lt;p&gt;ואדרבא הא אמרינן בערכין (יט ב) דבדאורייתא כל הקיבורית נקראת &quot;יד&quot;. ובעל כרחך דמיירי כשנשארה הקיבורית ורק זרוע אין לו, דאם לא כן לא שייך לומר פטור כיון שאין לו על מה להניח. וגם לשון &quot;אין לו זרוע&quot; משמע להדיא דהקיבורית נשארה, ואם כן מאי טעמא פטור? הא יש לו יד, וקרינן ביה &quot;והיה לך לאות על ידך&quot;.&lt;/p&gt;
&lt;p&gt;ומתפילין גופה דייקו לה בגמרא שם דמניחין אותה בקיבורית, והתורה אמרה &quot;על ידך&quot; – שמע מינה דקיבורית מקרי יד. וכן מוכח מקראי דשמשון, דכתיב: &quot;ותהיינה העבותים אשר על זרועו&quot;, ומסיים: &quot;וימסו האסורים מעל ידיו&quot;.&lt;/p&gt;
&lt;p&gt;ואם כן קשה: מנא לן לתנא קמא דבאין לו זרוע פטור? וגם לאחרים קשה: למה להו דרשא לרבות את הגידם לחיובא, הא מסברא ידענו זה, כיון דקרינן בהקיבורית &quot;ידך&quot;?&lt;/p&gt;
&lt;h3&gt;סימן כז סעיף ז&lt;/h3&gt;
&lt;p&gt;וצריך לומר הטעם: דוודאי עיקר היד הוא כף היד, שהרי בכל התנ&quot;ך מבואר &quot;ויתן בידו&quot;, &quot;ונתן בידה&quot;, &quot;ויקח מידו&quot;, ובמה נוטלין ונותנין אם לא בכף היד? אלא דנקראת &quot;יד&quot; עד הכתף, דבכולל נקראו יד. ולכן בערכין שם כשיש עיקר היד, נקרא &quot;יד&quot; עד הכתף. וכן בשמשון כשהיה לו עוקר היד – נקראת הזרוע גם כן &quot;יד&quot;. אבל כשעיקר היד חסר, והיינו כשנקצץ כף היד, שאינו יכול ליטול בה וליתן בה – אין שם יד עליה כלל.&lt;/p&gt;
&lt;p&gt;ולכן סבירא ליה לתנא קמא: אין לו זרוע פטור מן התפילין, דלא קרינן ביה &quot;לאות על ידך&quot;. ולאו דווקא אין לו זרוע, דהוא הדין אין לו כף. רק דנקט &quot;אין לו זרוע&quot;, כלומר: אף על גב דהקיבורית קיים, מכל מקום בלא עיקר היד אין שם &quot;יד&quot; עליה. והוא הדין כשנקצץ כף היד.&lt;/p&gt;
&lt;p&gt;וזהו טעם רבותינו שהשמיטו כל זה, לפי דתנאים אלו לא דרשי &quot;ידכה&quot; – יד כהה, אלא לרבות את הגידם. ולית הלכתא כוותייהו, דרב אשי דהוא בתראה הכריע מקודם דדרשינן &quot;יד כהה&quot;. וכיון שאין פסוק לזה, ממילא ידוע לכל דכשאין לו יד – ליכא חיובא, כמו מי שאין לו סוכה – אין צורך לומר לו &quot;פטור אתה מן הסוכה&quot; דמובן ממילא. והכא נמי כן הוא.&lt;/p&gt;
&lt;p&gt;והברייתא שאמרה &quot;אין לו זרוע פטור מן התפילין&quot; – לא היו צריכין לזה כלל. אלא משום דאחרים יש להם דרשא דגידם חייב מקרא ד&quot;ידכה&quot;, קא משמע לן דאינו כן. והפוסקים כיון שכתבו הך ד&quot;יד כהה&quot;, מובן ממילא דכשאין לו יד – פטור. ומילתא דפשיטא היא.&lt;/p&gt;
&lt;h3&gt;סימן כז סעיף ח&lt;/h3&gt;
&lt;p&gt;אבל לא כן הוא שיטת רבותינו בעלי התוספות, שכתבו אברייתא ד&quot;אין לו זרוע פטור&quot;: אחרים אומרים &quot;ידכה&quot; לרבות את הגידם, דמר אמר חדא ומר אמר חדא, ולא פליגי. עד כאן לשונם.&lt;/p&gt;
&lt;p&gt;כלומר: דתנא קמא אמר כשאין לו זרוע, והיינו שנקטעה עד הקיבורית – פטור. ואחרים אמרו לרבות הגידם, כלומר: שנקטע פיסת היד עד הזרוע, והזרוע קיים. ולכן כן הלכה. אמנם גם מזה אין ראיה, כמו שנבאר בסייעתא דשמיא.&lt;/p&gt;
&lt;p&gt;ורבינו הרמ&quot;א בסעיף א כתב: גידם שאין לו יד רק זרוע – יניח בלא ברכה. עד כאן לשונו. וביאר טעמו בספרו &quot;דרכי משה&quot; משום דתוספות פסקו לחיובא. והאור זרוע פסק לפטור, לכן פסק כן. וטרחו האחרונים בדברי האור זרוע למה פוטר, וכתבו שהיתה לו גירסא אחרת בגמרא. ונדחקו הרבה בדבריו (עיין מגן אברהם סעיף קטן ג' ושארי אחרונים). וזה גרם להם לפי שלא היה לפניהם ספר אור זרוע הגדול. ועתה זכינו לזה ונתגלה טעמו.&lt;/p&gt;
&lt;h3&gt;סימן כז סעיף ט&lt;/h3&gt;
&lt;p&gt;וזה לשון האור זרוע (סימן תקע&quot;ז):&lt;/p&gt;
&lt;dl&gt;&lt;dd&gt;&quot;ידכה&quot; – זו שמאל. אחרים אומרים... תניא אידך... ופירש רבינו אליקים בברייתא: ראשונה לרבות את הגידם, שאין לו יד ויש לו זרוע... ובברייתא שנייה... וכלשון זה מפרש מורי רבינו שמחה דפליגי, ופסק הלכה כתנא קמא דפטור. דהואיל דתנא קמא דריש לשמאל, אם כן פטר את הגידם.&lt;/dd&gt;
&lt;/dl&gt;&lt;p&gt;עד כאן לשונו, ולפי זה טעמו ברור: דמפרש דאחרים מיירי ביש לו זרוע, ועם כל זה תנא קמא פוטר. והלכה כתנא קמא.&lt;/p&gt;
&lt;p&gt;ולפי זה אני אומר דגם מהתוספות אין ראיה. דנהי דבברייתא שנייה לא פליגי, וחייב ביש לו זרוע, מכל מקום שמא בברייתא ראשונה מפרשים כהאור זרוע והלכה כתנא קמא. והרי התוספות לא פסקו הלכה בזה.&lt;/p&gt;
&lt;p&gt;ולפי זה לדינא נראה יותר דנקטעה ידו, אף על פי שיש לו זרוע פטור. אך הואיל דנפיק מפומיה דרבינו הרמ&quot;א, קשה לעבור על דבריו.&lt;/p&gt;
&lt;p&gt;(וכל דברי המגן אברהם לא נתבררו. דמה שהקשה על התוספות מספרי, אדרבא אם האחרים הוא ר&quot;י דספרי בוודאי נדחו דבריהם. דהא ר&quot;י החורם גם בגמרא דילן שם אומר דימין נקרא &quot;יד&quot;, והש&quot;ס דחה זה. ואף אם אין זה ר&quot;י דש&quot;ס דילן, מכל מקום נדחו דברי ר&quot;י דספרי מכוח ש&quot;ס דילן דימין לא נקרא &quot;יד&quot;. גם מה שהקשה דאי יש לו זרוע יניחנו בשמאל, ורמז להך דערכין, כבר בארנו דלא מקרי &quot;יד&quot;. ומערכין לא קשיא כלל, כמו שכתבנו. ודייק ותמצא קל.)&lt;/p&gt;
&lt;h3&gt;סימן כז סעיף י&lt;/h3&gt;
&lt;p&gt;כתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;המנהג הנכון שיהא היו&quot;ד של קשר תפילה של יד לצד הלב, והתפילה עליו לצד חוץ. ויש ליזהר שלא תזוז יו&quot;ד של הקשר מהתפילה.&lt;/dd&gt;
&lt;/dl&gt;&lt;p&gt;עד כאן לשונו, כלומר: דראיה ברורה אין לנו שהקשר יהיה לצד הלב. דזה שהצריכו חכמינו ז&quot;ל שימה כנגד הלב, זהו על עצם התפילין. מכל מקום נכון ונראה שכן צריך לעשות, כיון שהיו&quot;ד הוא מאותיות &quot;שדי&quot;, והוא הלכה למשה מסיני צריך להיות כנגד הלב.&lt;/p&gt;
&lt;p&gt;וגם שלא תזוז הקשר מהתפילה – אין ראיה ברורה מגמרא. דיש לומר כמו שהדלי&quot;ת של ראש הוא רחוק מעצם התפילין, כמו כן היו&quot;ד של יד. אך כן נראה, ועל פי חכמת הקבלה לעיכובא כן הוא. ולכן טוב יותר שהכריכות על היד יכרוך מן היד לחוץ ליד כמנהג הספרדים, דבזה יתאדק הקשר להתפילה. דלמנהג האשכנזים שכורכין מחוץ ליד על היד – יתרחק בזה הקשר כמובן.&lt;/p&gt;
&lt;h3&gt;סימן כז סעיף יא&lt;/h3&gt;
&lt;p&gt;עוד כתב דהמנהג הנכון לתקן שהמעברתא שבה הרצועה עוברת – תהא מונחת לצד הכתף, והקציצה לצד היד. עד כאן לשונו.&lt;/p&gt;
&lt;p&gt;וכן נוהגין כל ישראל, אף שאין ראיה ברורה על זה וכמו שכתבתי. ומשום דבספרו הגדול הביא מתרומת הדשן שיש שאין עושים כן, לפיכך הזהיר בזה.&lt;/p&gt;
&lt;p&gt;(ולקצת מפרשים יש לכוין דינים אלו בגמרא במנחות לה ב, שאמרו קשר של תפילין צריך להיות למעלה וכלפי פנים. עיין בנימוקי יוסף ובבית יוסף. ודייק ותמצא קל.)&lt;/p&gt;
&lt;h3&gt;סימן כז סעיף יב&lt;/h3&gt;
&lt;p&gt;צריך שיניח התפילין על היד ממש, ולא על איזה בגד שעל היד. ורש&quot;י במגילה (כד ב) פירש הטעם: משום דבעינן &quot;לך לאות&quot; – ולא לאחרים לאות. ולפי טעם זה אין זה רק בשל יד.&lt;/p&gt;
&lt;p&gt;אבל הרא&quot;ש פירש הטעם דכמו דבבגדי כהונה דרשינן בזבחים (יט א): &quot;ולבש על בשרו&quot; – שלא יהא דבר חוצץ בינו לבשרו; והוא הדין בתפילין, דכתיב: &quot;על ידך&quot; – צריך שלא להיות דבר חוצץ בינו לבין ידו. והוא הדין בשל ראש, דכתיב: &quot;בין עיניך&quot; – בגובה שבראש כנגד בין עיניך כמו שיתבאר, צריך שלא יהיה דבר חוצץ.&lt;/p&gt;
&lt;p&gt;והרשב&quot;א בתשובה מסתפק בזה, אבל אין בזה ספק דחציצה פוסלת בין בשל יד בין בשל ראש להרא&quot;ש.&lt;/p&gt;
&lt;h3&gt;סימן כז סעיף יג&lt;/h3&gt;
&lt;p&gt;ולכן תמיהני על מי שרוצה להקל בשל יד כשיש לו מכה על הקיבורית, ומונחים סמרטוטים על המכה שיכול להניחו עליהם, מטעם דבזה לא שייך &quot;ולא לאחרים לאות&quot; כיון שהוא לבוש בגד אחר על גביו (מגן אברהם סעיף קטן ו'). דזהו לטעמו של רש&quot;י ז&quot;ל, ומהאי טעמא מסתפק הרשב&quot;א בשל ראש.&lt;/p&gt;
&lt;p&gt;אבל אנן דקיימא לן כהרא&quot;ש, שלא יהא דבר חוצץ בין התפילין לידו – וודאי אסור. ויותר נראה להתיר לזה להניחו מלמעלה מחצי עצם הקיבורית, וכמו שכתבתי בסוף סעיף ד. וגם על מה שפסק רבינו הרמ&quot;א דדווקא בתפילין, אבל ברצועות אין להקפיד, עד כאן לשונו – חלקו הגדולים. וסבירא להו דגם ברצועות שעל היד ושעל הראש אסור להיות חציצה (לבוש וט&quot;ז סעיף קטן ד', ומגן אברהם סעיף קטן ה'). וכן המנהג, ואין לשנות.&lt;/p&gt;
&lt;h3&gt;סימן כז סעיף יד&lt;/h3&gt;
&lt;p&gt;ומכל מקום כתב רבינו הבית יוסף בסעיף ה דאדם שהוא עלול לנזילות, כלומר שיש לו כאב בראש ואינו יכול לגלות ראשו, ואם יצטרך להניח תפילה של ראש על הראש עצמו לא יניחם כלל – יש להתיר לו להניח תפילה של ראש על כובע דק הסמוך לראש. ויכסם מפני הרואים. והמניחים בדרך זה – לא יברך על של ראש, רק יברך על של יד &quot;להניח&quot;. עד כאן לשונו.&lt;/p&gt;
&lt;p&gt;והיתר זה בנוי על דברי הרשב&quot;א, שמסתפק בזה כמו שכתבתי. אבל להרא&quot;ש אין שום היתר בזה, וצריך עיון. ואולי כיון דאם לא כן לא יניחם כלל – מוטב להניחם איך שהוא. אבל קשה לפתוח היתר כזה.&lt;/p&gt;
&lt;p&gt;ודע דכינה מתה – חוצצת. וכן כשיש עפר על הראש – חוצץ. וצריך לנקות מקום התפילין של הראש, ומהראוי לחפוף המקום במסרק שיהיה המקום נקי.&lt;/p&gt;
&lt;p&gt;ויש רוצים להחמיר גם כשהשיער גדול מאוד. ואיני רואה בזה שום טעם, דאיזה גבול תתן להשיער? ושיער הראש כעצם הראש דמי. ואולי אם יש לו בלורית שמסבב גם צדדי השיער של מקום אחר למקום הנחת תפילין – בזה וודאי יש חציצה, אבל לא השיער הטבעי הגדל במקום זה. וכן המנהג פשוט, ואין לפקפק כלל בזה.&lt;/p&gt;
&lt;h3&gt;סימן כז סעיף טו&lt;/h3&gt;
&lt;p&gt;ודע דאף על גב דבשל יד אמרו חכמינו ז&quot;ל &quot;לך לאות&quot; ולא לאחרים לאות – אין הכוונה שמחוייב לכסות השל יד. דהכוונה הוא רק במקום &quot;לך לאות&quot;. וכן מפורש במנחות (לז ב).&lt;/p&gt;
&lt;p&gt;וכן להיפך: דהשל ראש צריך שיתראה לכולם, כדכתיב: &quot;וראו כל עמי הארץ כי שם ה' נקרא עליך&quot;. ודרשינן: אלו תפילין שבראש. אין הכוונה שאסור לכסותם, דמותר לכסותם בטלית או בחפץ אחר, דלא הקפידה תורה רק על המקום. ולכן מי שיש לו מיחוש בראש – יכול להניח השל ראש, ולכסות עליו איזה כיסוי עליו ועל הראש ביחד. וכן פסקו הגדולים.&lt;/p&gt;
&lt;h3&gt;סימן כז סעיף טז&lt;/h3&gt;
&lt;p&gt;איטר יד ימינו אם עושה כל מלאכתו בשמאל – מניח בשמאלו, שהוא ימין של כל אדם, דאצלו הוה יד זו &quot;כהה&quot;. ואם שולט בשתי ידיו, דהיינו שעושה בשניהם בכוח שוה באופן שאין שום יתרון בשמאלו על ימינו – מניח בשמאל ככל אדם. אבל כל שיש יתרון בשמאלו על ימינו – מניח בימינו דהיא הכהה אצלו.&lt;/p&gt;
&lt;p&gt;ואם כותב בימינו ושאר כל מעשיו עושה בשמאלו, או כותב בשמאל ושאר כל מעשיו עושה בימין, יש אומרים שהולכין אחר מעשיו, ומניח בהיד התשה בכוח אצלו דהיא הכהה אצלו. ויש אומרים שהולכין אחר הכתיבה, משום דכתיב: &quot;וקשרתם [...] וכתבתם&quot;, והיד שכותב בה היא הימין ומניח בהאחרת.&lt;/p&gt;
&lt;p&gt;והעיקר לדינא כדעה הראשונה (הגר&quot;א סעיף קטן י&quot;ז). דדרשא ד&quot;יד כהה&quot; הוא להלכה, מה שאין כן דרשא ד&quot;וקשרתם [...] וכתבתם&quot; נראה להדיא בש&quot;ס שאינו להלכה.&lt;/p&gt;
&lt;p&gt;(שהרי רב אשי בדף לז א סבירא ליה הך ד&quot;יד כהה&quot;. ועוד דבברייתא פליגי תנא קמא ורבי יוסי החורם ורבי נתן, ואיהו דריש &quot;וקשרתם [...] וכתבתם&quot;. ואיתא שם דרבי יוסי החורם סבירא ליה כרבי נתן, ודרבי יוסי החורם דחו לה. ועוד: דוודאי הלכה כתנא קמא, ואיהו לא סבירא ליה הך דרבי נתן.)&lt;/p&gt;
&lt;h3&gt;סימן כז סעיף יז&lt;/h3&gt;
&lt;p&gt;איטר שהניח בשמאל של כל אדם – לא יצא. ויש חולקין, ואינו עיקר.&lt;/p&gt;
&lt;p&gt;ואם האיטר צריך לשאול תפילין מאינו איטר – יהפוך המעברתא לצד חוץ, ובזה יבוא לו הקשר לצד גופו. דאילו יניחה כדרכה יהיה הקשר שלא לצד גופו, ודבר זה אי אפשר בשום אופן. אבל על המעברתא ליכא קפידא כל כך. וכן מי שאינו איטר ששואל תפילין מאיטר יעשה כך.&lt;/p&gt;
&lt;p&gt;ודע דסתם &quot;איטר&quot; הוא כשנולד כך. אבל אדם שהרגיל עצמו להיות איטר, יש מחלוקת אם דינו כאיטר אם לאו.&lt;/p&gt;
&lt;p&gt;(עיין מגן אברהם סעיף קטן ט', שהביא ממרדכי שני דעות. ודעת הרמ&quot;א בדרכי משה נראה דהוי איטר. וכל שכן אם מן השמים נולד לו חלישות בימינו, דכולי עלמא מודים דהוי איטר. ויש מי שאומר דהוא הדין כשנקטעה ידו. ואינו כן, דמה ענין זה לזה? ודייק ותמצא קל.)&lt;/p&gt;
&lt;h3&gt;סימן כז סעיף יח&lt;/h3&gt;
&lt;p&gt;אף על פי שיש לאדם מכה במקום הנחת תפילין – יניח תפילין, כי מקום יש בקיבורת להניח שתי תפילין. כי העצם הסמוך לבית השחי מחציו עד הקובד&quot;ו במקום התופח – הוא מקום התפילין.&lt;/p&gt;
&lt;p&gt;ואם המכה מגיע עד חציו – יכול להניח בחציו שכלפי הגוף, כפי מה שבארנו בסוף סעיף ד.&lt;/p&gt;
&lt;p&gt;(ואין לתמוה על מה שאמר בריש פרק &quot;המוצא תפילין&quot;: מקום יש בראש להניח שתי תפילין, והא יש יותר אם כשר בכל העצם? דוודאי כן הוא, אלא דומיא דראש קאמר, כדאמר רבי שמעון בר יוחאי: מקום יש בראש.... – הכא נמי מקום יש ביד, עיין שם. ודייק ותמצא קל.)&lt;/p&gt;
&lt;h3&gt;סימן כז סעיף יט&lt;/h3&gt;
&lt;p&gt;אורך רצועה של יד – כדי שתקיף את הזרוע, ויקשור ממנה הקשר, ותמתח על אצבע האמצעי, ויכרוך ממנה על אצבעו שלוש כריכות: שנים בפרק התחתון, ואחד בפרק האמצעי (עיין מגן אברהם סעיףק טן י&quot;ב שכתב בעליון, ולאו דוקא). ויקשור, כלומר: שיתחב הרצועה באופן שתתקיים.&lt;/p&gt;
&lt;p&gt;ונוהגים העולם לכרוך גם שבע כריכות על היד, כנגד שבעה תיבות שבפסוק &quot;פותח את ידך...&quot;.&lt;/p&gt;
&lt;p&gt;וכתב רבינו הרמ&quot;א בסעיף ח דאין לכרוך הרצועה על התיתורא כדי לחזקה על היד. עד כאן לשונו. משום דהתיתורא יותר קדוש מהרצועה, ואיך יניח קדושה קלה על קדושה חמורה? וכן הוא מנהג האשכנזים.&lt;/p&gt;
&lt;p&gt;אבל הספרדים כורכין שלוש כריכות על המעברתא, ועושין כמין שי&quot;ן. ואמת שכן כתוב בכוונות ובפרי עץ חיים להאריז&quot;ל. אבל הגדול מתלמידיו חולק על זה.&lt;/p&gt;
&lt;p&gt;(שהרב חיים ויטל בא בחלום לבנו ואמר לו שלא יעשה כך, כמו שכתב השערי תשובה סעיף קטן ט&quot;ו בשם כמה גדולי ספרד. ואמר לו שמה שכתוב שמה כן – אינו מהאריז&quot;ל אלא מהחברים. וכמה ענינים שם כן, עיין שם.)&lt;/p&gt;
&lt;p&gt;(ומה שכתב המגן אברהם בסעיף קטן י&quot;ד דבשעת הנחה יניח עליה הרצועה, שלא תזוז עד שיניח השל ראש, עיין שם – זהו לפי המנהג שהניחו השל ראש קודם הכריכות, ולא לפי מנהגינו, כמו שכתבתי בסימן כ&quot;ה סעיף י&quot;ח, עיין שם.)&lt;/p&gt;
&lt;h3&gt;סימן כז סעיף כ&lt;/h3&gt;
&lt;p&gt;ומקום הנחת תפילין של ראש מהתחלת עיקרי השיער שעל המצח עד סוף המקום שמוחו של תינוק רופס. כלומר: שהוא רך כשהוא בן שנה (רש&quot;י מנחות לז א). והא דכתיב &quot;בין עיניך&quot; למדנו מ&quot;קרחה&quot;, דכתיב: &quot;ולא תשימו קרחה בין עיניכם למת&quot;. ו&quot;קרחה&quot; לא שייך בין העינים ממש, שהרי אין שם שיער כלל. אלא הוא מקום עיקרי השיער. והכוונה שיונח על המוח כנגד בין העינים.&lt;/p&gt;
&lt;p&gt;ויש להזהיר לההמון על ככה, כאשר ראינו בעינינו שרבים נושאים השל ראש חציו על המצח. ואוי לאותו בושה, כי לא קיימו מצות תפילין מימיהם, ומברכים לבטלה, ועונשם גדול. והסיבה לזה בתפילין הגדולים ורפיון הקשרים. וגם רבים טועים לאמר שבמקום שכלות הנחת השיער – שם הוא מקום התפילין. ואינו כן, רק במקום צמיחת עיקרי השיער.&lt;/p&gt;
&lt;p&gt;וראיתי כמה מיראי אלהים שהולכים ומעיינים בכמה בני אדם אם מונח עליהם השל ראש כראוי, ואם אינו כראוי מתקנים להיות כראוי. ואשרי חלקם, ושכרם גדול מאוד.&lt;/p&gt;
&lt;h3&gt;סימן כז סעיף כא&lt;/h3&gt;
&lt;p&gt;וצריך שיהיה הקשר מאחורי הראש למעלה בעורף, שהוא סוף הגולגולת והוא נגד הפנים. וצריך לכוין שתהא השל ראש באמצע הראש, כדי שיהיה כנגד בין העינים. וגם הקשר יהיה באמצע העורף, ולא יטה לא לכאן ולא לכאן.&lt;/p&gt;
&lt;p&gt;וצריך שיהא המקום שבקשר נראה כעין דל&quot;ת לצד חוץ, ולא כאותן שעושין כעין שני דל&quot;תין. ויזהר שלא יתהפך הקשר. וכן בשל יד יש ליזהר שלא יתהפך, והשחור שברצועות יהיה לצד חוץ, בין בשל יד בין בשל ראש. ועיקר הקפידא במקום שמקיפים הראש והזרוע. ובגמרא מצינו שאחד מהאמוראים התענה על זה שנהפך לו פעם אחת הרצועה השחור לצד פנים. ואמרו שהתענה על זה ארבעים תעניות (מועד קטן כה א).&lt;/p&gt;
&lt;h3&gt;סימן כז סעיף כב&lt;/h3&gt;
&lt;p&gt;ישלשל הרצועות של ראש לפניו, ויגיעו עד הטבור או למעלה ממנו מעט. ויש שכתבו דרצועה של ימין עד הטבור, ושל שמאל עד החזה. ומדינא דגמרא אין שיעור לזה, רק שישולשול מעט מלפניו. ורוחב הרצועה של יד ושל ראש כאורך שיעורה לפחות ובלא העוקץ.&lt;/p&gt;
&lt;p&gt;ואם פיחת משיעור אורך הרצועות ורחבן, אם אינו מוצא אחרות – מניחן כמות שהן עד שימצא אחרות, כי אינו מעכב מדינא רק הידור מצוה. ואם מותר לתפור הרצועה כשנקרעה, יתבאר בסימן ל&quot;ג.&lt;/p&gt;
&lt;p&gt;ותפילין של ראש טוב להיותן גלויים ונראים, אבל אינו מעכב כמו שכתבתי בסעיף ט&quot;ו. ותלמיד בפני רבו – אין דרך ארץ לגלות תפיליו בפני רבו.&lt;/p&gt;
&lt;p&gt;(וכן משמע בריש פרק &quot;אין עומדין&quot; דרבה לא הרגיש בתפילין דאביי. וכן רבי זירא ברבי ירמיה, עיין שם. ודייק ותמצא קל.)&lt;/p&gt;
&lt;p&gt;וכתב רבינו הרמ&quot;א דבשל יד – אין להקפיד אם הם גלויים או מכוסים. וכן בתלמיד עם רבו, עכשיו שאין מניחים אלא בשעת קריאת שמע ותפילה, אפילו תלמיד בפני רבו יכול לגלות אף בשל ראש. וכן המנהג שלא ליזהר. עד כאן לשונו. דכיון דאז חובה להניחם – לא שייך התנשאות לפני רבו. ורק בשעת הלימוד, דאז אינו חובה כל כך יש קפידא.&lt;/p&gt;</extract></page></pages></query></api>