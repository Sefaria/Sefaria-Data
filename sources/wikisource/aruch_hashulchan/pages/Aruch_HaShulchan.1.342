<?xml version="1.0"?><api><query><normalized><n from="ערוך_השולחן_אורח_חיים_שמב" to="ערוך השולחן אורח חיים שמב" /></normalized><pages><page pageid="211165" ns="0" title="ערוך השולחן אורח חיים שמב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שמב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני שבותים בבין השמשות&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן שמב סעיף א&lt;/h3&gt;
&lt;p&gt;כתב הרמב&quot;ם בפרק כ&quot;ד דין י': &quot;כל הדברים שהן אסורין משום שבות לא גזרו עליהן בין השמשות אלא בעצמו של יום הוא שהן אסורין, ולא בבין השמשות, והוא שיהיה שם דבר מצוה או דוחק.&lt;/p&gt;
&lt;p&gt;כיצד: מותר לו בין השמשות לעלות באילן או לשוט על פני המים להביא לולב או שופר, וכן מוריד מן האילן או מוציא מן הכרמלית עירוב שעשה, וכן אם היה טרוד ונחפז ונצרך לדבר שהוא משום שבות בין השמשות - הרי זה מותר, אבל אם לא היה שם דוחק ולא דבר מצוה – אסור. לפיכך אין מעשרין את הודאי בין השמשות אף על פי שאיסור הפרשת המעשר בשבת משום שבות, אבל מעשרין את הדמאי&quot; עכ&quot;ל.&lt;/p&gt;
&lt;h3&gt;סימן שמב סעיף ב&lt;/h3&gt;
&lt;p&gt;ביאור דבריו: דלדבר מצוה תמיד מותר בשבות בין השמשות, ואפילו לדבר הרשות אם היה טרוד ונחפז ולא היה יכול לעשות מקודם - מותר גם בצרכיו, דבאמת מלשון הש&quot;ס בכמה מקומות שאמר דשבות לא גזור בין השמשות, משמע דגם אדבר רשות קאי, וכן משמע מלשון רש&quot;י (ח': ד&quot;ה 'ורבי') שכתב: דשבות שגזרו חכמים באיסורי שבת לא גזרו אלא בשבת ודאי וכו' ע&quot;ש.&lt;/p&gt;
&lt;p&gt;מיהו מדלא מצינו דבר זה בכל המקומות רק גבי עירובי תחומין, וקיימא לן דאין מערבין אלא לדבר מצוה, ואפילו לא למצוה גמורה אלא לקבל פני חבירו ואפילו לטייל, כמ&quot;ש בסימן תט&quot;ו, וקיימא לן גם כן דאם עירב לדבר הרשות - עירובו עירוב, ולכן הרמב&quot;ם מדעתו הגדולה הכריע דלדבר מצוה תמיד מותר, ולדבר הרשות אם היה נחפז וטרוד. אבל לדבר הרשות בהרווחה והיה יכול לעשות מקודם - בודאי לא התירו.&lt;/p&gt;
&lt;h3&gt;סימן שמב סעיף ג&lt;/h3&gt;
&lt;p&gt;וזה לשון הטור: &quot;כל שבות דרבנן - מותר בין השמשות לצורך מצוה, כגון ליטול עירובו המונח בכרמלית או לעלות אחריו באילן או ליטול ממנו לולב המונח עליו, או שהיה טרוד והוצרך לעשר פירות בין השמשות. וכן כתב הר&quot;י שמותר לומר לעכו&quot;ם להדליק לו נר בין השמשות&quot; עכ&quot;ל.&lt;/p&gt;
&lt;p&gt;מדבריו משמע דרק לדבר מצוה, אבל לדבר הרשות בשום פנים לא הותר. וגם סבירא ליה דהא דמותר להפריש דמאי בין השמשות זהו דוקא כשהיה טרוד, אבל ודאי גם בכהאי גוונא אסור, ולדעת הרמב&quot;ם גם בודאי מותר בכהני גוונא. וסבירא ליה להטור דלעשר לא מקרי דבר מצוה כלל, שהרי יכול לאכול שארי דברים בשבת.&lt;/p&gt;
&lt;p&gt;ומיהו זה ודאי דאם אין לו מה יאכל, דגם הטור מודה שיכול לעשר בין השמשות. ואפילו נר של יארציי&quot;ט מותר לומר לאינו יהודי בין השמשות להדליק לו (ט&quot;ז בשם רש&quot;ל, ובביאור דברי הטור עיין ב&quot;י וב&quot;ח ודרישה וט&quot;ז, והנראה לעניות דעתי כתבתי ודו&quot;ק).&lt;/p&gt;
&lt;h3&gt;סימן שמב סעיף ד&lt;/h3&gt;
&lt;p&gt;ודע שיש מי שמסתפק אם גם במוצאי שבת בין השמשות אמרינן כן דלא גזרו בין השמשות, או דכיון דהוחזק שבת אסור (מג&quot;א).&lt;/p&gt;
&lt;p&gt;ומתוספות עירובין (ל&quot;ד. ד&quot;ה 'ואמאי') נראה דאין חילוק ע&quot;ש (ת&quot;ש), וגם מדסתמו הש&quot;ס והפוסקים סתם מבואר דאין חילוק. וכן מבואר להדיא מלשון רש&quot;י ורמב&quot;ם שהבאנו, שכתבו: שלא גזרו אלא על עצמו של יום ועל יום ודאי, וממילא דגם על בין השמשות דאפוקי יומא לא גזרו.&lt;/p&gt;</extract></page></pages></query></api>