<?xml version="1.0"?><api><query><normalized><n from="ערוך_השולחן_אורח_חיים_לז" to="ערוך השולחן אורח חיים לז" /></normalized><pages><page pageid="173033" ns="0" title="ערוך השולחן אורח חיים לז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן לז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;גודל מצות תפילין, וכמה החיוב לשאת אותם&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן לז סעיף א&lt;/h3&gt;
&lt;p&gt;גדולה מצות תפילין שכל המניחן מאריך ימים, שנאמר: &quot;ה' עליהם יחיה&quot; (מנחות מד א) – אותם שנושאים עליהם שם ה' שהם תפילין יחיה (רש&quot;י).&lt;/p&gt;
&lt;p&gt;ואיתא בשימושא רבה דכל המניח תפילין, ומתעטף בציצית, וקורא קריאת שמע, ומתפלל – מובטח שהוא בן העולם הבא. ואין אש של גיהנם שולט בו, ועונותיו נמחלין (טור). ובברכות (טו א) אמרינן: כל הנפנה, ונוטל ידיו, ומניח תפילין, וקורא קריאת שמע, ומתפלל – כאילו בנה מזבח והקריב עליו קרבן, עיין שם.&lt;/p&gt;
&lt;p&gt;וכל שאינו מניח תפילין עובר בשמונה עשה (מנחות שם). דבארבע פרשיות של תפילין כתיבי של יד ושל ראש, וכל אחת עשה בפני עצמה. וכל שאינו מניח תפילין נקרא &quot;פושע ישראל בגופו&quot; (ראש השנה טז א).&lt;/p&gt;
&lt;p&gt;ולכן צריך כל איש מישראל ליזהר במצוה הגדולה הלזו. ושיהדר אחר סופר ירא אלהים, ותפילין נאים ומהודרים. ויזכור שלא בכל יום ולא בכל שנה לוקח תפילין, והוא לשנים רבות. ואיך יקמץ הכסף המעט על מצוה גדולה לרבות בשנים?&lt;/p&gt;
&lt;h3&gt;סימן לז סעיף ב&lt;/h3&gt;
&lt;p&gt;ויש מי שחולק עון זה לשלוש חלוקות.&lt;/p&gt;
&lt;ul&gt;&lt;li&gt;והוא דמי שאינו מניחם מפני שהם בזויות עליו הוה &quot;פושע ישראל בגופן&quot;, ועליהם אמרו בראש השנה (יז א): נדונין לדורי דורות בגיהנם.&lt;/li&gt;
&lt;li&gt;ומי שאינו מניחם מפני שאינו רוצה להתבטל ממלאכתו הוה גם כן &quot;פושע ישראל בגופו&quot;, ונדון בגהינם שנים עשר חודש.&lt;/li&gt;
&lt;li&gt;אבל מי שאינו מניחן מפני שחושש שאין גופו נקי – אינו בכלל &quot;פושע ישראל&quot;. ורק עון יש בידו, שכל אדם יכול ליזהר על שעה קלה דקריאת שמע ותפילה.&lt;/li&gt;
&lt;/ul&gt;&lt;p&gt;כן כתב הרא&quot;ש ז&quot;ל (ב&quot;ח).&lt;/p&gt;
&lt;h3&gt;סימן לז סעיף ג&lt;/h3&gt;
&lt;p&gt;כתבו הטור ושולחן ערוך:&lt;/p&gt;
&lt;dl&gt;&lt;dd&gt;מצוותם להיותם עליו כל היום. אבל מפני שצריכים גוף נקי, שלא יפיח בהם ושלא יסיח דעתו מהם, ואין כל אדם יכול ליזהר בהם – נהגו שלא להניחם כל היום. וצריך כל אדם ליזהר בהם, להיותם עליו בשעת קריאת שמע ותפילה.&lt;/dd&gt;
&lt;/dl&gt;&lt;p&gt;עד כאן לשונם, כלומר: דוודאי חובת המצוה מן התורה יצא במה שמניחם שעה אחת ביום, בשעת קריאת שמע ותפילה. ורק אם לא הניחם כלל פעם אחת ביום ביטל מצות עשה. אבל אין חובה לישא אותם כל היום. אלא שבוודאי כיון שהיא מצוה גדולה שבגדולות, שיש בה ייחוד ה' ויראתו ואהבתו יתברך, ועול מצות – מהראוי לישא אותם כל היום. וכן נהגו רבותינו חכמי המשנה והגמרא, ורבנן סבוראי והגאונים. ולזה אומרים רבותינו שעתה לא נהגו בזה.&lt;/p&gt;
&lt;p&gt;ויש שמשמע מדבריהם שמי שירצה עתה להניחם כל היום, בבטחו שלא יפיח ולא יסיח דעת, ומכל מקום לא יניחם כל היום (עיין מגן אברהם סעיף קטן ב').&lt;/p&gt;
&lt;p&gt;ולעניות דעתי לא נראה כן. וכן שמענו שיש יחידי סגולה ומה גם בדורות שלפנינו שהיו נושאים כל היום. ועכשיו נהגו גם כן היחידים השרידים ללמוד מעט בהם אחר התפילה.&lt;/p&gt;
&lt;p&gt;(עיין שם במגן אברהם, שהביא מתשובת רמ&quot;ע מפאנו שתיקן להניחן שנית במנחה. ואשרי חלקם.)&lt;/p&gt;
&lt;h3&gt;סימן לז סעיף ד&lt;/h3&gt;
&lt;p&gt;קטן היודע לשמור תפילין בטהרה, שלא יפיח בהם ולא ישן בהם, ושלא ליכנס בהם לבית הכסא – חייב אביו לקנות לו תפילין לחנכו. אבל קודם לכן – אסור ליתן לו תפילין.&lt;/p&gt;
&lt;p&gt;ויש אומרים דהאי קטן הוא דווקא כשהוא בן שלוש עשרה שנים ויום אחד. וכן נהגו ואין לשנות (רמ&quot;א), וקודם לכן אין מניחים. ועכשיו נהגו להניח שנים או שלושה חודשים קודם הזמן (מגן אברהם סעיף קטן ד'). ועכשיו מתחילין בחודש קודם. ויש שאין מתחילין כלל מקודם.&lt;/p&gt;
&lt;p&gt;ורבים דחו דעת ה&quot;יש אומרים&quot;, דאי כשהוא בן שלוש עשרה שנה ויום אחד – פשיטא, הרי חייב בכל המצות. וגם חיובא רמי עליה דידיה (ב&quot;ח, ואליה רבה, ופרי מגדים, והגאון רבי עקיבא איגר). ויש שפירשו: אף על פי שלא הביא שתי שערות (הגאון רבי עקיבא איגר וכן משמע בפרי מגדים, עיין שם). ובאמת היא דעה יחידאי דעת העיטור, ורבינו הבית יוסף בספרו הגדול דחה זה, כדמשמע מכל הראשונים דקטן ממש הוא, עיין שם.&lt;/p&gt;
&lt;p&gt;ולעניות דעתי נראה דוודאי מעיקר הדין כן הוא כדעת כל הראשונים. אלא דזה היה בזמן התלמוד שהיו פרושים וזריזים, אבל עכשיו אין לנהוג כן. ולזה כתבו דהכי נהגו ואין לשנות, כלומר: דעכשיו אי אפשר לסמוך על שום קטן כשהוא קודם שלוש עשרה שנה, והלואי שיזהרו בקדושת תפילין בהיותם בני שלוש עשרה.&lt;/p&gt;
&lt;p&gt;ודע דמורגל בפי ההמון שיתום יתחיל בשנה קודם להניח תפילין. ולא ידעתי שום טעם לזה, ולא נכון לנהוג כן מטעם שבארנו. וחרש ושוטה – וודאי דאין ליתן להם תפילין, דבוודאי לא יזהרו בקדושתם.&lt;/p&gt;</extract></page></pages></query></api>