<?xml version="1.0"?><api><query><normalized><n from="ערוך_השולחן_אורח_חיים_קטו" to="ערוך השולחן אורח חיים קטו" /></normalized><pages><page pageid="181928" ns="0" title="ערוך השולחן אורח חיים קטו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קטו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכה רביעית, וחמישית, וששית, ושביעית&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן קטו סעיף א&lt;/h3&gt;
&lt;p&gt;ברכה רביעית &quot;אתה חונן&quot;. ולמה אומרים אותה אחר &quot;קדושה&quot;? דכתיב בישעיה: &quot;והקדישו את קדוש יעקב&quot;, וסמיך ליה: &quot;וידעו תועי רוח בינה&quot; (מגילה יז ב). ויש בה שבע עשרה תיבות (טור ופרי עץ חיים), כמנין תיבות שבפסוק &quot;ואתה תדבר אל כל חכמי לב&quot; (שם).&lt;/p&gt;
&lt;p&gt;ומשום שמותר האדם מן הבהמה הוא הבינה והשכל, לפיכך קבעוה ראש להאמצעיות. ואם אין בינה אין תפילה (שם).&lt;/p&gt;
&lt;p&gt;ומבדילין בה במוצאי שבת ויום טוב, שזהו דבר חכמה להבדיל בין דבר לדבר (שם). כלומר: ההבדלה בעניני רוחניות כמו בין קודש לחול הוי חכמה רבה. ועיקר הבקשה לבקש מהשם יתברך שיתן לו דעת למאוס ברע ולבחור בטוב (אליה רבה). ועיין מה שכתבתי בסימן רצ&quot;ד.&lt;/p&gt;
&lt;h3&gt;סימן קטו סעיף ב&lt;/h3&gt;
&lt;p&gt;ברכה חמישית &quot;השיבנו&quot;. ולמה אומרים אותה אחר &quot;בינה&quot;? שהבינה מביאה לידי תשובה, דכתיב: &quot;השמן לב העם הזה..., פן יראה בעיניו..., ולבבו יבין ושב ורפא לו&quot; (מגילה שם). ויש בה חמש עשרה תיבות כנגד חמש עשרה תיבות שבפסוק: &quot;יעזוב רשע דרכו&quot; (טור ופרי עץ חיים).&lt;/p&gt;
&lt;p&gt;וגדולה תשובה שמגעת עד כסא הכבוד, ומן הארץ לרקיע חמש מאות שנה, וכן כל אויר שבין רקיע לרקיע. ונמצא שבעה רקיעים וששה אוירים ביניהם, ואויר שמן הארץ עד רקיע הראשון, ואויר שמן רקיע השביעי עד כסא הכבוד – הרי חמש עשרה (שם). והברכה מתחלת בה&quot;א ומסיימת בה&quot;א, כנגד עשרת ימי תשובה (שם).&lt;/p&gt;
&lt;h3&gt;סימן קטו סעיף ג&lt;/h3&gt;
&lt;p&gt;ברכה ששית &quot;סלח לנו&quot;. ושייכא לתשובה, דכתיב: &quot;וישוב אל ה' וירחמהו, ואל אלהינו כי ירבה לסלוח&quot; (מגילה שם).&lt;/p&gt;
&lt;p&gt;ומה שתקנו לומר &quot;אבינו&quot; בשני ברכות אלו, מפני שהאב חייב ללמד לבנו תורה. לכן אומרים: &quot;השיבנו אבינו לתורתך&quot;. וב&quot;סלח לנו&quot; מעוררים רחמים, שירחם עלינו כרחמי אב על בנו, וירבה לנו לסלוח עונותינו (טור). ויש בה עשרים תיבות (פרי עץ חיים).&lt;/p&gt;
&lt;h3&gt;סימן קטו סעיף ד&lt;/h3&gt;
&lt;p&gt;ברכה שביעית &quot;ראה נא בענינו&quot;. כן הוא הלשון בטור, ולא מנה מספר התיבות בברכה זו. אבל בספר פרי עץ חיים מנאה כמו שכתבתי בסימן קי&quot;ג, וכתב שהיא שבע עשרה תיבות. ולפי זה צריך לומר &quot;ראה בענינו&quot; ולא &quot;ראה נא&quot; וכן דעת מהרש&quot;ל בתשובה (סימן ס&quot;ד).&lt;/p&gt;
&lt;p&gt;ויש מי שכתב לומר דווקא &quot;ראה נא&quot; (מגן אברהם), ולא ידעתי מי הוא שיכול להכריע להיפך מדעת האר&quot;י ז&quot;ל והמהרש&quot;ל מסייע לו.&lt;/p&gt;
&lt;p&gt;ומה ראו לומר גאולה בשביעית? מתוך שאנו עתידין ליגאל בשביעית – קבעוה בשביעית (מגילה שם).&lt;/p&gt;</extract></page></pages></query></api>