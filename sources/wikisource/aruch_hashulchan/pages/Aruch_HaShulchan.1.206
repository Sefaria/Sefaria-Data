<?xml version="1.0"?><api><query><normalized><n from="ערוך_השולחן_אורח_חיים_רו" to="ערוך השולחן אורח חיים רו" /></normalized><pages><page pageid="212215" ns="0" title="ערוך השולחן אורח חיים רו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני הפסק וטעות בברכת הפירות&lt;/b&gt;&lt;/big&gt;&lt;br&gt;&lt;big&gt;ובו שישה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן רו סעיף א&lt;/h3&gt;
&lt;p&gt;בירך על פירות האילן בורא פרי האדמה – יצא, דעיקר אילן ארעא הוא. והרמב&quot;ם בפרק ח' פסק דלא יצא, וטעמו נראה לפי סוגית הש&quot;ס דתלי זה בביכורים (מ'.) ובביכורים קיימא לן: דאם נקצץ האילן - אינו קורא, משום דאינו יכול לומר מן האדמה אשר נתת לי ע&quot;ש, אלמא דעיקר אילן לאו ארעא.&lt;/p&gt;
&lt;p&gt;ומכל מקום התוספות והרא”ש וכל הפוסקים פסקו דיצא, כסתם משנה דברכות (שם), ואף שהש&quot;ס תלאם זה בזה, לאו בדווקא הוא, ובירושלמי שם דחו דאינו תלוי בביכורים ע&quot;ש, ולכן לא הובא דעתו כלל בטור ושולחן ערוך.&lt;/p&gt;
&lt;p&gt;ולפנינו גם בהרמב&quot;ם מבואר דיצא, אלא שכל הראשונים הביאו משמו דלא יצא (עיין בית יוסף וכ&quot;מ), ואולי חזר בו והגיה דיצא, מיהו על כל פנים כן הלכה.&lt;/p&gt;
&lt;p&gt;ועל פרי האדמה כשבירך 'העץ' - לא יצא, דעץ בכלל אדמה ולא אדמה בכלל העץ. ולכן כל מקום שיש ספק או מחלוקת אם לברך 'העץ' או 'האדמה' - יברך 'האדמה' ויוצא ממה נפשך.&lt;/p&gt;
&lt;h3&gt;סימן רו סעיף ב&lt;/h3&gt;
&lt;p&gt;מיהו לכתחילה אסור לברך על דבר שוודאי ברכתו 'העץ' 'בורא פרי האדמה'. ואפילו מונח לפניו שני דברים שרוצה לאכלן, אחת ברכתו 'העץ' ואחת 'האדמה' כמו צנון וזית, לא יברך על הצנון 'האדמה' ויכוין לפטור את הזית, אלא מברך מקודם על הזית 'העץ' ואחר כך מברך על הצנון 'האדמה', דברכת 'העץ' קודם לברכת 'האדמה'.&lt;/p&gt;
&lt;p&gt;ואפילו אם הקדים לברך על הצנון 'האדמה', אם לא כיון מפורש לפטור את הזית - מברך אחר כך 'העץ' על הזית. ואין זה מרבה בברכות, כיון שאין זה עיקר ברכתו. מיהו בדיעבד אם בירך על הצנון 'האדמה' וכיון לפטור את הזית – יצא, ואסור לו לברך אחר כך על הזית 'העץ', דהוי ברכה לבטלה.&lt;/p&gt;
&lt;p&gt;וכבר נתבאר דעל כולם אם אמר 'שהכל' – יצא, אפילו על פת ויין וכל שכן שארי דברים. וכן כשיש פרי העץ שמברכין 'האדמה' כגון בוסר בענבים או קפריסין בצלף וכיוצא בהם כפי הדינים שנתבארו בסימן ר&quot;ב, אם בירך עליהם 'העץ' – יצא, דסוף סוף פרי העץ הם (מג&quot;א סק&quot;א), וכן בפרי האדמה לעניין 'שהכל' כהאי גוונא.&lt;/p&gt;
&lt;h3&gt;סימן רו סעיף ג&lt;/h3&gt;
&lt;p&gt;יראה לי דאף על גב דקיימא לן אם בירך על העץ 'האדמה' דיצא, זהו לעניין הפירות המונחים לפניו ולא להפירות שאינם לפניו.&lt;/p&gt;
&lt;p&gt;כלומר דהנה האוכל תפוחים ובירך 'העץ' והביאו לפניו עוד תפוחים - יצא בברכתו הראשונה כמו שיתבאר, וזהו כשבירך 'העץ'. אבל כשבירך 'האדמה' ולא כיון מפורש לפטור התפוחים שיביאו אחר כך - מברך על התפוחים שאחר כך 'העץ', שהרי לכתחילה אין לברך על העץ 'האדמה' אלא שבדיעבד יצא, ואין לנו אלא על מה שלפניו ולא על מה שיביאו אחר כך.&lt;/p&gt;
&lt;p&gt;וכל שכן כשבירך על הצנון והיתה כוונתו לפטור את הזית והביאו אחר כך זיתים אחרים - דמברך עליהם 'העץ' (והט&quot;ז סק&quot;ב רוצה לומר דגם בכהאי גוונא פוטר ותמה על השולחן ערוך ע&quot;ש, ודבריו תמוהים וכבר תמה עליו השאגת אריה סימן כ&quot;ז, ומהר&quot;י והרשב&quot;א אין ראיה כלל ע&quot;ש. וכן נראה לעניות דעתי בכל הברכות שבדיעבד יוצאין בהן כמו 'שהכל', אין זה אלא על מה שלפניו ודו”ק).&lt;/p&gt;
&lt;h3&gt;סימן רו סעיף ד&lt;/h3&gt;
&lt;p&gt;אסור להפסיק בין ברכה לאכילה יותר מכדי דיבור, דהיינו שאילת שלום תלמיד לרב: 'שלום עליך רבי ומורי'. ואם הפסיק בשתיקה יותר מזה השיעור, יש אומרים שיחזור ויברך (בית יוסף), ויש אומרים שאין לחזור ולברך (שם סימן ק&quot;מ), וכן עיקר לדינא (מג&quot;א סק&quot;ד). אבל אם שח בינתים - פשיטא שצריך לחזור ולברך (שם).&lt;/p&gt;
&lt;p&gt;ואין להפסיק בין ברכה לאכילה לא מפני הכבוד ולא מפני היראה, ולא דמי לברכות של קריאת שמע, דבשם לא מברכינן לקרוא את שמע ולכן אין ההפסק ביטול להקריאת שמע, מה שאין כן בברכות הנהנין (שם). ועוד שהרי ברגע אחת יכול לטעום מהמאכל או מהמשקה כל שהוא ולא תהא ברכתו לבטלה, ולכן יזהר האדם מאוד בזה.&lt;/p&gt;
&lt;h3&gt;סימן רו סעיף ה&lt;/h3&gt;
&lt;p&gt;וצריך לברך כל ברכה באופן שישמיע לאזניו, ולא כאותן שמברכין בלחש עד שבעצמן אינם שומעים וחוטפין הברכה, אלא יברך בקול נמוך מילה במילה וישמיע לאזניו. אך בדיעבד אם לא השמיע לאזניו – יצא, דלא עדיפא מקריאת שמע, ובלבד שיוציא בשפתיו.&lt;/p&gt;
&lt;p&gt;אבל בהרהור בלב - לא יצא לדעת רוב הפוסקים, זולת הרמב&quot;ם בפרק א' מברכות, והיא דעה יחידאי. ולכן נראה לי דאם אכל מקצת על פי הרהור הברכה - יברך ויאכל השאר וכן בשתייה, דהלכה פסוקה היא אצל הפוסקים דהרהור לאו כדיבור דמי. וברכות נאמרות בכל לשון, וכבר בארנו בזה בסימן קפ&quot;ה שאי אפשר לנו לעשות כן ע&quot;ש.&lt;/p&gt;
&lt;h3&gt;סימן רו סעיף ו&lt;/h3&gt;
&lt;p&gt;אסור לברך ערום עד שיכסה ערותו. במה דברים אמורים: באיש שערותו מגולה, אבל באשה יושבת ופניה של מטה טוחות בקרקע ומברכת, דבכהאי גוונא ערוותה מכוסה, ובסימן ע&quot;ד נתבאר בזה ע&quot;ש.&lt;/p&gt;
&lt;p&gt;וכתב רבינו הבית יוסף בסעיף ג': דאפילו אם אינו ערום, אם לבו רואה את הערוה או שראשו מגולה - אסור לברך עכ&quot;ל.&lt;/p&gt;
&lt;p&gt;ודין לבו רואה את הערוה נתבאר בסימן ע&quot;ד ושם נתבאר במה מהני הפסק וכיסוי ע&quot;ש, ובסעיף ה' שם בארנו דבדיעבד אם בירך כשלבו ראה את הערוה - דאין צריך לחזור ולברך ע&quot;ש, וכל שכן כשבירך בראש מגולה דאין צריך לחזור ולברך, ושם נתבאר דעין רואה את הערוה אסור מן התורה ע&quot;ש.&lt;/p&gt;
&lt;h3&gt;סימן רו סעיף ז&lt;/h3&gt;
&lt;p&gt;כל דבר שמברך עליו לאכלו או לשתותו או להריח בו צריך לאוחזו בימינו כשהוא מברך. ואין זה עיכוב בדיעבד, דאפילו אחזו בשמאלו או לא אחזו כלל שהיה מונח לפניו על השלחן - ברכתו ברכה. ולכתחילה אל יתחוב סכין בהדבר שאוכל בשעת ברכה, דאין ברכה בחרב, ובדיעבד אין זה עיכוב.&lt;/p&gt;
&lt;p&gt;אמנם שיהא הדבר שאוכל או שותה או מריח לפניו - זהו אפילו בדיעבד מעכב, ואין מברכין לא על אוכל ולא על משקה עד שיביאוהו לפניו. ואם בירך ואחר כך הביאוהו לפניו - צריך לברך פעם אחרת, כן פסקו הטור והשולחן ערוך סעיף ה' ע&quot;ש.&lt;/p&gt;
&lt;p&gt;ויראה לי דזהו דווקא כשלא היה כלל עדיין המאכל או המשקה והיה הפסק גדול עד שהביאו לפניו, אבל אם ראה את המאכל דרך חלון ותיכף הביאוהו לפניו, או שבירך בחדר זה והמאכל היה בחדר השני ותיכף אחר הברכה הלך לחדר השני או השלישי ואכלו - יצא בברכתו ואין צריך לברך פעם אחרת, וראיה לזה מיורה דעה סימן י&quot;ט ע&quot;ש.&lt;/p&gt;
&lt;p&gt;וכל זה בדיעבד, אבל לכתחילה צריך שיהא מוכן לפניו ממש, ויאחזנו ביד ימינו כמ&quot;ש.&lt;/p&gt;
&lt;h3&gt;סימן רו סעיף ח&lt;/h3&gt;
&lt;p&gt;כתב הטור: &quot;מי שבירך על פירות שלפניו ואחר כך הביאו לו יותר מאותו המין - אין צריך לברך, אף על פי שלא היו לפניו כשבירך&quot; עכ&quot;ל. ומשמע מזה דווקא מאותו המין, אבל ממין אחר צריך לברך (ב&quot;ח).&lt;/p&gt;
&lt;p&gt;אבל רבינו הבית יוסף בספרו הגדול כתב דאין חילוק בין מין זה למין אחר, כיון שהברכה אחת היא, ועל פי זה כתב בסעיף ה': &quot;מי שבירך על פירות שלפניו ואחר כך הביאו לו יותר מאותו המין או ממין אחר שברכתו כברכת הראשון - אין צריך לברך&quot; עכ&quot;ל.&lt;/p&gt;
&lt;p&gt;והנה זהו וודאי אם כיון בפירוש בעת הברכה על כל מה שיביאו לו, פשיטא שאין צריך לברך אפילו ממין אחר כיון שהיתה כוונתו לזה, וכן להיפך אם כיון בפירוש רק על אלו המונחים לפניו, פשיטא שצריך ברכה אף אם יביאו לו מאותו המין, ובשני פרטים אלו לא יחלוק שום אדם. ובין כשעדיין מונח לפניו מהפירות שהיו בשעת הברכה ובין כשכבר אכלן, אין נפקא מינה בזה כמובן.&lt;/p&gt;
&lt;h3&gt;סימן רו סעיף ט&lt;/h3&gt;
&lt;p&gt;אמנם המחלוקת הוא בסתמא, והיינו שלא כיון לאכול עוד וגם לא כיון שלא יאכל עוד. ולפי זה אפשר לומר דלא פליגי כלל, ורבינו הבית יוסף כוונתו כשהיה בדעתו מפורש לאכול עוד, או שהי(ת)ה בבית אחרים וסמך על תכא דבעל הבית, כמ&quot;ש בסימן קע&quot;ט בספרו הגדול ע&quot;ש, וביורה דעה סימן י&quot;ט סעיף י&quot;ג כתבנו דכוונתו או שעדיין יש לפניו מפירות הראשונים, ולכן אין צריך לברך על האחרים אף שלא היתה כוונתו, כיון שגם להיפך לא היתה כוונתו או שכיון בפירוש בשעת הברכה שיביאו לו ע&quot;ש.&lt;/p&gt;
&lt;p&gt;והנה על פירוש השני וודאי אין חולק, אבל על פירוש הראשון יש חולקים לעניין מין אחר. ומדברי רבינו הרמ&quot;א שכתב על דברי רבינו הבית יוסף בזה הלשון: &quot;וטוב ליזהר לכתחילה להיות דעתו על כל מה שיביאו לו&quot; עכ&quot;ל, מזה מבואר שמפרש דברי רבינו הבית יוסף בסתמא.&lt;/p&gt;
&lt;h3&gt;סימן רו סעיף י&lt;/h3&gt;
&lt;p&gt;ולעניין דינא הכריע אחד מגדולי האחרונים דאם כבר נאכלו פירות אלו שבירך עליהן, אפילו הביאו לו מאותו המין - צריך לברך כשלא היה דעתו בפירוש בשעת הברכה להביא עוד פירות ולאכול (מג&quot;א סוף סק&quot;ז), דכל אכילת פירות הם דרך עראי ואין דעת האדם אלא על מה שלפניו. אמנם אם דעתו היה בפירוש שיביאו אחרים או פירות אחרים שברכתן כברכת הראשונים - פשיטא שפטורים מברכה.&lt;/p&gt;
&lt;p&gt;ואפילו היה דעתו על אחרים, אם הביאו עניין אחר לגמרי כגון שאכל דגים והיה דעתו שיביאו עוד דגים והביאו שכר, אף על גב שברכתן 'שהכל' בשוה, מכל מקום אם לא היה דעתו מפורש על שכר, חייב לברך (כ&quot;מ במג&quot;א שם), אם לא בסועד אצל חבירו דעל תכא דבעל הבית קא סמיך, ובזה פטור מכל מה שיביאו כמ&quot;ש בסימן קע&quot;ט, ובכיוצא בזה יש להורות בכל הדברים (וגם דעת הט&quot;ז סק&quot;ז נראה כן וכן הדעת נוטה).&lt;/p&gt;
&lt;h3&gt;סימן רו סעיף יא&lt;/h3&gt;
&lt;p&gt;וכל זמן שעדיין לא נאכלו פירות אלו אלא שישנם מקצתם עדיין והביאו פירות אחרים ובסתם, שלא היה כוונתו לא לאכול יותר ולא שלא לאכול יותר, הנה מאותו המין וודאי אין צריך לברך, וכשהביאו מין אחר יש מחלוקת כמ&quot;ש, וממילא מובן דספק ברכות להקל.&lt;/p&gt;
&lt;p&gt;ודווקא כשהביאו מין אחר ומכל מקום שניהם מין אילן הן, אבל בברכת 'שהכל' משני מינים נפרדים לגמרי, כמו דגים ושכר וכיוצא בהם - פשיטא שיש לברך בסתם אלא אם כן היה דעתו בפירוש על זה.&lt;/p&gt;
&lt;h3&gt;סימן רו סעיף יב&lt;/h3&gt;
&lt;p&gt;מי שיש לפניו מיני פירות הרבה שכולן ברכתן 'העץ' או כולן 'האדמה' ורצונו לאכול כולם - מברך ברכה אחת על כולם. ואסור לו לברך על מין אחד ולכוין שלא לפטור בברכה זו שארי מינים ואחר כך יברך על השני וכן על השלישי כדי להרבות בברכות, וזהו כברכות לבטלות ועל כיוצא בזה אמר הנביא: &quot;למה לי רוב זבחיכם יאמר ד'”.&lt;/p&gt;
&lt;p&gt;ואפילו היתה בשבתות וימים טובים וכוונתו למלאות מאה ברכות אסור לעשות כן, אך יכול לעשות באופן זה שיביאו לפניו מין אחד ויברך עליו ויכוין שלא לפטור שארי מינים, ואחר כך יביאו לפניו את המין השני ויברך עליו ויכוין שלא לפטור מין אחר וכן לעולם. וגם בזה יש מגמגמים, דכיון שרצונו לאכול כולם למה לא יביאם כולם ויברך ברכה אחת. אך בעניין זה כדי למלאות מאה ברכות יש לסמוך על המתירים, אבל לא כשכולם לפניו (אליה רבה סק&quot;ח בשם הר&quot;ם גלאנטי).&lt;/p&gt;
&lt;h3&gt;סימן רו סעיף יג&lt;/h3&gt;
&lt;p&gt;כתב הרמב&quot;ם בפרק ד' דין י': &quot;נטל אוכל ובירך עליו ונפל מידו ונשרף או שטפו נהר - נוטל אחר וחוזר ומברך עליו אף על פי שהוא מאותו המין ... עומד אדם על אמת המים ומברך ושותה, אף על פי שהמים שהיו לפניו בשעת הברכה אינם המים ששתה, מפני שלכך נתכוין תחילה&quot; עכ&quot;ל, וזהו מירושלמי (פרק ו' הלכה א').&lt;/p&gt;
&lt;p&gt;ונראה להדיא דהאחר שנוטל לא היתה כוונתו עליו לאכלו גם כן, דאם לא כן למה לו לומר: 'אף על פי שהוא מאותו המין', היה לו להשמיענו רבותא יותר: אף על פי שהיתה כוונתו לאכלו, אלא וודאי דבכהאי גוונא אין צריך לברך. וקל וחומר מאמת המים, שאף על פי שהמים ששותה לא היו לפניו בעת הברכה, רק מפני שכוונתו עליהם יצא, קל וחומר לפירי האחרת שהיתה לפניו והיתה כוונתו לאכלה אחר שיאכל את זו שתפס בידו, דאין צריך לברך.&lt;/p&gt;
&lt;h3&gt;סימן רו סעיף יד&lt;/h3&gt;
&lt;p&gt;אמנם לשון הטור ושולחן ערוך סעיף ו' הם באופן אחר, שכתבו: &quot;נטל בידו פירי לאוכלו ובירך עליו ונפל מידו ונאבד או נמאס - צריך לחזור ולברך, אף על פי שהיה מאותו מין לפניו יותר כשבירך על הראשון&quot; עכ&quot;ל.&lt;/p&gt;
&lt;p&gt;ומלשון זה תפסו המפרשים דכוונתם אף על פי שהיה דעתו לאוכלם (ט&quot;ז סק&quot;ח ודרישה), ומתוך זה הקשו על רבינו הרמ&quot;א שכתב: &quot;רק שלא היה דעתו עליו לאכלו&quot; עכ&quot;ל, וכתבו שזהו דעת ר&quot;ת ורבינו יונה, אבל דעת הרמב&quot;ם והרא”ש והטור והבית יוסף דאפילו היה בדעתו לאכלם צריך לברך.&lt;/p&gt;
&lt;p&gt;ולפי עניות דעתי דבריהם תמוהים ודברי רבינו הרמ&quot;א צודקים, דלבד שאין שום סברא להצריך ברכה אחרת באופן זה, למה להו לומר: 'אף על פי שהיה מאותו המין לפניו', היה להם לומר: 'אף על פי שכוונתו לאכלם', אלא וודאי דבכהאי גוונא מודים שאין צריך ברכה. והם כתבו יותר רבותא מהרמב&quot;ם, דאפילו היה מאותו המין לפניו, מכל מקום כיון שלא כיון לאכלם צריך לברך פעם אחרת, וכן עיקר לדינא (וכן כתב הלבוש).&lt;/p&gt;
&lt;h3&gt;סימן רו סעיף טו&lt;/h3&gt;
&lt;p&gt;ויש אומרים עוד: דאפילו בסתם שלא היה כוונתו מפורש לא לאכול ולא לבלי לאכול, אם הפירות מונחים לפניו - אין צריך לברך (מג&quot;א סק&quot;ח בשם מבי&quot;ט). ויש חולקין בזה, דבסתם צריך לברך (מג&quot;א שם), ולזה נוטה לשון הטור והשולחן ערוך כמובן. אמנם אם דרכו של האיש הזה לבלי להסתפק בפירי אחת ואוכל שתים או יותר - הוה כדעתו לאכול יותר ואין צריך לברך.&lt;/p&gt;
&lt;h3&gt;סימן רו סעיף טז&lt;/h3&gt;
&lt;p&gt;איתא בירושלמי שם: דכשצריך לברך ברכה אחרת ונמצא שהראשונה היתה לבטלה, יאמר: &quot;ברוך שם כבוד מלכותו לעולם ועד&quot;, דזהו תקנה לברכה לבטלה, וכך כתבו הרמב&quot;ם והטור והשולחן ערוך.&lt;/p&gt;
&lt;p&gt;ועוד כתבו דאם עדיין לא אמר רק: 'ברוך אתה ד', יסיים: 'למדני חוקיך', דזהו פסוק, והוי כקורא בתורה. ואם בירך על המים ונתוודע שצריך לשופכן מפני מת או מפני התקופה, מכל מקום ישתה מעט כדי שלא תהא ברכתו לבטלה, ושומר מצוה לא ידע דבר רע (מג&quot;א שם).&lt;/p&gt;
&lt;p&gt;ואם טעה בהברכה ובירך ברכה אחרת, יתבאר בסימן ר&quot;ט בסייעתא דשמיא. (התקנה של &quot;ברוך שם כבוד מלכותו לעולם ועד&quot; על ברכה לבטלה לא נתבאר הטעם, ואולי מפני שהוציא שם שמים לבטלה לפיכך צריך לקבל עליו עול מלכות שמים)&lt;/p&gt;</extract></page></pages></query></api>