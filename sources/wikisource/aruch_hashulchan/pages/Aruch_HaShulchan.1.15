<?xml version="1.0"?><api><query><normalized><n from="ערוך_השולחן_אורח_חיים_טו" to="ערוך השולחן אורח חיים טו" /></normalized><pages><page pageid="172611" ns="0" title="ערוך השולחן אורח חיים טו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן טו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אם מותר להתיר ציצית מבגד לבגד, ודין נקרע הטלית&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן טו סעיף א&lt;/h3&gt;
&lt;p&gt;מותר להתיר ציצית מבגד זה וליתנם בבגד אחר. ואין בזה משום ביזוי מצוה, כיון שנותנם בבגד אחר. ולמה עושה כן? או מפני שבגד זה ישן וזה חדש, או מפני שזה ערב עליו וזה קצה נפשו בו. ואין נפקא מינה לדינא בזה.&lt;/p&gt;
&lt;p&gt;אבל להתיר ציצית מבגד ולא להטילם במקום אחר – אסור כמו ליטול מזוזה מבית, דאין לך בזיון גדול מזה. אלא אם כן רוצה לעשות בגד זה שלא יהיה בו ארבע כנפות, או שרוצה למוכרו לכותי, דאז מותר להתיר הציצית בכל ענין (מגן אברהם סעיף קטן ב). אבל כשמוכר לחברו – אסור לו להתיר הציצית אם אין רצונו להטילן בבגד אחר (שם).&lt;/p&gt;
&lt;p&gt;ואם רוצה לעשות ציצית יותר יפים מאלו – מותר גם כן להסירן בכל ענין (שם). וכן אם נפסקו הראשון אף על פי שעדיין הן כשרים, מכל מקום אם רוצה להסירן ולעשות ציצית שלמין – גם כן מותר בכל ענין (שם). וכן מטליתות של מתים – מותר להתיר, שאינם בני חיובא.&lt;/p&gt;
&lt;h3&gt;סימן טו סעיף ב&lt;/h3&gt;
&lt;p&gt;יש מי שאומר דחוט שנשתייר בה כדי עניבה, דכשר כמו שכתבתי בסימן י&quot;ב, מכל מקום להטילה לכתחילה בבגד – אסור, דלכתחילה צריך חוט שלם ארוך שתים עשרה גודלין (שם סעיף קטן א). אמנם אם ירצה לקשור לחוט זה עוד חוט אחר, כדי להשלימה להשיעור – מותר, דקשירה חשיבה חיבור גמור כאילו חוט אחד (שם).&lt;/p&gt;
&lt;p&gt;ואימתי מועיל קשירה? קודם שהטילן בטלית. אבל להכשיר על ידי קשירה אחר שהן עשויין בהטלית – לא מהני. כגון שנפסקו החוטין שלא נשתייר בהם כדי עניבה, וירצה להכשירן על ידי קשירה – אינו מועיל, דזהו &quot;תעשה ולא מן העשוי&quot; בפסול (שם). וכבר בארנו זה בסוף סימן י&quot;ב, עיין שם.&lt;/p&gt;
&lt;h3&gt;סימן טו סעיף ג&lt;/h3&gt;
&lt;p&gt;איתא בגמרא (מא א):&lt;/p&gt;
&lt;dl&gt;&lt;dd&gt;טלית שנקרעה חוץ לשלוש – יתפור. תוך שלוש – לא יתפור. תניא נמי הכי: טלית שנקרעה... רבי מאיר אומר... וחכמים אומרים... ושוין שלא יביא אפילו אמה על אמה ממקום אחר ובה תכלת ותולה בה. ושוין שמביא תכלת ממקום אחר ותולה בה.&lt;/dd&gt;
&lt;/dl&gt;&lt;p&gt;ופירש רש&quot;י: &quot;חוץ לשלוש&quot; – למעלה משלוש אצבעות משפת הכנף. &quot;יתפור&quot; – ולא חיישינן דילמא פייש מידי מחוט התפירה, ויניחה ויוסיף עליה עד ארבעה חוטין לשם ציצית, ואיכא &quot;תעשה ולא מן העשוי&quot;. דהא חוץ לשלוש לא חזי לתלות ציצית. אבל &quot;בתוך שלוש&quot; – דראוי להניח שם ציצית, &quot;לא יתפור&quot; – דהכא חיישינן כדפרישנא. עד כאן לשונו.&lt;/p&gt;
&lt;p&gt;ועל &quot;ושוין...&quot; פירש רש&quot;י שמביא מטלית אחרת ויש בה תכלת ותולה בה. משום ד&quot;על כנפי בגדיהם&quot; כתיב, ו&quot;כנף&quot; זה לא היה מבגד זה בשעת עשייה. ויצוין שמביא תכלת מתיר ציצית מטלית אחרת ותולה בה, דהכא ליכא &quot;ולא מן העשוי&quot;, דהא צריך לחזור ולכורכה ולתקנה כאן כבתחילה. עד כאן לשונו.&lt;/p&gt;
&lt;h3&gt;סימן טו סעיף ד&lt;/h3&gt;
&lt;p&gt;מבואר מדבריו דהחשש שבתוך שלוש לא יתפור – משום שמא יצרף חוט של תפירה לציצית, ואיכא &quot;תעשה ולא מן העשוי&quot;. כלומר: אפילו אם חוטי התפירה הם מחוטים שנטוו לשם ציצית, מכל מקום יש בזה משום &quot;ולא מן העשוי&quot;, שהרי הטילו בבגד לשם תפירה ולא לשם ציצית. ואם כן עשוי בפסול. ואין חילוק לרש&quot;י בין נקרע החתיכה כולה מן הבגד, או עדיין מחוברת לבגד, כיון שהחשש הוא משום חוט התפירה.&lt;/p&gt;
&lt;p&gt;אבל נגד זה יש קולא, דאין חששא זו אלא כשתופר בחוטין ממין שעושין בהם ציצית. אבל אם תופר בחוטי משי וכיוצא בזה – ליכא חששא זו, שהרי אין אנו עושין ציצית ממשי.&lt;/p&gt;
&lt;p&gt;וזה שאין מביאין חתיכה אפילו גדולה ממקום אחר כשיש ציצית בהחתיכה ולתופרה לטלית זה, דאף על גב דאין כאן חשש שיורי תפירה שהרי היא למעלה משלוש. אבל בזה אין צורך לחשש דהיא פסולה מעצם הדין, דהא כתיב &quot;ועשו להם ציצית על כנפי בגדיהם&quot; – והרי כנף זה לא היה בבגד זה בשעת עשייה. כלומר אף על גב דאחר כך נעשה מבגד זה – הרי עשוי בפסול, ויש בזה משום &quot;ולא מן העשוי&quot;. ולכן כשמתיר ציצית מבגד אחר – רשאי לתלות בה, שהרי עושה מחדש וליכא &quot;מן העשוי&quot;.&lt;/p&gt;
&lt;h3&gt;סימן טו סעיף ה&lt;/h3&gt;
&lt;p&gt;וגם ברמב&quot;ם בפרק ראשון דין י&quot;ג מפורש דפסול הבאת חתיכה עם ציצית ממקום אחר הוא משום &quot;ולא מן העשוי&quot;. וזה לשון הרמב&quot;ם:&lt;/p&gt;
&lt;dl&gt;&lt;dd&gt;ציצית שנעשו מן העשוי מקודם – פסול. כיצד? הביא כנף שיש בה ציצית ותפרה על הבגד, אפילו יש באותה הכנף אמה על אמה – פסול, שנאמר: &quot;ועשו להם ציצית&quot; – לא מן העשוי... עד כאן לשונו.&lt;/dd&gt;
&lt;/dl&gt;&lt;p&gt;ודין נפסק תוך שלוש, כתב שם בדין י&quot;ח וזה לשונו:&lt;/p&gt;
&lt;dl&gt;&lt;dd&gt;נפסק הכנף שיש בה ציצית חוץ לשלוש אצבעות – תופרה במקומה. בתוך שלוש – לא יתפור. עד כאן לשונו.&lt;/dd&gt;
&lt;/dl&gt;&lt;p&gt;ולא ביאר הטעם. מיהו על כל פנים בדין הראשון הוא משום &quot;ולא מן העשוי&quot;, כפירוש רש&quot;י.&lt;/p&gt;
&lt;h3&gt;סימן טו סעיף ו&lt;/h3&gt;
&lt;p&gt;ודברי הטור סתומים לגמרי, שכתב שני הדינים בלא שום טעם עליהם, עיין שם. ובוודאי אילו היו חולק בדין הראשון על טעמו של רש&quot;י והרמב&quot;ם היה מבאר זה, ובוודאי דגם הוא סובר דהטעם הוא משום &quot;ולא מן העשוי&quot;. וגם הנימוקי יוסף כתב הטעם משום &quot;ולא מן העשוי&quot;. ואף גם בדין ד&quot;תוך שלוש&quot; כתב טעם זה, כמו שיתבאר בסייעתא דשמיא.&lt;/p&gt;
&lt;p&gt;וגם הרא&quot;ש (סימן י&quot;א) שכתב בדין הראשון, וזה לשונו:&lt;/p&gt;
&lt;dl&gt;&lt;dd&gt;משום ד&quot;על כנפי בגדיהם&quot; בעינן, ו&quot;כנף&quot; זה לא היה בבגד זה בשעת עשייה. עד כאן לשונו.&lt;/dd&gt;
&lt;/dl&gt;&lt;p&gt;כוונתו גם כן כן, שהרי העתיק לשון רש&quot;י.&lt;/p&gt;
&lt;p&gt;(ורש&quot;י הא סיים בה&quot;ושווין&quot; השני, דהכא ליכא &quot;ולא מן העשוי&quot;. עד כאן לשונו. מבואר להדיא דב&quot;ושווין&quot; הראשון יש &quot;ולא מן העשוי&quot; כדברי הרמב&quot;ם המפורשין, ואין בזה ספק כלל. וגם כוונת השולחן ערוך בסעיף ב כן, עיין שם.)&lt;/p&gt;
&lt;h3&gt;סימן טו סעיף ז&lt;/h3&gt;
&lt;p&gt;ויש בזה שאלה: דאם כן למה בנקרע לגמרי חוץ לשלוש יתפור? הלא כיון שהכנף הזה נקרע מהבגד איך יתפרנה עם הציצית, הלא נפסלה משום &quot;ולא מן העשוי&quot;?&lt;/p&gt;
&lt;p&gt;דיש לומר דאין זה דמיון, דהא סוף סוף כנף זה הוא מבגד זה ולא מבגד אחר, וכשחוזר ומחברו – חוזר לקדמותו. דבבגד זה נעשה בכשרות מתחילתו, ולא קרינא ביה &quot;העשוי&quot; בפסול, שהרי לא נעשה בפסול. אבל כשמביא ממקום אחר – הרי לגבי בגד זה נעשה בפסול.&lt;/p&gt;
&lt;p&gt;(וזהו כוונת המגן אברהם סעיף קטן ג'. וגדולי אחרונים שקלו וטרו בזה, והדבר ברור כמו שכתבתי. ודייק ותמצא קל.)&lt;/p&gt;
&lt;h3&gt;סימן טו סעיף ח&lt;/h3&gt;
&lt;p&gt;ודע שיש שרוצים לומר דכשיש בהכנף שיעור טלית החייבת בציצית, שרשאי לתופרה לטלית אחרת. ולא קרינן בהציצית שבכנף &quot;ולא מן העשוי&quot; בפסול, כיון שיש בה עצמה שיעור ציצית. ולדבריהם צריך לומר: הא דאמרה הגמרא אפילו אמה על אמה – משום דבאמה על אמה עדיין אין בו שיעור טלית.&lt;/p&gt;
&lt;p&gt;ולעניות דעתי אינו כן, דהא מהגמרא משמע דלרבותא קאמרה: אפילו היא גדולה הרבה. ונראה לי דכל שיש שֵם &quot;כנף&quot; עליה – נפסלה ציציותיה בהתחברה לבגד אחר. והיינו כשיחבר מיעוט לרוב, דבהכנף יש פחות ממה שיש בהבגד שחובר לה. דהבגד נקרא על שם הרוב, וממילא דהמיעוט נקרא &quot;כנף&quot; ואין כאן &quot;על כנפי בגדיהם&quot;. אבל כשהוא הרוב וחובר להמיעוט – כשר, דאין זה כנף אלא עיקרו של בגד. וצריך שבהמיעוט לא יהיה בו ציצית (כן נראה לפי עניות דעתי).&lt;/p&gt;
&lt;h3&gt;סימן טו סעיף ט&lt;/h3&gt;
&lt;p&gt;וכתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;טלית מצוייצת כהלכתה שחלוקה לשתים, ובכל חלק יש בו שיעור להתעטף, ונשאר לכל אחת מהם ציצית אחת או שתים – אין בו משום &quot;תעשה ולא מן העשוי&quot;.&lt;/dd&gt;
&lt;/dl&gt;&lt;p&gt;עד כאן לשונו, וזהו מתשובת הרשב&quot;א סימן רי&quot;ז, עיין שם. ביאור דבריו: שלא תאמר כיון שאסור לחבר כנף שבו ציצית לבגד, אם כן נפסלו לעולם הציצית שבכנף. דאינו כן, דאימתי נפסלו? בהתחברו לאחר. אבל כשהוא לבדו – הציצית כשרים, ועושה עוד שני ציציות בקצוותיה במקום שנחלקה. ויש אומרים דלכן כשתופרה באחרת – פסולה (ב&quot;ח). ויש אומרים דכשירה. ולכתחילה מותר לתופרה באחרת (מגן אברהם סעיף קטן ד).&lt;/p&gt;
&lt;p&gt;ולפי עניות דעתי שניהם אמת: דאם מחברה לחתיכה גדולה ממנה – נפסלו הציצית, דנעשה שם &quot;כנף&quot; עליה. ואם חיברה לקטנה הימנה – כשרה וכמו שכתבתי בסעיף הקודם, משום דעליה שם &quot;בגד&quot; ולא שם &quot;כנף&quot;.&lt;/p&gt;
&lt;p&gt;(עיין מגן אברהם סעיף קטן ד', דמשמע שהב&quot;ח אוסר גם לחבר אחר כך שני החצאים יחד. ועל זה השיג מנקרע חוץ לשלוש. וצריך עיון, דבב&quot;ח מפורש כשמצרף לכל חלק חתיכה אחרת, עיין שם. ואם המגן אברהם גם על זה השיג, אם כן מאי ראיה מנקרע חוץ לשלוש? מיהו לדינא העיקר כמו שכתבתי. ודייק ותמצא קל. ודברי הט&quot;ז בסעיף קטן ג' שאוסר לחברם יחד – תמוה.)&lt;/p&gt;
&lt;h3&gt;סימן טו סעיף י&lt;/h3&gt;
&lt;p&gt;ובנקרע תוך שלוש, שבארנו דלרש&quot;י הטעם משום חוט התפירה כמו שכתבתי, וכתב רבינו הבית יוסף בסעיף ד דלטעם זה אפילו נקרע כל שהוא – לא יתפור, עיין שם. וכבר בארנו זה. ועוד כתב דלפי זה טלית של צמר שנקרעה תוך שלוש – מותר לתפור האידנא, דאין דרך לתפור בחוטי צמר. עד כאן לשונו. כלומר: דבטלית של צמר הציצית גם כן של צמר, וממילא דבשארי חוטין מותר.&lt;/p&gt;
&lt;p&gt;(וכן הוא מסקנת המגן אברהם בסעיף קטן ו'. ומה שכתב בסעיף קטן ה' דהתפירה לא נטווה לשמה – תמוה, דאם כן למה צריך רש&quot;י לטעם ד&quot;ולא מן העשוי&quot;? ולכן נראה לי כמו שכתבתי בסעיף ד. ונראה לי דאצלינו שתמיד הציצית של צמר, ואין דרך לתפור בחוטי צמר, אם כן לשיטת רש&quot;י הותר זה לגמרי. ודייק ותמצא קל.)&lt;/p&gt;
&lt;h3&gt;סימן טו סעיף יא&lt;/h3&gt;
&lt;p&gt;אבל יש מרבותינו שלא הסכימו לפירוש רש&quot;י אלא לפירוש רב עמרם גאון, שפירש משום דתוך שלוש – בטל הציצית מיד, שלא נשתייר בו שיעור &quot;כנף&quot;. וכשחוזר ותופרו – הוה ליה &quot;תעשה ולא מן העשוי&quot; (נימוקי יוסף).&lt;/p&gt;
&lt;p&gt;ומובן דאין הפסול אלא אם נקרע לגמרי מן הבגד. אבל כשעדיין מחובר קצת – מותר. וכן אפילו בנקרע לגמרי – אין הפסול רק בהציצית שהיה תלוי בהקרע. אבל לעשות ציצית חדשים אחר שתפרה – מותר, דאין כאן &quot;ולא מן העשוי&quot;.&lt;/p&gt;
&lt;h3&gt;סימן טו סעיף יב&lt;/h3&gt;
&lt;p&gt;וכן מבואר מדברי הרמב&quot;ם שהבאנו, מדכתב:&lt;/p&gt;
&lt;p&gt;נפסק הכנף שיש בו ציצית... בתוך שלוש – לא יתפור.&lt;/p&gt;
&lt;p&gt;עד כאן לשונו, הרי דהפסול אינו אלא על הציצית שיש בו עתה, ולא מה שיעשה אחר כך. ולכן דקדק לומר &quot;נפסק הכנף&quot;, כלומר: נפסק לגמרי. אבל מחובר קצת – מותר.&lt;/p&gt;
&lt;p&gt;אבל לשון הטור שכתב:&lt;/p&gt;
&lt;dl&gt;&lt;dd&gt;נקרעה הטלית תוך שלוש לכנף – אינו יכול לתופרה. חוץ לשלוש – יכול לתופרה.&lt;/dd&gt;
&lt;/dl&gt;&lt;p&gt;עד כאן לשונו, ומדלא הזכיר &quot;ציצית&quot; וגם לא כתב &quot;נפסק&quot; – משמע כפירוש רש&quot;י (וכן כתב הב&quot;ח). ואף על גב דהרא&quot;ש הביא שתי הפירושים, מכל מקום לא הכריע. ולכן הסכים הטור לפירוש רש&quot;י. וגם המרדכי כתב כפירוש רש&quot;י, עיין שם.&lt;/p&gt;
&lt;h3&gt;סימן טו סעיף יג&lt;/h3&gt;
&lt;p&gt;אמנם לשון הרא&quot;ש בפירוש רב עמרם משונה, שכתב וזה לשונו:&lt;/p&gt;
&lt;dl&gt;&lt;dd&gt;ורב עמרם פירש: חוץ לשלוש – יתפור; כיון דאית ביה שלוש על שלוש – אית ביה תורת &quot;בגד&quot;. תוך שלוש – לית ביה תורת &quot;בגד&quot;, וכמאן דליתא דמי. ואף על גב דתפריה כמאן דפסיק חשיב ולא רמינן בו ציצית, ואי עביד ביה ציצית – לא פטר ליה לטלית.&lt;/dd&gt;
&lt;/dl&gt;&lt;p&gt;עד כאן לשונו, ומרהיטת לשונו משמע דאפילו אם יטילו בה ציצית לאחר התפירה – לא מהני. וכן תפס רבינו הבית יוסף בכוונתו בסעיף ד. אבל הדברים תמוהים מאוד, שהרי כל הפוסקים הסכימו דתפירה הוי חיבור גמור, כמו שכתבתי בסעיף ב.&lt;/p&gt;
&lt;p&gt;ויותר נראה לדחוק קצת בלשונו, ולומר דהרא&quot;ש נמי כוונתו על הציצית שהיו בו. וזה שכתב &quot;ואי עביד ביה ציצית&quot;, כוונתו בחתיכת הקרע קודם התפירה. וזהו שכתב &quot;ואף על גב דתפריה כמאן דפסיק חשיב&quot;, גם כן כוונתו אקודם התפירה, וכוונתו רק שלא מהני התפירה על הקודם.&lt;/p&gt;
&lt;p&gt;(וכן כתב הט&quot;ז סעיף קטן ד', וכן מוכרח מסוגיית הש&quot;ס שם, וכן פסק הב&quot;ח. והבית יוסף סיים דירא שמים יצא את [כולם] (כלום) היכא דאפשר, עיין שם. ולפי מה שכתבתי זהו רק שיטת רש&quot;י, ורב עמרם וכפירוש הנימוקי יוסף, וכפי מה שנתבאר בלא נפסק לגמרי. ואצלינו שאין תופרין בשל צמר, וציצית הם רק של צמר – מותר לכולי עלמא. ודייק ותמצא קל.)&lt;/p&gt;
&lt;h3&gt;סימן טו סעיף יד&lt;/h3&gt;
&lt;p&gt;וכתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;אם נקרע מנקב שהציצית תלוי בו ולמטה, אם קדם הטלת ציצית לקרע, שאותו ציצית היה שם בשעת הקרע – כשר.&lt;/dd&gt;
&lt;/dl&gt;&lt;dl&gt;&lt;dd&gt;ואם נקרע ונשתייר ממנו כל שהוא ותפרו, ואחר כך הטיל בו ציצית, אם הוא של צמר – כשר לכולי עלמא. ואם הוא של שאר מינים שדרך לתפור בחוטין של אותו המין – לא יתפור לדעת רש&quot;י.&lt;/dd&gt;
&lt;/dl&gt;&lt;dl&gt;&lt;dd&gt;ואם נקרע ותפרו, ואחר כך הטיל בו ציצית – איכא לספוקי.&lt;/dd&gt;
&lt;/dl&gt;&lt;p&gt;עד כאן לשונו, ודבריו צריכין ביאור.&lt;/p&gt;
&lt;h3&gt;סימן טו סעיף טו&lt;/h3&gt;
&lt;p&gt;והכי פירושו: דכבר נתבאר בסימן י&quot;א שהציצית צריך לעשות למעלה מקשר אגודל משפת הטלית. ורק אם לאחר עשיית הציצית נקרע מהנקב ולמטה, והציצית תלויים למטה מקשר אגודל – כשר. דלא הקפידה תורה רק בשעת עשייה, עיין שם. וזהו שאומר: &quot;אם נקרע מנקב... אם קדם... – כשר&quot;.&lt;/p&gt;
&lt;p&gt;ואחר כך אומר ד&quot;אם נקרע ונשתייר...&quot;, כלומר: אם נקרע קודם שהטיל בה ציצית, דמחויב לתופרה אף שנשתייר בה כל שהוא דהא צריך קשר אגודל. והוא הדין אם נקרע לגמרי, שלא נשתייר כל שהוא. וזה שכתב &quot;נשתייר&quot; – זהו לא בנקרע מהנקב ולמטה אלא שנחתך כל קצה הכנף מהטלית, דבזה צריך שישתייר כל שהוא לשיטת רב עמרם, כמו שכתבתי. ואין החשש רק לשיטת רש&quot;י מטעם חוט התפירה.&lt;/p&gt;
&lt;p&gt;ולזה אומר ד&quot;אם הוא של צמר&quot;, כלומר: שהטלית הוא של צמר – כשר לכולי עלמא. דלרב עמרם עקיבא הא נשתייר מחובר במקצתו. ולרש&quot;י הא אין דרך לתפור בחוטי צמר.&lt;/p&gt;
&lt;p&gt;אך אם הטלית של שאר מינים שדרך לתפור בהם, כלומר וגם ציצית כשר מהם – לא יתפור לדעת רש&quot;י מטעם חוט התפירה. ולפי מה שכתבתי כיון שאצלינו אין עושים ציצית רק מצמר – אין חשש לדעת רש&quot;י גם בשארי מינים. וליתר שאת יתפרנו בחוטים צבועים, דשוב אין שום חשש לדעת רש&quot;י, דכל ציצית שלנו הם לבנים. וכל שכן דלשיטת רב עמרם אין חשש, משום דמחובר במקצתו.&lt;/p&gt;
&lt;p&gt;ואומר עוד: &quot;ואם נקרע ותפרו, ואחר כך הטיל בו ציצית – איכא לספוקי. כלומר: אם נקרע לגמרי מהטלית, בהא איכא לספוקי לשיטת רב עמרם: דלדעת הנימוקי יוסף מותר להטיל ציצית אחר כך, ולדעת הרא&quot;ש פסול. וזהו לשיטתו של רבינו הבית יוסף בדברי הרא&quot;ש. אבל לפי מה שכתבתי גם הרא&quot;ש סבירא ליה כן.&lt;/p&gt;
&lt;p&gt;(והגר&quot;א כתב דיש ספק בשיטת רש&quot;י: אם גם בדיעבד מעכב אם לאו, עיין שם.)&lt;/p&gt;
&lt;h3&gt;סימן טו סעיף טז&lt;/h3&gt;
&lt;p&gt;וכתב עוד:&lt;/p&gt;
&lt;dl&gt;&lt;dd&gt;התופר חתיכת בגד בכנפי הטלית, וכן מה שנוהגים לתפור סביב הנקב שהציצית בו, אם הטלית של משי ותופרו בחוט משי לבן – יש לחוש לדעת רש&quot;י שלא תהא שום תפירה למטה משלוש ולמעלה מקשר גודל. והוא הדין בכל מקום שהוא תופר בחוט שהוא מן הציצית, דחיישינן שמא יקח אותו חוט לחוט הציצית.&lt;/dd&gt;
&lt;/dl&gt;&lt;p&gt;עד כאן לשונו, ודבריו מבוארים. וכן סביב הנקב לתפור יש חשש לדעת רש&quot;י, אך בטליתות של צמר אין שום חשש כמו שנתבאר. ובשארי טליתות גם כן, לפי מנהגינו שהציצית הם רק של צמר כמו שכתבתי. ואם באמת עושים ציצית משארי מינים – יש לתפור בחוט צבוע.&lt;/p&gt;
&lt;p&gt;(ובדיעבד אולי יש לסמוך על דעת רב עמרם, שהגדולים כתבו דרוב הפוסקים תופסים שיטתו. ועיין במגן אברהם סעיף קטן י&quot;ד, שכתב שלכן נוהגים העולם לתפור חתיכת בגד בכנפי הטלית מעבר השני של הטלית, משום דרוב בגדים אפילו חדשים יש בהם תפירה תוך שלוש. ולרב עמרם פסול..., עיין שם. ואינו מובן, דאינו מצוי נפסק לגמרי. ויותר יש לומר לצאת דעת רש&quot;י, כדי שיהיה חזק ולא יצטרך לתפור תוך שלוש. ודייק ותמצא קל.)&lt;/p&gt;</extract></page></pages></query></api>