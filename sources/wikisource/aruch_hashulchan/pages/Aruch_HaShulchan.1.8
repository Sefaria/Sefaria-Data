<?xml version="1.0"?><api><query><normalized><n from="ערוך_השולחן_אורח_חיים_ח" to="ערוך השולחן אורח חיים ח" /></normalized><pages><page pageid="171458" ns="0" title="ערוך השולחן אורח חיים ח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ציצית ועטיפתו&lt;/b&gt;&lt;/big&gt;&lt;br&gt;&lt;big&gt;ובו עשרים ושלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג&lt;/p&gt;
&lt;h3&gt;סימן ח סעיף א&lt;/h3&gt;
&lt;p&gt;יש שכתבו בשם הזוהר דהקורא קריאת שמע בלא ציצית – מעיד עדות שקר בעצמו (הגרש&quot;ז, ומגן אברהם סוף סימן כ&quot;ד). ובגמרא בברכות (יד ב) אמרו זה בתפילין ולא בציצית. דבשלמא בתפילין שאומר &quot;וקשרתם...&quot; ואין עליו הקשר. אבל ציצית נהי שאומר פרשה ציצית ואין עליו הציצית, מכל מקום הרי החיוב אינו אלא כשיש עליו בגד בת ארבע כנפות, כמו שכתוב בסימן י&quot;ט.&lt;/p&gt;
&lt;p&gt;ובאמת נראה דהזוהר גם כן כוונתו כן: כשנושא בגד בארבע כנפות בלא ציצית, דלבד שעובר בעשה – הוי עדות שקר שנושא בגד בת ארבע כנפות ולא הטיל בו ציצית. וכן משמע מלשון הזוהר פרשת &quot;שלח&quot; (דף קע&quot;ה), וזה לשונו: דהא קורין קריאת שמע בלא ציצית, וסהדין סהדותא דשקרא. ואלין אינון בוגדים..., ובגד בוגדים בגדו, לבושא דלהון בלא ציצית אקרי בגד בוגדים. עד כאן לשונו. הרי מפורש כמו שכתבתי: כשהלבוש שלהם בלא ציצית.&lt;/p&gt;
&lt;h3&gt;סימן ח סעיף ב&lt;/h3&gt;
&lt;p&gt;ואף על גב שמעיקר הדין כן הוא, מכל מקום יזהר כל איש ישראל לשאת עליו טלית קטן בציצית כל היום. דשקולה מצות ציצית ככל המצות, דכתיב: &quot;וראיתם אותו, וזכרתם את כל מצות&quot; (מנחות מג ב). ובעידן ריתחא עונשין על זה מן השמים (שם מא א). וכל הזריז במצוה זו – זוכה ומקבל פני שכינה (שם). ולעתיד לבוא ישמשו לו שני אלפים ושמונה מאות עבדים (שבת לב ב).&lt;/p&gt;
&lt;p&gt;וכל בני ישראל נושאים עליהם טלית קטן כל היום, וטלית גדול בעת התפילה.&lt;/p&gt;
&lt;h3&gt;סימן ח סעיף ג&lt;/h3&gt;
&lt;p&gt;ומיד בבוקר אחר שנטל ידיו – יתעטף בציצית מעומד (טור). ויברך מעומד, כמו כמה ברכת המצות שסמכו רבנן ללמוד מספירת העומר שמברכין מעומד, כמו שיתבאר במקומו. ולכן גם העטיפה מעומד, דהברכה צריכה להיות סמוך להעטיפה, והיינו כרגע קודם הלבישה. וכן עיקר לדינא.&lt;/p&gt;
&lt;p&gt;ודע ד&quot;עיטוף&quot; אינו שייך אלא בטלית גדול, ולכן מברכין עליו &quot;להתעטף בציצית&quot;. והבי&quot;ת של &quot;בציצית&quot; הוא בפת&quot;ח. אבל בטלית קטן לא שייך עיטוף, ומברכין עליו &quot;על מצות ציצית&quot;.&lt;/p&gt;
&lt;p&gt;והטלית קטן ילבשנו מיד בקומו אחר נטילת ידים, ואפילו הוא קודם אור היום. וכשיאיר היום – ימשמש בו ויברך.&lt;/p&gt;
&lt;p&gt;ודבר פשוט הוא שזה שאמרנו לברך מעומד – אין זה לעיכובא כלל. דלא נזכר זה בגמרא אלא כך סמכו הקדמונים. ולכן במקום צורך – יכול לברך מיושב.&lt;/p&gt;
&lt;p&gt;(והמגן אברהם סעיף קטן ב הקשה מחלה, עיין שם. ולפי מה שכתבתי אתי שפיר. ודבריו צריכים עיון, דאטו לעיכובא הוא? ומירושלמי הביאו דכל הברכות מעומד, עיין בית יוסף וב&quot;ח, וגם זה לכתחילה. ולא ידעתי מקום הירושלמי הזה, ובברכות פרק תשיעי הלכה ג ששם עיקרא דברכות – לא נמצא זה.)&lt;/p&gt;
&lt;h3&gt;סימן ח סעיף ד&lt;/h3&gt;
&lt;p&gt;כתב הנימוקי יוסף בשם הריטב&quot;א (בפירושו להרי&quot;ף הלכות ציצית), וזה לשונו:&lt;/p&gt;
&lt;dl&gt;&lt;dd&gt;ועכשיו נשאר לנו לבאר אם העטיפה מעכבת בו אם לאו... כי יש מהראשונים שאמרו כי אין מצות טלית מתקיימת אלא בעטיפת הראש, לכסות בו ראשו וגופו או רובו, כדכתיב: &quot;אשר תכסה בה&quot;. ולדבריהם אין מצות ציצית באלו הטליתות הקטנים שנהגו ללבוש ברוב המלכיות.&lt;/dd&gt;
&lt;/dl&gt;&lt;dl&gt;&lt;dd&gt;ואין נראה כן, ומה שהיו מברכין &quot;להתעטף&quot; – זהו למצוה מן המובחר. ואפשר שהתלמוד מדבר לפי מנהגם, שלא היו רגילין ללבוש אלא טלית גדול. אבל משורת הדין כל כסות של ארבע כנפות – חייבת בציצית, ויוצא לה ידי מצות ציצית אף על פי שאין בו לא כיסוי ולא עיטוף. דרחמנא &quot;בגדיהם&quot; ו&quot;כסותך&quot; קאמר, וכל מלבוש וכסות במשמע, ובלבד שיהא לו ארבע כנפות. ואי משום &quot;אשר תכסה בה...&quot; – לרבות כסות סומא או בעלת חמש... וכן פשט המנהג בכל ישראל... וכן פסק הרב בעל הלכות... ובאלו הטליתות הקטנים אין מברכין &quot;להתעטף&quot; אלא &quot;על מצות ציצית...&quot;.&lt;/dd&gt;
&lt;/dl&gt;&lt;p&gt;עד כאן לשונו, ורוב הגדולים הסכימו לזה, וכן המהרי&quot;ק והמהרי&quot;ל (כמו שכתב בבית יוסף). ועיין מה שכתבתי בסימן י סעיף כ, וצריך עיון.&lt;/p&gt;
&lt;h3&gt;סימן ח סעיף ה&lt;/h3&gt;
&lt;p&gt;וזה שכתב הטור: דסדר עטיפתו פירשו הגאונים כעטיפת ישמעאלים, שהיא עטיפה גמורה. ובעל העיטור כתב דלא בעינן כולי האי, אלא כדרך בני אדם שמתכסין בכסותן ועסוקין במלאכתן, פעמים בכיסוי הראש ופעמים בגילוי הראש. עד כאן לשונו.&lt;/p&gt;
&lt;p&gt;אין הכוונה דלהגאונים ליכא חיוב ציצית באופן אחר אלא דהכי פירושו: דטלית גדול שמברכין עליו &quot;להתעטף&quot; – בעינן כעטיפת ישמעאלים דווקא, שהוא עטיפת רוב הגוף וכל הראש ולכסות פיו בהטלית. והעיטור סבירא ליה דעטיפת הראש אינו מעכב. אבל בחיוב דטלית קטן לא מיירי, כמבואר מדברי הטור בכל סימן זה, עיין שם.&lt;/p&gt;
&lt;h3&gt;סימן ח סעיף ו&lt;/h3&gt;
&lt;p&gt;וזהו שכתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;סדר עטיפתו כדרך בני אדם שמתכסים בכסותם ועוסקים במלאכתם, פעמים בכיסוי הראש ופעמים בגילוי הראש. ונכון שיכסה ראשו בטלית. עד כאן לשונו.&lt;/dd&gt;
&lt;/dl&gt;&lt;p&gt;כלומר: העיקר לדינא כהעיטור דלא בעינן רק כיסוי הגוף, ולכיסוי הראש בטלית לא חיישינן. וזה שכתב &quot;בגילוי הראש&quot; – אין כוונתו ממש בגילוי הראש, שהרי כבר נתבאר בסימן ב שאסור. אלא כוונתו שהטלית לא יכסה ראשו. ולזה כתב &quot;ונכון שיכסה ראשו בטלית&quot; – כדי לצאת דעת הגאונים. וכן הוא המנהג. והאר&quot;י ז&quot;ל היה מכסה הטלית על התפילין של ראש אך לא לגמרי (מגן אברהם סעיף קטן ג), משום דבעינן שמקצת תפילין של ראש יתראה לכל. ויתבאר בסימן כ&quot;ז.&lt;/p&gt;
&lt;h3&gt;סימן ח סעיף ז&lt;/h3&gt;
&lt;p&gt;ואחר כך כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;טליתות קטנים שלנו, שאנו נוהגים אף על פי שאין בהם עיטוף – יוצאין בהם ידי חובת ציצית. עד כאן לשונו.&lt;/dd&gt;
&lt;/dl&gt;&lt;p&gt;כלומר: וזהו כמו שבארנו, דהגאונים והעיטור מיירי בטליתות גדולים, אבל מכל מקום מודים דגם בטלית קטן יוצאים ידי ציצית. אלא שאין מברך עליו &quot;להתעטף בציצית&quot;, שהרי אין כאן עיטוף. ולזה כתב עוד רבינו הבית יוסף, וזה לשונו:&lt;/p&gt;
&lt;dl&gt;&lt;dd&gt;וטוב להניח אותו על ראשו רחבו לקומתו ולהתעטף בו, ויעמוד כך מעוטף לפחות כדי הילוך ארבע אמות. ואחר כך ימשיכנו מעל ראשו וילבישנו. עד כאן לשונו.&lt;/dd&gt;
&lt;/dl&gt;&lt;h3&gt;סימן ח סעיף ח&lt;/h3&gt;
&lt;p&gt;ביאור הדברים: דמפני שהגאונים אמרו דבעינן עיטוף ראש וכעטיפת ישמעאלים והיינו כיסוי פיו, ולזה מנהגינו כשאנו לובשים הטלית – משליכים ראשי צד אחד של הטלית לצד האחר ובזה מכסים הפה והשפתים, ועומדים כך כדי הילוך ארבע אמות. ורק יש ליזהר שלא יכרוכו כל הטלית רק על הכתף, דהא העיקר הוא כיסוי הגוף, אלא כמו שכתבתי. ואחר ההילוך ארבע אמות נתכסה אורך הגוף בהטלית, וגם קצת ראשו נתכסה (עיין מגן אברהם סעיף קטן ב).&lt;/p&gt;
&lt;p&gt;ולזה אמר רבינו הבית יוסף דגם בטלית קטן נוכל לצאת דעת הגאונים, והיינו שבשעת לבישה – יניחנו על ראשו רחבו של הטלית לקומתו של האדם, ויתעטף בו הפנים והפה, ויעמוד כך כדי הילוך ארבע אמות. ואחר כך ימשיכנו מראשו וילבישנו, משום דעיקר קפידא הוא רק בשעת הלבישה.&lt;/p&gt;
&lt;p&gt;(ויש שכתבו דבכהאי גוונא מברך &quot;להתעטף&quot; [הגר&quot;ז והשערי תשובה סעיף קטן ג]. ומהמגן אברהם סוף סעיף קטן ד – לא משמע כן, לפי דעת הרמ&quot;א דעל קטן מברכין &quot;על מצות ציצית&quot;. וכן נראה עיקר, וכן המנהג הפשוט.)&lt;/p&gt;
&lt;h3&gt;סימן ח סעיף ט&lt;/h3&gt;
&lt;p&gt;וזה שנתבאר לעשות גם בטלית קטן עטיפה – זהו בטלית קטן שאין תפור צד לצד במקצתו. אלא הוא חתיכה ארוכה ובית הצואר באמצע, כדרך טליתות קטנות של צמר הנהוגים אצלינו. אבל טלית קטן התפור צד לצד במקצתו אי אפשר לעשות עטיפה, דאם כן יהיו כל הארבע ציצית לצד אחד, ואנן בעינן שתים לפניו ושתים לאחריו (מגן אברהם סעיף קטן ד). ואין קפידא בזה דאין זה לעיכוב, ורובן אין נוהגין בעטיפה זו. ואנן מברכין &quot;על מצות ציצית&quot; (שם).&lt;/p&gt;
&lt;h3&gt;סימן ח סעיף י&lt;/h3&gt;
&lt;p&gt;יש שמקפידים שהציצית שהם לפניו – לא יהיו לעולם לאחריו. והיינו דעיקר מצות ציצית הוא שיהיו שני ציצית לפניו ושנים לאחריו, כדי שיהיה מסובב במצות (טור). ונראה דזהו לעיכובא, דהא &quot;על ארבע כנפות כסותך&quot; כתיב, והכנפות הם שתים לפניהם ושתים לאחריהם. ולזה יש מקפידים שאותם שלפניו – לא יהיו לעולם לאחוריו, משום דלפניו הוי יותר חשיבות. וזהו כענין מעלין בקודש ולא מורידין. ולכן מניחין חתיכת משי או שאר דבר על הטלית לצד מעלה. ואצלינו עושים זה שתופרים חתיכה תחת ראש הטלית שלא יתקלקל מפני הזיעה, וממילא שיש היכר צד מעלה וצד מטה.&lt;/p&gt;
&lt;p&gt;ונראה שבזמן הקדמון לא עשו כן, שהרי כתבו על האר&quot;י ז&quot;ל (מגן אברהם סעיף קטן ו) שלא היה מקפיד לשום הטלית תמיד על צד אחד. כלומר: לפעמים היה צד פנים צד זה, ולפעמים הצד האחר. ואם היה אצלו חתיכה תפורה תחת ראש הטלית – לא היה באפשרו לעשות כן, שהרי היה החתיכה התפורה לצד חוץ. ויש שכתבו שגם על צד מעלה ומטה לא היה מקפיד, וממילא דלפעמים השלפניו היה של אחריו (שם בשם כוונות).&lt;/p&gt;
&lt;p&gt;ויש נוהגים לשום צד ימין הטלית על כתף השמאלי (שם) כדי שיהא מסובב יפה, ואין המנהג כן. וגם יש שעושים עטרה של כסף בראש הטלית המונח על הראש. ואינו כדאי, דבזה נראה דהעיקר הוא מה שעל הראש, ובאמת העיקר הוא מה שעל הגוף. ולכן יש נוהגים מטעם זה לשום גם עטרה של כסף באמצע הטלית (עיין בארצות החיים). אבל גם זה אינו כדאי, ורבים וגדולים מונעים את עצמו מזה. וכן נכון לעשות שלא יהיה בהטלית רק צמר, ומה לכסף וזהב בטלית?&lt;/p&gt;
&lt;p&gt;(והאריז&quot;ל ודאי לא עשה כן, דאם כן לא היה אפשר להפכו.)&lt;/p&gt;
&lt;h3&gt;סימן ח סעיף יא&lt;/h3&gt;
&lt;p&gt;מברך &quot;להתעטף בציצית&quot;. ומעיקר הדין גם אחר יכול לברך בעדו, כדין ברכת המצות. אך מכל מקום יש חוששין לזה אלא אם כן אינו יכול לברך בעצמו. אמנם אם שנים או שלושה כל אחד מתעטף בטליתו ברגע אחת – אפילו לכתחילה יכול אחד לברך, והשנים שומעים הברכה ועונין &quot;אמן&quot; ומתעטפים, דזהו אף בברכת הנהנין כן. גם ביכולתם לברך כל אחד בפני עצמו. ואף על פי שטוב יותר שאחד יברך וכולם עונים &quot;אמן&quot;, והוא מכוין להוציאם והם מתכונים לצאת, משום &quot;ברוב עם הדרת מלך&quot; וכמו שכתבתי לקמן סימן רצ&quot;ח, מכל מקום לא נהגו כן משום דקשה לכוין שכולם יתעטפו ברגע אחת. וטוב יותר שכל אחד יברך לעצמו.&lt;/p&gt;
&lt;p&gt;וכשלובשים טליתים חדשים וצריכים לברך &quot;שהחיינו&quot; – ודאי דכל אחד יברך לעצמו (פרי מגדים).&lt;/p&gt;
&lt;h3&gt;סימן ח סעיף יב&lt;/h3&gt;
&lt;p&gt;רבינו הבית יוסף בסעיף ו פסק דגם על טלית קטן יכול לברך &quot;להתעטף&quot;, ואף על פי שאינו מתעטף בו אלא לובשו, משום דנוסח הברכה כך היא כמבואר בגמרא ובתוספתא. וכמו שמברכין &quot;על נטילת ידים&quot; גם כשטובל ידיו בנהר, כמו שכתוב בסוף סימן קנ&quot;ט.&lt;/p&gt;
&lt;p&gt;ולכן רבינו הרמ&quot;א שפסק שם דמברך &quot;על טבילת ידים&quot; – פסק כאן גם כן דמברך &quot;על מצות ציצית&quot;. וכן המנהג ואין לשנות.&lt;/p&gt;
&lt;p&gt;ואין לתמוה על לשון &quot;על&quot;, דמשמע לשעבר. אך באמת לפי המסקנא בפסחים (ז א) משמע נמי להבא, עיין שם. ונראה לי ד&quot;על&quot; טוב יותר, דהא ברוב פעמים לובשו קודם הברכה, כמו בחורף שלובשו קודם אור היום או כשאין גופו נקי, דמברך אחר כך כשהוא ממשמש בו. ולכן &quot;על&quot; דמשמע גם לשעבר טוב יותר.&lt;/p&gt;
&lt;p&gt;(עיין ט&quot;ז סעיף קטן ז שכתב: ובזה מתורץ... – ואינו מובן, עיין שם. ודייק ותמצא קל.)&lt;/p&gt;
&lt;p&gt;(והמנהג שהזכיר המגן אברהם סעיף קטן ט' אינו נהוג אצלינו.)&lt;/p&gt;
&lt;h3&gt;סימן ח סעיף יג&lt;/h3&gt;
&lt;p&gt;תנו רבנן: אין ציצית אלא ענף. וכן הוא אומר: &quot;ויקחני בציצית ראשי&quot;. ואמר אביי: וצריך לפרודא... (מנחות מב א). וזהו שכתבו הטור והשולחן ערוך סעיף ז שצריך להפריד חוטי הציצית זה מזה, עד כאן לשונם. דנקראים &quot;ציצית&quot; על שם החוטין הנפרדין ממנה (טור), כענפים המובדלים זה מזה.&lt;/p&gt;
&lt;p&gt;ולכן קודם הברכה יש להפרידן זה מזה אם הם מסובכין יחד. ואם על ידי זה לא יתפלל בצבור – אין זה מעכב, דהא באמת הם פרודים תמיד זה מזה והסביכה לאו כלום הוא. אלא אם יש לו עת – יפרידן. והגמרא כוונתה בשעת עשייה שלא יהיו מחוברין זה לזה. ולכן אם הם ציצית טובים חלקים, שאינן נסבכין לעולם – אינו צריך לעולם להפרידן בידיו קודם הברכה, שהרי הם מופרדין ועומדין.&lt;/p&gt;
&lt;p&gt;ויכוין בהתעטפו שצונו הקדוש ברוך הוא להתעטף בו כדי שנזכור כל מצותיו לעשותם, דכתיב: &quot;וראיתם אותו וזכרתם את כל מצות ה' ועשיתם אותם&quot;.&lt;/p&gt;
&lt;h3&gt;סימן ח סעיף יד&lt;/h3&gt;
&lt;p&gt;כתבו הטור והשולחן ערוך סעיף ט:&lt;/p&gt;
&lt;dl&gt;&lt;dd&gt;קודם שיברך – יעיין בחוטי הציצית אם הם כשרים, כדי שלא יברך לבטלה. עד כאן לשונם.&lt;/dd&gt;
&lt;/dl&gt;&lt;p&gt;ולא חששו מטעם שישא בגד של ארבע כנפות בלא ציצית, משום דבזה מוקמינן אחזקה שהם שלמים כשם שהיו מקודם. רק משום ברכה חששו שלא תהא ברכה לבטלה, ועובר על לאו ד&quot;לא תשא את שם...&quot; (ט&quot;ז סעיף קטן ח). כלומר: דלאו דלא תשא חמיר טובא.&lt;/p&gt;
&lt;p&gt;ויש אומרים דמדינא צריך בדיקה, דכל שאפשר לברר לא מוקמינן אחזקה, כמו ביורה דעה בסימן א לגבי רוב מצוין אצל שחיטה מומחין הן, דלא סמכינן ארובא כשיש לברר כמו שכתבתי שם. והכא נמי כן הוא בחזקה (מגן אברהם סעיף קטן י&quot;א). ואינו כן, דזה לא אמרינן רק כשיש חזקת איסור כמו ביורה דעה שם. אבל הכא ליכא חזקת איסור.&lt;/p&gt;
&lt;p&gt;ויש מי שרוצה לומר דזהו ברובא, אבל בחזקה גם בלא חזקת איסור – צריך לברר (מחצית השקל). ואינו כן, דלהדיא מוכח בסימן תל&quot;ז דגם בחזקה כן הוא (מגן אברהם שם סעיף קטן ד). ויש מי שרוצה לומר דחזקת חיוב הוי כחזקת איסור (ארה&quot;ח), ואין זה אלא דברי נביאות. ועוד אמרו טעם משום חזקה, דעשויה לפסוק בכל שעה (מגן אברהם שם). וגם זה תמוה, דהא חזינן דלאו הכי. ואי משום שבהמשך הזמן ודאי תפסק, אם כן בטלה לה כל חזקת חיים שבש&quot;ס, דהא סוף אדם למות? אלא ודאי דכל זמן שאין הכרח להוציא מחזקה – מוקמינן אחזקה.&lt;/p&gt;
&lt;h3&gt;סימן ח סעיף טו&lt;/h3&gt;
&lt;p&gt;וברור הוא שמעיקר הדין אין חשש בזה. דמקורו הוא מהרא&quot;ש, והוא כתב בלשון זה בסוף הלכות ציצית:&lt;/p&gt;
&lt;dl&gt;&lt;dd&gt;והחרד על דבר ה' יבדוק קודם, כדי שלא יברך לבטלה.&lt;/dd&gt;
&lt;/dl&gt;&lt;p&gt;עד כאן לשונו, ובתשובה כלל ב' כתב שהעולם לא נהגו לבדקו דמוקמינן אחזקה, עיין שם. וזה אינו אלא ממידת חסידות, ולכן כתב חשש ברכה לבטלה. ולאו משום דחמירה טובא כמו שכתבתי מקודם, אלא דלענין טלית בלא ציצית אף אם ימצא שפסולה – מיד יפשטנו, ומקודם לא עבד איסור כיון שמדינא היה מותר ללובשו מטעם חזקה. אלא דלענין ברכה לבטלה נהי דאין עליו עונש, כי היה מותר לו לברך מטעם חזקה, מכל מקום סוף סוף הוציא ברכה לבטלה מפיו, ולכן ממידת חסידות יש לו לבדוק.&lt;/p&gt;
&lt;p&gt;ולכן אם הציבור מתפללים – לא יבדוק כלל, ובדיקה זו אינו אלא כשיש לו פנאי. וקל וחומר אם הטלית היה מונח במקום הגנוז, והצניעו בציצית כשרים, שאין צריך לבדוק בכל ענין.&lt;/p&gt;
&lt;p&gt;(ובזה הסכים גם המגן אברהם סוף סעיף קטן י&quot;א, עיין שם.)&lt;/p&gt;
&lt;h3&gt;סימן ח סעיף טז&lt;/h3&gt;
&lt;p&gt;אם לובש טלית קטן בעוד שאין ידיו נקיות, או שלובשו קודם אור היום באופן שעתה אי אפשר לברך עליו, וכן אם צריך לנקביו – ילבשנו בלא ברכה. וכשיטול ידיו או באור היום או כשיפנה ויטול ידיו – ימשמש בציצית ויברך עליו. ואף שאין זה עובר לעשייתן, אך כיון שאי אפשר בענין אחר. ועוד דגם זהו בעובר לעשייתן, שהרי נושא אותו אחר כך (עיין בית יוסף וט&quot;ז סעיף קטן ט). או כשילבש הטלית גדול ויברך עליו – יכוין לפטור גם את זה, ואינו צריך למשמש בציצית של הקטן. וכן נוהגים כמה גדולים משום דעל פי רוב קשה לברך על הקטן בעת שלובשו.&lt;/p&gt;
&lt;p&gt;(ובזה ממילא יצאנו דעות הראשונים שהבאנו בסעיף ד אם כי אין הלכה כן, עיין שם. ודייק ותמצא קל.)&lt;/p&gt;
&lt;h3&gt;סימן ח סעיף יז&lt;/h3&gt;
&lt;p&gt;יש אומרים שעיקר מצות טלית קטן הוא ללובשו על בגדיו, כדי שתמיד יראהו ויזכור המצות. ואין המנהג כן. וגם בשם האר&quot;י ז&quot;ל כתבו דאדרבא שצריך להיות תחת בגדיו (מגן אברהם סעיף קטן י&quot;ג בשם כתבים, וכן הוא בפרי עץ חיים).&lt;/p&gt;
&lt;p&gt;ויש מי שאומר שאין לתוחבן בהכנפות, מדאמרינן במנחות (מא ב): אין ציצית אלא יוצא. ואינה ראיה כלל דהתם הפירוש על עיקר עשייתה, עיין שם. ומכל מקום אף שמדינא אין זה מעכב: למה נבוש במצות ה'? וכן אותם התוחבים הטלית קטן בהמכנסים – אין דעת חכמים נוחה מהם. אלא אם כן הולך בין השרים ויודע שילעגו עליו, דאז יכול לעשות כן.&lt;/p&gt;
&lt;p&gt;(עיין מגן אברהם סעיף קטן י&quot;ג. וראיתו תמוה כמו שכתב רש&quot;י שם. ודייק ותמצא קל.)&lt;/p&gt;
&lt;h3&gt;סימן ח סעיף יח&lt;/h3&gt;
&lt;p&gt;אם יש לו כמה בגדים של ארבע כנפות ולובשם – כולם חייבים בציצית. ואם לבשם כולם בלא הפסק גדול, והיה בדעתו מתחילה על כולם – לא יברך אלא ברכה אחת על הראשון, ופוטר את כולם. ואם הפסיק הפסק גדול אף שהיה דעתו על כולם, או ששח הרבה שלא מענין לבישת הבגדים – צריך לחזור ולברך. וכן אם לא היה דעתו בפירוש על כולם אלא שלבש סתם – צריך לחזור ולברך.&lt;/p&gt;
&lt;p&gt;ומזה יש ללמוד דמי שלובש טלית ומברך עליו, ותיכף לובש הטלית גדול ומברך עליו, דאין רוח חכמים נוחה מזה, שהרי יכול לפוטרן בברכה אחת, ואין להרבות בברכות חינם. וזהו רק כשמתפלל בביתו, ותיכף אחרי התלבשו בהטלית קטן. אבל כשהולך לבית הכנסת, או שיש הפסק הרבה – לא שייך זה. וכן אם לא היה בדעתו ללבוש הטלית גדול מיד, ואחר כך נמלך ללובשו – צריך ברכה בפני עצמה.&lt;/p&gt;
&lt;p&gt;(עיין ט&quot;ז סעיף קטן י&quot;א, שהשיג על הבית יוסף במה שכתב דההליכה לבית הכנסת הוי הפסק, מתוספות סוטה לט א, עיין שם. ודברי הבית יוסף צודקין, דהתם במקדש. וכן בנטילת ידים חדא ענינא הוי וצריך לעשות כן, ולכן לא הוי הפסק. מה שאין כן בכאן דתרי ענינים הם ושפיר הוי הפסק. ודייק ותמצא קל.)&lt;/p&gt;
&lt;h3&gt;סימן ח סעיף יט&lt;/h3&gt;
&lt;p&gt;וכתב רבינו הרמ&quot;א בסעיף י&quot;ב דאם פשט הראשון קודם שלבש השני – צריך לחזור ולברך. עד כאן לשונו.&lt;/p&gt;
&lt;p&gt;ורבים השיגו, דהא ודאי מיירי שכיון בשעת הברכה על השני, דאם לא כן בלאו הכי טעון ברכה. וכיון שכיון עליו, אם כן מה איכפת לי שפשט הראשון? הא למה זה דומה, לשוחט שמכוין לשחוט שני עופות, האם צריך ברכה על השני אף שכבר שחט להראשון (לבוש ומגן אברהם סעיף קטן ט&quot;ז והגר&quot;א ואליה רבה)?&lt;/p&gt;
&lt;p&gt;ודעת רבינו הרמ&quot;א נראה לי דהא חזינן דבחיוב ברכה, כל שנמלך לעשות דלא כמו שדימה בשעת הברכה – צריך ברכה אחרת. והכא גם כן כן הוא, דבשעה שבירך היה בדעתו ללבוש השנים, ואחר כך נמלך לפשוט הראשון. וכל נמלך – צריך ברכה אחרת. ואינו דומה לשחיטה, דהתם לאו נמלך הוא. ומכל מקום לדינא הלכה כרבים, ולא יברך בכהאי גוונא על השני.&lt;/p&gt;
&lt;h3&gt;סימן ח סעיף כ&lt;/h3&gt;
&lt;p&gt;כתב רבינו הבית יוסף בסעיף י&quot;ד:&lt;/p&gt;
&lt;dl&gt;&lt;dd&gt;אם פשט טליתו, אפילו היה דעתו לחזור ולהתעטף בו מיד – צריך לברך כשיחזור ויתעטף בו. עד כאן לשונו.&lt;/dd&gt;
&lt;/dl&gt;&lt;p&gt;ותמהו עליו: דוודאי פשיטא בדעתו להתעטף שאינו צריך ברכה, כמו שפסק בעצמו לקמן בסימן תרל&quot;ט ביצא מן הסוכה אדעתא לחזור, דאינו צריך לברך (מגן אברהם סעיף קטן י&quot;ח). וזה שדימה זה בספרו הגדול למאי דאיתא בסוכה (מו א), דבתפילין כשחולץ ליכנס לבית הכסא וחוזר ולובשן דמברך – אין זה דמיון דתפילין בהכרח לחולצן, דאסור ליכנס לבית הכסא (ט&quot;ז סעיף קטן י&quot;ב וב&quot;ח ודרישה).&lt;/p&gt;
&lt;p&gt;ונראה לעניות דעתי דדבריו נכונים, דזה שפשט טליתו הוא משום שאינו רוצה לעשות הדבר שצריך לעשות כשהוא לבוש בהטלית אף שמותר מדינא, כמו לעשות צרכיו וכדומה. ואם כן דחייה להטלית בידים ואינו דמיון לסוכה, דבעל כרחו צריך לצאת מן הסוכה. ואם כן כשדעתו לכנוס מיד – לא יברך. אבל הכא שהיה ביכולתו לישא הטלית עליו, וברצונו דחהו – שפיר הוי דיחוי והפסק, וצריך לברך. ואדרבא גרוע מתפילין, שבעל כרחו מחויב להסירם. ובכמה דברים מצינו דדחיה בידים גרע מדחיה דממילא.&lt;/p&gt;
&lt;p&gt;(והגר&quot;א הסכים להבית יוסף, עיין שם. ואולי מטעם שבארנו.)&lt;/p&gt;
&lt;h3&gt;סימן ח סעיף כא&lt;/h3&gt;
&lt;p&gt;אבל רבינו הרמ&quot;א כתב דיש אומרים שאין מברכין אם היה דעתו לחזור ולהתעטף בו. ויש אומרים דווקא כשנשאר עליו טלית קטן, והכי נוהגין. עד כאן לשונו.&lt;/p&gt;
&lt;p&gt;וכבר טרחו רבים בזה: דאיזה סברא הוא לחלק בין כשנשאר עליו טלית קטן או לא נשאר? ומה ענין טלית קטן לפשיטת הגדול?&lt;/p&gt;
&lt;p&gt;ופירשו בכונתו דהכי קאמר: דאם מפורש היה בדעתו ללובשו מיד בכל ענין – אינו צריך לחזור ולברך. ואם היה בדעתו שלא ללובשו מיד, ואחר כך נמלך ללובשו בכל ענין – צריך לחזור ולברך. אך אם פשט סתם בלא כוונה כלל, אז אם נשאר עליו טלית קטן – הוה כדעתו ללובשו מיד, ואינו צריך לברך. ובלא נשאר עליו טלית קטן – הוה כדעתו שלא ללובשו מיד, וצריך לחזור ולברך (זהו כוונת הב&quot;ח והמגן אברהם סעיף קטן י&quot;ט).&lt;/p&gt;
&lt;p&gt;ולענין דינא: ספק ברכות להקל. ובכל ענין אינו צריך לברך כשלובשו מיד, אפילו לא נשאר עליו טלית קטן (ט&quot;ז סוף סעיף קטן י&quot;ג), ואפילו בסתמא. וכן המנהג הפשוט, ואין לשנות. ושינוי מקום לא הוי הפסק, כיון שלבש אותו טלית עצמו.&lt;/p&gt;
&lt;h3&gt;סימן ח סעיף כב&lt;/h3&gt;
&lt;p&gt;אם נפלה טליתו מעל גופו שלא במתכוין, בין שנפל על הארץ בין שתפסו בידו, וחוזר ומתעטף – צריך לברך לכל הדעות. דכיון שנפלה בלא דעתו – הלכה לה המצוה, כמו בתפילין כשנשמטו ממקומם כמו שכתבתי בסימן כ&quot;ה.&lt;/p&gt;
&lt;p&gt;ודווקא שנפלה כולה. אבל אם נפל מקצתו, ואפילו רובו ומיעוטו נשאר – עדיין על גופו אינו צריך לברך. ואם נפלה ממנו כולה באמצע התפילה, ואחרים החזירוהו עליו – יש מי שאומר שלאחר התפילה ימשמש בו ויברך (שיירי כנסת הגדולה).&lt;/p&gt;
&lt;p&gt;ולעניות דעתי נראה דאם הוא עצמו החזירו, והיה עומד באמצע הפרק שאסור להפסיק – שפיר יש לו לברך אחר כך. אבל כשהיה מתפלל שמונה עשרה ואחרים החזירוהו עליו דאינו צריך לברך.&lt;/p&gt;
&lt;p&gt;(וכראיה לזה ממשנה ריש פרק רביעי דעירובין, עיין שם. ודייק ותמצא קל.)&lt;/p&gt;
&lt;p&gt;ודע דיש אומרים דגם בנפלה רובה צריך לברך (ט&quot;ז סעיף קטן י&quot;ד). וספק ברכות להקל.&lt;/p&gt;
&lt;h3&gt;סימן ח סעיף כג&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;הישן בטליתו – אינו צריך לברך עליו בבוקר.&lt;/dd&gt;
&lt;/dl&gt;&lt;p&gt;עד כאן לשונו, וטעמו פשוט: דכיון דלדעת הרא&quot;ש שיתבאר בסימן י&quot;ח דכסות המיוחד ליום חייב גם בלילה, ממילא דהלילה לא הוי הפסק. אבל לדעת הרמב&quot;ם שם דבלילה כל בגד פטור מציצית – ודאי דחייב לברך. ורבינו הבית יוסף בסעיף ט&quot;ז כתב:&lt;/p&gt;
&lt;dl&gt;&lt;dd&gt;הלן בטליתו בלילה – צריך לברך עליו בבוקר אף אם לא פשטו. וטוב למשמש בו בשעת ברכה.&lt;/dd&gt;
&lt;/dl&gt;&lt;p&gt;עד כאן לשונו, והולך לשיטתו בספרו הגדול: שהרא&quot;ש בעצמו בתשובה כלל ב' פסק כן. ויש מי שכתב דהרא&quot;ש פסק כן לדעת השואל דסבירא ליה כהרמב&quot;ם (דרישה), או דבעת שכתב התשובה לא הוה פסיקא ליה הך דינא עדיין דכסות יום חייב אף בלילה (ט&quot;ז סעיף קטן ט&quot;ו). וכל אלה דברים דחוקים כמובן.&lt;/p&gt;
&lt;p&gt;ולעניות דעתי נראה דסבירא ליה להרא&quot;ש דישן שאני. דנהי דכסות יום חייב גם בלילה, מכל מקום הא הוה ליה היסח הדעת גדול. וכן נראה לי מדברי הלבוש, עיין שם. ולפי זה אתי שפיר פסק רבינו הבית יוסף, ומכל מקום ספק ברכות להקל.&lt;/p&gt;
&lt;p&gt;ודע דזה שכתב &quot;וטוב למשמש...&quot;, דמשמע שאינו לעיכובא – ודאי כן הוא. דדווקא בתפילין המשמוש עיקר דמצוה למשמש, וחיובא נמי איכא (שבת יב א). אבל בציצית המשמוש לא מעלה ולא מוריד, דתפילין אסורין בהיסח הדעת. לפיכך חייב למשמשן ולא ציצית (ב&quot;ח). וכתב רבינו הרמ&quot;א דכן יעשה מי שלובש טליתו קודם שיאור היום. עד כאן לשונו, ופשוט הוא.&lt;/p&gt;
&lt;p&gt;(ועיין ט&quot;ז סעיף קטן י&quot;ז. ודייק ותמצא קל.)&lt;/p&gt;
&lt;p&gt;וכל הלובש בגד או מתכסה בבגד שהוא חייב בציצית, ולא הטיל בו ציצית – ביטל מצות ציצית, ועובר בכל רגע על מצות עשה אף על פי שהוא לבוש בגד אחר בציצית.&lt;/p&gt;
&lt;p&gt;(ובישן בטליתו – טוב לפטור אותה בטלית גדול.)&lt;/p&gt;</extract></page></pages></query></api>