<?xml version="1.0"?><api><query><normalized><n from="ערוך_השולחן_אורח_חיים_תרסח" to="ערוך השולחן אורח חיים תרסח" /></normalized><pages><page pageid="6903" ns="0" title="ערוך השולחן אורח חיים תרסח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרסח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;תפילת שמונה עשרה וישיבת סוכה בחוץ לארץ בשמיני עצרת&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן תרסח סעיף א&lt;/h3&gt;
&lt;p&gt;ליל שמיני מתפללין שלוש ראשונות ושלוש אחרונות, וקדושת היום באמצע. וכתבו הטור והשולחן ערוך לומר &quot;ותתן לנו... את יום השמיני חג העצרת הזה&quot;. ורבינו הרמ&quot;א כתב דאנו נוהגים שאין אומרים &quot;חג&quot; בשמיני, דלא מצינו בשום מקום שנקרא &quot;חג&quot;. אלא אומרים &quot;יום שמיני עצרת הזה&quot;, עד כאן לשונו.&lt;/p&gt;
&lt;p&gt;ויש אומרים שצריך לומר &quot;את יום שמיני עצרת החג הזה&quot; (רש&quot;ל וט&quot;ז), וכן מנהג העולם, וכך נדפס בסידורים. והטעם: דהחג קאי אסוכות, דהוא עצרת מחג הסוכות.&lt;/p&gt;
&lt;p&gt;אבל הרבה מגדולי ישראל הסכימו להטור והשולחן ערוך לומר &quot;את יום השמיני חג העצרת הזה&quot;. ויש ראיות רבות דמקרי &quot;חג&quot;, ובתורה הוא טפל לחג הסוכות, אבל הוא רגל בפני עצמו ואקרי &quot;חג&quot;. וכן הוא בסידור רב עמרם גאון.&lt;/p&gt;
&lt;p&gt;(ונראה לי ראיה לזה ממסכת סופרים פרק יט, שאומר שם על שביעי של פסח שאומר &quot;ביום שביעי העצרת הזה&quot;, ואין מזכיר בו &quot;חג&quot; לפי שאינו חג בפני עצמו. עד כאן לשונו. וממילא דשמיני עצרת, דהוא רגל בפני עצמו – אקרי חג. ונהי דאנן לא נהגינן בשביעי של פסח כהמסכת סופרים, מכל מקום ראיה גדולה היא. ועוד קל וחומר הדברים: דשביעי של פסח דלא אקרי &quot;חג&quot; ואינו רגל בפני עצמו, אנו אומרים &quot;חג המצות הזה&quot; – קל וחומר בשמיני עצרת, שהוא רגל בפני עצמו, שצריך לומר עליו &quot;חג&quot;. ודייק ותמצא קל. ואם אמר &quot;חג הסוכות&quot; – נראה לעניות דעתי דאינו צריך לחזור ולהתפלל, עיין סוטה לט, ובט&quot;ז יורה דעה סימן רכ.)&lt;/p&gt;
&lt;h3&gt;סימן תרסח סעיף ב&lt;/h3&gt;
&lt;p&gt;בחוץ לארץ אוכלים בשמיני עצרת בסוכה, בלילה וביום, מפני שהוא ספק שביעי. ואין מברכין על ישיבתה. ומקדשין ואומרים זמן, דהוא רגל בפני עצמו.&lt;/p&gt;
&lt;p&gt;והנה כך איפסיקא הלכתא בגמרא (מז א) דבשמיני מיתב יתבינן, ברוכי לא מברכינן. ומכל מקום ראינו בזה בפוסקים מנהגים שונים: המרדכי בשם הראבי&quot;ה כתב דאסור לישן בשמיני בסוכה משום &quot;בל תוסיף&quot;. דבשלמא באכילה – יש היכר מה שאינו מברך. אבל בשינה ליכא היכר (מגן אברהם).&lt;/p&gt;
&lt;p&gt;ואף על גב ד&quot;בל תוסיף&quot; גמור ליכא, כמו שכתבתי בסימן תרסו, ד&quot;בל תוסיף&quot; שלא בזמנו בעי כוונה, מכל מקום מיחזי כ&quot;בל תוסיף&quot;. ועוד: שהרי באמת יושב לשם מצוה, מפני הספק. ומכל מקום היכר צריך, כיון דאנן בקיאין בקביעת החודש. ויתבאר זה בסעיף ה בסייעתא דשמיא.&lt;/p&gt;
&lt;h3&gt;סימן תרסח סעיף ג&lt;/h3&gt;
&lt;p&gt;ומטעם זה נהגו לצאת מיד מהסוכה אחר סעודת שחרית (שם). ויש שבלילה אין יושבין, וביום יושבין (שם), ואין זה מנהג (טור). ויש שעושין קידוש, וטועמין בסוכה, והולכין לבית לאכול. והנה על כל אלה הדברים כבר צווחו כמה גדולים דאין לעשות כן. דכיון דבגמרא נפסקה ההלכה שיושבין בשמיני עצרת בסוכה, אם כן צריכין לישב כל הלילה וכל היום. וגם צריכין לישן בסוכה, ובלי שום הבדל מכל החג.&lt;/p&gt;
&lt;h3&gt;סימן תרסח סעיף ד&lt;/h3&gt;
&lt;p&gt;האמנם לעניות דעתי יש טעם כעיקר במנהגן של ישראל, וכל הדברים אמת, רק שצריך ביאור. דהנה אמת שבגמרא נפסקה ההלכה דמיתב יתבינן, אבל רבותינו בעלי התוספות כתבו שם, וזה לשונם: מיתב יתבינן – בלולב לא רצו לתקן שיטלו הלולב מפני הספק, לפי שהוא יום טוב ומוקצה לטלטול, ומינכרא למילתיה שנוהג בו מנהג חול. אבל סוכה – פעמים שסוכתו עריבה עליו, אוכל בה אפילו ביום טוב. עד כאן לשונו.&lt;/p&gt;
&lt;p&gt;וכן כתב הטור, וזה לשונו: ולא שייך בישיבתו בה לומר: היאך נעשנו חול? שכך דרך לפעמים לישב בצל סוכה, אפילו שלא לשם מצות סוכה. עד כאן לשונו.&lt;/p&gt;
&lt;p&gt;הרי מפורש דעיקר ההיתר הוא מפני שאינו ניכר שיושב בה לשם מצוה. אבל אם היה ניכר שעושה רק לשם מצוה – לא היה נכון לישב בה.&lt;/p&gt;
&lt;h3&gt;סימן תרסח סעיף ה&lt;/h3&gt;
&lt;p&gt;ולפי זה – אתי שפיר הכל. דוודאי במדינות החמים כמו בבבל, ובמדינות המערביות והדרומיות, דבסוכות האויר ממוזג וטוב – וודאי דחייבים לאכול ולישן בשמיני עצרת, כמו בכל החג.&lt;/p&gt;
&lt;p&gt;אבל במדינות הצפוניות כשלנו, דעל פי הרוב הזמן הוא קר; אך אם אנו נפטור עצמינו בכל חג הסוכות מטעם קרירות בטלה מאתנו מצות סוכה, ובעל כרחנו אנו צריכים לישב ולישן בכל חג הסוכות, ובאמת משינה רובם פוטרים עצמם מטעם זה, כמו שכתבתי בסימן תרלט. מיהו בשמיני עצרת שצוו חכמים עלינו לישב בה, ובאופן שלא יהא ניכר שהיא לשם מצוה, וזהו דבר שאי אפשר כמעט במדינות שלנו.&lt;/p&gt;
&lt;p&gt;ולכן חלילה לנו לבטל תקנת חכמים, אבל מכל מקום בהכרח לעשות איזה היכר שהיא שלא לשם מצוה, והיינו: דמי שישן בסוכה כל ימי החג – לא יישן בשמיני עצרת. ומי שאינו ישן בסוכה דהשתא לא הוי זה היכר, בהכרח לעשות איזה היכר אחר, והיינו: או שלא לאכול בלילה, או לאכול מקצת סעודה ביום חוץ לסוכה. אך שני הדרכים האלה פגומים הם. לכך ההיכר הטוב הוא לצאת מיד לאחר הסעודה של שחרית מן הסוכה, להראות שאין אנו עושים זה לשם מצוה. וזה כל דברי המנהגים קיימים (כן נראה לעניות דעתי).&lt;/p&gt;
&lt;h3&gt;סימן תרסח סעיף ו&lt;/h3&gt;
&lt;p&gt;ואין לאכול בשמיני עצרת סעודת הערב עד הלילה. דאם יאכלנה קודם הלילה ולאחר תפילת ערבית, ואינו יכול לברך לישב בסוכה מפני שקבל עליו יום טוב של שמיני עצרת, והרי עדיין יום הוא. ומכל מקום אם אירע כן – לא יברך &quot;לישב בסוכה&quot; (מגן אברהם סעיף קטן ג). ויש מי שאומר דגם לכתחילה יכול לעשות כן (ט&quot;ז). ואין המנהג כן, דבלאו הכי בכל יום טוב אין אנו אוכלין קודם הלילה.&lt;/p&gt;
&lt;h3&gt;סימן תרסח סעיף ז&lt;/h3&gt;
&lt;p&gt;בקריאת התורה בשמיני עצרת בארץ ישראל, שהוא רק יום אחד, עושין ההקפות, וקורין ב&quot;וזאת הברכה&quot; לסיים התורה, ואחר כך קורין בבראשית עד &quot;אשר ברא אלקים לעשות&quot;. והטעם בזה: כדי שלא יהא פתחון פה לשטן לאמר שסיימו התורה, ואין רוצים ללומדה עוד (טור בסימן הבא). ומפטיר &quot;ביום השמיני עצרת&quot;, וההפטרה &quot;ויהי אחרי מות משה&quot;.&lt;/p&gt;
&lt;p&gt;ובחוץ לארץ קורין &quot;כל הבכור&quot;. ואם חל בשבת מתחילין &quot;עשר תעשר&quot;. ויש מקומות שגם בחול מתחילין &quot;עשר תעשר&quot;, לפי שהיא זמן מעשרות, וכן המנהג אצלינו. ומפטירין &quot;ביום השמיני עצרת&quot;, וההפטרה במלכים &quot;ויהי ככלות שלמה&quot;, משום דבשם נזכר שמיני עצרת.&lt;/p&gt;
&lt;p&gt;ומחזיר הספרים, ואומר קדיש, ומכריז השמש &quot;משיב הרוח ומוריד הגשם&quot;, ודיניו נתבארו בסימן קיד, עיין שם.&lt;/p&gt;
&lt;p&gt;(והנוהגים מנהג ספרד עושין הקפות גם בשמיני עצרת אחר תפלת ערבית.)&lt;/p&gt;</extract></page></pages></query></api>