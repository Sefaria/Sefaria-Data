<?xml version="1.0"?><api><query><normalized><n from="ערוך_השולחן_אורח_חיים_קנד" to="ערוך השולחן אורח חיים קנד" /></normalized><pages><page pageid="186668" ns="0" title="ערוך השולחן אורח חיים קנד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קנד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני תשמישי קדושה, ונרות בית הכנסת&lt;/b&gt;&lt;/big&gt;&lt;br&gt;&lt;big&gt;ובו שמונה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח&lt;/p&gt;
&lt;h3&gt;סימן קנד סעיף א&lt;/h3&gt;
&lt;p&gt;בזמן הש&quot;ס היו נוהגים שבתענית היו מתקבצים ברחוב של עיר והיו מתפללין שם. ומכל מקום אמרו חכמינו ז&quot;ל בריש פרק רביעי דמגילה שאין בה קדושה כלל, לפי שאין זה קביעות אלא דרך אקראי. ועל פי זה כתבו הטור והשולחן ערוך דכן הדין בבתים וחצרות שמתקבצים בהם להתפלל באקראי – אין בהם שום קדושה, עיין שם.&lt;/p&gt;
&lt;p&gt;ועל פי זה כתב רבינו הבית יוסף בסעיף ב דהשוכרים בית ומתפללין בו – אין לו דין בית הכנסת. עד כאן לשונו. ודקדק בדבריו לומר &quot;אין לו דין בית הכנסת&quot;, ולא כתב &quot;אין בו שום קדושה&quot; כמקודם, דהכא לאו משום אקראי הוא שהרי שוכרים לזמן לשנה או יותר. אלא הטעם דאין בכוחם לעשותו לבית הכנסת קבוע, כמו שכתב הלבוש וזה לשונו: שהרי הגוף אינו קנוי להם, והיום או למחר יקחנה המשכיר..., עיין שם. ולזה כתב ד&quot;אין לו דין בית הכנסת&quot;, כלומר: קדושת בית הכנסת ודיני בית הכנסת אין עליו. אבל מכל מקום קדוש לשעתו, שאין לעשות שם דבר בזיון.&lt;/p&gt;
&lt;p&gt;(כן נראה לעניות דעתי. והפרי מגדים תפס דהטעם משום אקראי, ונתקשה בדברי הלבוש, עיין שם. ואינו כן. וזהו גם כוונת הר&quot;י חביב שבבית יוסף ובט&quot;ז סעיף קטן א'. ודייק ותמצא קל.)&lt;/p&gt;
&lt;p&gt;(גם מה שכתב הט&quot;ז והר&quot;י חביב שיתנהגו למעלה בבתים שעל מקום התפילה בנקיות, לפי מה שכתב הרמ&quot;א בסוף סימן קנ&quot;א – אין זה רק בבית הכנסת קבוע. והט&quot;ז כתב שם שאין התפילה עולה למעלה כשהמקום למעלה אינו נקי, עיין שם. ומידת חסידות היא, וראוי ליזהר בזה.)&lt;/p&gt;
&lt;h3&gt;סימן קנד סעיף ב&lt;/h3&gt;
&lt;p&gt;גרסינן במגילה (כו ב):&lt;/p&gt;
&lt;dl&gt;&lt;dd&gt;תנו רבנן: תשמישי מצוה נזרקין לאחר שנעשית מצותן. תשמישי קדושה – נגנזין.&lt;/dd&gt;
&lt;/dl&gt;&lt;p&gt;ואלו הן תשמישי מצוה: סוכה, לולב, שופר, ציצית.&lt;/p&gt;
&lt;p&gt;וכבר נתבאר זה לעיל סימן כ&quot;א, עיין שם.&lt;/p&gt;
&lt;dl&gt;&lt;dd&gt;ואלו הן תשמישי קדושה: דלוסקמי (שק או ארגז) של ספרים, תפילין ומזוזות, ותיק של ספר תורה, ונרתיק של תפילין ורצועותיהן.&lt;/dd&gt;
&lt;/dl&gt;&lt;p&gt;ומדקרי לרצועות &quot;תשמיש קדושה&quot; ולא &quot;קדושה&quot; עצמה שמע מינה דקשר של יד ושל ראש שיש בהן יו&quot;ד ודלי&quot;ת אינם אותיות גמורות, ולא הוי הלכה למשה מסיני (תוספות שם).&lt;/p&gt;
&lt;p&gt;והקשו על רש&quot;י, דסבירא ליה דהם הלכה למשה מסיני, עיין שם. וצריך לומר לרש&quot;י דקאי על כל הרצועה שלא במקום הקשר. ועוד: אפילו קאי אכולו, מכל מקום יותר מגניזה אי אפשר. והרי גם ספר תורה שנפסלה אין תקנה רק בגניזה.&lt;/p&gt;
&lt;h3&gt;סימן קנד סעיף ג&lt;/h3&gt;
&lt;p&gt;הווילון שתולין לפני ההיכל – יש בהן קדושה וצריך לגנזן. כן הוא בגמרא שם, ובטור ושולחן ערוך סעיף ג.&lt;/p&gt;
&lt;p&gt;ובסעיף ו כתב רבינו הרמ&quot;א דפרוכת שאנחנו תולין לפני הארון – אין לו קדושת ארון, רק קדושת בית הכנסת. עד כאן לשונו.&lt;/p&gt;
&lt;p&gt;ואין זה סתירה דוודאי כן הוא, שהרי אינו אלא תשמיש דתשמיש. כלומר: הארון משמש לספר התורה, והפרוכת משמש להארון. אמנם בגמרא ביארו משום דבימיהם היו רגילים לפרוס הפרוכת על השולחן ולהניח עליה הספר תורה, לפיכך היא תשמיש קדושה, מה שאין כן בזמנינו. ותימה על הטור ושולחן ערוך שלא פירשו זה. אבל מכל מקום כוונתם גם כן כן, דכן מבואר בגמרא.&lt;/p&gt;
&lt;p&gt;(וכן כתב הט&quot;ז סעיף קטן ג', ומגן אברהם סעיף קטן ז'.)&lt;/p&gt;
&lt;h3&gt;סימן קנד סעיף ד&lt;/h3&gt;
&lt;p&gt;ספרים שאכלום תולעים, או מטפחות הספרים שאכלום וקרובים לרקבון – טעונים גניזה (שבת צ א). ובלשון המשנה נקראת &quot;מקק ספרים&quot;, עיין שם.&lt;/p&gt;
&lt;p&gt;וכסא שנותנין עליו ספר תורה, אם לפעמים מניחים הספר תורה על הכסא בלא מטפחת – יש להכסא דין תשמיש קדושה. ואם לאו הוה תשמיש דתשמיש, ואין עליו רק קדושת בית הכנסת.&lt;/p&gt;
&lt;p&gt;ולכן הבימה אין עליה רק קדושת בית הכנסת, וכן השולחן שספר התורה מונח עליו, כיון שאצלינו לא יניחוה בלא מטפחת – אין על השולחן רק קדושת בית הכנסת. והמטפחת הוי תשמיש קדושה.&lt;/p&gt;
&lt;p&gt;וכן הפרוכת, והכפורת, והכלונסאות, והברזילים שהפרוכת תלוי עליהם – אין עליהם רק קדושת בית הכנסת. וכן המעלות שעולים בהם אל הארון הקודש, וכל הבניין שבשם, וכן העמוד.&lt;/p&gt;
&lt;h3&gt;סימן קנד סעיף ה&lt;/h3&gt;
&lt;p&gt;וכלל גדול צריך לדעת מה נקרא &quot;תשמיש קדושה&quot;, ומה נקרא &quot;תשמיש דתשמיש&quot; ואין על זה רק קדושת בית הכנסת. הדבר שמניחין בה דבר של קדושה בעצמו, כמו הארון הקודש, או המטפחת שכורכין סביב הספר תורה, והמעיל שמלבישין אותה על הספר תורה או שספר התורה מונח עליה בלי הפסק דבר. או שהדבר מונח על הספר תורה, ואפילו אינו מונח עליה רק לכבוד בעלמא כמו בזמן הקדמון שהיו מניחים קרשים דקים ויפים על הספרים, והיו מניחים מכסה של משי או של דבר אחר על הקרשים; וזהו רק לכבוד בעלמא, אבל מכל מקום סוף סוף המכסה מונחת על הקדושה – הוי תשמיש קדושה, ואסור. אבל המכסה שעל המכסה של הקרשים, שהוא עשוי רק לשמור את המכסה – הוי תשמיש דתשמיש. וכן כל כיוצא בזה.&lt;/p&gt;
&lt;p&gt;וכן תפוחי כסף וזהב שעושים לספר תורה לנוי, ומשימים אותם על הספר תורה – הוי תשמיש קדושה, וכמו שכתבתי ביורה דעה סימן רפ&quot;ב.&lt;/p&gt;
&lt;p&gt;והעצים או עצם שעושים כמין יד, להראות להקורא מקום הקריאה של חובת היום – אין בהם אף קדושת בית הכנסת, שאינן לא לנוי ולא למלבוש רק לסימן בעלמא. ולכן אין עושים מהכלונסאות שתולים בהם הפרוכת היד הלזו, שאין מורידין אותם מקדושתן, וה&quot;יד&quot; מקרי ירידה נגדם. ונראה דזהו אם אין תולין היד על הספר תורה. אבל אצלינו שתולין אותה על הספר תורה לנוי, יש לומר דהיא נקראת &quot;תשמיש קדושה&quot; וגדולה מקדושת הכלונסאות.&lt;/p&gt;
&lt;h3&gt;סימן קנד סעיף ו&lt;/h3&gt;
&lt;p&gt;כתב רבינו הרמ&quot;א בסעיף א:&lt;/p&gt;
&lt;dl&gt;&lt;dd&gt;יש אומרים דלא מקרי &quot;ארון קודש&quot; אלא אם הוא כמין ארגז שאינו עשוי רק לכבוד התורה. אבל ארון הבנוי בחומה שנעשה לשמירה – לא מקרי &quot;תשמישי קדושה&quot;. וכל שכן אם הספרים מתקלקלים בו דמותר ליטלן משם.&lt;/dd&gt;
&lt;/dl&gt;&lt;p&gt;עד כאן לשונו. כלומר: ויהיה על זה רק דין קדושת בית הכנסת, דכיון שלא היה ראוי מעיקרא – לא חלה על זה הקדושה, דאין זה תשמיש קדושה אלא מזיק קדושה (מגן אברהם סעיף קטן ג') והוי כהקדש בטעות. והוא הדין הארון הבנוי בכותל של עץ, דהוי כחדר בעלמא (שם סעיף קטן ב').&lt;/p&gt;
&lt;p&gt;ונראה דאפילו אם חיברו דפים של עץ במסמורות בתוך הכותל החלול העשוי כמין ארון הקודש – בטל לגבי הכותל, ואין לו רק קדושת בית הכנסת. אבל אם בנו כמין תיבה מבחוץ, והכניסו התיבה בתוך חלל הכותל – יש להתיבה דין ארון הקודש, והוא תשמיש קדושה.&lt;/p&gt;
&lt;h3&gt;סימן קנד סעיף ז&lt;/h3&gt;
&lt;p&gt;העזרות של בית הכנסת – אין להם דין קדושת בית הכנסת, אפילו מתפללין בהם באקראי. אבל אם מתפללין שם תמיד – יש עליה קדושת בית הכנסת. וכן בית הכנסת של נשים – יש עליה קדושת בית הכנסת, כיון שהנשים מתפללות שם.&lt;/p&gt;
&lt;p&gt;ודבר פשוט שהחצר שסביב בית הכנסת, או גן שסביב בית הכנסת, או פרדס או איצטבאות שסביב בית הכנסת – אין בהם שום קדושה אפילו פתוחים לבית הכנסת. ומכל מקום לא ישתמשו שם דבר של בזיון. וכן אסור לכבס מטפחות של ספר תורה במי רגלים, מפני הכבוד.&lt;/p&gt;
&lt;h3&gt;סימן קנד סעיף ח&lt;/h3&gt;
&lt;p&gt;כל תשמישי קדושה שנתבלו ונתקלקלו – אין לשורפן, כדכתיב: &quot;לא תעשון כן לה' אלקיכם&quot; (מגן אברהם סעיף קטן ט'). וכל שכן כתבי קודש, שאסור לשורפן. וכן כתב הרמב&quot;ם בספר המצות (לא תעשה ס&quot;ה), דהמאבד כתבי הקודש עובר בלאו.&lt;/p&gt;
&lt;p&gt;ולכן ספר תורה שבלה, אמרו חכמינו ז&quot;ל שם דמניחין אותו בכלי חרס, וגונזין אותו בקבר תלמיד חכם; אפילו אינו לומד רק משניות ולא גמרא – מקרי תלמיד חכם לעניין זה. והטעם דכלי חרס, מפני שמתקיימת ימים רבים.&lt;/p&gt;
&lt;p&gt;וכן תפילין ומזוזות, ומטפחות ספר תורה שבלו – יכולים לעשות מהם תכריכין למת מצוה, וזו היא גניזתן. ו&quot;מת מצוה&quot; הכוונה עני שאין לו תכריכין.&lt;/p&gt;
&lt;p&gt;וכן נראה דהארון והשולחן שנתבלו – מותר לעשות מהן ארון לתלמיד חכם, דהרי המטפחות קדושתן כקדושת הארון, ואין חילוק בין זה לזה (כן נראה לי).&lt;/p&gt;
&lt;p&gt;ונראה לעניות דעתי דגם זה שאמרו לגנוז ספר תורה שבלה בקרקע בכלי חרס אצל קבר של תלמיד חכם – אינו חובה. דוודאי אם יש לו מקום מוצנע לגונזו בביתו, בתיבה וכיוצא בה, או בבית הכנסת – דעדיף טפי מבקרקע. אלא שאם אין לו מקום להצניעה בכבוד – התירו לו בקרקע כמו שכתבתי. ויש מי שכתב דזהו חובה בדווקא (עיין פרי מגדים). וקשה לומר כן.&lt;/p&gt;
&lt;p&gt;(וזה שבשולחן ערוך כתוב על מטפחות &quot;יכולים...&quot; – קאי גם על ספר תורה דבתרה. וביורה דעה סימן רפ&quot;ב שהקדימו דין ספר תורה – לא כתבו לשון זה, עיין שם.)&lt;/p&gt;
&lt;h3&gt;סימן קנד סעיף ט&lt;/h3&gt;
&lt;p&gt;כבר נתבאר דאין מורידין מקדושה חמורה לקדושה קלה. ואפילו בקדושה שווה, אם האחת בקביעות והשנית שלא בקביעות – מקרי &quot;הורדה&quot;.&lt;/p&gt;
&lt;p&gt;לפיכך אמרו חכמינו ז&quot;ל דאין עושין מתיבה כסא לספר תורה, לפי שבתיבה עומדת תמיד ועל הכסא הוי רק בשעת הקריאה. ואם על הכסא אין מניחים אותה רק על ידי מטפחת – בלאו הכי אסור, שהרי קדושתה קלה כמו שכתבתי בסעיף ד.&lt;/p&gt;
&lt;p&gt;אבל מותר לעשות מתיבה גדולה תיבה קטנה. וכן מותר לעשות מכסא גדול כסא קטן, דהכל קדושה אחת ותשמיש אחד. ואסור לעשות מכסא שרפרף לכסא, שהוא כסא קטן העומדת תחת כסא הגדול, ואין בה קדושה כבכסא הגדול, ונראה שהוא לתמיכת הרגלים.&lt;/p&gt;
&lt;p&gt;וכן מותר לעשות מווילון גדול וילון קטן, או לעשות ממנו כיס לספר תורה, שזהו עלייה כמובן. אבל לעשות ממנו כיס לחומש – אסור, דהוי הורדה מקדושה. וזה בווילון שבזמן הגמרא, כמו שכתבתי בסעיף ג. אבל בשלנו מותר, דשלנו אינו אלא תשמיש דתשמיש כמו שכתבתי שם. ונראה דתשמיש דתשמיש דקדושה חמורה – מותר לעשותו תשמיש לקדושה קלה.&lt;/p&gt;
&lt;p&gt;ומפה של ספר תורה – אסור לכרוך (הפטורת) [הפטרות] או נביאים וכתובים. ומפה שפורסין על השולחן של הקריאה – אסור לפורסה על העמוד (מגן אברהם סעיף קטן י&quot;ב). ומפות שפורסין על הספר תורה – יכולין לתלותן על כותלי בית הכנסת. וכן כלי כסף שמשימין על הספר תורה – יכולין להניחן על עמודים של בית הכנסת (אליה רבה סעיף קטן י'). ומותר לעשות מפרוכת מפה על השולחן שספר התורה מונח עליו (שם סעיף קטן י&quot;א). ופרוכת שלנו מותר אפילו לעשותה מפה על העמוד (שם). אבל אסור לעשות ממנה חופה (שם).&lt;/p&gt;
&lt;h3&gt;סימן קנד סעיף י&lt;/h3&gt;
&lt;p&gt;כתבו רבותינו בעלי השולחן ערוך בסעיף ח:&lt;/p&gt;
&lt;dl&gt;&lt;dd&gt;הארון וכל מה שעושים לספר תורה – מועיל בהם תנאי להשתמש בהם שאר תשמיש אפילו דחול. ונהגו ליהנות בכמה הנאות מדברי קדושה, כגון מטפחות של ספרים, ושולחן שבבית הכנסת, ומעילים של ספר תורה. וכתבו הטעם: משום שכיון שנהגו כן ואי אפשר ליזהר – לב בית דין מתנה עליהם מעיקרא, כדי שלא יבואו בני אדם לידי תקלה. ואף על גב דלא התנו – כאילו התנו דמי.&lt;/dd&gt;
&lt;/dl&gt;&lt;p&gt;עד כאן לשונו. ואף על גב דלגבי בית הכנסת עצמו לא מהני תנאי רק בחורבנם לרוב הפוסקים, כמו שכתבתי בסימן קנ&quot;ג – שאני התם, דכיון דמתפללים שם ואומרים דברים שבקדושה תמיד – בעל כרחם נעשה קדוש. מה שאין כן בתשמישי קדושה, כשאין אנו מייחדים אותם כלל לכתחילה לתשמישי קדושה בלבד – לא ירדה עליהם מעולם קדושת תשמישי קדושה (נראה לי).&lt;/p&gt;
&lt;h3&gt;סימן קנד סעיף יא&lt;/h3&gt;
&lt;p&gt;אמנם הך דאם לא התנו כמי שהתנו דמי – בוודאי דוחק לומר כן. וכן מבואר במקור הדין בתרומת הדשן (סימן רע&quot;ג), שנדחק ליישב מנהג העולם (עיין בית יוסף).&lt;/p&gt;
&lt;p&gt;ובאמת יש דברים שבהכרח לומר כן, שהרי אנו רואים שמעמידים ספרי תורה פסולים בארון הקודש, ומניחים שם יריעות, ומדינא הא אסור. ובעל כרחך צריך לומר דהוי כאילו התנו. וכן במקומות שעושין חופות מפרוכת, ואיסור גמור הוא כמו שכתבתי, ובהכרח צריך לומר דהוי כאילו התנו.&lt;/p&gt;
&lt;p&gt;וכן ראינו שבשמחת תורה הנערים כשנושאים דגלים כנהוג – קושרים להם הדגלים במפות של ספר תורה, ובעל כרחך צריך לומר כאילו התנו. אך הדרך היותר טובה שבעת העשייה יאמרו מפורש שעל תנאי עושים, שיהיה ראוי להשתמש בהם (מגן אברהם סעיף קטן ט&quot;ו).&lt;/p&gt;
&lt;p&gt;ולכן ניחא מה שנוהגים ביום הושענא רבא, שלוקחין כל ספרי התורה על הבימה, ומעמידין נר בארון הקודש. ואיסור גמור הוא, וכבר צווחו על זה (ט&quot;ז סעיף קטן ז'). וכן מה שמניחין שארי ספרים בארון הקודש (שם ומגן אברהם סעיף קטן י&quot;ד). ובהכרח צריך לומר דהוי כאילו התנו.&lt;/p&gt;
&lt;p&gt;(ומה שכתב הט&quot;ז שם דארון שעושין לזמן אין בו קדושה, פשוט הוא. ומה שכתב המגן אברהם שם לעניין הנחת ספר על גבי ספר, נתבאר ביורה דעה סימן רפ&quot;ב. ומה שצווח המגן אברהם על כורכי ספרים, שעושים מכתבי הקודש דפים – כבר צווחנו בזה. ויש שנזהרים, ויש שאין נזהרים ונצרך לגעור בהם. והגם שהאליה רבה סעיף קטן י' חיפש זכות בזה – הודה בעצמו שדוחק הוא, עיין שם. ואינו דוחק אלא איסור גמור.)&lt;/p&gt;
&lt;h3&gt;סימן קנד סעיף יב&lt;/h3&gt;
&lt;p&gt;ויש להביא ראיה לדין רבותינו מירושלמי מגילה (פרק שלישי הלכה א), שאומר שם:&lt;/p&gt;
&lt;dl&gt;&lt;dd&gt;רבי ירמיה אזל לגוואלנא חמתין יהבין בכושא בגו ארונא (נותנים חפץ בארון הקודש). אתא שאיל לרבי אמי. אמר ליה: אני אומר לכך התנו עליו מבתחילה.&lt;/dd&gt;
&lt;/dl&gt;&lt;p&gt;עד כאן לשונו. ובוודאי לא היה ידוע שהתנו, דאם היה ידוע לא היה רבי ירמיה תמה בזה. אלא רבי אמי אמר ליה דכיון שנהגו כן, מסתמא היה דעתם מתחילה לכך. ואף על גב דלא התנו – כמו שהתנו דמי.&lt;/p&gt;
&lt;p&gt;עוד איתא שם: כל כלי בית הכנסת כבית הכנסת, כגון ספסלא וקלטורא..., עיין שם. והנה עינינו הרואות ששואלים ספסלי ושולחנות של בית הכנסת ומנורות לבית השמחה, והרי איסור גמור הוא. אלא וודאי צריך לומר דהוי כאילו התנו מעיקרא, כיון שהמנהג כן.&lt;/p&gt;
&lt;h3&gt;סימן קנד סעיף יג&lt;/h3&gt;
&lt;p&gt;והנה רבינו הבית יוסף כתב בסעיף י:&lt;/p&gt;
&lt;dl&gt;&lt;dd&gt;הנוהגים להניח עטרות ספר תורה בראש הקורא בסיום התורה – אין מוחין בידם. אבל המניחין אותם בראשי חתנים דעלמא – מוחין בידם.&lt;/dd&gt;
&lt;/dl&gt;&lt;p&gt;עד כאן לשונו. ופשיטא שאם התנו בפירוש דמותר. אלא שאומר דלהניח בראש הקורא מסתמא התנו על זה, כיון שהוא לכבוד התורה. אבל על ראשי חתנים דעלמא שהן צרכי הדיוט, מסתמא לא התנו (מגן אברהם סעיף קטן ט&quot;ז).&lt;/p&gt;
&lt;p&gt;אמנם מירושלמי שהבאנו מוכח דאם המנהג כן אמרינן דגם על צרכי הדיוט התנו, דהא התם הניחו חפץ הדיוט בארון הקודש. וכן מבואר מהמנהג הפשוט, ששואלין כלי בית הכנסת לבתי שמחות כמו שכתבתי.&lt;/p&gt;
&lt;h3&gt;סימן קנד סעיף יד&lt;/h3&gt;
&lt;p&gt;עוד כתב בסעיף ט:&lt;/p&gt;
&lt;dl&gt;&lt;dd&gt;המתנדבים ספר תורה, ומניחים מטפחות בבית הכנסת – מותר להשתמש בהן כל ספר וספר, שלדעת כן הוקדשו. אבל המניחים בביתם ואחר כך מקדישים ,כיון שעל דעת אותו ספר נעשה, ונשתמש בו אותו ספר – אסור להניחו בספר תורה אחר. ויש מתירין, וכן נוהגין עכשיו משום לב בית דין מתנה עליהם לנהוג כך.&lt;/dd&gt;
&lt;/dl&gt;&lt;p&gt;עד כאן לשונו. וכן המנהג הפשוט, שלוקחין המפה והמעיל פעמים לספר זה פעמים לספר אחר; דדעת המקדיש גם כן כן, ואינו מקפיד אם ישימוה על ספר תורה אחרת, ולכתחילה הקדיש על תנאי זה.&lt;/p&gt;
&lt;h3&gt;סימן קנד סעיף טו&lt;/h3&gt;
&lt;p&gt;ביורה דעה סימן קל&quot;ט נתבאר דנרות של כוכבים שכיבן השמש – נתבטלו מאיסורן ומותרים להדיוט. אבל לדבר מצוה מאוס הוא, ואסור. ולכן אם השמש שלהן מכרן או נתנן לישראל – אסור להדליקן בבית הכנסת.&lt;/p&gt;
&lt;p&gt;וכן עבריין גמור שעובד כוכבים או מחלל שבת בפרהסיא, שנתן שעוה או נרות לבית הכנסת – אסור להדליקן, דדמי לקרבן שאין מקבלין ממנו (מגן אברהם סעיף קטן י&quot;ח). ומכל מקום יש אומרים דבית שעבדו בו כוכבים – מותר אחר כך להתפלל בתוכו, דמחובר שאני. ואף על גב דבית הוי תלוש ולבסוף חיברו, דהוה כתלוש לעניין כוכבים, מכל מקום כיון שלא עבדו עצם הבית – יש להקל במחובר כזה (שם סעיף קטן י&quot;ז).&lt;/p&gt;
&lt;p&gt;ופשיטא כשהיה מקודם בית הכנסת ואחר כך העמידו בו כוכבים, שאינו נאסר אפילו בהיותה שם, כיון שהיא באה בגבול הבית הכנסת (שם).&lt;/p&gt;
&lt;p&gt;וכן עכבר שנמצא בשמן של בית הכנסת, אם הוא מאוס – אסור להדליקו בבית הכנסת משום &quot;הקריבהו נא לפחתך&quot;. ואפילו כשמותר להדיוט, כגון שיש ששים כנגד העכבר. ויש אומרים דאם יש ששים ומותר להדיוט – מותר גם להדליק בו בבית הכנסת (ט&quot;ז סעיף קטן י'). וכן מבואר בתורת הבית להרשב&quot;א (עיין מגן אברהם סעיף קטן י&quot;ט), דכיון שיש ששים – אינו מאוס.&lt;/p&gt;
&lt;p&gt;(וכל דבר של כוכבים – אסור להשתמש בבית הכנסת, ובכל דבר מצוה.)&lt;/p&gt;
&lt;h3&gt;סימן קנד סעיף טז&lt;/h3&gt;
&lt;p&gt;מדינא אסור לקרות לאור נר של בית הכנסת רק דברי קודש ולא דברי חול. וכל שכן שאין מדליקין נר של הדיוט מנר של בית הכנסת. ויש מי שאומר דהני מילי בעוד שדולקין למצותן. אבל כשצריך לכבותן – מותר. וכתב רבינו הרמ&quot;א בסעיף י&quot;ד, וזה לשונו:&lt;/p&gt;
&lt;dl&gt;&lt;dd&gt;מיהו לא נהגו ליזהר בכך, ומדליקין בהן נר שהוא לצורך גדול. ואפשר גם כן שדעת בית דין מתנה בכך. וכן בכל הדברים שנהגו להקל, בדברים כאלו אולי הוא מהאי טעמא.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;וכתבו שזה שנהגו להדליק נר במוצאי שבת לילך לביתו – חושבין זה לדבר מצוה (ט&quot;ז סעיף קטן י&quot;א). ויש מי שכתב לחלק בין מי שנדר נר לבית הכנסת, דאסור להדליק ממנה נר להבדלה, ובין כשהגזבר קונה נרות דבזה אמרינן לב בית דין מתנה ומותר (מגן אברהם סוף סעיף קטן כ'). והנרות העומדים לפני המנורה – וודאי אסור (שם), וכל שכן בנרות שלפני העמוד.&lt;/p&gt;
&lt;p&gt;ודע דהאידנא אין נזהרין בזה כלל. וקורין מכתבים בפני נרות שלפני המנורה ולפני העמוד, ומדליקין ממנה להעשין הטאבא&quot;ק וכל צרכי הדיוט, אף שאינן לצורך גדול כלל. וצריך לומר: כיון שנהגו כן, כל אחד כשנותן נרות – נותן על דעת כן שישתמש בו הדיוט. ואין איש שם על לב בזמנינו ליזהר בזה, ואשרי הנזהר בזה. ונר של הבדלה אין בה קדושה (שם).&lt;/p&gt;
&lt;h3&gt;סימן קנד סעיף יז&lt;/h3&gt;
&lt;p&gt;וכתב רבינו הבית יוסף בסעיף ט&quot;ו:&lt;/p&gt;
&lt;dl&gt;&lt;dd&gt;בני כרך שקנו ספר תורה, והתנו שאם יצא אחד מהכרך שהנשארים יתנו לו חלקו, והוקרו הספרים; אם יצא אחד מהם – אין נותנין לו אלא מה שנתן בלבד.&lt;/dd&gt;
&lt;/dl&gt;&lt;p&gt;עד כאן לשונו. ואף על גב דבכל השותפות אם היה תנאי כזה היו צריכין לשלם לו כפי השיווי עתה, אך בזה אמרינן דמסתמא לא היתה כוונה לעשות שומא אז, אלא התנו לדבר ידוע כמה שנתן אז. ולטעם זה הוא הדין אם הוזלו צריך לשלם ביוקר כמקדם.&lt;/p&gt;
&lt;p&gt;אמנם יש עוד טעם: דהדבר מוטל בספק איך היתה כוונתם, וכיון דהספר נשאר אצלם בוודאי, והוא צריך להוציא מהם ממון – יכולים לומר: &quot;אייתי ראיה שכוונתינו היתה לשלם כפי המקח ההוה עתה&quot;. ולפי זה גם בהוזל – אינם צריכים ליתן לו רק כפי המקח ההוה, מפני שיכולין לומר לו להיפך: &quot;אייתי ראיה שכוונתינו היתה לשלם לך כפי המקח שהיה אז&quot;. והמוציא מחבירו עליו הראיה (לבוש על פי תשובת מיימוני משפטים סימן י&quot;ב).&lt;/p&gt;
&lt;p&gt;ולפי זה אם היה התנאי שהוא יתן להם דמיהן ויטול הספר תורה – נקרא הוא המוחזק. ואם אפילו נתרצה אחר כך שהוא יטול הדמים ותשאר הספר תורה אצלן – לא נקראו הם מוחזקים מטעם זה, כיון שיש בידו לסלקן (מגן אברהם סעיף קטן כ&quot;ג).&lt;/p&gt;
&lt;h3&gt;סימן קנד סעיף יח&lt;/h3&gt;
&lt;p&gt;יש מי שכתב שאם מצא דבר בחצר בית הכנסת – זכה בו. ולא אמרינן שהחצר יקנה להקדש, דחצר קונה מטעם יד ואין יד להקדש (שם בשם אגודה).&lt;/p&gt;
&lt;p&gt;וצריך עיון: דהא קיימא לן בחושן משפט דהקדשות דהאידנא, בין לעניים בין לבית הכנסת או לספר תורה – אין להם דין הקדש רק דין הדיוט, עיין שם. אמנם דעת רב האי גאון בספר מקח וממכר לעניין אמירה לגבוה כמסירה להדיוט, דגם הקדשות שלנו דינם כהקדש בדק הבית. והבאנו דבריו בחושן משפט סוף סימן ס&quot;ו, עיין שם. אמנם בלאו הכי זכה המוצא, דהוא מקום שהרבים מצויים שם, דהמוצא שם הרי הוא שלו כמו שכתבתי בחושן משפט סימן ר&quot;ס, עיין שם.&lt;/p&gt;
&lt;p&gt;(וצריך עיון למה להו טעמא דאין יד להקדש. וצריך עיון.)&lt;/p&gt;
&lt;p&gt;ופסק הרשב&quot;א בתשובה שמי שמנדב דבר לבית הכנסת או לשאר דבר מצוה – יכול לכתוב שמו עליו (שם). אך יותר טוב שכל מצוה תיעשה על ידי רבים מעל ידי יחיד. והיחיד שמעכב ואינו רוצה שיהיה לאחרים חלק בהמצוה יענש (ספר חסידים).&lt;/p&gt;
&lt;p&gt;ויש מי שפסק שכשמוכרין מצות, ואחת נותן מעט והשני הרבה, וחזר בו השני – מחוייב הראשון לקבלה כפי מקחו שנתן (צ&quot;צ). ואין המנהג כן (מגן אברהם שם). ואף על פי דבהקדש היה כן, כדתנן פרק שביעי דערכין – אין למדין צדקה מהקדש (פמ&quot;א).&lt;/p&gt;</extract></page></pages></query></api>