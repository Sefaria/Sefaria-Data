<?xml version="1.0"?><api><query><normalized><n from="ערוך_השולחן_אורח_חיים_קה" to="ערוך השולחן אורח חיים קה" /></normalized><pages><page pageid="181754" ns="0" title="ערוך השולחן אורח חיים קה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין המתנה בין תפילה לתפילה&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן קה סעיף א&lt;/h3&gt;
&lt;p&gt;איתא בגמרא (ל ב): כמה ישהה בין תפילה לתפילה? כלומר: דלפעמים צריך להתפלל שתי תפילות זו אחר זו, כגון אדם שטעה ורוצה להתפלל שנית. וכן בין תפילת שחרית לתפילת המוספין (תוספות), כשאינו אומר &quot;אשרי&quot; בנתים (תוספות ר&quot;י), או ששכח להתפלל ומשלימה בזמן תפילה שלאחריה, ומתפלל שתים זו אחר זו (טור). כמה ישהה בין זו לזו? חד אמר: כדי שתתחונן דעתו עליו, שתהא דעתו מיושבת לערוך דבריו בלשון תחינה (רש&quot;י), כדכתיב: &quot;ואתחנן אל ה'&quot; (גמרא). וחד אמר: כדי שתתחולל דעתו עליו, לשון &quot;חילוי&quot; כדכתיב: &quot;ויחל משה&quot;, עיין שם.&lt;/p&gt;
&lt;h3&gt;סימן קה סעיף ב&lt;/h3&gt;
&lt;p&gt;והרמב&quot;ם בפרק עשירי דין ט&quot;ו פסק כדי שתתחונן דעתו עליו, עיין שם. אלא דרש&quot;י ז&quot;ל פירש דלא פליגי, ובלישנא בעלמא פליגי, עיין שם.&lt;/p&gt;
&lt;p&gt;והתוספות כתבו: &quot;על כדי שתתחולל&quot; – מפרש בירושלמי, דהיינו כשילך ארבע אמות. עד כאן לשונם. ובירושלמי לא נזכר כלל שמות אלו: &quot;שתתחונן&quot;, &quot;שתתחולל&quot;. והכי איתא שם (פרק רביעי הלכה ו), דאמר ר&quot;י: אני ראיתי את רבי ינאי עומד ומתפלל..., ומהלך ארבע אמות ומתפלל של מוסף, עיין שם. ומלשון זה משמע דווקא שילך ארבע אמות.&lt;/p&gt;
&lt;p&gt;אבל הטור והשולחן ערוך כתבו: המתפלל שתי תפילות זו אחר זו – צריך להמתין בין זו לזו כדי הילוך ארבע אמות. עד כאן לשונו. והדין עמם, דכן אומר שם אחר כך בירושלמי. ולא עד שיהלך ארבע אמות, אלא אפילו שהה כדי הילוך ארבע אמות, עיין שם. ואם כן צריך עיון על התוספות שלא כתבו כמסקנת הירושלמי.&lt;/p&gt;
&lt;p&gt;(וגם קשה: למה ציינו זה &quot;על שתתחולל&quot;? ואולי לא סבירא להו כרש&quot;י דלא פליגי? ופליגי בזה: דמאן דאמר &quot;כדי שתתחונן&quot; – די בשיהוי ארבע אמות. ומאן דאמר &quot;שתתחולל&quot; – צריך הילוך דווקא. וכן כתב הפני משה שם. ולפי זה כיון שפסק הרמב&quot;ם &quot;כדי שתתחונן&quot; – פסק הטור והשולחן ערוך קיימים. ודייק ותמצא קל.)&lt;/p&gt;
&lt;h3&gt;סימן קה סעיף ג&lt;/h3&gt;
&lt;p&gt;ופשוט הוא דההמתנה הוא אחרי שיפסע שלוש פסיעות לאחוריו.&lt;/p&gt;
&lt;p&gt;ואין לשאול: דאם כן גם בלא זה מוכרח להמתין כדי שיהוי ארבע אמות עד שישוב למקומו, כמו שיתבאר בסימן קכ&quot;ג? דכאן מיירי כשרוצה להתפלל במקום שפסע, ואינו רוצה לחזור למקומו (מגן אברהם).&lt;/p&gt;
&lt;p&gt;והקפידא הוא רק בתפילות שמונה עשרה. אבל בשארי תפילות יכול להתפלל זו אחר זו מיד, אפילו כמה תפילות (שם). אמנם לפי מנהגינו לומר &quot;אשרי&quot; בין שחרית למוסף וקריאת התורה – הרי יש הפסק גדול. ואפילו אמירת &quot;אשרי&quot; בלבד הוי יותר מכדי הילוך ארבע אמות.&lt;/p&gt;</extract></page></pages></query></api>