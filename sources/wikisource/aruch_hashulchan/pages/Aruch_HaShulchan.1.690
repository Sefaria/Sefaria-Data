<?xml version="1.0"?><api><query><normalized><n from="ערוך_השולחן_אורח_חיים_תרצ" to="ערוך השולחן אורח חיים תרצ" /></normalized><pages><page pageid="7147" ns="0" title="ערוך השולחן אורח חיים תרצ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרצ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני קריאת המגילה&lt;/b&gt;&lt;/big&gt;&lt;br&gt;&lt;big&gt;ובו עשרים וחמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה&lt;/p&gt;
&lt;h3&gt;סימן תרצ סעיף א&lt;/h3&gt;
&lt;p&gt;שנו חכמים במשנה (כא א): הקורא את המגילה – עומד ויושב. ופירש רש&quot;י: אם רצה עומד, אם רצה יושב. עד כאן לשונו.&lt;/p&gt;
&lt;p&gt;מבואר דאפילו לכתחילה יכול לקרות מיושב. אבל בירושלמי פריך: מה בדיעבד אבל לכתחילה לא? ומתרץ דאפילו לכתחילה, עיין שם, משום דגירסת הירושלמי הוא: &quot;עומד ויושב – יצא&quot;, וכן כתב הר&quot;ן. וזהו גירסת הטור שכתב: הקורא את המגילה עומד או יושב – יצא, משמע בדיעבד וכו', ובירושלמי קאמר אפילו לכתחילה וכו'. עד כאן לשונו.&lt;/p&gt;
&lt;h3&gt;סימן תרצ סעיף ב&lt;/h3&gt;
&lt;p&gt;והרמב&quot;ם בפרק שני דין ז כתב:&lt;/p&gt;
&lt;dl&gt;&lt;dd&gt;קראה עומד או יושב – יצא, ואפילו בציבור. אבל לא יקרא יושב לכתחילה בציבור, מפני כבוד הציבור.&lt;/dd&gt;
&lt;/dl&gt;&lt;p&gt;עד כאן לשונו. ולפי זה ניחא מה ששנה לנו רבינו הקדוש במשנה לשון לכתחילה ולשון דיעבד, והיינו: דשלא בציבור אפילו לכתחילה, ובציבור דווקא בדיעבד.&lt;/p&gt;
&lt;p&gt;וכן רשאי שיקרא ראובן, והברכה יברך שמעון. והכי איתא בירולשמי שם, שכן עשה רבי מאיר, עיין שם.&lt;/p&gt;
&lt;p&gt;ואין להקורא לקרות את המגילה, עד שיאמרו לו &quot;קרא&quot;. אך אם יש על זה בעל קריאה קבוע – אינו צריך להמתין על אמירת, הציבור כיון שהוא מיוחד לזה.&lt;/p&gt;
&lt;p&gt;וגם יכולים שנים או יותר לקרות ביחד. ואף על גב דתרי קלי לא משתמעי, מכל מקום מגילה דחביבא נותנים לב, ומטים אוזן, ושומעים. ומכל מקום אין המנהג כן. ויזהרו העולם לשתוק, ולא לסייע להקורא. דכיון דהעולם שומעים בעל פה או מתוך החומש, שלא מתוך מגילה כשרה – חיישינן שהשומע ישמע ממנו, ולא מהקורא, ואינו יוצא, וכמו שאכתוב בסעיף ט.&lt;/p&gt;
&lt;h3&gt;סימן תרצ סעיף ג&lt;/h3&gt;
&lt;p&gt;וכתב הרשב&quot;א בתשובה (סימן תסז): צריך השומע לשמוע כל תיבה ותיבה מהקורא. וכל מי שתופס בידו מגילה שאינה כשרה לקרות בה – גריע טובא משנים שקראו אותה, מפני שנותן דעת בקריאתו באותה מגילה. עד כאן לשונו.&lt;/p&gt;
&lt;p&gt;כלומר: שטוב יותר שישמע בעל פה מהקורא, או שיתפוס בידו מגילה כשרה. דכשתופס מגילה שאינה כשרה, והוא אומר גם כן התיבות מתוך מגילתו הפסולה – לא יטה אוזן להקורא. ולא דמי לשנים שקראוה, ששומע מהשנים – זהו מפני שהוא בעצמו אינו קורא. מה שאין כן כשקורא בעצמו – אינו מכוין להאחר הקורא, והרי הוא קורא מתוך מגילה פסולה.&lt;/p&gt;
&lt;p&gt;ולכן טוב כשתופס חומש בידו שישתוק, וישמע רק מהקורא. וכן כתב אחד מהקדמונים: שכשהחזן קורא המגילה – צריכים הציבור לשתוק ולכוין דעתם אל הקורא (בית יוסף). ויש להזהיר העם על זה, ועיין בסעיף ט.&lt;/p&gt;
&lt;h3&gt;סימן תרצ סעיף ד&lt;/h3&gt;
&lt;p&gt;במשנה (יט א) נחלקו כמה הוא חיובא דקריאת המגילה: דרבי מאיר אומר כולה, ורבי יהודה אומר מ&quot;איש יהודי&quot;.&lt;/p&gt;
&lt;p&gt;ואמרינן בגמרא: הלכה כדברי האומר כולה. ואפילו למאן דאמר מ&quot;איש יהודי&quot; – צריכה שתהא כתובה כולה. ולמדנו מזה שכל המגילה צריכה שתהא כתובה בשלימות. ומקודם זה אמרו:&lt;/p&gt;
&lt;dl&gt;&lt;dd&gt;תנו רבנן: השמיט בה הסופר אותיות או פסוקים וקראן הקורא... – יצא.&lt;/dd&gt;
&lt;/dl&gt;&lt;p&gt;ופריך מהא דתניא: היו בה אותיות מטושטשות או מקורעות, אם רישומן ניכר – כשרה. ואם לאו – פסולה. ומתרץ: הא בכולה, הא במקצתה. כלומר: דכולה אם אין רישומה ניכר – פסולה, ובמקצתה – כשרה.&lt;/p&gt;
&lt;p&gt;ולפי זה הקשה הרשב&quot;א: דכאן אמרו דכשמקצתה חסירה – כשרה, ואחר כך אמרו: צריכה שתהא כתובה כולה. והרי עד &quot;איש יהודי&quot; הוה מיעוטא, ועם כל זה פסולה? ותירץ: דיש חילוק בין ראשה וסופה לאמצעה. דבראש וסוף – אפילו בחסרון מיעוטה כשרה, ובאמצעה כשרה עד רובה.&lt;/p&gt;
&lt;h3&gt;סימן תרצ סעיף ה&lt;/h3&gt;
&lt;p&gt;ולכאורה קושיתו אינה מובנת: דמה עניין זה לזה? דוודאי עניין שלם שחסר – פסולה אפילו במיעוטה, ובזה אמרו צריכה שתהא כתובה כולה. וזה שאמרו שבמיעוטה כשרה – זהו בהשמטות תיבות או פסוקים, או טשטושים או קרעים. ושם &quot;השמטה&quot; לא שייך על עניין שלם, כמו הרבה פסוקים זה אחר זה, דבזה שייך לומר חסרון, ובזה צריך שתהא כתובה כולה. אבל על פסוק אחד בכאן ופסוק אחד בכאן – על זה שייך שם &quot;השמטה&quot;, וכל שכן אותיות החסירות וטשטושים. וכן מתבאר מדברי הרמב&quot;ם בפרק שני, עיין שם.&lt;/p&gt;
&lt;p&gt;ונראה דגם כוונת הרשב&quot;א כעין זה, דשם &quot;השמטה&quot; לא שייך בראש ובסוף, רק באמצע שייך לשון &quot;השמטה&quot;. ובראש וסוף שייך לשון &quot;חסרון&quot;.&lt;/p&gt;
&lt;p&gt;אמנם אני אומר דגם באמצע בעניין שלם הוה חסרון, ולא השמטה. ובראש וסוף, אפילו בפסוק אחד הוה חסרון, ופסולה. ואולי בחסרון תיבה בראשיתה או בסופה מקרי השמטה ולא חסרון, וצריך עיון. ויש להתיישב בזה.&lt;/p&gt;
&lt;h3&gt;סימן תרצ סעיף ו&lt;/h3&gt;
&lt;p&gt;ולהטור יש בזה דרך אחרת, שכתב וזה לשונו:&lt;/p&gt;
&lt;dl&gt;&lt;dd&gt;וצריך לקרותה כולה, ומתוך הכתב. ואם קראה על פה – לא יצא. הלכך צריך שתהא כתובה כולה לפניו. ודווקא לכתחילה, אבל דיעבד אם השמיט בה הסופר תיבות, אפילו עד חציה, וקראה הקורא על פה – יצא. אבל ביותר מחציה, אפילו הן כתובות, אלא שהם מטושטשות ואין רישומן ניכר – פסולה.&lt;/dd&gt;
&lt;/dl&gt;&lt;p&gt;עד כאן לשונו. וסבירא ליה להטור: דזה שאמרו צריך שתהא כתובה כולה – זהו לכתחילה. וזה שאמרו דכשהשמיט הסופר תיבות או פסוקים עד רובא כשרה – זהו בדיעבד. וזהו דעת הרא&quot;ש שם.&lt;/p&gt;
&lt;p&gt;(ומה שהקשו על הרא&quot;ש מהא דפריך על רבי חלבו – לא קשיא כלל. עיין ט&quot;ז סעיף קטן ג.)&lt;/p&gt;
&lt;h3&gt;סימן תרצ סעיף ז&lt;/h3&gt;
&lt;p&gt;ורבותינו בעלי השולחן ערוך בסעיף ג הרכיבו כל הדיעות ביחד, שכתבו:&lt;/p&gt;
&lt;dl&gt;&lt;dd&gt;וצריך שתהא כתובה כולה לפניו לכתחילה. אבל בדיעבד אם השמיט הסופר באמצעה תיבות, אפילו עד חציה, וקראם הקורא על פה – יצא. אבל אם השמיט תחילתה או סופה, אפילו מיעוטה – לא יצא. ואפילו באמצעה – דווקא דלא השמיט עניין שלם. אבל ביותר מחציה, אפילו הן כתובות, אלא שהן מטושטשות ואין רישומן ניכר – פסולה.&lt;/dd&gt;
&lt;/dl&gt;&lt;p&gt;עד כאן לשונם.&lt;/p&gt;
&lt;h3&gt;סימן תרצ סעיף ח&lt;/h3&gt;
&lt;p&gt;והשתא כמאן סברי?&lt;/p&gt;
&lt;ul&gt;&lt;li&gt;אי כדעת הרשב&quot;א שמחלק בין תחילתה וסופה לאמצעה – הרי אינו מחלק בין לכתחילה לדיעבד, ובין עניין שלם ללא עניין שלם.&lt;/li&gt;
&lt;li&gt;ואי כהרא&quot;ש – הרי אינו מחלק בין תחילתה וסופה לבואמצע, וגם לא בעניין שלם ללא עניין שלם.&lt;/li&gt;
&lt;li&gt;ואי כדעת הרמב&quot;ם, דמחלק בין עניין שלם ללא עניין שלם, כפי מה שכתבתי בסעיף ה – הרי אינו מחלק בין לכתחילה לדיעבד, ובין תחילה וסוף לבואמצע.&lt;/li&gt;
&lt;/ul&gt;&lt;p&gt;ונראה לי דלעולם תפסו לעיקר כהרשב&quot;א. אלא דסבירא להו דזהו וודאי גם הרשב&quot;א מודה דלכתחילה צריכה להיות כולה מתוקנת. ואינם צריכים ראיה לזה, דפשיטא דהידור המגילה שתהא כתובה כולה נאה ומתוקנת כולה. וגם בהך דעניין שלם, דפסול אפילו באמצעה – סבירא להו דהרשב&quot;א יודה לזה, וכמו שכתבתי בסוף סעיף ה, משום דלא שייך על זה שם השמטה, עיין שם.&lt;/p&gt;
&lt;p&gt;(עיין מגן אברהם סעיף קטן ה, והכי פירושו: דהכנסת הגדולה הקשה כקושית הט&quot;ז, דאיך כתב הרשב&quot;א דאי אפשר לחלק בין לכתחילה לדיעבד, מדפריך מרבי חלבו על כתב פסוקא פסוקא, עיין שם. ודבריו תמוהים: דהא בכאן רובא ואף בדיעבד פסול. ולזה מתרץ המגן אברהם: דמי יימר שיש חילוק בין רובא למיעוטא? הא בדרבי חלבו אינו מבואר זה, ומאי פריך: לימא הא לכתחילה הא דיעבד? ואי משום ברייתא הקודמת, דמחלק הש&quot;ס בין כולה למקצתה – הא בכאן אינו מביא הברייתא. אלא וודאי דאין לחלק בין לכתחילה לדיעבד. ומכל מקום עדיין צריך עיון, דפשיטא דהש&quot;ס סמך על מה שאמר מקודם בסמוך לזה. אך באמת הרשב&quot;א לא הזכיר כלל לכתחילה ודיעבד, רק הר&quot;ן ביאר כן. וכמדומני שהר&quot;ן מפרש במשנה: היה כותבה דורשה ומגיהה דלא כרש&quot;י, שכתב: או דורשה, אלא כותבה ודורשה או מגיהה, עיין שם בפירושו. ולפי זה יפרש שכבר כתבה, אלא שעתה עובר עליה מפני שלא נכתבה עדיין כהוגן. ולפי זה אתי שפיר, עיין שם. ודייק ותמצא קל.)&lt;/p&gt;
&lt;h3&gt;סימן תרצ סעיף ט&lt;/h3&gt;
&lt;p&gt;וכבר כתבנו שמי שתופס בידו מגילה שאינה כשרה – לא יקרא עם הקורא, אלא ישמע וישתוק, משום דחיישינן שאחר ישמע מפיו ולא מהקורא, ואפילו הוא עצמו לא יטה אזניו לשמוע מהקורא.&lt;/p&gt;
&lt;p&gt;ויש מי שאומר דהוא בעצמו יכול לשמוע (מגן אברהם סעיף קטן ו). ותימה: אטו אחר אינו יכול לשמוע משליח ציבור, אלא שיכול להיות שלא ישמע משליח ציבור? והכא נמי הוא עצמו.&lt;/p&gt;
&lt;p&gt;וזה שאמרו הפוסקים הטעם: מפני אחרים, הכי פירושו: דאפילו אם בעצמו יאמר, שבטוח הוא שישמע מהקורא, מכל מקום אין לו לעשות כן מפני אחרים. אבל וודאי דגם בעצמו לא יעשה כן, אפילו ליכא אחר, כגון שהקורא קורא רק בעדו – ישתוק וישמע. וכן שום אדם לא יסייע בעל פה להקורא. ולכן אותן הפסוקים שקורין הציבור, כמו &quot;איש יהודי&quot;, &quot;ומרדכי יצא&quot; – צריך הקורא לקרותם אחר שסיימו הציבור, דבעל פה לא יצאו, וצריכים לשמוע מהקורא ממגילה כשרה.&lt;/p&gt;
&lt;p&gt;(וכפי מה שכתבתי – כן הוא בתשובה הרשב&quot;א שהבאנו בסעיף ג.)&lt;/p&gt;
&lt;h3&gt;סימן תרצ סעיף י&lt;/h3&gt;
&lt;p&gt;קראה סירוגין, דהיינו: בהפסקות, שקרא מעט ושהה, וקרא ושהה, וקרא מן המקום שפסק, אפילו היה ההפסק גדול לכמה שעות – יצא, ואפילו סח בינתים. ורק גוערין עליו על שיחתו, כמו שאכתוב בסימן תרצב. מיהו קריאת המגילה – יצא.&lt;/p&gt;
&lt;p&gt;וזהו בהקורא. אבל השומע כשסח בינתים, ובין כך לא שמע איזה תיבות מהקורא – וודאי דלא יצא. וצריך לקרותה פעם אחרת מן המקום שהפסיק עד סופה. ואם היה מוכרח להפסיק, יש סוברין בקריאת שמע דצריך לחזור לראש כששהה כדי לגמור את כולה, כמו שכתבתי לעיל סימן סה. ונראה דגם במגילה הדין כן. או אפשר דמגילה, כיון שנקראת איגרת – גם בכי האי גוונא אינו צריך לחזור לראש, כמו שהקילו מטעם זה כשלא נכתבה כהלכתה. וצריך עיון.&lt;/p&gt;
&lt;p&gt;ובעיקר דין זה, בארנו שם בסייעתא דשמיא דלהרי&quot;ף והרמב&quot;ם אפילו במחמת אונס – אינו חוזר לראש, עיין שם.&lt;/p&gt;
&lt;h3&gt;סימן תרצ סעיף יא&lt;/h3&gt;
&lt;p&gt;אבל הקורא למפרע – לא יצא במגילה. והיינו: שקרא פסוק ראשון, ודילג השני, וקרא השלישי, ואחר כך קרא השני והרביעי – לא יצא אפילו קראה כולה. והוי כלא קראה כלל, וצריך לחזור ולקרוא מפסוק השלישי עד סופה, דכתיב: &quot;ככתבם וכזמנם&quot; – מה זמנם אי אפשר להיות למפרע, דלעולם לא יהיה חמישה עשר קודם לארבעה עשר, אף כתבם לא יהיה למפרע. וכן כתיב &quot;והימים האלה נזכרים ונעשים&quot;: מה עשייה – למפרע לא, דאם יעשה סעודת פורים, ומשלוח מנות, ומתנות לאביונים קודם ארבעה עשר – לאו כלום הוא; אף זכירת המגילה למפרע לאו כלום הוא (יז א).&lt;/p&gt;
&lt;p&gt;ולכן אם החסיר פסוק אחד, כגון פסוק שני, והתחיל בהשלישי – יחזור להשני, ויקרא משם כסדר השלישי והרביעי עד סופה.&lt;/p&gt;
&lt;p&gt;וכבר נתבאר שצריך לקרותה כולה מתוך הכתב, ואם קראה על פה – לא יצא ידי חובתו. ולכן אם קרא הפסוק השני בעל פה, ואחר כך קרא השלישי מתוך המגילה – לא יצא, וצריך לחזור ולקרות מן המגילה מן הפסוק השני כסדר עד סופה.&lt;/p&gt;
&lt;p&gt;(וזהו כוונת הבית יוסף בסעיף ז שכתב עוד הפעם דין זה. ותמה המגן אברהם בסעיף קטן ח, ותירוצו תמוה. אך כוונתו כמו שכתבתי, וקאי אסעיף הקודם. ודייק ותמצא קל.)&lt;/p&gt;
&lt;h3&gt;סימן תרצ סעיף יב&lt;/h3&gt;
&lt;p&gt;מגילה נקראת בכל לשון, ובלבד שיבין אותו הלשון, ויהיה נכתב באותו לשון. דאם נכתב בעברית וקראה בלשון לעז – הרי קורא על פה.&lt;/p&gt;
&lt;p&gt;אבל על הכתב אין לדקדק באיזה כתב הוא כתוב. ולכן אם היתה כתובה תרגום, או בלשון אחרת מלשונות האומות – לא יצא ידי חובתו בקריאתה אלא המכיר אותו הלשון בלבד. ואם היתה כתובה בכתב עברי, וקראה בלשון ארמית להמבינים ארמית – לא יצא, שהרי זהו כקורא על פה. וכיון שלא יצא הקורא – ממילא שהשומע ממנו לא יצא ידי חובתו.&lt;/p&gt;
&lt;p&gt;ויש להסתפק: אם הקורא כבר יצא, וקורא להוציא לאחר במגילה הכתובה לע&quot;ז, והשומע מבין הלעז והקורא אינו מבין, אם יצא השומע אם לאו? ונראה לי דיצא, דבזה לא שייך לומר: כיון דלעצמו אינו מועיל, איך יועיל לאחרים בקריאתו? דוודאי גם לעצמו היה מועיל אלו הבין הלשון. והעדר ידיעה אינו חסרון בעצם לקוראו שאינו ראוי לזה, שהרי בידו לידע כשילמוד הלשון.&lt;/p&gt;
&lt;h3&gt;סימן תרצ סעיף יג&lt;/h3&gt;
&lt;p&gt;ודווקא בלשון לעז צריכים להבין הלשון. אבל עם הארץ ששומע המגילה הכתובה בלשון הקודש, אף על פי שאינו מבין כלל בלשון הקודש – יצא בשמיעתו מילה במילה, כשהמגילה נכתבה כדין כתבי הקודש, כפי הדינים שיתבארו בסימן הבא. ובגמרא (יח א) הביאו ראיה לזה: דאי לא תימא הכי, אטו אנן ידעינן פירושא ד&quot;האחשתרנים בני הרמכים&quot;? אלא מצות קריאה ופרסומי ניסא, ואם כן גם מי שאינו מבין כלל – גם כן יצא.&lt;/p&gt;
&lt;p&gt;ואין לומר: דאם כן, איך אפשר לצאת במגילה הכתובה בלשון לעז למבין הלעז? שהרי אי אפשר להעתיק ללשון לעז &quot;האחשתרנים בני הרמכים&quot;, כיון דלא ידעינן מאי ניהו. וצריך לומר: דזה יכתוב המלות האלו ממש בלא העתק (עיין בית יוסף). ואף דלפי זה הוי הכתיבה בשני לשונות – לא מצינו פסול בזה.&lt;/p&gt;
&lt;p&gt;ודע שהרמב&quot;ם מכשיר בכתובה יוונית כבלשון הקודש. ורבים חולקים עליו. אך גם הרמב&quot;ם בעצמו בפרק ראשון מתפילין כתב דלשון יווני הברור כבר נאבד ונשתקע, עיין שם. ופשוט הוא דמגילה בלשון לעז צריך שתהא כתובה על פי דקדוק זה הלשון, ועל קלף, ובהכשר הדיו, וכל הפרטים שיתבארו בסימן הבא.&lt;/p&gt;
&lt;h3&gt;סימן תרצ סעיף יד&lt;/h3&gt;
&lt;p&gt;מירושלמי מבואר דזה שיוצאין בלעז למי שיודע הלשון – דווקא כשאינו מבין בלשון הקודש. אבל המבין בלשון הקןדש – אינו יוצא בלעז. שאומר שם: הקורא שיודע לשון הקודש ויודע לעז – מהו שיוציא אחרים שאינם יודעים אלא לשון לעז? ופסק שם מהא דכל שאינו מחוייב בדבר – אינו מוציא את הרבים ידי חובתו. דכיון דבעצמו לא יצא בכי האי גוונא – אינו מוציא גם אחרים. וכן פסקו הרמב&quot;ן והרשב&quot;א ז&quot;ל.&lt;/p&gt;
&lt;p&gt;אבל מדברי רש&quot;י והרמב&quot;ם מבואר דיצא. והר&quot;ן האריך להקשות על דברי הרמב&quot;ן והרשב&quot;א. ובתשובה הריב&quot;ש (סימן ש&quot;ץ) האריך הר&quot;ן ז&quot;ל ליישב דברי הירושלמי לרש&quot;י והרמב&quot;ם. ובאמת יש שינוי גירסאות בירושלמי ריש פרק שני דמגילה ופרק שביעי דסוטה בעניין זה, עיין שם.&lt;/p&gt;
&lt;p&gt;ואם היתה כתובה בשני לשונות לועזות – מי שמבין שני הלשונות יצא. אבל אם מבין רק אחד – לא יצא, דמה שכתוב בלשון השני הוה כחסר לדידיה.&lt;/p&gt;
&lt;h3&gt;סימן תרצ סעיף טו&lt;/h3&gt;
&lt;p&gt;וכל זה מעיקר הדין. אבל למעשה אי אפשר כלל לצאת במגילה הכתובה בלע&quot;ז. ומימינו לא שמענו זה, וכמעט הוא מהנמנעות.&lt;/p&gt;
&lt;p&gt;ולא מיבעיא למאן דסבירא ליה דהיודע בלשון הקודש אינו יוצא בלעז, אלא גם בלאו הכי קשה הדבר. שהרי צריך לכתוב כפי דקדוקו של אותו לשון, ואם לאו – פסול.&lt;/p&gt;
&lt;p&gt;ועוד: דמה יעשה ב&quot;האחשתרנים בני הרמכים&quot;? דלהעתיקם אי אפשר, כמו שכתבתי, ושיכתבם כמו במגילה – הרי זהו וודאי דלכתחילה אין לכתוב בשני לשונות. ואף על גב דבמגילה יש איזה לשונות של תרגום – אין זה שני לשונות, דתרגום הוא קרוב ללשון עברי.&lt;/p&gt;
&lt;p&gt;ועוד: דאיך אפשר לכתחילה לכתוב בלשון אחר? הרי זהו וודאי דלכתחילה צריך לקרותה בטעמים, ואין זה רק בלשון הקודש.&lt;/p&gt;
&lt;h3&gt;סימן תרצ סעיף טז&lt;/h3&gt;
&lt;p&gt;וזהו שכתב רבינו הבית יוסף בסעיף יא:&lt;/p&gt;
&lt;dl&gt;&lt;dd&gt;יש למחות ביד הקוראים המגילה לנשים בלשון לעז, אף על פי שכתובה בלשון לעז.&lt;/dd&gt;
&lt;/dl&gt;&lt;p&gt;עד כאן לשונו. ולנשים לאו דווקא, אלא מפני שכן היה מנהג באיזה מקום, כמו שכתב הריב&quot;ש שם. והטעמים כמו שכתבתי.&lt;/p&gt;
&lt;p&gt;והיטב אשר כתב הר&quot;ן שם על זה, וזה לשונו: הלא כל משכיל גם במילי דעלמא יבחר הדרך היותר בטוח, ואיך לא נעשה כן במצותיו של הקדוש ברוך הוא? ואין לנו לילך רק בדרכי אבותינו הקדושים. ועל כיוצא בזה נאמר: &quot;אל תטוש תורת אמך&quot;.&lt;/p&gt;
&lt;h3&gt;סימן תרצ סעיף יז&lt;/h3&gt;
&lt;p&gt;קראה מתנמנם, הואיל ולא נרדם בשינה – יצא.&lt;/p&gt;
&lt;p&gt;והיכי דמי מתנמנם? נים ולא נים, תיר ולא תיר, דקרו ליה ועני, ולא ידע לאהדורי סברא. דאף שאפשר שעל ידי הנימנום אינו מבין בטוב – מכל מקום יצא כמו שכתבתי, דאף אם אינו יודע הפירוש – יצא.&lt;/p&gt;
&lt;p&gt;אבל השומע כשהוא מתנמנם – לא יצא, משום דוודאי יחסר לו כמה תיבות בשמיעתו. וכבר נתבאר דאפילו אם החסיר תיבה אחת – לא יצא. ואין חילוק במתנמנם בין תחילת שינה לסוף שינה (ט&quot;ז סעיף קטן ח), דלא כמו שיש שמחלק בכך.&lt;/p&gt;
&lt;h3&gt;סימן תרצ סעיף יח&lt;/h3&gt;
&lt;p&gt;והיה כותב את המגילה, והיינו: שיש לפניו מגילה כשרה, וקורא ממנה פסוק ומעתיקו למגילה שכותב, וכן בכל פסוק עד סופו; אם כיון לבו לצאת ידי חובתו – יצא. ואף על פי שמפסיק בכתיבה בין פסוק לפסוק – לית לן בה, דכבר כתבנו דיצא ידי חובתו בהפסקות. ודווקא כשהמגילה שהוא מעתיק ממנה כתובה כולה כהלכתה.&lt;/p&gt;
&lt;p&gt;אבל אם לא כיון לבו לצאת – לא יצא, דאפילו אם מצות אינן צריכות כוונה, מכל מקום צריך כוונת קריאתה, דאם לא כן הוה כלא קרא כלל.&lt;/p&gt;
&lt;p&gt;וכן אם היתה לפניו מגילה שאינה מוגהה, וקורא להגיהה – יצא כשכיון לבו לצאת. דאף על גב שיש בה שיבושים – אינו מעכב במגילה, כמו שכתבתי, דאף אם חסירה אותיות או תיבות – כשרה בפחות ממחציתה. דלכן נקראת &quot;איגרת&quot;, ואינה דומה בזה לספר תורה תפילין ומזוזות, שאפילו אות אחת מעכב.&lt;/p&gt;
&lt;p&gt;וכן אם קורא את המגילה, וקורא פסוק ודורשו ומפרשו – יצא כשכיון לצאת, והכל מטעם שנתבאר. מיהו לא יפסיק בה בעניינים אחרים כשדורשה, שאסור לכתחילה להפסיק בעניינים אחרים.&lt;/p&gt;
&lt;h3&gt;סימן תרצ סעיף יט&lt;/h3&gt;
&lt;p&gt;הקורא את המגילה צריך שיכוין להוציא את השומע, והשומע צריך שיכוין לצאת בקריאתו של זה.&lt;/p&gt;
&lt;p&gt;ויזהר לשומעה כולה. ואם חיסר לשמוע אפילו תיבה אחת – לא יצא. ודי בהכוונה לצאת בתחילתה, ואינו צריך לכוין בכל תיבה לצאת. וגם אם לא כיון פירושו – לית לן בה, כמו שכתבתי.&lt;/p&gt;
&lt;p&gt;וזה שהקורא צריך לכוין להוציא השומע – זהו כשקורא בבית לפני איזה אנשים או נשים, דאז צריך לכוין שכל אלו השומעים – הוא מכוין להוציאם. אבל שליח ציבור הקורא בבית הכנסת – גם בסתמא כוונתו על כל השומעים, ואפילו העומדים מבחוץ אחורי בית הכנסת, שהרי לזה נתייחד להיות שליח ציבור, לצאת כל השומעים. והכי תנן בראש השנה (כז ב):&lt;/p&gt;
&lt;dl&gt;&lt;dd&gt;וכן מי שהיה עובר אחורי בית הכנסת, או שהיה ביתו סמוך לבית הכנסת, ושמע קול שופר או קול מגילה, אם כיון לבו – יצא וכו'.&lt;/dd&gt;
&lt;/dl&gt;&lt;p&gt;אבל כוונת השליח ציבור להוציאו – אין צריך. וזה שאמרנו שצריך הקורא לכוין להוציאם – משום דאנן קיימא לן מצות צריכות כוונה, כמו שכתבתי בסימן תקפט בשופר (בית יוסף).&lt;/p&gt;
&lt;p&gt;ויש לשאול בזה: למאן דסבירא ליה דבמצות דרבנן הכל מודים דאינן צריכות כוונה (מגן אברהם סימן ס סעיף קטן ג), והא מגילה הוי דרבנן? וצריך לומר כיון דהוא מן הכתובים – דברי קבלה כדברי תורה דמי לעניין זה. אמנם לפי מה שכתבתי לעיל סימן ס סעיף ו, שיש מן הראשונים שאמרו דבמצוה של דיבור הכל מודים דצריך כוונה, עיין שם – אתי שפיר בפשיטות.&lt;/p&gt;
&lt;h3&gt;סימן תרצ סעיף כ&lt;/h3&gt;
&lt;p&gt;איתא בירושלמי בפרק שני: אין מדקדקין בטעותים. רבי יצחק ורב חננאל הוי יתבו קמיה דרב. חד קרא &quot;יהודים&quot; וחד קרא &quot;יהודיים&quot;. ולא החזירם, אף על פי שאחד וודאי טעה, דלזה מהני מה שנקראת &quot;איגרת&quot;.&lt;/p&gt;
&lt;p&gt;ויש אומרים דווקא בטעותים שאין הפירוש משתנה, כמו &quot;יהודים&quot; ו&quot;יהודיים&quot;. אבל במה שהעניין משתנה, כגון מ&quot;יושב&quot;-&quot;ישב&quot; ומ&quot;נופל&quot;-&quot;נפל&quot;, שזה בעבר וזה בהוה – מחזירים אותו.&lt;/p&gt;
&lt;p&gt;ולפי זה אני אומר דהגם דזהו מילתא דפשיטא, דאם טעה בטעמים שאין מחזירין אותו, וכן אם טעה במלעיל ומלרע; מכל מקום במקום שהעניין משתנה, כמו &quot;באה להביא את ושתי... ולא באה&quot; דהוה מלעיל דקאי על העבר, אבל &quot;ובזה הנערה באה אל המלך&quot; וכן &quot;בערב היא באה&quot; הוה מלרע דזהו בהווה, ואם שינה הוי כמו שינוי בעניין, ומחזירין אותו. מיהו בדיעבד, אם לא החזירו – נראה דבכולהו יצא, וגם ב&quot;יושב&quot;-&quot;ישב&quot; ו&quot;נופל&quot;-&quot;נפל&quot;, כיון שאמר עיקרי התיבות.&lt;/p&gt;
&lt;h3&gt;סימן תרצ סעיף כא&lt;/h3&gt;
&lt;p&gt;איתא בגמרא (טז ב):&lt;/p&gt;
&lt;p&gt;עשרת בני המן ו&quot;עשרת&quot; – צריך למימרינהו בנשימה אחת. מאי טעמא? כולהו בהדי הדדי נפקי נשמתייהו.&lt;/p&gt;
&lt;p&gt;כלומר: אף על גב דתלאום זה אחר זה, מכל מקום על פי ההשגחה נפחה רוחם כולם ברגע אחד, על דרך &quot;יתמו חטאים מן הארץ, ורשעים עוד אינם, ברכי נפשי את ד' הללויה&quot;. ופשוט הוא דזהו דווקא לכתחילה, אבל בדיעבד אם הפסיק ביניהם – יצא.&lt;/p&gt;
&lt;p&gt;ולכתחילה נוהגין לומר בנשימה אחת מתחילת &quot;חמש מאות איש ואת פרשנדתא&quot; עד &quot;עשרת&quot;. ו&quot;עשרת&quot; בכלל, לפי שעשרת בני המן היו שרי חמשים על אלו &quot;חמש מאות איש&quot; (מהרי&quot;ל).&lt;/p&gt;
&lt;p&gt;ולכתחילה לא יפסיק אפילו בין פסוק לפסוק אלא כדי נשימה. ובין סימן לסימן ינוח איזה רגעים, דצריך לקרותה כאיגרת (מגן אברהם סעיף קטן יז). וכשיאמר &quot;בלילה ההוא נדדה&quot; – יגביה קולו, ששם היה עיקר הנס (שם). וכשיאמר &quot;האיגרת הזאת&quot; – ינענע המגילה (שם). ובכל דברים אלו ליכא עיכובא כמובן.&lt;/p&gt;
&lt;h3&gt;סימן תרצ סעיף כב&lt;/h3&gt;
&lt;p&gt;כיון שהיא נקראת &quot;איגרת&quot;, לכן מנהג כל ישראל שהקורא פושטה קודם קריאתה כאיגרת, להראות הנס. אבל השומע, אפילו תופס לעצמו מגילה כשרה – אינו צריך לפושטה כאיגרת, ותופסה מכורכת. וכן עשה מהרי&quot;ל (שם סעיף קטן יח).&lt;/p&gt;
&lt;p&gt;והקורא, לאחר שגמר הקריאה – חוזר וכורכה כולה, ומברך &quot;הרב את ריבנו&quot;, ואין זה הפסק. ועוד: דברכת &quot;הרב את ריבנו&quot; לא שייכה למגילה, אלא היא ברכת הודייה להקדוש ברוך הוא (שם סעיף קטן יט, ועיין מחצית השקל).&lt;/p&gt;
&lt;p&gt;ואחר כך אומרים &quot;שושנת יעקב&quot;. ועל פי הירושלמי צריך לומר שם &quot;ארור המן, ברוך מרדכי; ארורה זרש, ברוכה אסתר; ארורים כל הרשעים, ברוכים כל הצדיקים&quot;.&lt;/p&gt;
&lt;p&gt;וצריך לומר &quot;וגם חרבונה זכור לטוב&quot;. ואף על גב דלפי המדרש אליהו נדמה בדמותו, מכל מקום כיון דנדמה בדמות חרבונה – נזכיריהו לטוב.&lt;/p&gt;
&lt;p&gt;(ומה שמקדים &quot;ארור המן&quot; ל&quot;ברוך מרדכי&quot;, משום דרשעתו היתה מקודם, והעניין כמו &quot;זכר צדיק לברכה, ושם רשעים&quot; כשמזכירין &quot;ירקב&quot;. ותמיהני שבסידורים לא הדפיסו &quot;ארורים כל הרשעים, ברוכים...&quot;)&lt;/p&gt;
&lt;h3&gt;סימן תרצ סעיף כג&lt;/h3&gt;
&lt;p&gt;נהגו שהציבור אומרים ארבעה פסוקים של גאולה בקול רם, ואחר כך חוזר הקורא, וקורא אותן מתוך המגילה. כי מה שאמרו בעל פה – לא יצאו. ואלו הן:&lt;/p&gt;
&lt;ul&gt;&lt;li&gt;&quot;איש יהודי&quot;,&lt;/li&gt;
&lt;li&gt;&quot;ומרדכי יצא&quot;,&lt;/li&gt;
&lt;li&gt;&quot;ליהודים היתה אורה&quot;,&lt;/li&gt;
&lt;li&gt;&quot;כי מרדכי היהודי&quot;.&lt;/li&gt;
&lt;/ul&gt;&lt;p&gt;וגם &quot;חמש מאות איש&quot; עד &quot;עשרת&quot; ו&quot;עשרת&quot; בכלל – אומרים הציבור, משום דבזה הוה עיקר הישועה.&lt;/p&gt;
&lt;p&gt;והמנהג שהתינוקות מכין את &quot;המן&quot; – הוא מנהג קדמון. אך יזהרו לבלי להכות בקולות בעצים גדולים, ומבלבלים המגילה, ופוערים פיהם בשחוק וקולות, ואין השומעים יכולים לשמוע כראוי. ואם אי אפשר למחות בהם – מוטב לקרות בביתו במנין, אף שבבית הכנסת יש רוב עם והדרת מלך. אבל כיון שהבלבול גדול – אי אפשר לשמוע כראוי, ובפרט הנשים.&lt;/p&gt;
&lt;h3&gt;סימן תרצ סעיף כד&lt;/h3&gt;
&lt;p&gt;וזה לשון רבינו הרמ&quot;א בסעיף יז:&lt;/p&gt;
&lt;dl&gt;&lt;dd&gt;עוד כתבו: שנהגו התינוקות לצור צורת המן על עצים ואבנים, או לכתוב שם המן עליהם, ולהכותן זה על זה, כדי שימחה שמו על דרך &quot;מחה תמחה את זכר עמלק&quot;, &quot;ושם רשעים ירקב&quot;. ומזה נשתרבב המנהג שמכים המן כשקורין המגילה בבית הכנסת. ואין לבטל שום מנהג או ללעוג עליו, כי לא לחנם הוקבעו.&lt;/dd&gt;
&lt;/dl&gt;&lt;p&gt;עד כאן לשונו. והמנהג להכות כשמזכירין &quot;המן בן המדתא האגגי&quot; על דרך &quot;מרשעים יצא רשע, ומשורש נחש יצא צפע&quot;. וכל מנהג שנתייסד על פי גדולי הדור – הוי מנהג, ולא מנהג שנהגו בעצמם. ועיין מה שכתבתי לעיל סימן תסח. וכשמכים &quot;המן&quot; – לא יקרא, וישתוק.&lt;/p&gt;
&lt;p&gt;(במסכת סופרים סוף פרק ארבעה עשר איתא: דמנהג שאין לו ראיה מן התורה – הוי כטועה בשיקול הדעת.)&lt;/p&gt;
&lt;h3&gt;סימן תרצ סעיף כה&lt;/h3&gt;
&lt;p&gt;איפסקא הלכתא כרב (ה א), דמגילה בזמנה – קורין אותה אפילו ביחיד. ודלא כרב אסי שם, דסבירא ליה דצריך עשרה, לבד הבה&quot;ג שפוסק כמותו, והוי דיעה יחידאה.&lt;/p&gt;
&lt;p&gt;והנה מרש&quot;י, ורבינו תם שהביא הטור, ובעל המאור, נראה להדיא דאף לכתחילה אינו צריך עשרה. דכיון שביום הזה הכל קורין – הוי פרסומי ניסא אפילו ביחיד. אבל מהרי&quot;ף, והרמב&quot;ם, והרא&quot;ש, והרמב&quot;ן מתבאר דוודאי להידור מצוה ולפרסומי ניסא – גם רב מודה דעשרה עדיף. ורק בדליכא עשרה מותר לקרות ביחיד, ולברך על המגילה לפניה ולאחריה.&lt;/p&gt;
&lt;p&gt;וכן הוא מנהג העולם. וכל מה שיש יותר ציבור – הוי יותר הידור, דברוב עם הדרת מלך. אך אם בבית הכנסת אי אפשר לשמוע בטוב, מפני הבלבול של הכאת &quot;המן&quot; וכדומה – טוב יותר לקרות בעשרה בבית.&lt;/p&gt;
&lt;p&gt;ויש להסתפק אם נשים מצטרפות לעשרה, ונראה שאינן מצטרפות.&lt;/p&gt;
&lt;p&gt;ואם קראו אותה בציבור, ואיזה יחיד לא שמעה – יכול לקרות אפילו לכתחילה ביחיד, הואיל וקורין אותה באותה העיר בעשרה, ולא מטרחינן ליה למיכנף עשרה, שהוא דבר קשה, כיון שכולם שמעו בבית הכנסת.&lt;/p&gt;
&lt;p&gt;וכבר כתבנו שכשהיחיד קורא אותה בזמנה – צריך לברך עליה תחילה וסוף. וכבר נתבאר שצריך לקרות בביתו לפני הנשים והבתולות, אם לא הלכו לבית הכנסת, כי חיובן שוה לאנשים בקריאת המגילה.&lt;/p&gt;</extract></page></pages></query></api>