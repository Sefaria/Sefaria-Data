<?xml version="1.0"?><api><query><normalized><n from="ערוך_השולחן_אורח_חיים_תקיז" to="ערוך השולחן אורח חיים תקיז" /></normalized><pages><page pageid="9498" ns="0" title="ערוך השולחן אורח חיים תקיז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקיז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;באיזה אופן מותר ליקח מן החנוני דבר מאכל&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תקיז סעיף א&lt;/h3&gt;
&lt;p&gt;מותר אדם לומר לרועה הרגיל אצלו, שמאמינו ונותן לו בלא פיסוק דמים: &quot;תן לי גדי או טלה.&quot; ולטבח: &quot;תן לי כתף או ירך.&quot; ולנחתום: &quot;תן לי ככר.&quot; ולחנוני: &quot;תן לי חמש ביצים וחמישה רימונים.&quot; וכן כל כיוצא בזה, כיון שאינו מזכיר לו סכום דמים, וסכום מידה ומניין.&lt;/p&gt;
&lt;p&gt;ולכן יזהר שלא יזכיר לו שם מידה, כגון: &quot;תן לי קב או קביים.&quot; ולא סכום דמים, לומר &quot;אטול כך וכך, ואשלם לך דמים כך וכך.&quot; ולא סכום מניין, לומר: &quot;כך וכך יש לך בידי, תן לי כך וכך, ויהיה לך בידי כך וכך.&quot; ועיין לעיל סימן שכג.&lt;/p&gt;
&lt;h3&gt;סימן תקיז סעיף ב&lt;/h3&gt;
&lt;p&gt;במה דברים אמורים? בחנוני ישראל. אבל בחנוני אינו יהודי – אסור ליקח ממנו דבר שיש במינו במחובר, או שצריך צידה, אלא אם כן ניכר בהם שלא נלקטו ושלא נצודו היום. וכן לא יקח ממנו ביצים, שמא נולדו היום.&lt;/p&gt;
&lt;p&gt;אבל דבר שאין בו משום מחובר, ולא משום צידה, ולא משום נולד – מותר ליקח ממנו אפילו הובא היום מחוץ לתחום, כל שידוע שלא באו בשביל ישראל, כגון שבעיר רוב אינם יהודים וכיוצא בזה. וכן קמח שנטחן היום בעיר שרובה אינם יהודים – מותר ליקח ממנו, דאדעתא דאינם יהודים נטחנו.&lt;/p&gt;
&lt;p&gt;ומשום מוקצה ליכא, דחטים ראויות לקליות. ומכל מקום לשולחם ביום טוב אסור, כמו שכתבתי בסימן הקודם, משום דאין עומדין לכך (מגן אברהם סעיף קטן ב).&lt;/p&gt;
&lt;p&gt;ונראה לי דבמדינתנו הוי מוקצה, דאצלינו אין עושין קליות, וחטין שלנו אין ראויין לאכילה כשהן חיים. וכן מותר ליקח ממנו פת שנאפה בו ביום במקום שאוכלים פת פלטר, וצריך לדעת שלא נטחנו לשם ישראל. וכן פת שנאפה בשבת שקודם יום טוב בכהאי גוונא.&lt;/p&gt;
&lt;h3&gt;סימן תקיז סעיף ג&lt;/h3&gt;
&lt;p&gt;ואסור לקרוא האינו יהודי לביתו, ולהראות לו המעות, ולומר לו: &quot;טול בעד הלחם והקמח והפירות.&quot; ואפילו על ידי אינו יהודי אסור לקנות בפיסוק דמים או משקל. רק יאמר לו: &quot;תן לי כיכר לחם.&quot; אבל משקל, או סכום מעות – אסור להזכיר לו אפילו במקום שהמקח ידוע (ומה שכתב המגן אברהם סוף סעיף קטן ד צריך עיון).&lt;/p&gt;
&lt;p&gt;ואם הישראל קנה קמח או דגים ממנו בערב יום טוב, והניחם בחנותו, ובא ביום טוב ליטלן – אין חוששין שמא החליפן אם יבין שלא ירויח בזה מאומה, דלהכשיל אינו חשוד.&lt;/p&gt;
&lt;h3&gt;סימן תקיז סעיף ד&lt;/h3&gt;
&lt;p&gt;ישראל שאמר לאינו יהודי בערב יום טוב &quot;תקנה לי יונים למחר&quot; – לא יפה עשה. אבל אם עשה כבר –מותר לאכול מהם ביום טוב, אם אין בהם חשש חוץ לתחום, או בעיר שרובה אינם יהודים. ודווקא כשאינם גדולים שיוכלו לפרוח חוץ לתחום, דאם יכולים לפרוח – חיישינן שמא נצודו היום.&lt;/p&gt;
&lt;p&gt;וכן כל דבר: אסור לומר לאינו יהודי מערב יום טוב &quot;קח לי למחר כך וכך&quot;. ואם קנה – מותר בדיעבד, ובלבד שלא יהא רגיל לעשות כך. דאם הוא רגיל בכך – אפילו בדיעבד אסור.&lt;/p&gt;
&lt;h3&gt;סימן תקיז סעיף ה&lt;/h3&gt;
&lt;p&gt;יכול אדם לומר לחבירו ביום טוב: &quot;מלא לי כלי זה, אבל לא במידה.&quot; ונתבאר לעיל סימן שכג לענין שבת, והוא הדין ביום טוב. וכן דיני גורל נתבאר שם, והוא הדין ביום טוב. וכן בני חבורה המקפידין זה על זה, עיין שם. ולא ימוד אדם שעורים ליתן לפני בהמתו ביום טוב, אלא נותן לה באומד.&lt;/p&gt;</extract></page></pages></query></api>