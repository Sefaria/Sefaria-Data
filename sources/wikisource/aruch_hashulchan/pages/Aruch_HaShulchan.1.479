<?xml version="1.0"?><api><query><normalized><n from="ערוך_השולחן_אורח_חיים_תעט" to="ערוך השולחן אורח חיים תעט" /></normalized><pages><page pageid="66311" ns="0" title="ערוך השולחן אורח חיים תעט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תעט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;כוס שלישי של ברכת המזון&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן תעט סעיף א&lt;/h3&gt;
&lt;p&gt;ואחר שאכל האפיקומן – ימזגו לו כוס שלישי, ויברך עליו ברכת המזון. וכתבו שצריך הכוס שטיפה והדחה, אף מי שאינו נזהר בו בכל השנה.&lt;/p&gt;
&lt;p&gt;אמנם האידנא אנו מנקים הכוסות לכוס ראשון, ובו אנו שותים כל הארבע כוסות.&lt;/p&gt;
&lt;p&gt;ונהגו להדר אחר זימון להסדר, ולאו מטעם ברכת המזון אלא משום הלל ל&quot;הודו&quot; ו&quot;אנא&quot;, שצריך אחד לקרות והשנים יענו, כדאיתא במדרש תהלים. אמנם אם אין לו זימון – הא אשתו ובניו ובנותיו עונין אחריו (טור).&lt;/p&gt;
&lt;h3&gt;סימן תעט סעיף ב&lt;/h3&gt;
&lt;p&gt;וזה לשון רבותינו בעלי השולחן ערוך:&lt;/p&gt;
&lt;dl&gt;&lt;dd&gt;מצוה לחזור אחר זימון. והגדול שבהן אומר &quot;הודו&quot; ו&quot;אנא&quot;, והאחרים עונין אחריו. והגדול יכול ליתן לקטן רשות, ויכול לצרף עמהם לזימון לעניין הלל, אף על פי שלא אכל עמהם. ונהגו שבעל הבית מברך ברכת המזון בליל פסח, שנאמר &quot;טוב עין הוא יבורך&quot;, והוא טוב עין שאמר &quot;כל דכפין ייתי ויכול&quot;.&lt;/dd&gt;
&lt;/dl&gt;&lt;p&gt;עד כאן לשונו. ויכול לכבד לאורח נכבד. והרי מדינא דגמרא האורח מברך. והמנהג להוסיף ב&quot;הרחמן&quot; הוא ינחילנו ליום שכולו טוב&quot;: &quot;ליום שכולו ארוך, ליום שצדיקים יושבים ועטרותיהם בראשיהם, ונהנין מזיו השכינה&quot;.&lt;/p&gt;
&lt;h3&gt;סימן תעט סעיף ג&lt;/h3&gt;
&lt;p&gt;ואחר ברכת המזון מברך &quot;בורא פרי הגפן&quot;, ושותה הכוס בהסיבה. ואם שתה בלא הסיבה נתבאר בסימן תע&quot;ב, עיין שם.&lt;/p&gt;
&lt;p&gt;ולא יברך אחריו, ולא ישתה בין כוס שלישי לכוס רביעי, כדמפרש בירושלמי שמא ישתכר. ומשמע דמשקה שאינה משכרת – מותר (ט&quot;ז). מיהו מכוס השלישי אף על פי שהוא גדול הרבה – יכול לשתות כמה פעמים, אף על פי שהפסיק בינתים, דהכל הוא כוס אחד ושתייה אחת. (עיין מגן אברהם סעיף קטן א. ולא ידעתי למה צריך דעתו על כוס אחד. וצריך עיון.)&lt;/p&gt;
&lt;p&gt;והאחרונים האריכו במה שהיה מנהגם, שהיה אחד יוצא מביתו ומצטרף לזימון בבית אחר, דאין זה נכון. לא מיבעיא לברכת המזון, אלא אפילו להלל – אין לו לעקור ממקומו למקום אחר ולשוב לביתו.&lt;/p&gt;
&lt;p&gt;ועכשיו לא שמענו מנהג זה. ופשיטא שכל אחד יגמור כל הסדר בביתו. ואחר גמר הסדר אם רצה לילך לבית אחר כדי לענות &quot;הודו&quot; ו&quot;אנא&quot; הרשות בידו, דכל זה אינו מעכב. ואפילו יחיד יכול לומר הלל בעצמו, אך אז לא יאמר רק &quot;הודו&quot; פעם אחת ולא ארבע פעמים. וכן בהלל דיום טוב ודראש חודש, ופשוט הוא (עיין ט&quot;ז ומגן אברהם וב&quot;ח).&lt;/p&gt;</extract></page></pages></query></api>