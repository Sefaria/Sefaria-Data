<?xml version="1.0"?><api><query><normalized><n from="ערוך_השולחן_אורח_חיים_תעז" to="ערוך השולחן אורח חיים תעז" /></normalized><pages><page pageid="66309" ns="0" title="ערוך השולחן אורח חיים תעז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תעז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני אכילת האפיקומן&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן תעז סעיף א&lt;/h3&gt;
&lt;p&gt;דע דבעניינא דאפיקומן יש לבאר: דלכאורה הדבר ברור שעיקר מצות עשה ד&quot;בערב תאכלו מצות&quot; – קיימנו בכזית הראשון והשני, שברכנו שם &quot;אשר קדשנו במצותיו וצונו על אכילת מצה&quot;. והאפיקומן אינו אלא זכר לפסח, שהיה נאכל על השובע. וכן מבואר מלשון הטור והשולחן ערוך, שכתבו לאחר:&lt;/p&gt;
&lt;dl&gt;&lt;dd&gt;גמר כל הסעודה – אוכלין ממצה השמורה תחת המפה כזית כל אחד, זכר לפסח הנאכל על השובע. ויאכלנו בהסיבה, ולא יברך עליו. ויהא זהיר לאכלו קודם חצות.&lt;/dd&gt;
&lt;/dl&gt;&lt;p&gt;עד כאן לשונם. הרי כתבו &quot;זכר לפסח&quot;, ולכן לא יברך עליו. ומה שהזהיר לאכול קודם חצות, אף על גב דאינו אלא זכר בעלמא, מכל מקום כיון שהוא זכר לפסח, ולרבי אלעזר בן עזריה אין הפסח נאכל אלא עד חצות – צריך גם האפיקומן עד חצות.&lt;/p&gt;
&lt;h3&gt;סימן תעז סעיף ב&lt;/h3&gt;
&lt;p&gt;אבל רש&quot;י והרשב&quot;ם כתבו (קיט ב דיבור המתחיל &quot;אין&quot;, עיין שם) דעיקר המצוה הוא האפיקומן. וזה לשון רש&quot;י ורשב&quot;ם שם:&lt;/p&gt;
&lt;dl&gt;&lt;dd&gt;אין מפטירין... – שצריך לאכול מצה בגמר הסעודה, זכר למצה הנאכלת עם הפסח. וזו היא מצה הבצועה שאנו אוכלין באחרונה לשם חובת מצה. ועל כרחינו אנו מברכין &quot;על אכילת מצה&quot; בראשונה, אף על פי שאינה באה לשם חובה, כדאמר לעיל גבי מרור דלאחר שמילא כרסו ממנו – האיך חוזר ומברך עליו? הכא נמי גבי מצה...&lt;/dd&gt;
&lt;/dl&gt;&lt;p&gt;עד כאן לשונם. וכן נראה לי מלשון הרמב&quot;ם בפרק שמיני שכתב דבאחרונה אוכל מבשר הפסח..., ובזמן הזה אוכל כזית מצה..., שאכילתן היא המצוה. עד כאן לשונו, הרי משמע דזהו עיקר המצוה.&lt;/p&gt;
&lt;p&gt;ואפשר לומר דעיקר כוונתו הוא על זמן הבית. והתוספות (קכ א) נראה כמסתפקים בזה, עיין שם. אבל הרא&quot;ש הביא דברי רש&quot;י וחלק עליו, וכתב דאפיקומן אינה לשם חובה אלא זכר לפסח, עיין שם.&lt;/p&gt;
&lt;p&gt;ולפי זה לדעת רש&quot;י ורשב&quot;ם יש ליזהר מאוד מאוד באכילת האפיקומן, כיון שהיא עיקר המצוה דאכילת מצה, וכן מבואר מהרמב&quot;ם כמו שכתבתי. לכן יש ליזהר מאוד בזה לאכול לכל הפחות כזית שלם.&lt;/p&gt;
&lt;p&gt;(ולשון רש&quot;י עצמו צריך עיון, שהתחיל &quot;זכר למצה הנאכלת עם הפסח&quot; ומסיים &quot;לשם חובת מצה&quot;. וגם התוספות שם שכתבו שסברת רש&quot;י מוכרחת, שהרי בזמן הבית בהכרח כן, עיין שם – לא אבין. שהרי יכלו לאכול כל הסעודה מצה עשירה עד שהגיעו לפסח, ואז אכלו מצת חובה ומרור, ואז ברכו עליהם, ולא מתחילת הסעודה. ודברי רבותינו נעלם ממני, וצריך עיון גדול.)&lt;/p&gt;
&lt;h3&gt;סימן תעז סעיף ג&lt;/h3&gt;
&lt;p&gt;וכתבו דלכתחילה יקח שני זיתים: אחד זכר לפסח, ואחד זכר למצה הנאכלת עם הפסח. ולכל הפחות לא יפחות מכזית (מגן אברהם בשם מהרי&quot;ל). ואם אין לו כזית – יאכל אף פחות מכזית.&lt;/p&gt;
&lt;p&gt;ונראה גם בכזית ראשון של &quot;אכילת מצה&quot;, אם אין לו כזית אלא פחות – מחוייב לאכול, אך לא יברך &quot;על אכילת מצה&quot;. ולא אמרינן דפחות מכזית אינו כלום, דכמו באיסורים הוה חצי שיעור איסור דאורייתא, כמו כן במצה הוי קצת מצוה, כיון שאי אפשר לו לקיים יותר.&lt;/p&gt;
&lt;p&gt;מיהו בשני בני אדם שאין להם רק כזית אחד מצה, נראה דמוטב שיאכל אחד מהם כזית ויקיים המצוה כתיקונו, משיאכל כל אחד חצי זית. וכיצד יעשו? יטילו גורל.&lt;/p&gt;
&lt;p&gt;וזה פשוט שאם יש להם שני זיתים – יאכל כל אחד כזית ל&quot;המוציא&quot; שהיא עיקר המצוה, ולא יאכלו אפיקומן שהוא לזכר בעלמא. ואם יש להם שלושה זיתים – יאכל כל אחד כזית ל&quot;המוציא&quot;, והכזית השלישי יחלקו ביניהם לאפיקומן, דלזכר די בחצי זית בשעת הדחק.&lt;/p&gt;
&lt;p&gt;(כן נראה לי. ועיין שערי תשובה בסימן תע&quot;ה ותפ&quot;ב.)&lt;/p&gt;
&lt;h3&gt;סימן תעז סעיף ד&lt;/h3&gt;
&lt;p&gt;ועל מה שכתב שיראה לאכול האפיקומן קודם חצות, כתב רבינו הרמ&quot;א שיקדים עצמו, שגם ההלל יקרא קודם חצות. עד כאן לשונו. ואיני יודע טעם לזה, דמאי עניינא דהלל לחצות (עיין תוספתא שלהי פסחים)?&lt;/p&gt;
&lt;p&gt;והאפיקומן יש לאכלו בהסיבה. ואם אכלו בלא הסיבה נראה לי דיצא, כיון שאינו אלא לזכר בעלמא (וכן כתב הגר&quot;ז בסעיף ד).&lt;/p&gt;
&lt;p&gt;ויש נוהגין ליטול האפיקומן כרוך במטפחת, ומשלשלין אותו על כתפיהן לאחוריהן, והולכין בבית כארבע אמות, ואומרים: &quot;כך היו אבותינו הולכים, משארותם צרורות בשמלותם על שכמם&quot;. ואחר כך אוכלים אותו. ובמדינות אלו לא נהגו בזה, אלא מוציאין האפיקומן ואוכלין אותו (ח&quot;י והגר&quot;ז).&lt;/p&gt;
&lt;p&gt;ויש שלוקחין חתיכה אפיקומן, ונוקבין אותו ותולין אותו בצואר. ואין בזה איסור, אך מילתא יתירתא היא. ולא נהגנו כן (שם).&lt;/p&gt;
&lt;h3&gt;סימן תעז סעיף ה&lt;/h3&gt;
&lt;p&gt;ודע דדבר פשוט הוא שאם נמשך עד אחר חצות – מחוייב לאכול האפיקומן. שהרי הרמב&quot;ם בריש פרק ששי וב[[|רמב&quot;ם הלכות קרבן פסח פרק שמיני|פרק שמיני מקרבן פסח]] פסק כרבי עקיבא דפסח ומצה נאכל כל הלילה. וכן דעת כמה מהראשונים (כמו שכתב בהגהות מיימוניות פפרק שמיני, עיין שם). וזהו דעת בית הלל בתוספתא שלהי פסחים, עיין שם.&lt;/p&gt;
&lt;p&gt;מיהו בזה יש להסתפק: אם נאנס ולא עשה הסדר עד אחר חצות, אם יברך &quot;על אכילת מצה&quot; אם לאו? דכיון דרבותינו בעלי התוספות פסקו בכל מקום דהלכה כרבי אלעזר בן עזריה דפסח אינו נאכל אלא עד חצות, כסתמא ד&quot;איזהו מקומן&quot; דתנן: הפסח אינו נאכל אלא בלילה, ואינו נאכל אלא עד חצות. ואמרינן בגמרא (קכ ב): אכל מצה בזמן הזה אחר חצות – לרבי אלעזר בן עזריה לא יצא ידי חובתו. אם כן איך יברך &quot;על אכילת מצה&quot;, כיון שכבר עבר זמנו לרבי אלעזר בן עזריה? ולכן נראה דיאכל בלא ברכת &quot;על אכילת מצה&quot;.&lt;/p&gt;
&lt;h3&gt;סימן תעז סעיף ו&lt;/h3&gt;
&lt;p&gt;אם שכח ולא אכל האפיקומן, ולא נזכר עד שנטל ידיו, או עד שאמר &quot;הב לן ונברך&quot; – אוכל אפיקומן בלא ברכת &quot;המוציא&quot;. דאף על גב דבכל השנה כשרוצה לאכול אחר כך – הוי היסח הדעת וצריך לברך, מכל מקום בפסח דאתכא דרחמנא סמכינן, ואין לנו רשות לבלי לאכלו – אין זה היסח הדעת.&lt;/p&gt;
&lt;p&gt;ויטול ידיו בלא ברכה קודם אכילת האפיקומן, כמו שכתבתי בסימן קע&quot;ט (הגר&quot;ז). ויש חולקין, וסבירא להו שלא לאכול האפיקומן כלל, ולסמוך על הכזית הראשון (ב&quot;ח בשם רש&quot;ל, ועיין מחצית השקל סעיף קטן ב). ואנו אין לנו אלא דברי רבותינו בעלי השולחן ערוך שפסקו דיאכל.&lt;/p&gt;
&lt;h3&gt;סימן תעז סעיף ז&lt;/h3&gt;
&lt;p&gt;ואם לא נזכר עד אחר שבירך ברכת המזון, אם נזכר קודם שבירך &quot;בורא פרי הגפן&quot; – יטול ידיו ויברך &quot;המוציא&quot;, ויאכל האפיקומן, ויחזור ויברך ברכת המזון, וישתה הכוס בברכת &quot;בורא פרי הגפן&quot;.&lt;/p&gt;
&lt;p&gt;ואם לא נזכר עד אחר ששתה הכוס, או אפילו רק עד אחר שבירך &quot;בורא פרי הגפן&quot;, דמוכרח לשתות הכוס כדי שלא תהא ברכתו לבטלה – דאז לא יאכל האפיקומן, ויסמוך על המצה שאכל מקודם. דאם יאכל – הרי צריך עוד כוס, והוי כמוסיף על הכוסות.&lt;/p&gt;
&lt;p&gt;אך זהו במי שנזהר כל השנה לבלי לברך ברכת המזון בלא כוס. אבל כגון אנו שאין מברכין על הכוס – יטול ידיו, ויברך &quot;המוציא&quot;, ויאכל האפיקומן, ויברך ברכת המזון בלי כוס (מגן אברהם סעיף קטן ד). וכן אם נזכר לאחר שהתחיל הלל – יגמור ההלל, וישתה הכוס, ויטול ידיו, ויאכל האפיקומן, ויברך בלא כוס.&lt;/p&gt;
&lt;h3&gt;סימן תעז סעיף ח&lt;/h3&gt;
&lt;p&gt;וזה לשון רבותינו בעלי השולחן ערוך:&lt;/p&gt;
&lt;dl&gt;&lt;dd&gt;ואם לא נזכר עד אחר שבירך &quot;בורא פרי הגפן&quot; – לא יאכל האפיקומן, ויסמוך על מצה שאכל בתוך הסעודה, שכולן שמורות הן משעת לישה. אבל במקום שנהגו לעשות שימור למצת מצוה משעת קצירה, אפילו לא נזכר עד אחר ההלל – יטול ידיו ויברך &quot;המוציא&quot;, ויאכל האפיקומן, ויחזור ויברך על הכוס. ואין לחוש במה שמוסיף על הכוסות.&lt;/dd&gt;
&lt;/dl&gt;&lt;p&gt;עד כאן לשונם. ואין לשאול: הא אכל כזית ממצה השמורה משעת קצירה בעת ברכת &quot;על אכילת מצה&quot;? דיש לומר: דעל זה לא סמכינן, דאפיקומן הוי מילתא באפי נפשה. ורק אם אכל כל הסעודה מהשמורה – יכולין לסמוך על שאר מצה שאכל בתוך הסעודה, אבל לא על המצה הראשונה.&lt;/p&gt;
&lt;p&gt;וזה שכתבו שיחזור ויברך על הכוס, נראה לעניות דעתי דזהו למי שנזהר לברך כל השנה על הכוס. אבל מי שאינו נזהר אינו צריך כוס. והמפרשים לא הבינו כך, ולעניות דעתי נראה כמו שכתבתי. (עיין ט&quot;ז, ומגן אברהם, וח&quot;י, וצריך עיון. ודייק ותמצא קל.)&lt;/p&gt;
&lt;p&gt;ואם נאבד האפיקומן – יאכל כזית מצה ממצה אחרת, שהרי כולם נשמרים משעת לישה לכל הפחות. וכל שכן אם יש לו שמורה הנשמר משעת קצירה, שצריך לאכלו אף על פי שנאבד האפיקומן.&lt;/p&gt;</extract></page></pages></query></api>