<?xml version="1.0"?><api><query><normalized><n from="ערוך_השולחן_אורח_חיים_רכא" to="ערוך השולחן אורח חיים רכא" /></normalized><pages><page pageid="214485" ns="0" title="ערוך השולחן אורח חיים רכא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכת הודאת הגשמים&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן רכא סעיף א&lt;/h3&gt;
&lt;p&gt;במשנה דהרואה שנינו: &quot;על הגשמים ועל בשורות טובות אומר: 'ברוך הטוב והמטיב'”. ואינו מבואר מתי היא ברכת הגשמים, דאם בכל פעם כשגשם יורד מברך אין לדבר סוף ואין לזה טעם, ודברי הטור גם כן אינן מפורשין.&lt;/p&gt;
&lt;p&gt;ולשון רבינו הבית יוסף בסעיף א' כן הוא: &quot;אם היו בצער מפני עצירת גשמים וירדו גשמים, מברכין עליהם וכו'”, וכן כתב הלבוש. ותמיהני הלא בדיני תענית גשמים אינו מבואר כלל ברכה זו, ורק אמירת הלל כמבואר בתענית וברמב&quot;ם ולקמן סימן תקע&quot;ה. וצריך לומר דהתם בעצירת גשמים הרבה, ובכאן אפילו עצירה מועטת וצ&quot;ע.&lt;/p&gt;
&lt;h3&gt;סימן רכא סעיף ב&lt;/h3&gt;
&lt;p&gt;אמנם מדברי הרמב&quot;ם בפרק י' דין ה' למדתי כוונה אחרת בזה, וזה לשון הרמב&quot;ם: &quot;ירדו גשמים רבים, אם יש לו שדה וכו'” עכ&quot;ל. ולפי זה הכי פירושו: דאם ירידת הגשמים ממוצע כמו בכל השנים - אין צריך ברכה, אבל כשהגשמים מרובים, ואצלם בארץ ישראל אין ריבוי גשמים מקלקלים התבואה כבמדינות שלנו, ובארץ ישראל כל מה שיורד יותר יש יותר ברכה, ולפיכך צריך ברכה.&lt;/p&gt;
&lt;p&gt;ולפי זה אתי שפיר מה שאצלינו אין מברכין ברכה זו, ורבינו הרמ&quot;א כתב וזה לשונו: &quot;ומה שאין אנו נוהגים בברכת הגשמים בזמן הזה, דמדינות אלו תדירים בגשמים ואין נעצרים כל כך&quot; עכ&quot;ל. וזה דוחק גדול, שהרי כמה שנים יש אצלינו עצירת גשמים.&lt;/p&gt;
&lt;p&gt;ולדברינו אתי שפיר, דכיון דהברכה היא על ריבוי גשמים ואצלינו ריבוי גשמים קללה גדולה, ויותר יש יוקר בריבוי גשמים מעצירת גשמים, ומה שייך אצלינו ברכה זו.&lt;/p&gt;
&lt;h3&gt;סימן רכא סעיף ג&lt;/h3&gt;
&lt;p&gt;ומאימתי מברכין על הגשמים, כלומר מה נקרא ריבוי: משירבה המים על הארץ ויעלו אבעבועות מן המטר על פני המים, וילכו האבעבועות זה לקראת זה.&lt;/p&gt;
&lt;p&gt;ומה מברך: אם יש לו שדה מברך 'שהחיינו', ואם היתה שלו ושל אחרים מברך 'הטוב והמטיב' כמו שיתבאר בסימן הבא, דכל טובה שלו לבדו הטובה - הברכה 'שהחיינו', וכל שלעצמו ולאחר גם כן מגיע הטובה - הברכה היא 'הטוב והמטיב', כלומר הטוב לעצמו ומטיב לאחרים. ואף על גב דכשהשדה היא לו לבדו הרי יש עוד שדות, ולמה לא יברך 'הטוב והמטיב', דהטעם הוא משום דבעינן שאותה טובה ממש המגיע לו יהיה גם לאחרים חלק בזה.&lt;/p&gt;
&lt;h3&gt;סימן רכא סעיף ד&lt;/h3&gt;
&lt;p&gt;ואם אין לו שדה כלל לא שייך אצלו ברכה מיוחדת, אלא מיהו צריך ליתן הודאה להשם יתברך שהרי העניין נוגע לכולם, וכך יאמר: מודים אנחנו לך ה' אלהינו על טיפה וטיפה שהורדתנו לנו, ואומר מנוסח נשמת: 'וא(י)לו פינו מלא שירה כים...' עד 'הן הם יודו ויברכו את שמך מלכנו', וחותם: 'ברוך אתה ה' אל רוב ההודאות והתשבחות', כן הוא ברמב&quot;ם, ובטור ושולחן ערוך לא נזכר 'והתשבחות' אלא 'רוב ההודאות ואל ההודאות' ע&quot;ש.&lt;/p&gt;
&lt;p&gt;ודע דהרא”ש פסק דגם כשיש לו שדה רק לעצמו, מכל מקום מברך 'הטוב והמטיב' מפני שדות אחרות וכמ&quot;ש, אבל רבינו הבית יוסף לא הביא דעתו כלל.&lt;/p&gt;
&lt;h3&gt;סימן רכא סעיף ה&lt;/h3&gt;
&lt;p&gt;וכתב רבינו הרמ&quot;א בסעיף ב': &quot;ויש אומרים דהשומע שירדו גשמים מברך 'הטוב והמטיב'” עכ&quot;ל. כלומר כשיש לו שדה לבדו, דלהרמב&quot;ם מברך 'שהחיינו', זהו ברואה, משום דכאן רואה רק טובתו בלבד. אבל בשומע, מברך גם להרמב&quot;ם 'הטוב והמטיב', דבשמיעה יש לו הרבה שותפים בהטובה (כן נראה לי ומתורץ קושית המג&quot;א סק&quot;ב ודו&quot;ק). ובמצרים הרואה נילוס שנתגדל מברך 'שהחיינו' (שם בשם רדב&quot;ז) דזהו כפירא חדשה.&lt;/p&gt;</extract></page></pages></query></api>