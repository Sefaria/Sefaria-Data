<?xml version="1.0"?><api><query><normalized><n from="ערוך_השולחן_אורח_חיים_י" to="ערוך השולחן אורח חיים י" /></normalized><pages><page pageid="171754" ns="0" title="ערוך השולחן אורח חיים י"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן י&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני כנפות הטלית, כמה יהיו ואיך יהיו&lt;/b&gt;&lt;/big&gt;&lt;br&gt;&lt;big&gt;ובו עשרים ושנים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב&lt;/p&gt;
&lt;h3&gt;סימן י סעיף א&lt;/h3&gt;
&lt;p&gt;כתיב: &quot;גדילים יהיו לך, על ארבע כנפות כסותך אשר תכסה בה&quot; – ארבע כנפות ולא שלוש. או אינו אלא ארבע ולא חמש? תלמוד לומר: &quot;אשר תכסה בה&quot; (זבחים יח ב).&lt;/p&gt;
&lt;p&gt;וריבויא הוא לרבות בעלת חמש, דבת שלוש אינו יפה לכיסוי הגוף, דכל משולש הוא מחודד. לאפוקי כל מה שיותר מארבע – הרי הוא כארבע, שהרי יש בו ארבע כנפות וראוי לכיסוי הגוף. והוא הדין לבת שש או יותר.&lt;/p&gt;
&lt;p&gt;ואף על גב שיש שם עוד ברייתא דממעט גם בת חמש, וגם בספרי משמע כן, מכל מקום הכריעו רוב רבותינו לחיובא בת חמש. וטעמם נראה לי משום דבמנחות (מג ב) דשם עיקרי דיני ציצית, לא הובאה רק ברייתא זו, עיין שם. והכי קיימא לן, וכן פסקו בטור ושולחן ערוך.&lt;/p&gt;
&lt;p&gt;(והר&quot;א ממיץ ור&quot;ש פסקו כאידך ברייתא, עיין בית יוסף וב&quot;ח. ונכון לצאת גם דעתם.)&lt;/p&gt;
&lt;h3&gt;סימן י סעיף ב&lt;/h3&gt;
&lt;p&gt;ואף שטלית בה חמש כנפות חייבת בציצית, מכל מקום אסור לעשות יותר מארבע ציצית, ועושה בהמרוחקים ביותר. ואם עושה חמש ציצית – עובר ב&quot;בל תוסיף&quot;.&lt;/p&gt;
&lt;p&gt;והטעם: כיון דכל הארבע ציצית הן מצוה אחת – הרי צוה הקדוש ברוך הוא שכן היא המצוה: ארבע ציצית לא יותר. וטעם זה מפורש בסוף פרק &quot;הקומץ רבה&quot; (מנחות לז ב).&lt;/p&gt;
&lt;p&gt;(שאומר שם: בעלת חמש איכא בינייהו. ופירש רש&quot;י דלר&quot;י דהוה ארבע מצות – מטיל חמש ציצית, ולרבנן רק ארבע, עיין שם. ואנן קיימא לן כרבנן. ותמיהני על הט&quot;ז סעיף קטן א, שכתב טעם מדעתא דנפשיה ואין בו שום טעם, עיין שם. ותמיהני עליו: דלמה לא הביא דברי הרא&quot;ש שהובא בבית יוסף, שזהו כוונת הספרי שלא לעשות יותר מארבע ציצית? אך אנחנו כתבנו הטעם שבגמרא. ודייק ותמצא קל.)&lt;/p&gt;
&lt;h3&gt;סימן י סעיף ג&lt;/h3&gt;
&lt;p&gt;יש לה ארבע כנפות, וחתך כנף אחר באלכסון ועשהו שנים – הרי נעשית בעלת חמש וחייבת. וכן אם חתך שני קרנות – נעשית בעלת שש וחייבת.&lt;/p&gt;
&lt;p&gt;ולא אמרינן: כיון שכוונתו היתה לבטלו מבת ארבע כנפות בזה שחתך הכנף – תיהני מחשבתו. דאינו כן, כיון דסוף סוף הוא בעל חמש.&lt;/p&gt;
&lt;p&gt;(כן צריך לומר, דאם לא כן איזה רבותא יש בזה? וכן משמע ברש&quot;י סוף פרק &quot;הקומץ רבה&quot; דיבור המתחיל &quot;לא&quot;, עיין שם. ודייק ותמצא קל.)&lt;/p&gt;
&lt;h3&gt;סימן י סעיף ד&lt;/h3&gt;
&lt;p&gt;דבר פשוט הוא דזה שאמרנו דחתך כנף אחד באלכסון דנעשה בת חמש וחייב בציצית – זהו בחתך מקצתו. אבל אם חתך חציו של בגד באלכסון – הרי נעשה כל אחת מהחצאים בת שלוש כנפות כמובן. דכל מרובע כן הוא, כשנחתוך אותו לשני חלקים שוים באלכסון – יעשה כל אחד שלוש בליטות. אלא שחתך מקצתו, דבזה נעשה הנשאר בת חמש כנפות. והוא הדין אם היה בגד בת שלוש כנפות, וחתך מקצת כנף אחד באלכסון – נעשה בת ארבע כנפות וחייב בציצית.&lt;/p&gt;
&lt;p&gt;אך בזה צריך איזה ריחוק, דזה אין סברא לומר כלל דכשחתך משהו באלכסון אצל הכנף נחשבנו כשני כנפים. ויראה לי דצריך לחתוך טפח לכל הפחות. או אפשר דדי בשלוש אצבעות, משום דלענין טומאה הוי שלוש על שלוש חשיבות. וצריך עיון.&lt;/p&gt;
&lt;p&gt;ופשוט הוא דדווקא כשחתך הכנף באלכסונו בשוה. אבל אם חתכו בהיקף, ונעשה זה הכנף כמו עיגול – פטור מציצית, כמו שכתב רבינו הבית יוסף בסעיף ט:&lt;/p&gt;
&lt;dl&gt;&lt;dd&gt;הכנפים צריכים שיהיו מרובעים ולא עגולים. עד כאן לשונו.&lt;/dd&gt;
&lt;/dl&gt;&lt;p&gt;ויראה לי גם כן דצריך איזה המשך, דאין סברא לומר כלל בחיתוך משהו בעיגול יפטרנו מציצית. ונראה לי דבזה צריך שלוש טפחים, כלומר: שהמשך העיגול סביב יהיה שלוש טפחים.&lt;/p&gt;
&lt;p&gt;(וקרע בעלמא לא הוי כחיתוך, עיין פרי מגדים. וחיתוך כעין ארבע הוה כבאלכסון, כמו שכתב המשנה ברורה. ועיין במרדכי שכתב שצריך הפסק בין הקרנות, וזהו כמו שכתבתי.)&lt;/p&gt;
&lt;h3&gt;סימן י סעיף ה&lt;/h3&gt;
&lt;p&gt;כתב הרמב&quot;ם בפרק ראשון דין י&quot;ז:&lt;/p&gt;
&lt;dl&gt;&lt;dd&gt;אין כופלין את הטלית לשנים, ומטילים ציצית על ארבע כנפיה כשהיא כפולה. אלא אם כן תפרה כפולה, ואפילו מרוח אחת. עד כאן לשונו.&lt;/dd&gt;
&lt;/dl&gt;&lt;p&gt;וכתב על זה הטור שמלשון הרא&quot;ש נראה שחייבת אף על פי שלא תפרה כלל. עד כאן לשונו. וכוונתו: שחייבת בהארבע כנפות בכמו שהיא מופשטת (כרבנן במנחות מא א דפליגי ארבי שמעון שפוטר). ואף שמדברי הרמב&quot;ם אינו מבואר אלא שעל הכפל אין עושין, מכל מקום משמע ליה להטור דאי סלקא דעתך דהרמב&quot;ם סבירא ליה כהרא&quot;ש – הוה ליה לבאר זה. ולכן סבירא ליה דהרמב&quot;ם פוסק כרבי שמעון שם, שפוטר מטעם שאין הטלית ראוי לו כשהוא מופשט. וכן כתב הנימוקי יוסף, עיין שם.&lt;/p&gt;
&lt;p&gt;ורבינו הבית יוסף בספרו הגדול תפס דגם לרבי שמעון חייב בהארבע כנפות המופשטות, ושגם הרא&quot;ש סבירא ליה כן, עיין שם. אבל רבינו הרמ&quot;א בספרו דרכי משה השיג עליו, משום דלשון &quot;רבי שמעון פוטר&quot; משמע דלגמרי פוטר. ועיין שם שדבריו אינן מבוארין כל צרכן. ומכל מקום הסכים לדינא גם כן, שעל כנפותיה הפשוטות חייבין בציצית, עיין שם.&lt;/p&gt;
&lt;h3&gt;סימן י סעיף ו&lt;/h3&gt;
&lt;p&gt;אמנם דבריו בשולחן ערוך סעיף ו הולך בדרך אחרת. שרבינו הבית יוסף העתיק דברי הרמב&quot;ם, והוא כתב על זה דצריך להטיל בארבע כנפות הפשוטים. ואחר כך כתב:&lt;/p&gt;
&lt;dl&gt;&lt;dd&gt;ויש אומרים דחייבין אפילו בלא תפירה. וטוב לעשות לה ציצית, אבל לא לברך עליה.&lt;/dd&gt;
&lt;/dl&gt;&lt;p&gt;עד כאן לשונו, וכוונתו דלה&quot;יש אומרים&quot; חייבת על ארבע כנפותיה הכפולות, דמפרשי בדרבנן שכוונתם כן ופסקו כרבנן. וסבירא להו דזה שכתב הטור שהרא&quot;ש היה מחייב גם בלא תפרה – היינו על כנפותיה הכפולות, ודלא כמו שפרשנו בסעיף הקודם. אבל דבר תמוה הוא, דכיון שבגמרא שם מפורש דהאמוראים סבירא להו דאין לעשות על הארבע כנפות הכפולות, עיין שם – ואם כן נהי דפשטא דברייתא משמע דרבנן מחייבי על הכפולות, מכל מקום כיון שהאמוראים דחאו לה, איך אפשר לפסוק כן?&lt;/p&gt;
&lt;p&gt;והרי&quot;ף והרא&quot;ש העתיקו דברי הברייתא ודברי האמוראים ולא כתבו כלום, עיין שם. והנימוקי יוסף פסק מפורש להיפך וכן הרמב&quot;ם. אם כן מנא לן דהרא&quot;ש חולק בזה? ואי משום דברי הטור, הלא טוב יותר להדחיק בלשונו קצת, ולומר דכוונתו על כנפותיה הפשוטות, וכמו שכתבתי בסעיף הקודם. וסבירא ליה דלהרמב&quot;ם גם בהפשוטות פטור, וכמו שכתב הנימוקי יוסף. אבל לומר דבר נגד פסק האמוראים הוא מילתא דתמיה. וצריך עיון גדול.&lt;/p&gt;
&lt;p&gt;(ועוד: דהעיקר חסר, והוה ליה לבאר דהחיוב הוא על הכפולות. וגם המגן אברהם סעיף קטן ז' הקשה: דאיך אפשר לצאת כל הדעות, כיון דלהרמב&quot;ם החיוב בהמפושטות, ולהרא&quot;ש בהכפולות? עיין שם. ולכן נראה לעניות דעתי דיש כאן טעות, והגה&quot;ה ראשונה נדפסה בטעות. וכן משמע מהלבוש שלא הביאה. וכוונת ה&quot;יש אומרים&quot; הוא על המופשטות, וכן משמע בט&quot;ז סעיף קטן ח', דאם לא כן אין דבריו מובנים? עיין שם. ולפי זה אתי שפיר הכל, וכמו שכתבתי בסעיף הקודם. ומה שחילקו הט&quot;ז והמגן אברהם בין פירוש הנימוקי יוסף לפירוש רש&quot;י, עיין ט&quot;ז סעיף קטן ז'. ומגן אברהם שם אינו מוכרח, עיין שם היטב. ודייק ותמצא קל.)&lt;/p&gt;
&lt;h3&gt;סימן י סעיף ז&lt;/h3&gt;
&lt;p&gt;וזה שכתבו &quot;אלא אם כן תפרה כולה אפילו מרוח אחת&quot;, נראה דהכי פירושו: תפרה כולה מראש הבגד עד סופו אבל הכל רק ברוח אחת, והיינו כנגד הצד של הכפל דבזה לא תתפשט עוד כמובן. וראיתי מי שפירש דהתפירה היא בכל הרוחות, וזה שכתבו &quot;מרוח אחת&quot; שכוונתם לתפירה חלושה (משנה ברורה). ולא נהירא כלל, והלשון לא משמע כן.&lt;/p&gt;
&lt;p&gt;(וכן מבואר מהבית יוסף בספרו הגדול, עיין שם.)&lt;/p&gt;
&lt;h3&gt;סימן י סעיף ח&lt;/h3&gt;
&lt;p&gt;כתב רבינו הבית יוסף בסעיף ג:&lt;/p&gt;
&lt;dl&gt;&lt;dd&gt;כפל קרנות טליתו, וקשרם או תפרם, ודומה כאילו קיצען ואין לה כנפות – אף על פי כן לא נפטרה.&lt;/dd&gt;
&lt;/dl&gt;&lt;p&gt;עד כאן לשונו, כלומר: שהגביה הקרנות וכרכן בעיגול לבטלן מכנפות. ואלו חתכן בכהאי גוונא – וודאי הוה פטור, כמו שכתבתי בסעיף ד. אבל בקשרן או אפילו תפרן – אינו מועיל. ואף שנתבאר בכפלה לשנים ותפרה דמועיל – לא דמי, דבשם דרכה בכך לכפול לשנים. אבל לכפול הקצוות – אין מדרך העולם, ולכן דיינינין לה כאילו אינה כרוכה (כן כתב המרדכי). ולכן בכאן עושה הציצית כמקודם, משום דסופו להחזיר הקרנות לקדמותן. ולפי זה גם בכפלן שלא בעיגול אלא באלכסון – גם כן הדין כן שעושה הציצית על מקום הראשון.&lt;/p&gt;
&lt;p&gt;אבל התוספות (לז ב דיבור המתחיל &quot;האי&quot;) כתבו דבכהאי גוונא מהני תפירה, ומטיל הציצית על הכפל, עיין שם. וצריך לומר לדבריהם דזה דבעיגול לא מהני תפירה, ולא דמי לכפלה לשנים משום דלבטל ממצות ציצית לא מהני תפירה. ולכן באינו מבטל, כגון שכפלן באלכסון שנשאר כנפות – מהני תפירה.&lt;/p&gt;
&lt;p&gt;(וזהו כוונת המגן אברהם סעיף קטן ד' וכמו שכתב במחצית השקל. ולחינם תמה עליו הארצות החיים. ודין זה במחלוקת תוספות עם מרדכי ובכפלו לשנים וודאי קשירה לא מהני רק תפירה. וכתב בעל משנה ברורה דאם הכניס שפת הבגד לפנים ותפרו, עד שאינו נראה כלל הכפל למעלה, כדרך שהחייטים עושים – וודאי מהני, עיין שם. ונכון הוא. ומכל מקום נראה לי דלעשות כן בעיגול ולפוטרו מציצית – לא מהני לדעת התוספות שבארנו. ודייק ותמצא קל.)&lt;/p&gt;
&lt;h3&gt;סימן י סעיף ט&lt;/h3&gt;
&lt;p&gt;עור אינו בגד, שהרי בטומאות כתיב: &quot;או בגד או עור&quot;. ולכן אפילו תפרו כבגד – אינו כלום.&lt;/p&gt;
&lt;p&gt;ואמרו חכמינו ז&quot;ל (מ א): היא של בגד, וכנפיה של עור – חייבת. היא של עור, וכנפיה של בגד – פטורה. דאזלינן בתר עיקר הבגד, ולא בתר הכנפים אף שבהם מטילים הציצית, דכתיב: &quot;אשר תכסה בה&quot; – והרי בעיקר הבגד מכסין לא בהכנפים.&lt;/p&gt;
&lt;p&gt;וכן גופו של בגד, אם רובו בגד ומיעוטו עור – חייב בציצית, ואם רובו עור ומיעוטו בגד – פטור. ואם העור הוא תחתון של בגד שקורין אונטער&quot;סלאק – אין הולכין אחריו, דלעולם הולכין אחר עליונו של בגד שהוא העיקר (מגן אברהם סעיף קטן ה). אמנם כשעשה העור לחיזוק, כגון שתפר עור סביב הנקבים או בהקצוות – לית לן בה כלל. ולא לבד מפני שהוא מיעוט הבגד, אלא דכל שלחיזוק – הוי כבגד.&lt;/p&gt;
&lt;p&gt;(ולכן כתב רש&quot;י שם: וכנפיה של עור שחתך הכנפים, עיין שם. והוה ליה לומר שהעור למעלה, אלא דבכהאי גוונא הוי לחזק. ואפילו מאן דאזיל בגמרא בתר כנף – אינו כלום. וכן כתב הבית יוסף סוף סימן י&quot;א. וזהו כוונת המגן אברהם סוף סעיף קטן ה', ועיין במחצית השקל. ודייק ותמצא קל.)&lt;/p&gt;
&lt;h3&gt;סימן י סעיף י&lt;/h3&gt;
&lt;p&gt;כתיב: &quot;ועשו להם ציצית על כנפי בגדיהם&quot;. ולכן צריך דכשמתחיל להטיל הציצית – יהיו בהבגד כל הארבע כנפות מוכנים בשלימות. אבל כשאינם מוכנים, כגון שיש להבגד שלוש כנפות והטיל בו שלוש ציצית, ואחר כך עשה לו כנף רביעי והטיל בה הציצית הרביעית – כל הציצית פסולים. וצריך לסותרן, וליטול הציצית משם, ולחזור ולהטילן.&lt;/p&gt;
&lt;p&gt;ופסול זה נקרא בגמרא &quot;תעשה ולא מן העשוי&quot;. כלומר: תעשה הציצית בהיות הבגד בארבע כנפותיו שהוא חייב בציצית, ולא העשוי הציצית בפסול כשלא היה עדיין חיוב על הבגד. וכן כל שנעשו הציצית בפסול כשהטילן בבגד, יהיה איזה פסול שיהיה – לא מהני להכשירן אחר כך, כיון שעשוי בפסול. והרבה דינים יתבארו עוד בפסול זה, והכוונה כמו שכתבתי.&lt;/p&gt;
&lt;h3&gt;סימן י סעיף יא&lt;/h3&gt;
&lt;p&gt;כללו של דבר: אם אפילו הטיל רק ציצית אחת בפסול, ואפילו לא הטילה בשלמות אלא שקשר הקשר העליון בפסול, ואחר כך השלים הארבע כנפות, או שסילק הפסול האחר שהיה עליו וגמר זו הציצית ועוד שלוש ציציות – כולם פסולים, עד שיסלק הציצית האחת הנעשית בפסול ויחזור ויעשנה בכשרות.&lt;/p&gt;
&lt;p&gt;אבל כשתיקן זה, אף שתקנה אחר שהטיל השלוש האחרות – לית לן בה, שהרי השלוש נעשו בכשרות. ויש שפוסל גם בכהאי גוונא, ואין שום טעם בדבר (מגן אברהם סעיף קטן ו).&lt;/p&gt;
&lt;h3&gt;סימן י סעיף יב&lt;/h3&gt;
&lt;p&gt;הטיל ציצית על ציצית, כלומר שהיה בגד בציצית כשרים, והוא עשה עוד ארבע ציצית על הארבע כנפות, כתב הרמב&quot;ם בפרק א דין ט&quot;ו:&lt;/p&gt;
&lt;dl&gt;&lt;dd&gt;הטיל ציצית על הציצית, אם נתכוין לבטל את הראשונות – מתיר הראשונה או חותכה, וכשרה. ואם נתכוין להוסיף, אף על פי שחתך אחת משתיהן – הרי זה פסולה. שהרי כשהוסיף פסל את הכל, וכשהתיר או חתך התוספת – נמצא השאר נעשה מן העשוי, שעשייתו הראשונה פסולה היתה. עד כאן לשונו.&lt;/dd&gt;
&lt;/dl&gt;&lt;p&gt;(וזה פסק על פי פירושו במנחות מ ב בהך דרבי זירא ורבא ורב פפא, כמו שכתבו הבית יוסף והט&quot;ז סעיף קטן ט', עיין שם.)&lt;/p&gt;
&lt;h3&gt;סימן י סעיף יג&lt;/h3&gt;
&lt;p&gt;אמנם עיקר הדבר תמוה: דאיך יפסול הציצית הראשונות הנעשו בהכשר, על פי מה שמוסיף עוד ציצית ועובר על &quot;בל תוסיף&quot;? הא הראשונות עומדות בפני עצמן, והאי לחודיה קאי, והאי לחודיה קאי, כדאמרינן בסוף פרק &quot;הנחנקין&quot; (סנהדרין פח ב). וזהו כוונת הראב&quot;ד בהשגות, והמפרשים לא השיבו על זה כלום.&lt;/p&gt;
&lt;p&gt;אך האמת דהרמב&quot;ם הולך לשיטתו בפרק שביעי מלולב, דאם הוסיף עוד אתרוג או לולב – פסול. וגם שם השיגו הראב&quot;ד מטעם שנתבאר. וצריך לומר דהרמב&quot;ם סבירא ליה דהאי &quot;לחודיה קאי...&quot; – אינו אלא במוסיף מין אחר, דכיון דלאו מינו אינו מקלקלו כשעומד בפני עצמו, אבל לא במינו. וסברא זו כתב הר&quot;ן שם, והמרדכי בשם הר&quot;ש בהלכות ציצית (וכן כתב בארצות החיים). אך באמת בלולב שם כתבו שהרמב&quot;ם חזר בו בסוף ימיו, וסבירא ליה דגם במינו אמרינן &quot;האי לחודיה קאי...&quot;, וצוה להגיה שם דאם הוסיף – לא פסל (כסף משנה שם). ובכאן לא מצינו שחזר בו.&lt;/p&gt;
&lt;p&gt;ונראה לעניות דעתי דבכאן לא חזר בו, דבכאן שבבגד זה עשוי שני מיני ציצית – שפיר הוי &quot;בל תוסיף&quot; ונפסלו. דסברא ד&quot;האי לחודיה קאי&quot; אינו אלא בלולב אי אין צריך אגד דאין שייך זה לזה. וכן בציצית כשאין צריך קשר עליון מן התורה, שעל זה אמרו בגמרא שם סברא זו. אבל לפי מה דקיימא לן דצריך קשר עליון, ועשה בבגד זה שני מיני ציצית, והרי ציצית אחד אמרה תורה ולא שני ציצית, וממילא דנפסל הבגד ואסור ללובשו.&lt;/p&gt;
&lt;p&gt;(והארצות החיים טרח בזה בדרך רחוקה, עיין שם. ולי נראה כמו שכתבתי. וכמדומני שזה הוא כוונת המרדכי, עיין שם. ודייק ותמצא קל.)&lt;/p&gt;
&lt;h3&gt;סימן י סעיף יד&lt;/h3&gt;
&lt;p&gt;אבל הטור כתב:&lt;/p&gt;
&lt;dl&gt;&lt;dd&gt;היה לה ארבע ציצית בארבע כנפותיה, ועשה לה עוד אחרות וחתך את הראשונות – כשרות באחרונות. עד כאן לשונו.&lt;/dd&gt;
&lt;/dl&gt;&lt;p&gt;ואפילו בנתכוין להוסיף, וכל שכן אם חתך האחרונות דכשרות בראשונות. ומרש&quot;י שם משמע דהראשונות תמיד כשרות אף אם לא חתך האחרונות, ומכל מקום לא פסקו כן. וזהו דברי רבינו הרמ&quot;א בסעיף ו, שרבינו הבית יוסף פסק כהרמב&quot;ם, וכתב ויש מכשירים בכל ענין וכן עיקר. וקודם שחתך הראשונות – פסול בכל ענין. עד כאן לשונו.&lt;/p&gt;
&lt;p&gt;וזהו דעת הטור, והכי פירושו: ויש מכשירים בכל ענין, בין חתך הראשונות ונשארו האחרונות, ובין שחתך האחרונות ונשארו הראשונות. ובין שכיון לבטל ובין שכיון להוסיף אין חילוק, דאם רק חתך אחד מהן – הוכשרו האחרים. וקודם שחתך אחד מהם – פסול בכל ענין. וזה שנקיט &quot;הראשונות&quot; משום דמיירי בחתך אלו, אבל אין נפקא מינה, וכמו שכתבתי דאין טעם לחלק ביניהם.&lt;/p&gt;
&lt;p&gt;(וכן כתב המגן אברהם סעיף קטן ט'. ולהרמב&quot;ם נפסלו הראשונות תמיד שהרי פסלן בעשיית האחרונות, וכמו שכתב המגן אברהם בסעיף קטן ח'. ודברי הט&quot;ז סעיף קטן ט' צריכים עיון.)&lt;/p&gt;
&lt;h3&gt;סימן י סעיף טו&lt;/h3&gt;
&lt;p&gt;ודע דהקדמונים שאלו שאלות גדולות בבגדים שאנו לובשים, למה אין עושים להם ציצית, כגון בגד עליון שלנו שיש לו ארבע כנפות. אך כולם הם מצד אחד, והיינו: ששני כנפות סמוך לצואר ושנים לצד מטה. והן אמת דכשיש עליו חתיכת בגד מחובר מאחוריו שקורין קאל&quot;נער, אף שקצותיו מרובעין מכל מקום הואיל שאלו שני הקרנות של הקאל&quot;נער אינם מכוונים כנגד שני הקרנות שלפניו שהם למטה סמוך לארץ, והק&quot;אלנער הוא למעלה – אין זה בגד של ארבע כנפות, שצריכים להיות זה לעומת זה (בית יוסף ומגן אברהם סוף סימן זה). אבל בלא קאל&quot;נער – לכאורה חייבים בציצית.&lt;/p&gt;
&lt;p&gt;אמנם רבותינו בעלי השולחן ערוך כתבו בסוף סימן זה, וזה לשונם:&lt;/p&gt;
&lt;dl&gt;&lt;dd&gt;הלבושים שבמצרים הנקראים גוחא&quot;ש..., אף על פי שיש להם ארבע כנפים – פטורים. והוא הדין מלבושים של גלילות בני אשכנז וספרד, הואיל ואין כנפיהם עשוים שיהיו שנים לפניהם ושנים לאחריהם מכוונים זו כנגד זו – פטורין. עד כאן לשונם.&lt;/dd&gt;
&lt;/dl&gt;&lt;p&gt;ואף על פי שבתורה כתוב סתם &quot;כנפי בגדיהם&quot;, מכל מקום הבגדים שלהם היו כן שהיו כטליתות שלנו, שנקרא &quot;סודר&quot; בלשון הגמרא, והיו מתעטפים בו. וכן הוא במדרש, שגבריאל הכריז בעת קריעת ים סוף: הזהרו באותם שנושאים שתי ציצית לאחוריהם (עיין ט&quot;ז סעיף קטן י). ואף שעדיין לא ניתנה תורה, הלא האבות קיימו התורה עד שלא ניתנה, והורישום לבניהם אחריהם.&lt;/p&gt;
&lt;h3&gt;סימן י סעיף טז&lt;/h3&gt;
&lt;p&gt;וזהו תירוץ על הבגדים העליונים. אבל הבגד התחתון שקורין סורדו&quot;ט או פרא&quot;ק, שהם פתוחים מלפניהם ומאחריהם, ויש בו ארבע כנפות מכוונים זה כנגד זה, למה אין אנו עושין בו ציצית? וכבר שאלו להרשב&quot;א על זה בתשובותיו סימן תל&quot;ד, וזה לשונו:&lt;/p&gt;
&lt;dl&gt;&lt;dd&gt;מה ששאלת במלבוש הנקרא גונילה שחותכין אותו מלפניו ומלאחריו... – אין נקרא בגד של ארבע כנפים אלא בטליתות שכולן פתוחין... אבל הבגדים התפורין ומחוברין למעלה – אין אלו כסות של ארבע כנפים. וכן היו נוהגין... עד כאן לשונו.&lt;/dd&gt;
&lt;/dl&gt;&lt;p&gt;ומפשוטו נראה דכל שמחובר למעלה – אין זה כסות של ארבע כנפות. וכן תפסו כמה גדולים בימי מהרי&quot;ק. ומהרי&quot;ק בשורש קמ&quot;ט חלק עליהם, דכוונתו דווקא כשרוב הבגד מחובר. אבל כשרובו פתוח ומיעוטו סתום – חייב בציצית. וכתב שכן כתבו הרב מאיר מרוטנבורג ור&quot;ש, עיין שם.&lt;/p&gt;
&lt;h3&gt;סימן י סעיף יז&lt;/h3&gt;
&lt;p&gt;ועל פי זה כתב רבינו בית יוסף בסעיף ז:&lt;/p&gt;
&lt;dl&gt;&lt;dd&gt;מלבושים שהם פתוחים מן הצדדים למטה, ויש להם ארבע כנפות לצד מטה ולמעלה הם סתומים, אם רובו סתום – פטור, ואם רובו פתוח – חייב. ואם חציו סתום וחציו פתוח – מטילין אותו לחומרא וחייב בציצית, ואין יוצאין בו בשבת. עד כאן לשונו.&lt;/dd&gt;
&lt;/dl&gt;&lt;p&gt;ואפילו לכרמלית אין יוצאין בו, דלכתחילה אסור בספק גם באיסור דרבנן (מגן אברהם סעיף קטן י&quot;א). ופשוט הוא דאין מברכין עליו (שם).&lt;/p&gt;
&lt;p&gt;ואם היה רובו סתום ועשה בו ציצית, ואחר כך פתחחו עד רובו – הציצית פסולים משום &quot;תעשה ולא מן העשוי&quot; (שם סעיף קטן י). ולפי זה יש ליזהר באותם שנושאים טלית קטן שיש בהם בתי ידים, כלומר שמלמעלה סתומים בהצדדים ומניחים שם חלל להכניס שם הידים, שיהיה רובו פתוח והיינו רוב אורך הטלית. ומקום הכניסה של הידים אינם בחשבון.&lt;/p&gt;
&lt;h3&gt;סימן י סעיף יח&lt;/h3&gt;
&lt;p&gt;והנה לפי זה הסורדוטון שלנו, כשהן ארוכים קצת הם רובם פתוחין, ומכל מקום אין עושין בהן ציצית. והמהדרים תופרים מאחוריהן.&lt;/p&gt;
&lt;p&gt;ונראה לי דהעולם סומכים על פשטיות דברי הרשב&quot;א שהבאנו בסעיף ט&quot;ז, דכל שמחוברין למעלה – אין זה כסות של ארבע כנפות. דבאמת פירושו של המהרי&quot;ק תמוה, דאם כוונתו דווקא כשרובו סתום איך לא הזכיר העיקר?&lt;/p&gt;
&lt;p&gt;ועוד נראה לי דאפילו לרבינו הבית יוסף, כיון דבגדים שלנו פתוחים לגמרי מלפניהם, וכשיתפשט הבגד הארבע כנפות הם כולם מהקצוות העליונות והתחתונות שלפניו, ואלו פטורים מפני שלמעלה הוא עגול כידוע. ואלו הארבע כנפים שמלפניו ומלאחריו, כשהוא לבוש הם באמצע הבגד בהתפשטותו. ונמצא דאין זה ארבע כנפות החייבים בציצית, והוה כדין שנתבאר בסעיף ה.&lt;/p&gt;
&lt;h3&gt;סימן י סעיף יט&lt;/h3&gt;
&lt;p&gt;עוד נראה לי היתר על פי מה שכתב בתשובת מהר&quot;ם מרוטנבורג (סימן רפ&quot;ז), וזה לשונו:&lt;/p&gt;
&lt;dl&gt;&lt;dd&gt;ואותן טליתות העשוין כמין קפרונ&quot;ש, שמעתי שזו היא טליתות של חסידי אשכנז. ויש לו ארבע כנפים, וכשפושט מעליו שוטחן ומתכסה בו. ויש אומרים דלא מקרי &quot;טליתות&quot; אלא כעין שלנו, שעשוי להתעטף בו ולהתכסות, כדכתיב &quot;כסותך&quot;, ומברכינן &quot;להתעטף&quot;. ואני נזהר מללובשן, לאפוקי נפשאי מספק. אבל אותו קוטו&quot;ש שיש להן בית זרוע – לא דמי כלל, ואין כאן מיחוש, דכנף דידהו לאו כנף.&lt;/dd&gt;
&lt;/dl&gt;&lt;p&gt;עד כאן לשונו (מקצתו הביא המגן אברהם בסעיף קטן י&quot;ב). הרי כתב מפורש דאלו שיש בהן בית יד, כלומר שמלבישין היד שקורין ארבי&quot;ל – וודאי פטורים מציצית. ואם כן הסור&quot;דוטין שלנו – הרי יש להם בתי ידים.&lt;/p&gt;
&lt;p&gt;(ולדעת ה&quot;יש אומרים&quot; אין חיוב ציצית בבגד שלובש על גופו אלא שמעטף גופו ומכסו. ולכן כתיב &quot;כסותך&quot; ולא &quot;בגדך&quot;. וזהו רק בטליתים שלנו.)&lt;/p&gt;
&lt;h3&gt;סימן י סעיף כ&lt;/h3&gt;
&lt;p&gt;תניא בספרי פרשת &quot;תצא&quot; (פיסקא רל&quot;ד): &quot;כסותך&quot; – פרט לסדין. &quot;תכסה&quot; – פרט לסגוס. &quot;בה&quot; – פרט למעפורת שאינו מכסה בה ראשו ורובו. עד כאן לשונו.&lt;/p&gt;
&lt;p&gt;ונראה לי דהכי פירושו: פרט לסדין שעל המיטה או שמכסה בה בעת השינה, אפילו כשישן ביום, משום דלא חייבה תורה רק בעטיפה. ולכן הקאלד&quot;רעס שלנו שמכסים גופם בעת השינה – פטורים מתרי טעמא: האחת משום דהוא כסות לילה, והשנית שאינו דרך עיטוף.&lt;/p&gt;
&lt;p&gt;ופרט לסגוס מפני שהוא בגד עב, כדתנן בפרק חמישה עשר דאהלות: סגוס עבה. ואינו בכלל כסות.&lt;/p&gt;
&lt;p&gt;ופרט למעפורת – יש מעפורת שמעטפין בו הראש, כדתנן בפרק עשרים ותשעה דכלים. ופירש הרע&quot;ב: סודר שמעטפין בו הרא&quot;ש, עיין שם. ובשבת (ט ב) אמרו: משיערה מעפרתו הימנו. ופירש רש&quot;י: סודרו הוא ראשון להפשטת בגדיו. עד כאן לשונו, משמע דהוא בגד העליון.&lt;/p&gt;
&lt;p&gt;ועל כל פנים למדנו מן הספרי דכל שאינו מכסה בה ראשו ורובו – פטור מציצית. ולפי זה הבגדים שלנו פטורים מטעם אחר, שהרי אינו מכסה בה ראשו. וזהו כדעת הפוסקים שבלא כיסוי הראש – אינו חייב בציצית, כמו שכתבתי בסימן ח סעיף ד, עיין שם. ושם הבאנו בשם הנימוקי יוסף שאינו כן, עיין שם. אבל מזה הספרי משמע כן, וצריך עיון. מיהו לדעות אלו נתוסף עוד היתר על הבגדים שלנו.&lt;/p&gt;
&lt;h3&gt;סימן י סעיף כא&lt;/h3&gt;
&lt;p&gt;וכתב רבינו הבית יוסף בסעיף ח:&lt;/p&gt;
&lt;dl&gt;&lt;dd&gt;קאפ&quot;ה שהיא פתוחה בענין שיש לה ארבע כנפות, אם יקבעו בה אשטרינג&quot;ה לעשותה כסתומה לפוטרה מציצית – אינו מועיל תיקון זה, אם לא תהיה קבועה מחצי ארכה ולמטה לכל הפחות, וגם שתהיה קבועה למטה מהחגור למען יראה רוב הסתום רוב הנראה לעינים. דאם לא כן – יאסר משום מראית העין. עד כאן לשונו.&lt;/dd&gt;
&lt;/dl&gt;&lt;p&gt;ונראה דהאשטרי&quot;נגא הוא חיבור תמידי שמחבר צד אל צד לעולם, דאם זהו כלולאות בעלמא שקושרן ומתירן תמיד – אין זה סתימה. וזה שכתב &quot;מחצי ארכה ולמטה&quot; – לאו דווקא, וכוונתו: מעט יותר, דהא בעינן רוב סתום.&lt;/p&gt;
&lt;p&gt;אך מה שכתב שתהיה קבועה למטה מהחגור – אינו מובן, דכיון שהוא קבוע מחצי ארכה ולמטה ממילא שהוא למטה מהחגור. ולכן צריך לומר דכוונתו &quot;מחצי ארכה ולמטה&quot; היינו מלמעלה עד חצי ארכה ולמטה קצת, כדי שתהיה רובא סתום. ולזה אמר דאם החגור הוא למטה משיעור זה – צריך שתמשוך האשרטי&quot;נגה עד למטה מהחגור, כדי שיראו הכל הסתימה.&lt;/p&gt;
&lt;p&gt;(וחיבור קרסים אינו חיבור אלא אם כן הם כפופים הרבה. ואף שהמגן אברהם בסעיף קטן י&quot;ב חשש למראית עין, גם בסתם קרסים חלקו עליו האחרונים. ונראה דגם כשמחובר חיבור גמור על ידי תפירה – צריך שתמשוך גם כן עד למטה מהחגור. ויש שמסתפק בזה, ולי נראה כמו שכתבתי.)&lt;/p&gt;
&lt;h3&gt;סימן י סעיף כב&lt;/h3&gt;
&lt;p&gt;עוד כתב:&lt;/p&gt;
&lt;dl&gt;&lt;dd&gt;מצנפת – פטורה. אפילו של ארצות המערב ששני ראשיה מושלכים על כתיפם וגופם, אף על פי שמתכסה בה ראשו ורובו – פטור כיון שעיקרה לכסות הראש. ד&quot;כסותך&quot; אמר רחמנא, ולא כסות הראש.&lt;/dd&gt;
&lt;/dl&gt;&lt;dl&gt;&lt;dd&gt;וסודר שנותנין על הצואר במלכות א&quot;י שנקרא בערבי שי&quot;ד, וכן בוק&quot;א שהיו נותנין בספרד על כתפיהן – פטורים. עד כאן לשונו.&lt;/dd&gt;
&lt;/dl&gt;&lt;p&gt;מפני שעיקר תשמישן אינן להנאת כיסוי אלא לתשמיש, לצרור בו מעות (בית יוסף). ומטפחות של משי שקופלין ונושאין על הצוואר – פטורות, אף שיש להם ארבע כנפים, שאינו משמש רק להצוואר ולא להגוף.&lt;/p&gt;
&lt;p&gt;אבל אם מעטף גופו במטפחת גדולה ויוצא בה לשוק – חייבת בציצית. ולכן יעשה כנף אחד עגול, דכבר נתבאר דהכנפים צריכין להיות מרובעות ולא עגולות. אך צריך להיות איזה המשך בהעיגול לכל הפחות שלושה טפחים אורך היקף העיגול, דאין סברא לומר שבמשהו עיגול בקצהו יתבטל ממנו שם כנף, וכמו שכתבתי בסוף סעיף ד.&lt;/p&gt;</extract></page></pages></query></api>