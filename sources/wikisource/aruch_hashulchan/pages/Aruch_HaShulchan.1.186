<?xml version="1.0"?><api><query><normalized><n from="ערוך_השולחן_אורח_חיים_קפו" to="ערוך השולחן אורח חיים קפו" /></normalized><pages><page pageid="222110" ns="0" title="ערוך השולחן אורח חיים קפו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אם נשים וקטנים חייבים בברכת המזון&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן קפו סעיף א&lt;/h3&gt;
&lt;p&gt;נשים חייבות בברכת המזון, דהיא מצות עשה שלא הזמן גרמא, דמתי שאוכל מחוייב לברך. ומכל מקום איסתפקא לה בגמרא (כ ב) אם חיובן מן התורה, או רק מדרבנן ומן התורה פטורים, משום דכתיב: &quot;וברכת... על הארץ הטובה...&quot; – ונשים לא נטלו חלק בארץ (רש&quot;י).&lt;/p&gt;
&lt;p&gt;ואף על גב דגם כהנים ולוים לא נטלו חלק בארץ, מכל מקום היה להם ערי מגרש. ועוד: כיון שנטלו תרומות ומעשרות מגידולי הארץ, הרי כ&quot;יש להם חלק בארץ&quot;, מה שאין כן נשים. ועוד: כיון דבברכת הארץ מחוייבים לומר &quot;על בריתך שחתמת בבשרינו, ועל תורתך שלמדתנו&quot;, ונשים אינן לא בברית ולא בתורה (תוספות).&lt;/p&gt;
&lt;p&gt;ואין לומר: דנהי דפטירי מברכת הארץ, אבל מברכת &quot;הזן&quot; למה יפטורו? דהא מקודם תיקן משה רבינו ברכת &quot;הזן&quot; בשעה שירד להם המן, ויהושע תיקן ברכת הארץ כשנכנסו לארץ, ודוד ושלמה תיקנו &quot;בונה ירושלים&quot; (מח ב). וכשתיקן משה – וודאי גם לנשים תיקן, שהרי גם להן ירד המן. ואם כן במה נפטרו אחר כך? וכן מ&quot;בונה ירושלים&quot; למה פטורות? דיש לומר דכיון דילפינן מקרא &quot;וברכת&quot; – זו ברכת &quot;הזן....&quot;, &quot;על הארץ&quot; – זו ברכת הארץ, &quot;הטובה&quot; – זו בונה ירושלים (שם). ולכן כל שנתחייב בברכת הארץ חייב בכולן, וכל שלא נתחייב בברכת הארץ פטור מכולן. ועוד: משום דנשים חיוב מזונותן על בעליהן, שהאיש מחוייב לזון את אשתו. לפיכך גם עיקר ברכת &quot;הזן&quot; יש לומר דאינו שייך להן. וכן בניין ירושלים עיקרו לאנשים, והנשים טפלות להאנשים (כן נראה לעניות דעתי).&lt;/p&gt;
&lt;h3&gt;סימן קפו סעיף ב&lt;/h3&gt;
&lt;p&gt;ואמרו בגמרא שם דיש נפקא מינה אם חיובן מדאורייתא או מדרבנן: דאם מן התורה יכולות לצאת לאנשים, ואם מדרבנן אין יכולות לצאת, דלא אתי דרבנן ומפיק דאורייתא. ואף על גב דקיימא לן דמי שאכל כזית דגן יכול לצאת למי שאכל כדי שביעה, אף על גב דמן התורה אין חיוב רק כדי שביעה, כדכתיב: &quot;ואכלת ושבעת&quot; – לא דמי. חדא דלדעת הראב&quot;ד בפרק חמישי דברכות, גם מדאורייתא חייבין בכזית, עיין שם. ואפילו לדעת הרמב&quot;ם והתוספות דכזית הוא רק מדרבנן, מכל מקום כיון דעיקר חיובו מן התורה, ובאמת מן התורה היה יכול להוציא אחרים גם כשלא אכל כלל, כמו כל ברכת המצוות שכל ישראל ערבים; ולא דמי לברכת הנהנין שאין יכול להוציא אחרים כשהוא אינו נהנה, דברכת הנהנין אינה חיובית. אבל ברכת המזון לאחר אכילה הוי חיובית והוי כברכת המצות, אלא שמדרבנן אמרו שכל זמן שלא אכל כזית דגן – אינו יכול להוציא אחרים. וכן מפורש בגמרא.&lt;/p&gt;
&lt;p&gt;(מח א; ושמעון בן שטח הוה סבירא ליה לדמות לגמרי למצות, עיין שם. ודייק ותמצא קל.)&lt;/p&gt;
&lt;p&gt;ולפיכך אם רק אכל כזית – יכול להוציא אחרים, מה שאין כן נשים אם אינן חייבות כלל (רשב&quot;א שם מח א). והא דאמרינן בירושלמי פרק שלישי דברכות דברכת המזון לא דמי לכל המצות, משום דכתיב: &quot;ואכלת ושבעת וברכת&quot; מי שאכל הוא יברך – זהו מדרבנן (שם). והטור הביא דעת ר&quot;י שבאמת אף מי שלא אכל יכול להוציא אחרים, עיין שם. וזהו דעת התוספות בברכות שם (סוף דיבור המתחיל &quot;עד&quot;), וכתבו דזה דאמרינן בגמרא שצריך שיאכל כזית דגן – זהו לעניין זימון שצריך לומר &quot;שאכלנו משלו&quot;. אבל בלא זימון יכול להוציא אחרים. והטור חולק בזה, עיין שם. והכי קיימא לן, דכן נראה דעת רוב הפוסקים.&lt;/p&gt;
&lt;p&gt;(ודעת הרמב&quot;ם בפרק חמישי דבאמת מי שאכל רק כזית אינו יכול להוציא מי שאכל כדי שביעה. וכן כתב הרשב&quot;א בשם בעל הלכות, עיין שם. וזהו דעת בה&quot;ג, עיין שם.)&lt;/p&gt;
&lt;h3&gt;סימן קפו סעיף ג&lt;/h3&gt;
&lt;p&gt;דעת הראב&quot;ד והרשב&quot;א שהבעיא נפשטה, ונשים חייבות בברכת המזון מן התורה, ויכולות להוציא גם אנשים. ומכל מקום לעניין זימון אין מצטרפות משום פריצותא, ויתבאר בסימן קצ&quot;ט.&lt;/p&gt;
&lt;p&gt;אבל דעת התוספות והרא&quot;ש דהבעיא לא נפשטה והוי ספיקא דדינא, וזהו גם דעת הרמב&quot;ם בפרק חמישי, עיין שם. וכן פסק רבינו הבית יוסף בסעיף א. ולכן אינן מוציאות אלא מי שחיובו מדרבנן, כמו אשה וקטן. ועבד דינו כאשה. וטומטום ואנדרוגינוס הם ספק איש ספק אשה, ולכן האשה אינה מוציאה אותם, והם אינן מוציאות את האיש; וגם אינם מוציאות זה את זה, דשמא זה זכר וזה נקבה. ויש מהפוסקים דפשיטא ליה דמסקנא דסוגיא הוא דנשים אין חיובן אלא מדרבנן, וזהו דעת רבינו יונה (עיין בית יוסף). וכן הוא דעת הזוהר תרומה (קס&quot;ח ע&quot;ב), עיין שם.&lt;/p&gt;
&lt;p&gt;(עיין מגן אברהם סעיף קטן א'.)&lt;/p&gt;
&lt;h3&gt;סימן קפו סעיף ד&lt;/h3&gt;
&lt;p&gt;הקטן כשהגיע לחינוך – חייב האב לחנכו בברכת המזון מדרבנן. ולאשה אינו מוציא למאן דסבירא ליה דהיא ספק או וודאי דאורייתא.&lt;/p&gt;
&lt;p&gt;והקטן חיובו בחינוך אף כשלא אכל רק כזית, דכל דתיקון רבנן כעין דאורייתא תקון (אליה רבה). וכן נשים. והקטן אינו מוציא את הגדול אלא כשהגדול אכל רק כזית דחיובו מדרבנן, וכן האשה אינה מוציאה את האיש אלא אם כן אכל רק כזית. וזהו ששנינו בסוכה (לח א): בן מברך לאביו, ואשה לבעלה, ועבד לרבו; דכיון שהם אכלו כדי שביעה, ויש עליהם חיוב מדרבנן – מוציאים לאנשים שאכלו רק כזית, שגם הם חיובם מדרבנן. ואם גם הם אכלו רק כזית – אינן מוציאים, דלא אתו תרי דרבנן ומפקי חד דרבנן (תוספות סוף פרק שני דמגילה יט ב דיבור המתחיל &quot;ורבי יהודה&quot;). ויש מי שמגמגם בזה (מגן אברהם סעיף קטן ג').&lt;/p&gt;
&lt;p&gt;וגם מלשון הרמב&quot;ם בפרק חמישי דין ט&quot;ז נראה יותר כדעה זו דאין חילוק, עיין שם. ולדעת הראב&quot;ד דכזית חיובו מן התורה, בכל עניין אין ביכולתם להוציא אנשים גדולים. והא דבן מברך לאביו ואשה לבעלה, אין הכוונה שמוציאין אותן אלא שעונה אחריהן מה שאומרים, ומברך בעצמו. והא דצריך לקריאתן, מפני שאינו בקי. ולכן באמת שנינו שם: &quot;תבוא מאירה לאדם שאשתו ובניו מברכים לו&quot;, עיין שם.&lt;/p&gt;
&lt;p&gt;(ובנות אינן בחינוך לברכת המזון.)&lt;/p&gt;</extract></page></pages></query></api>