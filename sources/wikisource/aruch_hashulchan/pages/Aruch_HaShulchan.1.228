<?xml version="1.0"?><api><query><normalized><n from="ערוך_השולחן_אורח_חיים_רכח" to="ערוך השולחן אורח חיים רכח" /></normalized><pages><page pageid="221232" ns="0" title="ערוך השולחן אורח חיים רכח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכת ימים ונהרות, הרים וגבעות&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן רכח סעיף א&lt;/h3&gt;
&lt;p&gt;תנן בריש פרק הרואה (נ&quot;ד.): &quot;על ההרים ועל הגבעות ועל הימים ועל הנהרות ועל המדברות אומר: &quot;ברוך עושה מעשה בראשית&quot;. רבי יהודה אומר: הרואה את הים הגדול אומר: &quot;ברוך שעשה את הים הגדול&quot;.&lt;/p&gt;
&lt;p&gt;והדבר פשוט דבעינן הרים וגבעות משונים בגובהם, כמו הררי אלף והרי פיראנ&quot;א והר קאזבע&quot;ק והרי אררט וכדומה, ונהרות גם כן שיהיו גדולות שיש להם שם בעולם, ולא נהרות קטנות שאין להם שם בעולם.&lt;/p&gt;
&lt;h3&gt;סימן רכח סעיף ב&lt;/h3&gt;
&lt;p&gt;והנה דברי הרמב&quot;ם והטור סתומים כלשון המשנה, אבל לשון רבינו הבית יוסף כן הוא: &quot;לא על כל הנהרות מברך, אלא על ארבעת נהרות דכתיבי בקרא, כמו חדקל ופרת, והוא שראה אותם במקום מהלכם שלא נשתנו על ידי בני אדם. ולא על כל הרים וגבעות מברך, אלא דווקא על הרים וגבעות המשונים וניכרת גבורת הבורא בהם&quot; עכ&quot;ל.&lt;/p&gt;
&lt;p&gt;והנה מה שכתב: 'רק על ד' נהרות שבתורה' הוא דבר תמוה, וכבר הקשו עליו כן (עיין מג&quot;א). ובמרדכי כתוב: &quot;כגון ד' נהרות&quot;, כלומר נהרות שיש להם שם כעין ד' נהרות שבתורה. וגם לשונו אינו מובן, מה זה שאומר: 'כגון חדקל ופרת', אטו לא ידענא הנהרות שבתורה.&lt;/p&gt;
&lt;p&gt;ולכן נראה לעניות דעתי דכן צריך לומר: 'אלא כעין ארבע נהרות דכתיב בקרא'. וזה שאומר: 'כגון חדקל ופרת' מפני שהם ידועים, מה שאין כן גיחון ופישון אין ידועים לנו. ולפי זה בוודאי על הנהרות הגדולים כמו נהר וואלג&quot;א דונאי&quot;י ריינו&quot;ס וכיוצא בהם - צריך לברך. (וזה שפסק כרבי יהודה, כן כתב הרמב&quot;ם. והטור תמה עליו ע&quot;ש ולא קשה כלל, דסבירא ליה דרבי יהודה אינו חולק עיין בית יוסף וב&quot;ח).&lt;/p&gt;
&lt;h3&gt;סימן רכח סעיף ג&lt;/h3&gt;
&lt;p&gt;ומהו הים הגדול, כתב רבינו הבית יוסף שהוא הים שעוברים בו לארץ ישראל ולמצרים, וזהו הים שבאמצע הישוב, שקצה האחד אצל יפו שהוא גבול ארץ ישראל, וקצה השני הוא בקצה ארץ ספרד.&lt;/p&gt;
&lt;p&gt;ויש שכתבו שהוא הים אוקיינוס המקיף את כל העולם (מג&quot;א בשם ל&quot;ח), ולכאורה כן עיקר, דנהי דהתורה קראתו להים שסמוך לארץ ישראל: 'ים הגדול', זהו מפני שהימים הסובבים את ארץ ישראל הוא הגדול שבהם, אבל בלשון המשנה לעניין הברכה מה שייך לקרותו 'ים הגדול', הלא כאין וכאפס הוא נגד האוקיינוס. ועוד דבמקוואות (פרק ה' משנה ד') אומר רבי יהודה גם כן: 'הים הגדול כמקוה', ובשם פירשו דאאוקיינוס קאי ע&quot;ש.&lt;/p&gt;
&lt;h3&gt;סימן רכח סעיף ד&lt;/h3&gt;
&lt;p&gt;ולעניות דעתי היה נראה עיקר כדברי רבינו הבית יוסף, דכשנדקדק במעשי בראשית שאמר הקדוש ברוך הוא: &quot;יקוו המים אל מקום אחד ותראה היבשה&quot;, והמים הם מי אוקיינוס הסובבים את הארץ, ואחר כך כתיב: &quot;ויקרא אלקים ליבשה ארץ ולמקוה המים קרא ימים&quot;.&lt;/p&gt;
&lt;p&gt;ונראה לי דהכי פירושו: 'ולמקוה המים', שבאמצע היבשה, והיינו כל הימים שלנו שהם בתוך כדור הארץ, 'קרא ימים'. ונמצא דלפי זה האוקיינוס נקרא 'מים', שהוא יסוד המים, ו'ימים' נקראו אותן שבתוך הכדור הארצי. ובתוך הכדור הארצי הים שאצל ארץ ישראל הוא הגדול מכל הימים שבתוך הכדור, כידוע במפת הארץ, וגם במקוואות פירושו כן.&lt;/p&gt;
&lt;p&gt;(דרבי מאיר אומר: 'כל הימים כמקוה', כלומר כל הימים שבתוך הכדור. ורבי יהודה אומר: 'הים הגדול כמקוה', כלומר הים שאצל ארץ ישראל שבו נופלים ימים ונהרות הרבה כידוע. אבל המפרשים לא פירשו כן, ולפי זה למעשה נראה לברך על כולם 'עושה מעשה בראשית', אפילו על הים שאצל ארץ ישראל, וגם על האוקיינוס מפני שינוי הפירושים ודו&quot;ק)&lt;/p&gt;</extract></page></pages></query></api>