<?xml version="1.0"?><api><query><normalized><n from="ערוך_השולחן_אורח_חיים_עו" to="ערוך השולחן אורח חיים עו" /></normalized><pages><page pageid="180092" ns="0" title="ערוך השולחן אורח חיים עו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן עו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;להזהר מצואה בשעת קריאת שמע&lt;/b&gt;&lt;/big&gt;&lt;br&gt;&lt;big&gt;ובו עשרים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא&lt;/p&gt;
&lt;h3&gt;סימן עו סעיף א&lt;/h3&gt;
&lt;p&gt;כבר נתבאר דצואה הוי כערוה. ואסור לקרות קריאת שמע, ולהתפלל, ולומר ברכות, וללמוד במקום שיש צואה כנגדו. וצואה חמירא מערוה, דבצואה גם בהרהור אסור, כמו שכתבתי ריש סימן ע&quot;ד.&lt;/p&gt;
&lt;p&gt;מיהו בהא קילא צואה מערוה: דערוה בעששית אסור לקרות כנגדה, כמו שכתבתי בסימן הקודם. אבל צואה בעששית מותר אף על גב דמתחזיא, מפני שהתורה בכיסוי תלתה, כדכתיב: &quot;ושבת וכסית את צאתך&quot;. והרי היא מכוסה, ולכן אף על פי שרואה אותה דרך דפנותיה – מותר.&lt;/p&gt;
&lt;h3&gt;סימן עו סעיף ב&lt;/h3&gt;
&lt;p&gt;וכן צואה בגומא – מניח סנדלו עליה וקורא קריאת שמע, דחשיבה כמכוסה. ואם אין הריח רע מגיע אליו – מותר. אבל כשיש ריח רע – אסור, ואפילו לדעה שבסימן ע&quot;ט דמחיצה מהני אף לריח רע, עיין שם. וזהו מחיצה ולא כיסוי בעלמא.&lt;/p&gt;
&lt;p&gt;וכן דווקא שהסנדל לא יגע בהצואה. דכיון דהסנדל הוה על גוף האדם, כשהסנדל נוגע בהצואה – הוי כאילו הצואה על גופו. ולכן יש ליזהר מאוד היוצאין מבית הכסא, וממקומות שאינם נקיים, לקנח היטב מנעליו קודם כניסתן לבית המדרש להתפלל.&lt;/p&gt;
&lt;h3&gt;סימן עו סעיף ג&lt;/h3&gt;
&lt;p&gt;העבירו צואה לפניו, כלומר שהוא קורא קריאת שמע ואחר נושא צואה לפניו, ואף שהצואה עוברת מכל מקום אסור, דסוף סוף ליכא &quot;מחניך קדוש&quot;. ולכן כשהצואה עוברת כנגד עיניו מלפניו – אסור לקרות אף כשהצואה רחוקה ארבע אמות ממנו, וצריך להרחיק מלא עיניו.&lt;/p&gt;
&lt;p&gt;ואם הצואה מלאחריו די שיתרחק ממנה ארבע אמות, ושלא יגיע לו הריח. וכשהצואה מן הצדדין שלו – גם כן די בארבע אמות כמלאחריו.&lt;/p&gt;
&lt;p&gt;ולכן כשאדם עומד אצל המים, וצואה שטה על פני המים – הוה גם כן הדין כמו שנתבאר (בית יוסף, וט&quot;ז סעיף קטן א'). ויש מי שרוצה להקל מלפניו בארבע אמות, ואינו עיקר.&lt;/p&gt;
&lt;p&gt;(מגן אברהם בשם ב&quot;ח, ועיין ט&quot;ז שם. אבל האליה רבה סעיף קטן ד' מסכים להב&quot;ח, דגם מלפניו די בארבע אמות.)&lt;/p&gt;
&lt;h3&gt;סימן עו סעיף ד&lt;/h3&gt;
&lt;p&gt;צואה במים אינו מתבטל, אלא אם כן המים עכורים שאין הצואה ניכר בהם (שלטי גיבורים). ודווקא שאין כאן ריח רע.&lt;/p&gt;
&lt;p&gt;ופי חזיר כצואה עוברת דמי (גמרא כה א). ואפילו עולה מן הנהר, דאין הרחיצה מועלת לו דהוי כגרף של רעי. ולכן יזהר מלהתפלל בבית שחזירים מצוים בו. ואסור לעשות שם שום ברכה, ואסור להניח תפילין שם. והולכי דרכים צריכין ליזהר בזה מאוד.&lt;/p&gt;
&lt;h3&gt;סימן עו סעיף ה&lt;/h3&gt;
&lt;p&gt;היתה צואה על בשרו ומכוסה בבגדיו, או שהכניס ידו לבית הכסא דרך חור, ואין מגיע לו הריח רע – יש פלוגתא בגמרא (כה א). רב הונא אמר: מותר לקרות קריאת שמע, דכתיב: &quot;כל הנשמה תהלל יה&quot; – איברי הנשימה הפה והחוטם מהללים, ולא שארי איברים. ולא חיישינן בנקיותן, כיון שהצואה מכוסה. ורב חסדא אמר: אסור לקרות, דכתיב: &quot;כל עצמותי תאמרנה, ה' מי כמוך&quot;. ולכן כל האיברים בכלל ההילול, וצריכין להיות נקיים.&lt;/p&gt;
&lt;p&gt;ופסקו הרי&quot;ף והרא&quot;ש כרב הונא, דמותר לקרות קריאת שמע. וכן מתבאר מהרמב&quot;ם בפרק שלישי דין י&quot;א, עיין שם. אבל רבינו חננאל פסק כרב חסדא דאסור. ולכאורה הלכה כרבים, ומותר לקרות.&lt;/p&gt;
&lt;h3&gt;סימן עו סעיף ו&lt;/h3&gt;
&lt;p&gt;אך רבינו הבית יוסף כתב בסעיף ד אחר שהביא שני הדעות, דיש אומרים שלא התיר המתיר בצואה על בשרו אלא במקום שהיא נכסית מאליה בלא מלבוש, כגון אצילי ידיו. ונכון לעשות כדברי המחמיר. עד כאן לשונו.&lt;/p&gt;
&lt;p&gt;וטעם דעה זו משום דאין סברא כלל להתיר ממש בצואה על בשרו, דפשיטא דאין כאן &quot;והיה מחניך קדוש&quot;, ואף שמכוסה בבגדים. מכל מקום הרי על גופו, והגוף וודאי לא גרע ממחנה עצמה, ולא מהני לה כיסוי. ולכן מפרשים דזהו במקום שאי אפשר להתגלות כלל, כמו בין אצילי ידיו. ולכן קרינן ביה &quot;והיה מחניך קדוש&quot;.&lt;/p&gt;
&lt;h3&gt;סימן עו סעיף ז&lt;/h3&gt;
&lt;p&gt;וגם הרמב&quot;ם ז&quot;ל נשמר מקושיא זו, שכתב שם:&lt;/p&gt;
&lt;dl&gt;&lt;dd&gt;היתה נטישת צואה על בשרו, או ידיו מטונפות מבית הכסא, ולא היה ריח רע כלל מפני קוטנן או יבשותן – מותר לקרות...&lt;/dd&gt;
&lt;/dl&gt;&lt;p&gt;עד כאן לשונו. הרי שפירש &quot;נטישת צואה&quot;, כלומר: לא צואה ממש אלא רשמי צואה. וכן לא גריס &quot;הכניס ידיו לבית הכסא&quot; אלא &quot;ידיו מטונפות מבית הכסא&quot;, כלומר: שקינח את עצמו באיזה דבר, ונשארו גם רשמי טינוף על היד. וצריך לומר דמיירי שאין לו מים, דמקנח ידיו בצרור או בכותל, כמו שכתבתי בסימן ד, עיין שם.&lt;/p&gt;
&lt;p&gt;מיהו על כל פנים גם הרמב&quot;ם לא התיר רק בכהאי גוונא. ובזה עצמו כתב אחר כך דכמה גאונים הורו שאסור לו לקרות אם היו ידיו מטונפות, וכך ראוי לעשות. עד כאן לשונו.&lt;/p&gt;
&lt;h3&gt;סימן עו סעיף ח&lt;/h3&gt;
&lt;p&gt;ולפי זה בצואה ממש על בשרו – וודאי אסור. אך ברשמי צואה או במקום שמתכסה, כמו בין אצילי ידיו וכיוצא בו, ואין לו מים – יכולים לסמוך על דעת רבותינו המתירים. ואם יש צואה על בגדיו, כמו על חלוקו או מכנסים וכיוצא בהם, והוא מכוסה בבגד אחר – מותר לכל הדעות (מגן אברהם סעיף קטן ו').&lt;/p&gt;
&lt;p&gt;ולא דמי לצואה דבוקה בסנדלו דאסור, ואפילו בנגיעה בעלמא כמו שכתבתי בסעיף ב, מפני שבסנדל הולכים ומתגלה הצואה קצת דרך הילוכו, מה שאין כן בשארי בגדים (שם בשם המאור ותר&quot;י). ועוד: דהסנדל בטל יותר להגוף משארי בגדים. ועוד: דהסנדל הוי כגרף של רעי (אליה רבה סעיף קטן ה').&lt;/p&gt;
&lt;p&gt;וכתב רבינו הרמ&quot;א דשכבת זרע על בשרו – דינו כצואה. עד כאן לשונו. וממילא דאם יש ממשות של זרע על בשרו – אסור לקרות עד שיסירנה. ואם יש רשמי זרע על בשרו, או אפילו ממשות של זרע, אך היא בין יריכותיו שאינו מתגלה לעולם, ואין לו מים – יכול לקרות קריאת שמע ולהתפלל כמו שהוא. ושכבת זרע על חלוקו, והוא מכוסה – מותר לו לקרות קריאת שמע ולהתפלל וללמוד. וכן הלכה.&lt;/p&gt;
&lt;p&gt;מיהו זהו וודאי דאם יכול בקל לרחוץ המקום ולהסיר הזרע מכל וכל – שכר הרבה יטול, וכבוד שמים הוא. אבל מדינא אינו מעכב, שכן הסכמת הגדולים כמו שבארנו בסייעתא דשמיא.&lt;/p&gt;
&lt;p&gt;(וספר חסידים מידת חסידות קאמר.)&lt;/p&gt;
&lt;h3&gt;סימן עו סעיף ט&lt;/h3&gt;
&lt;p&gt;צואה במקומה, והיינו בפי הטבעת – אסור לקרות קריאת שמע (יומא ל א). אך אם אינה נראית לחוץ – מותר, דלא ניתנה תורה למלאכי השרת (שם). דיש בני אדם שנדחקין לנקביהן, והצואה עומדת בפי הטבעת, ואינו יכול להוציאה.&lt;/p&gt;
&lt;p&gt;אך אם נראית מקצתה לחוץ כשהוא יושב, אף על פי שכשעומד אינה נראית – אסור (שם). ולא דמי לצואה על בשרו, שמותר לרוב הפוסקים כמו שכתבתי בסעיף ה, משום דבמקומה נפיש זוהמתה (גמרא שם).&lt;/p&gt;
&lt;h3&gt;סימן עו סעיף י&lt;/h3&gt;
&lt;p&gt;ולכן מי שיש לו חולי הטחורים שקורין גילדערנע&quot;ם אדע&quot;ר, וזב ממנו דם תמיד, ואגב הדם יוצא ממנו ליחא סרוחה מעופשת, ויש לזה ריח רע – אסור בכל דבר שבקדושה כל זמן שהליחה הזו שותתת ממנו (מגן אברהם סעיף קטן ח'). ואפילו אם יעבור זמן קריאת שמע וזמן תפילה – לא יקרא ולא יתפלל ולא יברך.&lt;/p&gt;
&lt;p&gt;אך אם אין שם ריח רע, אם הדם או הליחה יוצא דרך דחייה בסירוגין – יש לו תקנה ברחיצת מקום הזוהמא. אך אם שותת ויורד תדיר מעצמה הוי מפי הטבעת, ואין לזה תקנה (שם). ואסור לו להזכיר שום דבר שבקדושה עד שתפסק השתיתה.&lt;/p&gt;
&lt;h3&gt;סימן עו סעיף יא&lt;/h3&gt;
&lt;p&gt;היה לפניו מעט צואה – יכול לבטלה ברוק שירוק בה, ויקרא כנגדה.&lt;/p&gt;
&lt;p&gt;ודווקא כשהרוק עבה. ונתינת מים על גבי הצואה לא מהני אלא אם כן היו עכורים, שאין הצואה נראית מתוכם. ולא דמי לעששית, דכיסוי מעליא הוא (שם סעיף קטן ט'). ואפילו רוק עבה אין הביטול מועיל אלא לפי שעה. אבל במשך שעה הרוק נימוח ונבלע בה, ולא מהני וחוזר לאיסורו.&lt;/p&gt;
&lt;h3&gt;סימן עו סעיף יב&lt;/h3&gt;
&lt;p&gt;אמרו חכמינו ז&quot;ל (כה א): ספק צואה בבית – מותרת, באשפה – אסורה.&lt;/p&gt;
&lt;p&gt;וצריך לומר אפילו יש מקום לומר שהוחזק צואה בבית, כגון שידוע שתינוקות הולכין שמה לנקביהן, אלא שיש ספק אם הוציאו הצואה אם לאו – מותר, דסתם בית חזקתה שמנקין אותה.&lt;/p&gt;
&lt;p&gt;ובעל כרחך צריך לומר כן, דאם לא הוחזק צואה בבית מה שייך ספק צואה בבית? או אפשר שאין להקל כל כך, ואם רק ידוע שקטנים הולכים שמה – צריך לדעת בבירור שהוציאו הצואה משם. ובאם לאו – אסור לקרוא ולהתפלל ולברך. אלא שיש קטנים ואין ידוע שהולכים שמה, דבכהאי גוונא מקרי &quot;ספק צואה בבית&quot; ומותרת.&lt;/p&gt;
&lt;h3&gt;סימן עו סעיף יג&lt;/h3&gt;
&lt;p&gt;אמנם מדברי תלמידי רבינו יונה בפרק שלישי מבואר דאפילו בכהאי גוונא אסור. שכתבו על הא דאמרינן &quot;התפלל ומצא צואה במקומו&quot; – הואיל שחטא, אף על פי שהתפלל אין תפילתו תפילה, וצריך לחזור ולהתפלל. וכתבו דמיירי במקום שמצוים שם קטנים, והיה עליו חיוב לבדוק המקום, עיין שם.&lt;/p&gt;
&lt;p&gt;הרי מפורש דאם רק יש קטנים בבית – הוי ספק צואה שאסור. ולדבריהם בהכרח לומר דהך דספק צואה בבית מותרת – מיירי שאין שם קטנים כלל. ואם כן אינו מובן מה שייך בזה ספק צואה, וצריך עיון.&lt;/p&gt;
&lt;h3&gt;סימן עו סעיף יד&lt;/h3&gt;
&lt;p&gt;ודבי הטור ושולחן ערוך סתומים בזה, שהם כתבו כלשון הש&quot;ס:&lt;/p&gt;
&lt;dl&gt;&lt;dd&gt;ספק אם צואה בבית – מותר לקרות, דחזקת בית שאין בה צואה.&lt;/dd&gt;
&lt;/dl&gt;&lt;p&gt;עד כאן לשונם. ואחר כך כתבו:&lt;/p&gt;
&lt;dl&gt;&lt;dd&gt;קרא במקום שראוי להסתפק בצואה, ומצא אחר כך – צריך לחזור ולקרות. אבל אם אין המקום ראוי להסתפק בו – אינו צריך לחזור ולקרות.&lt;/dd&gt;
&lt;/dl&gt;&lt;p&gt;עד כאן לשונם. ולא ביארו גדרי המקום, איך ומה.&lt;/p&gt;
&lt;h3&gt;סימן עו סעיף טו&lt;/h3&gt;
&lt;p&gt;אמנם בדברי הרמב&quot;ם רואה אני שינוי גדול מלשון הש&quot;ס. שכתב בפרק שלישי דין ט&quot;ו:&lt;/p&gt;
&lt;dl&gt;&lt;dd&gt;היה קורא קריאת שמע בבית, ונסתפק לו אם יש שם צואה... – הרי זה מותר לקרות.&lt;/dd&gt;
&lt;/dl&gt;&lt;p&gt;עד כאן לשונו. והדין השני דאם התפלל ומצא צואה במקומו, דצריך לחזור ולהתפלל – לא נמצא בו כלל. ורק בראש הפרק בשם, כשכתב שאין קורין במרחץ ולא בבית הכסא, כתב דכל מי שקרא במקום שאין קורין – חוזר וקורא, עיין שם. אבל בפרט זה כשמצא צואה במקומו – לא הזכיר מאומה.&lt;/p&gt;
&lt;h3&gt;סימן עו סעיף טז&lt;/h3&gt;
&lt;p&gt;ויראה לי דגם להרמב&quot;ם הוה קל וחומר מה שדקדקנו. דאיך שייך ספק צואה בבית אם אין שם תינוקות? ואם כן, כיון דמותר לקרות איך אמרו דכשמצא צואה במקומו דצריך לחזור ולהתפלל? ולכן מפרש כן.&lt;/p&gt;
&lt;p&gt;וכך היא הצעה של שמועה: דוודאי אם קודם הקריאת שמע והתפילה עלה על דעתו שיש כאן ספק צואה, כגון שיש תינוקות וכיוצא בזה – אסור לו להתחיל עד שיבדוק המקום. ואם לא בדק ומצא צואה – הוי פושע, וחייב לחזור ולקרות ולהתפלל. ודבר זה לא הוה ליה לבאר בפרטיות, דזה נכלל במה שכתב בריש הפרק, דבמקומות המטונפים אסור לקרות, ואם קרא – חוזר וקורא. וממילא דאם יש ספק טינוף – הוה ככל ספיקא דאורייתא ואזלינן לחומרא. ואין בזה שום חידוש.&lt;/p&gt;
&lt;h3&gt;סימן עו סעיף יז&lt;/h3&gt;
&lt;p&gt;וזה שאמרו ספק צואה בבית מותר – ענין אחר הוא. והיינו שקודם הקריאת שמע והתפילה לא עלה על דעתו שיש כאן ספק כלל בצואה, והתחיל לקרות. ובאמצע הקריאה עלה לו הספק בלבו, מפני שיש שם תינוקות וכיוצא בזה. אך כיון שהתחיל לקרות בהיתר, וחזקת בית שאין שם צואה, וכשהתינוקות יוצאין מוציאין משם, שהרי באמת כן דרך רוב בני אדם. ולפיכך התירו לו לגמור. ואז אפילו אם מצא אחר כך צואה – אנוס הוא, כיון שלא עלה הספק על דעתו כלל. ולא ניתנה תורה למלאכי השרת, ועל כזה לא אמרו שצריך לחזור ולקרות. וזהו שדקדק הרמב&quot;ם בדבריו: &quot;היה קורא ונסתפק&quot;, כלומר: שהספק נפל אצלו אחר שהתחיל לקרות. וכן נראה לעניות דעתי עיקר לדינא.&lt;/p&gt;
&lt;h3&gt;סימן עו סעיף יח&lt;/h3&gt;
&lt;p&gt;ספק צואה באשפה אסור משום דחזקת אשפה שיש שם צואה ולכן אסור לו לקרות ולהתפלל ולברך כנגד אשפה עד שיבדוק ואפילו אם האשפה עצמה אין בה ריח רע דאלו יש ריח רע בהאשפה בלאו הכי אסור וראיתי מי שכתב דאשפה אפילו בבית אסור (הגר&quot;ז) ולעניות דעתי אינו כן דבחולין (י&quot;ב.) יש פלוגתא אם מטילין נבלות באשפה שבבית וקיימא לן ביורה דעה סימן א' דאין מטילין ופירש&quot;י שם אין אדם עשוי להטיל נבלתו באשפה שבבית משום דמיסרח ואיכא ריח רע עד כאן לשונו. ואם כן כל שכן דאין מטילין צואת אדם שם שאין לך ריח רע יותר מצואת אדם ולכן נראה לי דאשפה שבענין זה בגמרא ופוסקים הוא אשפה שבחצר דווקא ולא באשפה שבבית.&lt;/p&gt;
&lt;h3&gt;סימן עו סעיף יט&lt;/h3&gt;
&lt;p&gt;וכן אם ידוע לו שיש צואה בבית, אלא שאינו יודע אם הוא צואת אדם או צואת כלבים, יש אומרים דבבית מותר ובאשפה אסור (מגן אברהם סעיף קטן י' בשם ריא&quot;ז). ויש אומרים דאזלינן בתר המצוי, דתולין במצוי בין להקל בין להחמיר, כמו שכתבתי ביורה דעה סימן נ&quot;ז (מגן אברהם).&lt;/p&gt;
&lt;p&gt;וכשתינוקות מצויין יותר מכלבים – גם בבית אסור. וכשכלבים מצויים יותר – גם באשפה מותר (שם). ויש מחמירין באשפה בכל ענין (פרי חדש). וכן כשידוע שיש צואה בבית – אסור בכל ענין (שם), דבמקום שהוחזק צואה – וודאי אסור לקרות עד שיודע בבירור שהם של כלבים. וכן יש להורות. ופשיטא אם נתברר אחר כך ששל אדם הוא, שחייב לחזור ולקרות.&lt;/p&gt;
&lt;h3&gt;סימן עו סעיף כ&lt;/h3&gt;
&lt;p&gt;מי רגלים אינו כן, דאפילו מקום שיש להסתפק שמא יש שם מי רגלים, אפילו באשפה מותר.&lt;/p&gt;
&lt;p&gt;והטעם: דמן התורה אינו אסור אלא כנגד המשתין, בשעה שמשתין כדרכו. אבל אחר שנפלו המי רגלים על הארץ – מותר מן התורה, והטעם יתבאר בסימן ע&quot;ז. ורק מדרבנן אסור, ובספיקן לא גזרו. ולכן במי רגלים אפילו מצאן במקום שהיה ראוי להסתפק – אינו צריך לחזור ולקרות ולהתפלל.&lt;/p&gt;
&lt;p&gt;(ועיין מגן אברהם סעיף קטן י&quot;א, דגם בשותת – מותר מן התורה, עיין שם.)&lt;/p&gt;
&lt;h3&gt;סימן עו סעיף כא&lt;/h3&gt;
&lt;p&gt;יראה לי דכשם שאסור לקרות ולהתפלל כנגד מי רגלים מדרבנן, כמו כן אסור נגד כל דבר המאוס, כמו הקאות שמקיא, או הרבה מליחות האף, וכיחו וניעו מליחות הרוקים המתועבים, דלא גריעא ממי רגלים. ו&quot;הכון לקראת אלהיך ישראל&quot;. ויש מי שמקיל בזה, ולא נראה לי.&lt;/p&gt;
&lt;p&gt;ועוד נראה דאם קרא כנגד אשפה, והלך לו ולא בדק, אף שעשה איסור מכל מקום אינו צריך לחזור ולקרות, אלא אם כן הוחזק בוודאי שיש שם צואה.&lt;/p&gt;
&lt;p&gt;(ויש שלא כתב כן, עיין ביאור הלכה. ולי נראה כמו שכתבתי, ודייק ותמצא קל.)&lt;/p&gt;</extract></page></pages></query></api>