<?xml version="1.0"?><api><query><normalized><n from="ערוך_השולחן_אורח_חיים_רלד" to="ערוך השולחן אורח חיים רלד" /></normalized><pages><page pageid="221237" ns="0" title="ערוך השולחן אורח חיים רלד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רלד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;&quot;אשרי&quot; שקודם התפילה, ועוד דינים&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן רלד סעיף א&lt;/h3&gt;
&lt;p&gt;כיון שתפלת המנחה אין שום דבר לפניה ואינו מדרך ארץ לבוא ולהתפלל תיכף, כמו שאמרו חז&quot;ל: &quot;לעולם יסדר אדם שבחו של מקום ואחר כך יתפלל&quot;, ולכן תיקנו לומר 'אשרי' קודם התפלה, אך הבא לבית הכנסת והציבור עומדים בתפלה יעמוד בתפלה מיד, כדי להתפלל בציבור.&lt;/p&gt;
&lt;p&gt;ואחר 'אשרי' אומר שליח הציבור חצי קדיש, ואף על גב דאין קדיש בלא אמירת דבר לפניו, אך הלא בכאן יש דבר לפניה, והיינו אמירת 'אשרי'. ולכן יזהרו לומר 'אשרי' בעשרה, דעל אמירת קדיש צריכין עשרה שיאמרו דבר, כמ&quot;ש בסימן נ&quot;ה ע&quot;ש. ואחר התפלה אומרים תחנון וקדיש שלם ועלינו וקדיש יתום.&lt;/p&gt;
&lt;h3&gt;סימן רלד סעיף ב&lt;/h3&gt;
&lt;p&gt;ויש נוהגים לומר פרשת התמיד וקטרת קודם 'אשרי', ומנהג יפה ונכון הוא, שהקריבו תמיד של בין הערבים וקטרת כמו בשחרית, ולמה לא נשלם פרים שפתינו, ולכן המדקדקים נוהגים לאומרם בכל יום קודם המנחה.&lt;/p&gt;
&lt;p&gt;ודווקא קודם התפ(י)לה, אבל אחר התפ(י)לה אין לומר פרשת התמיד והקטרת, וגם 'אשרי' לא יאמרו אחר התפ(י)לה, והזהירו על זה מאוד. ודע דאם אירע סיבה שאיחר עד קרוב להשקיעה, יעמוד בתפלה מיד ולא יאמר לא 'אשרי' ולא פרשת התמיד והקטרת, ואין דוחין העיקר מפני הטפל. ויש להזהיר בזה אנשים פשוטים שאצלם הכל שוה, ועיין בסעיף ז'.&lt;/p&gt;
&lt;h3&gt;סימן רלד סעיף ג&lt;/h3&gt;
&lt;p&gt;וכתב הרמב&quot;ם בפרק ג' דין ג': &quot;נהגו אנשים הרבה להתפלל גדולה וקטנה, והורו מקצת הגאונים שאין ראוי להתפלל רשות אלא הגדולה, וכן הדין נותן, מפני שהיא כנגד דבר שאינו תדיר בכל יום. ואם התפלל הגדולה חובה - לא יתפלל הקטנה אלא רשות&quot; עכ&quot;ל.&lt;/p&gt;
&lt;p&gt;ואין לתמוה איך יקדים הרשות קודם החוב, הא אפילו בתשלומי תפלה שהיא חובה אין להקדימה קודם החיובית, כמ&quot;ש בסימן ק&quot;ח, כל שכן שאין להקדים נדבה לחובה, דיש לומר דהכא כיון דעיקר החיוב הוא בזמן מנחה קטנה, מיחשב כא(י)לו לא הגיע עדיין זמנה של חובה.&lt;/p&gt;
&lt;h3&gt;סימן רלד סעיף ד&lt;/h3&gt;
&lt;p&gt;אמנם הטור הביא מאביו הרא”ש שהשיב דיש להרחיק את עצמו מתפלת נדבה, דבעינן שיהא מכיר בעצמו שהוא זריז ואמוד לכוין יפה מתחלתו ועד סופו בלא היסח הדעת. אבל אם אינו בגדר הזה, קרינן ביה: &quot;למה לי רוב זבחיכם יאמר ד'”, וכן פסק רבינו הבית יוסף בסימן זה ובסימן ק&quot;ז.&lt;/p&gt;
&lt;p&gt;ובאמת מימינו לא שמענו זה, והלואי שנעמוד בתפלת חובה. ולכן בזמן הזה חלילה להתפלל תפלת נדבה, וכן יש להורות.&lt;/p&gt;
&lt;h3&gt;סימן רלד סעיף ה&lt;/h3&gt;
&lt;p&gt;אמנם השיב הרא”ש וזה לשונו: &quot;אבל רב אלפס פסק שיכול אדם להתפלל תפלת נדבה, ואתם שאתם נוהגים כמותו מסתבר כיון שהגיע שש שעות ומחצה שהוא זמן מנחה, הראשונה חובה והשנייה נדבה&quot; עכ&quot;ל, וזהו שלא כדברי הרמב&quot;ם שפסק שיתפלל הראשונה נדבה.&lt;/p&gt;
&lt;p&gt;ורבינו הבית יוסף בספרו הגדול בריש סימן רל&quot;ג דייק מזה שהרא”ש סבירא ליה דזמן מנחה לכתחילה הוא מששה ומחצה ע&quot;ש. ולעניות דעתי אין ראיה מזה, רק הרא”ש סבירא ליה דכיון דעל כל פנים גם עתה זמן תפלה, אין להקדים נדבה לחובה וכמ&quot;ש בסעיף ג'.&lt;/p&gt;
&lt;p&gt;וכן מה שדייק מהטור שכתב שם: &quot;וזמנה משש שעות ומחצה וכו'”, דסבירא ליה דהעיקר הוא מנחה גדולה, גם כן אין ראיה, דהטור כתב עיקרא דדינא. אמנם ממה שלא כתב הטור כהרמב&quot;ם דלכתחילה יתפלל מנחה קטנה, שמע מינה דסבירא ליה דשוין הן. וכבר בארנו בסימן הקודם שיש מהקדמונים שעושים עיקר ממנחה גדולה.&lt;/p&gt;
&lt;h3&gt;סימן רלד סעיף ו&lt;/h3&gt;
&lt;p&gt;אם שכח מלהתפלל מנחה - מתפלל ערבית שתים, הראשונה לחובה והשנייה לתשלומין, ואם היפך - לא יצא, כמ&quot;ש בסימן ק&quot;ח, ויאמר 'אשרי' קודם השנייה. ופרטי דיני תשלומין נתבארו בסימן ק&quot;ח ע&quot;ש.&lt;/p&gt;
&lt;h3&gt;סימן רלד סעיף ז&lt;/h3&gt;
&lt;p&gt;וכבר כתבנו שיש לומר 'אשרי', ומי שאומר פרשה של תמיד וקטרת יאמר 'אשרי' אחר כך. ויש רוצים לומר דפרשת התמיד היא אחר 'אשרי', (ט&quot;ז סק&quot;ב ומג&quot;א) ולא נהגו כך, וכן נראה לעניות דעתי עיקר.&lt;/p&gt;
&lt;p&gt;דטעמם הוא ד'אשרי' הוי כתפלה, ובמקדש היו מתפללין במנחה קודם הקרבת התמיד. ובאמת 'אשרי' אינה תפלה אלא שבחו יתברך, אלא שאני אומר שמטעם זה רבים אינם אומרים במנחה פרשת התמיד מטעם זה, שבמקדש היתה התפלה קודמת ולכן לא רצו לאומרה קודם תפלת שמונה עשרה.&lt;/p&gt;
&lt;p&gt;וכבר כתבנו שצריכים עשרה לומר 'אשרי' כדי שיוכלו לומר קדיש (מג&quot;א סק&quot;א, ועיין ט&quot;ז שכתב לא כן, והעיקר כהמג&quot;א. ומ&quot;ש המג&quot;א בשם מהרא&quot;י הוא דבר תמוה, וכבר השיג עליו האליה רבה וכן נוהגים, דאף שנמשך התפלה עד הלילה אומרים קדיש).&lt;/p&gt;</extract></page></pages></query></api>