<?xml version="1.0"?><api><query><normalized><n from="ערוך_השולחן_אורח_חיים_תרצא" to="ערוך השולחן אורח חיים תרצא" /></normalized><pages><page pageid="7151" ns="0" title="ערוך השולחן אורח חיים תרצא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרצא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין כתיבת המגילה ותפירתה&lt;/b&gt;&lt;/big&gt;&lt;br&gt;&lt;big&gt;ובו ארבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד&lt;/p&gt;
&lt;h3&gt;סימן תרצא סעיף א&lt;/h3&gt;
&lt;p&gt;מגילה נקראת &quot;ספר&quot;, דכתיב: &quot;ונכתב בספר&quot;, ולפיכך כתיבתה כספר תורה.&lt;/p&gt;
&lt;p&gt;וזהו ששנינו במשנה (יז א):&lt;/p&gt;
&lt;dl&gt;&lt;dd&gt;היתה כתובה בסם, ובסיקרא, ובקומוס, ובקנקנתום; על הנייר, ועל הדיפתרא – לא יצא, עד שתהא כתובה אשורית, על הספר, ובדיו.&lt;/dd&gt;
&lt;/dl&gt;&lt;p&gt;ולכן אין כותבין את המגילה אלא בדיו, על הגויל ועל הקלף כספר תורה. וכן הוא בירושלמי פרק ראשון דמגילה: ואם כתבה במי עפצים ובמי קנקנתום – כשרה. אך למי עפצים צריך גומ&quot;א (ט&quot;ז). ואם כתבה בשארי מיני צבעונים – פסולה, דאנן בעינן דיו, כמו בספר תורה.&lt;/p&gt;
&lt;p&gt;וצריכה שרטוט כתורה עצמה, והיינו לשרטט כל שורה ושורה, דלא כיש מי שאומר דדי בשרטוט שורה עליונה.&lt;/p&gt;
&lt;p&gt;(לבוש ומגן אברהם, והשיגו עליהם הגר&quot;א והגאון רבי עקיבא איגר. וכן כתב בדרכי משה.)&lt;/p&gt;
&lt;h3&gt;סימן תרצא סעיף ב&lt;/h3&gt;
&lt;p&gt;הרמב&quot;ם פסק דאינה צריכה עיבוד לשמה. אבל רבינו תם פסק דצריך עיבוד לשמה, וכן פסקו הרא&quot;ש, והטור, ורוב הפוסקים.&lt;/p&gt;
&lt;p&gt;וטעמו של הרמב&quot;ם נראה שהולך לשיטתו, שפסק בפרק ראשון מספר תורה דמזוזה אינה צריכה עיבוד לשמה, דרק ספר תורה ותפילין צריכין עיבוד לשמן. וממילא דמגילה לא עדיפא ממזוזה, דפשיטא שאין קדושתה חמירא ממזוזה, אף על פי שנקראת &quot;ספר&quot;.&lt;/p&gt;
&lt;p&gt;וכל הפוסקים חולקים עליו במזוזה, ולכן גם במגילה צריך עיבוד לשמה, וכן עיקר לדינא (הגר&quot;א).&lt;/p&gt;
&lt;h3&gt;סימן תרצא סעיף ג&lt;/h3&gt;
&lt;p&gt;היתה כתובה על הנייר, או על עור שאינו מעובד, או לרוב הפוסקים כשאינו מעובד לשמה, או כתבה שלא בדיו – פסולה. וכן אם כתבה כותי או מין – פסולה.&lt;/p&gt;
&lt;p&gt;ונראה דגם אשה פסולה לכתיבת המגילה, אף על פי שחייבת בה, כמו שפסולה לכתיבת ספר תורה, תפילין, ומזוזות; אף על פי שחייבת במזוזה, וכמו כן מגילה (הגרע&quot;א). ויש מי שמכשיר (ברכי יוסף הובא בשערי תשובה).&lt;/p&gt;
&lt;p&gt;וכן נראה לי: דבשלמא בספר תורה, תפילין, ומזוזות, דרשינן &quot;וקשרתם... וכתבתם&quot; – כל שישנן בקשירה ישנן בכתיבה, וכל שאינן בקשירה אינן בכתיבה. וממילא דאשה, כיון דאינה בקשירת תפילין – אינה בכתיבה גם לענין מזוזה, אף שחייבת, כיון דחדא פרשה היא עם תפילין.&lt;/p&gt;
&lt;p&gt;אבל למגילה לא שייך זה. ואדרבא: כיון שחייבת – וודאי דכשרה לכתיבה. והרי מותרת לעשות ציצית, וסוכה, ושופר, אף על פי שפטורה מהם, וכל שכן מגילה שחייבת בה. וכן מבואר מהטור, ושולחן ערוך, והרמב&quot;ם, וכל הפוסקים שלא הזכירו אשה לפסול במגילה. וקטן ודאי פסול, כיון שפטור ממגילה, ולבד זה אינו בן דעת לכתוב כהלכתה. ואם כתב בשמאל – כשר בדיעבד (פרי חדש).&lt;/p&gt;
&lt;h3&gt;סימן תרצא סעיף ד&lt;/h3&gt;
&lt;p&gt;ושארי פסולין שבספר תורה – פסולין גם במגילה. כמו חק תוכות, והיקף גויל, וחטוטרות החתי&quot;ן, ותליית הההי&quot;ן והקופי&quot;ן, וכל גופות האותיות כצורתן, וקרי וכתיב, וחסרות ויתירות, ותיוגי שעטנ&quot;ז ג&quot;ץ.&lt;/p&gt;
&lt;p&gt;והבה&quot;ג כתב שאינה צריכה תגין. וטעמו נראה: דכיון דנקרא גם &quot;איגרת&quot; – לא שייך תגין באיגרת. אמנם המנהג לתייג, ואם לא תייג רשאין לקרות בו.&lt;/p&gt;
&lt;p&gt;וכן צריך לעשות שיטות שוות, ורוחב העמוד כפי שלוש &quot;למשפחתיכם&quot; כמו בספר תורה, וכן כל דיני ספר תורה. ומכל מקום אם נמצאים אותיות ותיבות שאינן מוקפות גויל, או פסולים אחרים – מותר לקרות בה, שהרי אפילו בחסרון אותיות ותיבות עד רובה כשר, כמו שכתבתי בסימן הקודם. וכל שכן בכי האי גוונא, ובלבד שלא תהא רובה כן.&lt;/p&gt;
&lt;h3&gt;סימן תרצא סעיף ה&lt;/h3&gt;
&lt;p&gt;ויש להסתפק: אם כתב הרבה אותיות ותיבות ופסוקים בצבע, באופן שאם היו מטושטשים או חסירים היתה כשרה, כגון שהיתה במיעוטה כמו שכתבתי בסימן הקודם, אם גם בכתבן בצבע כשר? וכן אם עשאן חק תוכות וכיוצא בזה, דלא גריעא מטשטוש וחסרון.&lt;/p&gt;
&lt;p&gt;או דילמא: דלטשטוש וודאי לא דמי, שהיו כשרין ונתקלקלו. ואפילו לחסרון לא דמיא, דשינוי גרוע יותר מחסרון, כדאשכחן גבי גט, דשינוי פסול וחסרון כשר. וכן במגילה: אולי זה מקרי נכתבת בפסול? וצריך עיון.&lt;/p&gt;
&lt;h3&gt;סימן תרצא סעיף ו&lt;/h3&gt;
&lt;p&gt;וגם צריך לכתבה מתוך הכתב, ולהוציא כל תיבה מפיו קודם שיכתבנה. ואף על גב דלעיל סימן לב גבי תפילין נתבאר שאינם צריכים לזה, עיין שם – זהו רק בתפילין, משום דהפרשיות רגילין בפיו, מה שאין כן במגילה (הגר&quot;א סעיף קטן טז, ומיושב קושית המגן אברהם סעיף קטן ד). וכן מפורש בירושלמי, וכן פסקינן ביורה דעה סימן רעד בספר תורה, עיין שם.&lt;/p&gt;
&lt;p&gt;ועושין כל פרשיותיה סתומות, ואם עשאן פתוחות – פסולה. כן פסק רבינו הרמ&quot;א בסעיף ב בשם הגהות מיימוניות פרק שני.&lt;/p&gt;
&lt;p&gt;ולא ידעתי הטעם. ודבר פלא ראיתי באור זרוע הגדול סוף פרק קמא דמגילה, דמקודם חשיב כמה פרשיות פתוחות וכמה סתומות. וכתב &quot;ביום השביעי&quot; – פתוחה, &quot;כלשון עמו&quot; – פתוחה, ועוד כמה פרשיות. ובסוף העניין כתב, וזה לשונו: בפרשיות לא שמעתי אם פתוחות אם סתומות, ומסתברא לעשותן סתומות, כעין תפילין ומזוזות וכו'. עד כאן לשונו.&lt;/p&gt;
&lt;p&gt;והיא תרתי דסתרי! ולבד זה דבריו תמוהין, דהא בתפילין הוויין פתוחות, כמו שכתבתי בסימן לב. וגם במזוזה קיימא לן ביורה דעה סימן רפח דאם עשאן פתוחות – כשרה, עיין שם.&lt;/p&gt;
&lt;p&gt;ולכן נראה דגם במגילה אם עשאן פתוחות – כשרה, רק לכתחילה יש לעשותן סתומות, הואיל ונפיק מפומייהו דהגהות מיימוניות, וראבי&quot;ה שכתב האור זרוע בשמו בסוף, עיין שם.&lt;/p&gt;
&lt;p&gt;(וכן כתב המגן אברהם סעיף קטן ה. והמציין ברמ&quot;א – ציין פסקי מהרא&quot;י, והוא בעל תרומת הדשן, ולא מצאתי בו דבר.)&lt;/p&gt;
&lt;h3&gt;סימן תרצא סעיף ז&lt;/h3&gt;
&lt;p&gt;וכתב רבינו הבית יוסף בסעיף ב דצריכה עמוד בסופה, וחלק בראשה, כדי להקיפה בו. עד כאן לשונו.&lt;/p&gt;
&lt;p&gt;ורבינו הרמ&quot;א כתב שנהגו שלא לעשות עמוד כלל בסופה. עד כאן לשונו, וכן המנהג הפשוט.&lt;/p&gt;
&lt;p&gt;והטור כתב להיפך, דצריכה עמוד בראשה, וחלק בסופה, כדי להקיפה בו כספר תורה. עד כאן לשונו. ואינו ממש כספר תורה, דספר תורה צריכה שני עמודים, משום דקורין בה תדיר. אבל נביאים וכתובים – די בעמוד אחד, כדאיתא בפרק קמא דבבא בתרא (יג ב). ופשיטא דלא עדיפא מגילה מנביאים וכתובים, ודי בעמוד אחד.&lt;/p&gt;
&lt;p&gt;ובגמרא שם הגירסא כהטור, דהעמוד הוא בראשה. אך התוספות והרא&quot;ש הרבו להקשות על זה, וגורסים בהיפך דהעמוד הוא בסופה. וכן עיקר, שהרי לתחילתו הוא נגלל, ואיך יהיה העמוד בראשו?&lt;/p&gt;
&lt;p&gt;וכן הוא בירושלמי בפרק קמא דמגילה, דעושה עמוד לספר בסופו, וגוללו על העמוד מסופו לתחילתו. וזה לשון הירושלמי שם סוף הלכה ט: ועושין עמוד לספר בסופו לתורה מכאן ומכאן. לפיכך גולל הספר לתחילתו, והתורה לאמצעיתה. עד כאן לשונו.&lt;/p&gt;
&lt;p&gt;(דברי התוספות הם בבבא בתרא שם, ודברי הרא&quot;ש הם בפרק שלישי דידים, וכן כתב שם הר&quot;ש. ולכן הרא&quot;ש סוף פרק קמא דבבא בתרא כתב הגירסא דהעמוד בסופו, אבל הרי&quot;ף גורס כרש&quot;י, וגורס דמתחילתו הוא נגלל, ולא לתחילתו. ואם כן להרי&quot;ף ולרש&quot;י העמוד בתחילתו. וזהו טעם העולם שאין עושין עמוד כלל למגילה, מפני שאין אנו יודעין איך לעשות העמוד. ועוד נראה לעניות דעתי בטעם העולם, דבאמת בגמרא וירושלמי לא נזכר עמוד במגילה, רק בשארי ספרים. וסבירא להו דכמו דשארי ספרים נגד ספר תורה, לפי שאין קריאתן תדיר נתמעטו בעמוד, כמו כן מגילה שאין קריאתה רק פעם אחת בשנה – אינה צריכה עמוד כלל. ובימי הראשונים שעשו עמוד במגילה, מפני שהיו לומדים בה לפרקים, בעוד שלא היה דפוס בעולם, מה שאין כן אצלינו שהיא רק פעם אחת בשנה – אינה צריכה עמוד כלל. ודייק ותמצא קל. ונראה לי דאינה צריכה יריעה משלושה דפין, דנקראת &quot;איגרת&quot;. ובמסכת סופרים פרק שלישי: אין פוחתין בתורה פחות משלושה דפין – משמע רק בתורה.)&lt;/p&gt;
&lt;h3&gt;סימן תרצא סעיף ח&lt;/h3&gt;
&lt;p&gt;עשרת בני המן – צריך לכתבם כשירה. אך לא כשארי שירות שיש חלק תחת כתב, וכתב תחת חלק, אלא מניח חלק בין כתב לכתב, כדי שלא תהא תקומה למפלתן (סוף פרק קמא דמגילה). כלומר: כמו בניין שבנוי מקצתו בראש הכותל, ומקצתו בסופו, ובאמצעיתו חלק, וממילא שיפול.&lt;/p&gt;
&lt;p&gt;ובירושלמי שם אומר דאם לא עשה כן – פסולה. וזהו שכותבים תיבה בראש השיטה, ותיבה בסוף השיטה, ובאמצע פנוי. ואומר שם דצריך לכתוב &quot;איש&quot; בריש דפא, &quot;ואת&quot; בסופה. ואחר כך &quot;פרשנדתא&quot; בראש שיטה, &quot;ואת&quot; בסופה, וכן כולם עד &quot;ויזתא&quot;. וכותב &quot;ויזתא&quot; בראש ו&quot;עשרת&quot; בסופה.&lt;/p&gt;
&lt;p&gt;וצריך להאריך בוי&quot;ו ד&quot;ויזתא&quot;, גם בכתיבתו להאריכו, וגם להאריך מעט בקריאתו. וכן המנהג להמשיכו בנגינה. ולפי זה יש אחד עשר פסקי שורות אלו, דהמה היו עשרה, ונתוסף &quot;איש&quot; ו&quot;עשרת&quot;, דכן מפורש בירושלמי שם.&lt;/p&gt;
&lt;h3&gt;סימן תרצא סעיף ט&lt;/h3&gt;
&lt;p&gt;ודע שבאופן כתיבתם רבתה המחלוקת. דהלבוש כתב ד&quot;איש&quot; צריך להיות בראש הדף, ו&quot;עשרת&quot; סוף הדף. כלומר: לא לבד בראש שיטה וסוף שיטה, אלא גם ראש הדף וסוף הדף, והיינו: שיתפשטו על כל העמוד, ולא לכתוב בעמוד הזה זולתם, אפילו תיבה אחת. וזהו שאמרו בירושלמי: &quot;איש&quot; בריש דפא, &quot;ואת&quot; בסופה, כלומר: בסוף הדף ממש.&lt;/p&gt;
&lt;p&gt;ויש מי שכתב דאם לא עשה כן – פסול (אליה רבה בשם כנסת הגדולה). ובזה הפריזו על המדה. וראיה דבירושלמי פרק שלישי דמגילה (הלכה ז) אומר מקודם דין כתיבתה: כתב על גבי כתב, וביניהם חלק, ואומר שם דאם לא עשה כן – פסולה. ואחר כך אומר דין זה ד&quot;איש&quot; בראש דפא, &quot;ואת&quot; בסופו, ואינו אומר דאם לא עשה כן פסול. וכן הוא בפרק שלושה עשר דמסכת סופרים, עיין שם. שמע מינה דזה אינו לעיכובא.&lt;/p&gt;
&lt;h3&gt;סימן תרצא סעיף י&lt;/h3&gt;
&lt;p&gt;אמנם יש אומרים דבעיקר הדבר טעות הוא, דאין הכוונה בסוף הדף, אלא בסוף שיטה. דאם לא כן, בהכרח שיהיו אותיות גדולות הרבה, והרי לא נחשבו במסורה באותיות רבתות (הגר&quot;א סעיף קטן כה). ובאמת בירושלמי שם לא הזכיר רק &quot;איש&quot; בריש דפא, &quot;ואת&quot; בסופה, ו&quot;עשרת&quot; לא הזכיר כלל. ואם כן אתי שפיר לפי זה בפשיטות: ד&quot;איש&quot; בראש דפא – ממש בראש הדף ובראש השיטה, &quot;ואת&quot; בסופה של השיטה, וכן כולם. אך במסכת סופרים נזכר ד&quot;עשרת&quot; בסופא דפא, עיין שם. והכוונה: בסוף שיטה, או דזה עצמו מקרי &quot;סופא דפא&quot; לעניין רוחבו של דף (ובזה מתורץ קושית החיי אדם, ודייק ותמצא קל).&lt;/p&gt;
&lt;p&gt;וכן משמע להדיא באור זרוע הגדול, ובהגהות אשרי סוף פרק ראשון, שכתבו: &quot;איש&quot; בראש השיטה, &quot;ואת&quot; בסוף השיטה, ושם על שם, &quot;ואת&quot; על &quot;ואת&quot;. עד כאן לשונם, ולא הזכירו כלל ד&quot;עשרת&quot; בסוף הדף. ולפי זה כותבין אלו האחד עשר פסקי באחד עשר שיטין סמוכות זה לזה. והאותיות ככל האותיות, לבד וי&quot;ו ד&quot;ויזתא&quot; הוא וי&quot;ו רבתי. ואחר כך יכתוב באותו עמוד שאר המגילה (שם).&lt;/p&gt;
&lt;p&gt;אמנם במסורת מגילת אסתר יש &quot;איש&quot; בראש הדף, ו&quot;עשרת&quot; בסוף הדף וסוף העמוד. עד כאן לשונה, הרי להדיא ד&quot;עשרת&quot; הוא בסוף העמוד. ולכן יש מי שאומר דאינו צריך שיתחיל &quot;איש&quot; בראש הדף, אלא שמקודם יכתוב בעמוד זה פסוקים שקודם זה. ובסופו, והיינו כשלא נשאר רק אחת עשרה שורות – כותבין &quot;איש&quot; בראש השורה ו&quot;עשרת&quot; בסוף הדף (חיי אדם בשם הגר&quot;א).&lt;/p&gt;
&lt;h3&gt;סימן תרצא סעיף יא&lt;/h3&gt;
&lt;p&gt;אמנם המנהג כהלבוש, דכן נראה להדיא ממסכת סופרים. ומה שלא נחשבו במסורה באותיות גדולות, נראה דלא דמי לשארי גדולות שבאו במסורה, דהתם יש סוד בגדלות האות. מה שאין כן כאן, דגדלותם אינם מפני עצם האות, אלא מפני השיטות, שאי אפשר בעניין אחר.&lt;/p&gt;
&lt;p&gt;וממילא כיון דנמסר ד&quot;איש&quot; בראש דפא, ו&quot;עשרת&quot; בסוף דפא, ממילא הוה כמסורה על אותיות גדולות, שהרי אי אפשר בעניין אחר. ואמת דמירושלמי לא מוכח מידי, כיון שלא הזכירה הך ד&quot;עשרת&quot;. מיהו על כל פנים, כיון שאמרה &quot;איש&quot; בראש דפא – משמע בראש הדף ממש. וכיון שבמסכת סופרים ובמסורה דאסתר נאמר &quot;עשרת&quot; בסוף דפא – ממילא דכן הוא. ויש שגורסים גם בירושלמי &quot;עשרת&quot; בסוף דפא (עיין בית יוסף).&lt;/p&gt;
&lt;p&gt;ולכן נראה לעניות דעתי דכן יש לעשות לכתחילה שלא לכתוב בכל העמוד רק עשרת בני המן, ו&quot;איש&quot; בראשו ו&quot;עשרת&quot;. בסופו וכן כתב אחד מהגדולים (חיי אדם, וכן משמע בהגהות מיימוניות, עיין שם).&lt;/p&gt;
&lt;h3&gt;סימן תרצא סעיף יב&lt;/h3&gt;
&lt;p&gt;איתא בגמרא (יט א): מגילה נקראת &quot;ספר&quot; ונקראת &quot;איגרת&quot;. נקראת &quot;ספר&quot;: שאם תפרה בחוטי פשתן – פסולה. ונקראת &quot;איגרת&quot;: שאם הטיל בה שלושה חוטי גידין – כשרה, ובלבד שיהיו משולשין.&lt;/p&gt;
&lt;p&gt;ופירשו רש&quot;י ותוספות דהיינו: שיהיה מראש התפר עד מקום תפירת הגיד – כממנו ועד הגיד השני, ומן השני לשלישי – כמשלישי ועד סוף התפר. עד כאן לשונם. ויש מפרשים שישים הגיד בראש הדף, ובאמצעיתו, ובסופו (תוספות שם).&lt;/p&gt;
&lt;p&gt;והרמב&quot;ם מפרש: שלוש תפירות בראש היריעה, ושלוש באמצעיתן, ושלוש בסופן. והרי&quot;ף פירש: שנים בשני קצות היריעה, ואחד באמצע היריעה, ואותו שבאמצע – יהיה באמצע ממש.&lt;/p&gt;
&lt;p&gt;ולצאת ידי כולם צריך לעשות שלוש תפירות בראשה, ושלוש בסופה, ושלוש באמצעיתה, ותפירה אחת בחלק הרביעי מצד זה, ותפירה אחת בחלק הרביעי שמצד האחר.&lt;/p&gt;
&lt;p&gt;ואם אין לו גידין יותר – מוטב לתפור הנשאר בחוטי פשתן, מלהניחו בלא תפירה. אבל אם יש לו גידין – יתפרנה כולה בגידין. והתפירה תהיה מבחוץ ולא מבפנים. וצריך להניח שיור בראש היריעה ובסופה כשתופרם יחד, ובמשהו סגי, כמו בספר תורה, כמו שכתבתי ביורה דעה סימן רפח, עיין שם.&lt;/p&gt;
&lt;p&gt;והטעם: כדי שלא יקרע. ואם לא הניח שיור – אין עיכוב אפילו בספר תורה, וכל שכן במגילה.&lt;/p&gt;
&lt;h3&gt;סימן תרצא סעיף יג&lt;/h3&gt;
&lt;p&gt;אין קורין בעשרה במגילה הכתובה בין הכתובים. דבכי האי גוונא ליכא פרסומי ניסא, דאינו אלא כקורא בכתובים, כיון דנכתבה עמהם. ואם קרא – לא יצא, אלא אם כן היתה ניכרת נגד שארי הכתובים, כגון שתהיה יתירה בארכה על השארי יריעות, או חסירה משארי היריעות, ואז היא ניכרת.&lt;/p&gt;
&lt;p&gt;אבל היחיד קורא בה ויצא ידי חובתו, ואפילו אינה חסירה או יתירה, דביחיד לא חיישינן לפרסומי ניסא כל כך. ודווקא כשהיא כתובה בגליון כספר תורה בכל פרטיה. אבל אם אינו כן – ממילא פסולה, אפילו כשהיא לבדה.&lt;/p&gt;
&lt;p&gt;ויראה לי: אף על גב דלא מצינו עיכוב במגילה כשמסיימת באמצע הדף, מכל מקום אם באותו עמוד כתוב מכתובים אחרים – פסולה. דמגילה לא נקראת אלא כשלא נכתב בה עניין אחר, זולת המגילה בעצמה.&lt;/p&gt;
&lt;h3&gt;סימן תרצא סעיף יד&lt;/h3&gt;
&lt;p&gt;אם ניקדו נקודות במגילה, או שכתבו הטעמים, או שכתוב בה בדף הראשון ברכות המגילה, והפיוט של המגילה – אינה נפסלת בכך. ולא דמי לכתובה בין הכתובים, דלא יצא בציבור, או למה שכתבנו דכתובים אחרים פוסלים בה, דזהו מענייני המגילה. ומכל מקום לכתחילה אסור (מגן אברהם סעיף קטן ט). ולדעת המרדכי גם בדיעבד – פסולה.&lt;/p&gt;
&lt;p&gt;וכתב רבינו הבית יוסף בסעיף י:&lt;/p&gt;
&lt;dl&gt;&lt;dd&gt;אם אין מגילה כשרה – קורין אותה בחומש בלא ברכה.&lt;/dd&gt;
&lt;/dl&gt;&lt;p&gt;עד כאן לשונו. ודווקא חומש שעשוי בגלילה, ולא בחומשים שלנו הנדפסים (שם סעיף קטן י). ולעניות דעתי נראה דאין כוונתו לצאת ידי חובת מגילה, אלא דהכי קאמר: שיקרא בחומש כדי לזכור הנס, ואם כן גם בחומש שלנו כן.&lt;/p&gt;
&lt;p&gt;ויש מי שמתיר לכתוב הטעמים במגילה כשאינו בקי לקרותה בטעמיה. ולעניות דעתי מוטב לקרותה בלא טעמים מלכתוב הטעמים במגילה (עיין ב&quot;ח ומגן אברהם שם).&lt;/p&gt;
&lt;p&gt;ואם קרא במגילה גזולה – יצא, דלא שייך גזל בקול. ואם מותר לברך עליה – נתבאר לעיל סימן תרמט לעניין לולב, והוא הדין כאן, עיין שם. והעיקר: שלא לברך, ואין הברכות מעכבות (עיין שערי תשובה סוף סימן זה).&lt;/p&gt;</extract></page></pages></query></api>