<?xml version="1.0"?><api><query><normalized><n from="ערוך_השולחן_אורח_חיים_נג" to="ערוך השולחן אורח חיים נג" /></normalized><pages><page pageid="175662" ns="0" title="ערוך השולחן אורח חיים נג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן נג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני שליח ציבור, מי הוא הראוי לירד לפני התיבה&lt;/b&gt;&lt;/big&gt;&lt;br&gt;&lt;big&gt;ובו שלושים ושנים סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט | ל | לא | לב&lt;/p&gt;
&lt;h3&gt;סימן נג סעיף א&lt;/h3&gt;
&lt;p&gt;דע דבזמן הקדמון לא היה שליח הציבור יורד לפני העמוד מיד בהתחלת התפילה כמו שהמנהג אצלינו. אלא ש&quot;ברוך שאמר&quot; וכל פסוקי דזמרה היה כל אחד אומר על מקומו, וכל הקהל אמרו &quot;ישתבח&quot; עד &quot;חי העולמים&quot;, והשליח ציבור יורד לפני התיבה ומתחיל &quot;ישתבח&quot;. ולכן הטור ושולחן ערוך קבעו דיני שליח ציבור בסימן זה אחרי דיני פסוקי דזמרה.&lt;/p&gt;
&lt;p&gt;וכל החמש עשרה תיבות שב&quot;ישתבח&quot; מן &quot;שיר ושבחה&quot; עד &quot;ברכות והודאות&quot; – ראוי לאומרם בנשימה אחת (מגן אברהם) אם יש ביכולתו לומר כן, שאין ראוי להפסיק בשבחי השם יתברך אפילו בנשימה בעלמא.&lt;/p&gt;
&lt;p&gt;והשליח ציבור יורד לפני התיבה, ואומר &quot;ישתבח&quot; מעומד. והעמידה היא לא מפני &quot;ישתבח&quot; אלא מפני הקדיש (ב&quot;ח וט&quot;ז ומגן אברהם סעיף קטן א'). ופשוט הוא שאין להשליח ציבור לומר &quot;ישתבח&quot; אלא אם כן אמר &quot;ברוך שאמר&quot; ומקצת פסוקי דזמרה, דאם לא כן – אסור לו לומר &quot;ישתבח&quot;, שהיא ברכה אחרונה דפסוקי דזמרה. ולפי זה בהכרח כשהשליח ציבור בא לבית הכנסת, וצריך לומר &quot;ישתבח&quot; אצל העמוד – מחויב לומר &quot;ברוך שאמר&quot; ו&quot;אשרי&quot; על כל פנים אף אם הציבור ימתינו קצת.&lt;/p&gt;
&lt;h3&gt;סימן נג סעיף ב&lt;/h3&gt;
&lt;p&gt;אסור להפסיק בין פסוקי דזמרה ל&quot;ישתבח&quot; אפילו לדבר מצוה, לבד לענות &quot;אמן&quot; מותר, כמו שכתבתי בסימן נ&quot;א סעיף ה. ד&quot;אמן&quot; הוי גם כן שבח, והוי מעין פסוקי דזמרה. אבל שאר דבר מצוה – אסור.&lt;/p&gt;
&lt;p&gt;ולכן אם הביאו לו הטלית והתפילין אצל &quot;ישתבח&quot; – יגמור ישתבח ויניח הטלית והתפילין בברכה, דלזה מותר להפסיק בין &quot;ישתבח&quot; ל&quot;יוצר&quot; כמו שיתבאר בסימן נ&quot;ד.&lt;/p&gt;
&lt;p&gt;ודע דזהו ליחיד. אבל אם הביאו לשליח הציבור הטלית או התפילין אצל &quot;ישתבח&quot; – הוא מוכרח להניחם מקודם &quot;ישתבח&quot;, שהרי אחר כך צריך לומר קדיש ו&quot;ברכו&quot;, ושיפסיק בציבור פשיטא שאי אפשר לעשות כן. ולכן בהכרח שיפסיק בין פסוקי דזמרה ל&quot;ישתבח&quot;. ויברך עליהם, והוי כ&quot;מפני היראה&quot; שמותר להפסיק אפילו באמצע הפרק, כמו שכתבתי בסימן ס&quot;ו.&lt;/p&gt;
&lt;h3&gt;סימן נג סעיף ג&lt;/h3&gt;
&lt;p&gt;אם אין מניין בבית הכנסת, ואי אפשר לומר קדיש – לא יאמר שליח הציבור &quot;ישתבח&quot; עד שיבוא מניין. ויאמר &quot;ישתבח&quot; וקדיש, דכל קדיש בהכרח לומר איזה דבר מקודם.&lt;/p&gt;
&lt;p&gt;ויכול להמתין אפילו חצי שעה, דקיימא לן: שהה כדי לגמור את כולה, אם אין זה מפני ההכרח שהיה מוכרח להפסיק – אינו חוזר לראש, כמו שכתבתי בסימן ס&quot;ה. והכא לא היה מוכרח לזה, שהרי היה יכול לומר &quot;ישתבח&quot; אלא שלא רצה עד שיבוא מניין. ולפי זה אם המקום אינו נקי, שהיה מוכרח להפסיק, ושהה כדי לגמור את כולה – חוזר לראש, כמו שכתבתי שם. מיהו בפסוקי דזמרה שהם מדרבנן – יש לסמוך על דברי המקילים שם גם באונס.&lt;/p&gt;
&lt;h3&gt;סימן נג סעיף ד&lt;/h3&gt;
&lt;p&gt;וזהו לשליח הציבור. אבל כל יחיד בפני עצמו לא יפסיק בשתיקה, ויאמר &quot;ישתבח&quot; מיד אחר פסוקי דזמרה.&lt;/p&gt;
&lt;p&gt;וכן בשבת כשהשליח ציבור מאריך ב&quot;נשמת&quot; או ב&quot;שוכן עד&quot; – כל יחיד יגמור גם ברכת &quot;ישתבח&quot; ולא יפסיק בשתיקה, דוודאי לכתחילה אין להפסיק כלל. אך שליח הציבור מוכרח להפסיק כשצריך, ולא כן כל יחיד ויחיד. ובין &quot;ישתבח&quot; לקדיש לא יפסיק, לא שליח הציבור ולא כל יחיד.&lt;/p&gt;
&lt;p&gt;ונראה לי דאם שליח הציבור מאריך בניגונים, והיחיד סיים ברכת &quot;ישתבח&quot; – יכול לעיין בספר וללמוד עד שיגיע שליח הציבור לקדיש.&lt;/p&gt;
&lt;h3&gt;סימן נג סעיף ה&lt;/h3&gt;
&lt;p&gt;בסימן זה כתבו הטור והשולחן ערוך דיני שליח ציבור. והנה בימי הקדמונים היה שליח ציבור קבוע לימי החול ולשבתות וימים טובים. והיה טוב מאוד, לפי שידע היטב סדר התפילה, ולא האריך ולא חטף בחטיפה. והיה איש ירא אלהים.&lt;/p&gt;
&lt;p&gt;ועכשיו בעונותינו הרבים בכל מדינתינו אין לימות החול שליח ציבור קבוע כלל, רק כל אחד יורד לפני התיבה, כל מי שירצה. וביותר נשתרבב המנהג שמי שהוא אבל על אביו ואמו או יארציי&quot;ט – מתפלל לפני התיבה אפילו כשהוא עם הארץ, ואינו יודע בין ימינו לשמאלו, ואינו יודע פירוש המילות, ואינו ראוי לירד לפני התיבה.&lt;/p&gt;
&lt;p&gt;והתפילות מתבלבלות, דזה חוטף וזה מדלג. והיא צלמות ולא סדרים. אך נשתרבב זה גם מדורות שלפנינו, ואין בידינו למחות. אך מפני עצם התפילה אין אנו נזקקין לשליח הציבור, כיון שכולנו בקיאים, ואין אנו צריכים ששליח הציבור יוציא אותנו, ואנחנו מתפללים כל אחד בפני עצמו.&lt;/p&gt;
&lt;h3&gt;סימן נג סעיף ו&lt;/h3&gt;
&lt;p&gt;כתיב: &quot;נתנה עלי בקולה, על כן שנאתיה&quot;. ודרשו חכמינו ז&quot;ל בתענית (יז ב): זה שליח ציבור שאינו הגון ויורד לפני התיבה.&lt;/p&gt;
&lt;p&gt;ואיזהו שליח ציבור הגון? שיהא ריקן מעבירות, ושלא יצא עליו שם רע אפילו בילדותו, ושפל ברך, ומרוצה לעם, ויש לו נעימה, וקולו ערב, ורגיל לקרות תורה נביאים וכתובים. ואם אין מוצאין מי שיש בו כל המידות הללו – יבחרו הטוב שבציבור בחכמה ובמעשים טובים. ואם היה כאן עם הארץ זקן, וקולו נעים והעם חפצים בו, ובן שלוש עשרה שנה המבין מה שאומר, אך אין קולו נעים – הקטן הוא קודם. אך בעונותינו הרבים בעתים הללו יד ההמון תקיפה, ובפרט בעניני חזנות אין בכוח למחות בידם. &quot;והוא רחום...&quot;.&lt;/p&gt;
&lt;h3&gt;סימן נג סעיף ז&lt;/h3&gt;
&lt;p&gt;זה שנתבאר שלא יצא עליו שם רע, זהו לענין למנותו לכתחילה. אבל אם יצא שם רע על שליח ציבור – אין מעבירין אותו, דלא מפני קול בעלמא נעביר איש מהתמנותו. אלא אם כן הוא קלא דלא פסיק, וידענו שלאו אויבים אפקוהו לקלא, בענין שעל קול כזה היינו חוששים באשת איש כמבואר באבן העזר סימן י&quot;א, דאז מעבירין אותו. ואפילו יחיד יכול לעכב ולהעבירו כשידענו שכוונתו לשמים.&lt;/p&gt;
&lt;p&gt;(מגן אברהם סעיף קטן ז'. וצריך לומר שכוונתו כן כמו שכתבתי. ודייק ותמצא קל.)&lt;/p&gt;
&lt;p&gt;וכל שכבר העבירוהו, ועמד כך זמן רב, ועתה רוצים להחזירו – דינו כהתמנות מתחילה (שם). ואם יש מנהיגים בעיר שבכל הענינים של העיר סומכים עליהם, ממילא שהם עיקרי הבעלי דעות גם לענין התמנות שליח הציבור (שם).&lt;/p&gt;
&lt;h3&gt;סימן נג סעיף ח&lt;/h3&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;מי שעבר עבירה בשוגג, כגון שהרג את הנפש בשוגג, וחזר בתשובה – מותר להיות שליח ציבור. אבל אם עשה במזיד – לא, דמכל מקום יצא עליו שם רע קודם התשובה.&lt;/dd&gt;
&lt;/dl&gt;&lt;p&gt;עד כאן לשונו. מלשון זה משמע דבמזיד אפילו פעם אחת, ולא מהני התשובה לענין התמנותו לשליח הציבור, ובשוגג מהני לפעם אחת.&lt;/p&gt;
&lt;p&gt;ותימא: דבשוגג אפילו בכמה פעמים למה יפסול? דעל שוגג לא שייך שם רע כמובן. וצריך לומר דאין כוונתו על פעם אחת, דבפעם אחת אפילו במזיד כיון ששב – מותר להיות שליח ציבור, דכיון ששב נתבטל השם רע מיד. ופסולו במזיד אינו אלא כשעשה איזה פעמים, ובשוגג גם בכהאי גוונא כשר, וכן משמע מדבריו בספרו דרכי משה, עיין שם. וזה שכתב &quot;דמכל מקום יצא עליו שם רע קודם התשובה&quot;, הכי פירושו: כיון שעשה איזה פעמים, אף ששב בכל פעם, מכל מקום קודם התשובה יצא עליו שם רע בכל פעם.&lt;/p&gt;
&lt;p&gt;ויש שכתבו דפסול ד&quot;יצא עליו שם רע&quot; אינו אלא בתעניות ולא בשאר ימות השנה. ולי נראה דשליח ציבור קבוע לכל השנה עדיף מלתענית.&lt;/p&gt;
&lt;p&gt;(עיין מגן אברהם סעיף קטן ח'. ודייק ותמצא קל.)&lt;/p&gt;
&lt;p&gt;ודע דזה שכתב &quot;הרג את הנפש&quot; – לאו דווקא, והוא הדין עבירה אחרת (אליה רבה). ויש להסתפק בעבירות דרבנן כששב, אם נקרא &quot;יצא עליו שם רע&quot; אם לאו. ונראה דאין חילוק בין דאורייתא לדרבנן.&lt;/p&gt;
&lt;h3&gt;סימן נג סעיף ט&lt;/h3&gt;
&lt;p&gt;עבר עבירה באונס – וודאי אין חשש בדבר (מגן אברהם שם). ושליח ציבור שהיה גם שוחט ובודק, ויצאה טריפה מתחת ידו – אסור לו להיות שליח ציבור. ופרטי דין זה נתבאר ביורה דעה סימן ב, דיש חילוק בין פעם אחת להרבה פעמים.&lt;/p&gt;
&lt;p&gt;ותפילת צדיק בן צדיק מועיל יותר מתפילת צדיק בן רשע. ויראו ששליח הציבור לא יהיה טיפש, שיבין בעניני הציבור (שם). שליח ציבור שיש בו מומין, כגון שנפלו זרועותיו, או חיגר ברגליו, וכיוצא בו, כתב המהרש&quot;ל שיכול להיות שליח ציבור. ואדרבא הקדוש ברוך הוא משתמש בכלים שבורים. אבל בזוהר &quot;אמור&quot; אוסר, ו&quot;כלים שבורים&quot; היינו שיהיה דכה ושפל רוח, ולא מום ממש, עיין שם.&lt;/p&gt;
&lt;p&gt;(שם. ובשל&quot;ה מתיר בשם מהר&quot;מ מרוטנבורג, ד&quot;לב נשבר אלהים לא תבזה&quot;. וכן כתב האליה רבה.)&lt;/p&gt;
&lt;h3&gt;סימן נג סעיף י&lt;/h3&gt;
&lt;p&gt;אין ממנין לשליח הציבור קבוע אלא מי שנתמלא זקנו, כלומר שיש לו זקן, שזה נקרא &quot;איש בשנים&quot;. אבל לא בפחות מכן, שאין זה כבוד ציבור. כלומר: שאינו מכבוד שמים שיהיה שלוחם של הציבור נער ורך בשנים. ולכן אפילו ברצון הציבור – אין ביכולתו להיות שליח ציבור קבוע (ב&quot;ח וט&quot;ז סעיף קטן ב', ועיין מגן אברהם סעיף קטן ט').&lt;/p&gt;
&lt;p&gt;ובתענית ציבור צריך להיות זקן ממש (שם). אך בכל השנה לא קפדינן אזקנה, רק בעינן שיגיע לגבורת איש. ולכן אף אם אין לו זקן, כגון שבטבע אין לו גידול זקן, כיון שהגיע לכלל שנים שאחר כיוצא בו נתמלא זקנו – רשאי להיות שליח ציבור קבוע. ואפילו יש שליח ציבור אחר, אלא שהוא נתמנה מהציבור או משליח הציבור להיות לו לעזור בעתים ידועים להתפלל, כיון שממנים אותו לדבר של קביעות – צריך נתמלא זקנו דווקא (עיין ט&quot;ז סעיף קטן ד').&lt;/p&gt;
&lt;h3&gt;סימן נג סעיף יא&lt;/h3&gt;
&lt;p&gt;וזהו בקביעות. אבל באקראי לירד לפני התיבה – מותר מיד שהביא שתי שערות. וכיון שהוא בן שלוש עשרה שנים ויום אחד – רשאי לירד לפני התיבה באקראי דמסתמא הביא שערות, אלא אם כן ידענו שעדיין לא הביא שערות, דאז דינו כקטן. וקודם שלוש עשרה שנה אין להורידו לפני העמוד כלל. ובתענית ציבור בעינן &quot;נתמלא זקנו&quot; גם כשמתפלל באקראי (שם).&lt;/p&gt;
&lt;p&gt;ובן עשרים שנה אפילו כשאין לו זקן ממנין אותו, דאחֵר דרכו להתמלאות זקנו כשהוא בן עשרים. ואם היה לו זקן אפילו מעט, אם הוא מבן שמונה עשרה ולמעלה – קרינא ביה &quot;נתמלא זקנו&quot;. אבל בפחות משמונה עשרה בעינן שיהיה לו הרבה שערות בזקנו. וסריס שנראו בו סימני סריס, יש אומרים שמותר למנותו כשהוא בן עשרים. ויש מי שמקפיד למנות סריס לשליח הציבור קבוע (מגן אברהם סעיף קטן י&quot;א בשם רש&quot;ל).&lt;/p&gt;
&lt;h3&gt;סימן נג סעיף יב&lt;/h3&gt;
&lt;p&gt;כל זה הוא כשיש להשיג שליח ציבור שנתמלא זקנו. אבל אם אין כאן מי שראוי להיות שליח ציבור רק בן שלוש עשרה ויום אחד בהכרח למנות אותו, דאם לא כן יתבטלו כולם מלשמוע קדושה וקדיש. ובזמן הזה רחוק שיארע כן.&lt;/p&gt;
&lt;p&gt;וכבר נתבאר דקטן אינו יורד לפני התיבה. ומכל מקום כתב רבינו הבית יוסף בסעיף י דיש ללמד זכות על אותן מקומות שנוהגים שהקטנים יורדים לפני התיבה להתפלל תפילת ערבית במוצאי שבתות. עד כאן לשונו – משום דאין בערבית חזרת התפילה. והנהיגו כן מפני היתומים, שנתבאר ביורה דעה סימן שע&quot;ו שתיקון הוא לנשמה להתפלל במוצאי שבת לפני העמוד.&lt;/p&gt;
&lt;p&gt;ומכל מקום מיחו הגדולים בזה, כמו שכתב רבינו הבית יוסף בספרו הגדול, עיין שם. וגם עתה לא ראינו המנהג הזה. וזה לשון רבינו הרמ&quot;א: דבמקומות שלא נהגו כן – אין לקטן לעבור לפני התיבה אפילו בתפילת ערבית. אפילו הגיע ביום השבת לשלוש עשרה שנים – אין לו להתפלל ערבית של שבת, דברי עדיין אין לו שלוש עשרה שנה. עד כאן לשונו. כלומר: דערבית של שבת מתפללים מבעוד יום, והוא נעשה בר מצוה בתחילת הלילה. אבל כשמתפללים אחר צאת הכוכבים – מותר, דזה דאמרינן בעלמא &quot;שלוש עשרה שנה ויום אחד&quot; הכוונה שלוש עשרה שנים שלמים, כלומר: תיכף אחר שלוש עשרה נעשה גדול (מגן אברהם סעיף קטן ג' וט&quot;ז סעיף קטן ו').&lt;/p&gt;
&lt;h3&gt;סימן נג סעיף יג&lt;/h3&gt;
&lt;p&gt;מי שזיכהו הקדוש ברוך הוא בקול נעים – ירנן להקדוש ברוך הוא ובשמחה של מצוה ולא בדברי רשות, וכל שכן לשיר שירי עגבים. ועוונו גדול מנשוא.&lt;/p&gt;
&lt;p&gt;ושליח ציבור שמאריך בתפילתו כדי שישמעו קולו ערב, אם הוא מחמת ששמח בלבו על שנותן הודאה להשם יתברך בנעימה – תבוא עליו ברכה. והוא שיתפלל בכובד ראש, ועומד באימה וביראה. אבל אם מכוין להשמיע קולו, ושמח בקולו – הרי זה מגונה. ומכל מקום כל שמאריך בתפילתו לא טוב עושה, מפני טורח הציבור. והרבה יש לדבר בעניני החזנים בזמן הזה בעוונותינו הרבים, אבל כשם שמצוה לומר... ואסור לכפול התיבות.&lt;/p&gt;
&lt;h3&gt;סימן נג סעיף יד&lt;/h3&gt;
&lt;p&gt;אין ממנין לשליח הציבור מי שקורא לאלפי&quot;ן עייני&quot;ן, ועייני&quot;ן אלפי&quot;ן, דהברת עי&quot;ן הוא בחוזק ובעומק יותר מהאל&quot;ף. אך במדינתינו אין בקיאים בזה. וכן לא יקרא חתי&quot;ן ההי&quot;ן, וההי&quot;ן חתי&quot;ן, ובמדינתינו אין הברתן שוה כלל.&lt;/p&gt;
&lt;p&gt;והפוחח, והוא מי שבגדיו קרועים וזרועותיו מגולים – לא ירד לפני התיבה. וכן כשרגליו מגולים – לא ירד לפני התיבה. ומהראוי ששליח הציבור יהיה לו בגדים ארוכים, ויכנס לבית הכנסת ראשון ויצא אחרון (מגן אברהם סוף סעיף קטן ז' בשם רמ&quot;מ). וכתב רבינו הבית יוסף בסעיף י&quot;ד:&lt;/p&gt;
&lt;dl&gt;&lt;dd&gt;סומא יורד לפני התיבה. ובלבד שלא יקרא בתורה, משום דברים שבכתב – אי אתה רשאי לאומרם בעל פה.&lt;/dd&gt;
&lt;/dl&gt;&lt;p&gt;ולפי דברי הזוהר שכתבנו בסעיף ט לא נכון שסומא יורד לפני התיבה. ואם סומא רשאי לעלות לתורה יתבאר בסימן קמ&quot;א. וחרש קשה לו להיות שליח ציבור.&lt;/p&gt;
&lt;h3&gt;סימן נג סעיף טו&lt;/h3&gt;
&lt;p&gt;שליח ציבור קבוע יורד לפני התיבה מעצמו, ולא ימתין עד שיאמרו לו. אבל שליח ציבור שאינו קבוע – צריך לסרב מעט קודם שירד לפני התיבה.&lt;/p&gt;
&lt;p&gt;אך לא יסרב יותר מדאי, שאין זה כבוד הציבור. אלא פעם ראשונה מסרב, וכשיאמרו לו פעם שניה – מכין עצמו כמו שרוצה לעמוד. ובפעם שלישית – יעמוד. ואם האומר לו שירד הוא אדם גדול – אינו מסרב לו כלל וירד מיד, דאין מסרבין לגדול. אך בדבר שיש בזה שררות – יסרב מעט אפילו כשאומר לו אדם גדול, דהסירוב הוא מפני שיתראה דאולי אינו ראוי לכך, וזהו הדרך ארץ (עיין תוספות פסחים סוף פרק שביעי).&lt;/p&gt;
&lt;p&gt;ולפעמים אף שליח ציבור שאינו קבוע לא יסרב, כגון שטעה שליח הציבור או נשתתק, ונצרך להעמיד אחר תחתיו – אותו שמעמידין תחתיו לא יסרב כלל, כיון שהוא באמצע התפילה אינו נכון להפסיק הרבה.&lt;/p&gt;
&lt;p&gt;(הגר&quot;א סעיף קטן כ&quot;ד הקשה מערכין יא ב, שאומר שם: מידי דהוה אשליח ציבור דמימלך, עיין שם – הרי להדיא דגם שליח ציבור קבוע צריך המלכה. ולעניות דעתי נראה דלא קשיא, דרש&quot;י פירש: ונסיב רשותא אם יתפלל. עד כאן לשונו. כלומר: אם אין אומרים לו שיתפלל – צריך ליטול רשות, דאולי אין הציבור רוצים להתפלל עדיין. אבל כשאומרים לו &quot;רד והתפלל&quot; – אין לו לסרב כלל. וראיה לזה: דמדמי שם ל&quot;ויאמר חזקיהו&quot;, עיין שם. והוא נתעורר מעצמו לא מאחרים, וברור הוא. ודייק ותמצא קל.)&lt;/p&gt;
&lt;h3&gt;סימן נג סעיף טז&lt;/h3&gt;
&lt;p&gt;שנו חכמים במשנה דמגילה (כד ב):&lt;/p&gt;
&lt;dl&gt;&lt;dd&gt;האומר &quot;איני עובר לפני התיבה בצבועין&quot; – אף בלבנים לא יעבור. &quot;בסנדל איני עובר&quot; – אף יחף לא יעבור.&lt;/dd&gt;
&lt;/dl&gt;&lt;p&gt;והטעם: דחיישינן שמא מינות נזרקה בו (גמרא), דהמינים היו מקפידין בזה. ולכן אף שאפשר שהוא מטעם אחר אמר כן, מכל מקום חוששין.&lt;/p&gt;
&lt;p&gt;ולא מיבעיא כשחוזר בו ואומר &quot;הריני יורד בצבועים&quot; או &quot;בסנדל&quot;, דיש לחוש דמעיקרא אמר משום מינות, ואחר כך מפני יראת אנשים חוזר בו. אלא אפילו אינו חוזר בו, ויש לומר דכוונתו משום צניעות או נקיות, מכל מקום לא יעבור (ט&quot;ז סעיף קטן ח').&lt;/p&gt;
&lt;p&gt;וכיון דחששא בעלמא הוא – לא חיישינן רק באותה תפילה בלבד. ואפילו נותן אחר כך אמתלא לדבריו למה אמר כן, מכל מקום לא ירד באותה תפילה. אבל אם אמר האמתלא ביחד עם מה שאמר &quot;איני עובר בצבועין&quot; או &quot;בסנדל&quot; – אין בזה שום חשש, ויורד בתפילה זו.&lt;/p&gt;
&lt;p&gt;(ועיין מגן אברהם סעיף קטן י&quot;ח, שכתב: מכל מקום כיון שהציבור מבקשים... עד כאן לשונו. צריך עיון מה צריך לזה בקשת הציבור, ואף בלא זה לא מהני אמתלא אחר כך. ודייק ותמצא קל.)&lt;/p&gt;
&lt;h3&gt;סימן נג סעיף יז&lt;/h3&gt;
&lt;p&gt;גר (בזמן הקדמון) מותר לו להיות שליח ציבור. ויש שמונעים אותו מזה, מפני שאינו יכול לומר &quot;אלהי אבתינו&quot;. ונדחו דבריהם דאברהם הוא אב לגרים, &quot;כי אב המון גויים נתתיך&quot;. וכן מפורש בירושלמי ביכורים פרק ראשון דכן הלכה, עיין שם.&lt;/p&gt;
&lt;p&gt;וממזר אינו כדאי להיות שליח ציבור. וגם חלל נראה לי שלא יהיה שליח ציבור, דכל שנולד באיסור – אינו מהראוי להיות סניגור כמובן. וכל שכן אם שליח הציבור בעצמו עובר עבירה, שאסור להעמידו לפני העמוד. וכל המחזיק ביד שליח ציבור כזה הוא חוטא, ומחטיא את הרבים, ועונשו מרובה בזה ובבא. ואין קטיגור נעשה סניגור (אור זרוע סימן קי&quot;ב).&lt;/p&gt;
&lt;h3&gt;סימן נג סעיף יח&lt;/h3&gt;
&lt;p&gt;כל שליח ציבור צריך לעמוד לפני העמוד כעומד לפני המלך, והטלית על ראשו ולאו על כתפיו. ולא יעשה תנועות משונות, ולא יביט לצדדים וכל שכן לאחוריו. ולא יגהק, ולא יפהק, ולא ירוק לא בפה וכל שכן בחוטם. ואם בהכרח לו לעשות כן – יעשה בחשאי ותחת טליתו, ויקנח פיו וחוטמו ואחר כך יתפלל.&lt;/p&gt;
&lt;p&gt;ויראה שלא יצטרך לנקביו באמצע התפילה, שאין זה כבוד הציבור. ויכין את עצמו מקודם לכל זה. האמנם אם על כל זה מוכרח לצאת – יעמיד אחר על מקומו ויוצא. וכמו שהדין לפני העמוד, כמו כן בקריאת התורה.&lt;/p&gt;
&lt;h3&gt;סימן נג סעיף יט&lt;/h3&gt;
&lt;p&gt;כתבו רבותינו בעלי השולחן ערוך בסעיף י&quot;ט דאפילו יחיד יכול לעכב ולומר &quot;איני רוצה שפלוני יהיה חזן&quot;, אם לא שכבר הסכים עליו מתחילה. ודווקא שיהיה לאותו יחיד טעם הגון על פי שבעה טובי העיר. אבל בלאו הכי – אין יכול למחות בשליח ציבור. ואם הוא שונאו – יכול למחות בו קודם שהסכים עליו. ומי שהוא שונא לשליח הציבור – לא יעלה לספר תורה כשקורא התוכחה. עד כאן לשונם.&lt;/p&gt;
&lt;p&gt;ודבריהם צריכים ביאור: והיכן מצינו שאחד יכול לעכב? ואפילו מיעוט למה יכולים לעכב? הא בכל התורה אזלינן בתר רובא.&lt;/p&gt;
&lt;h3&gt;סימן נג סעיף כ&lt;/h3&gt;
&lt;p&gt;ומצאתי תשובה לזה באור זרוע הגדול (סימן קי&quot;ד), שכתב:&lt;/p&gt;
&lt;dl&gt;&lt;dd&gt;הורה מורי הר&quot;ש שיחיד יכול לעכב חזנות. ופשוט בכל ריינו&quot;ס שהמיעוט מעכב על הרוב מלקבוע שליח ציבור..., שכל המתמנה להיות שליח ציבור שלא מאגודה אחת – אין רוח חכמים נוחה ממנו..., והיאך יוציא אותם ידי חובה והם אינם מסכימים לתפלתו...? ואף על פי שיש בו כל מידות טובות, בעינן שיהיו העם מסכימים...&lt;/dd&gt;
&lt;/dl&gt;&lt;dl&gt;&lt;dd&gt;ותדע שהרי ישראל שהפריש קרבן חובתו, ובא כהן והקריב לו, ובעל הקרבן אינו חפץ בו, וכי סלקא דעתך שנתכפר לו...? והכא נמי אין לשליח הציבור להתפלל אלא ברצון כולם...&lt;/dd&gt;
&lt;/dl&gt;&lt;p&gt;עד כאן לשונו. ומזה נתבאר דזהו בזמן הקדמון שהציבור לא היו מתפללים כלל, והשליח ציבור היה מוציאם ידי חובתם. ולכן דימה לקרבן, ולפי זה שפיר אחד יכול לעכב ולומר &quot;אין ברצוני לעשותו לשליח בעדי&quot;.&lt;/p&gt;
&lt;p&gt;ועם כל זה צריך לומר טעם הגון, דאם לא כן אין לדבר סוף ובעל כרחו צריך לקבל עליו. וכן אם כבר הסכים עליו – אינו יכול לחזור בו גם כן מטעם זה, דאם כן אין לדבר סוף. וכן אם הוא שונאו – יכול לעכב עליו מקודם ולא אחר כך. והשליח ציבור מחויב להוציאו בתפילתו ולהסיר השנאה מלבו. ועם כל זה כשקורא התוכחה, אם ירצה לא יעלה. וזהו ביאור דברי רבותינו בעלי השולחן ערוך.&lt;/p&gt;
&lt;h3&gt;סימן נג סעיף כא&lt;/h3&gt;
&lt;p&gt;אבל בזמן הזה שכל אחד מתפלל בפני עצמו, ובימי החול אין שליח הציבור של העיר יורד כלל לפני התיבה, ואף בשבתות מתפלל שליח הציבור רק באקראי, ורק בראש השנה ויום הכיפורים ורגלים מתפלל שליח הציבור ועיקרו הוא לנגינה; והרבה מבני העיר אינם מתפללים כלל בבית הכנסת ששליח הציבור מתפלל בה; והחזן מחויב לזמר החתן והכלה קודם החופה, ולזמר &quot;רוממות&quot; על ברית מילה, ועוד התמנות כיוצא באלו – פשיטא שאין היחיד יכול לעכב, ואף מיעוט הציבור אין ביכולתם לעכב. וכשרוב העיר רוצים ליקח שליח ציבור פלוני – אין המיעוט יכולים למחות בהם. ומשלמים לו מקופת הקהל, וגם אלו היחידים מחויבים לישא בעול, אם לא שהמיעוט יברר שהוא שליח ציבור שאינו הגון, דאז הדין עמהם.&lt;/p&gt;
&lt;p&gt;(ובזה תבין דברי המגן אברהם סעיף קטן כ'. ומה שכתב בראש סעיף קטן זה: וגם בכל המינוים יכול למחות, עיין שם – זהו דלא כמסקנתו, ואין מורין כן. וכן הוא דעת הלבוש. וגם מה שכתב בסעיף קטן כ&quot;א דרוב הציבור יכולים למחות גם אחר שהסכימו, עיין שם – פשוט הוא דזהו דווקא כשנמצא עליו פסול, או עדיין לא עשו עמו כתב, או שהוא לאחר זמן הכתב, או שרוצים לסלק לו עד זמנו, וכמו שכתב המחצית השקל שם. ויחיד אין יכול למחות בכל ענין. ודייק ותמצא קל.)&lt;/p&gt;
&lt;h3&gt;סימן נג סעיף כב&lt;/h3&gt;
&lt;p&gt;אין למנות שליח ציבור על פי אלמות משרי העיר, ואף על פי שרוב הציבור חפצים בו (עיין בית יוסף מעשה בזה). ואסור לאדם להתפלל בלא רצון הציבור. וכל מי שמתפלל בחזקה ודרך אלמות – אין עונין &quot;אמן&quot; אחר ברכותיו. אם יש בו יראת שמים – יברח מהעמוד אם רואה אפילו רק יחידים שאין רוצים בו.&lt;/p&gt;
&lt;p&gt;וכל מצוה שהוא במחלוקת – אינה מצוה. ולא יתקוטט לעשות מצוה שאינה מוטלת עליו, שהרי אכילת קדשים בוודאי מצוה גדולה היא, ומכל מקום שנינו בלחם הפנים שהצנועים מושכים את ידיהם מהחלוקה אם מתקוטטים בעד זה, כדאיתא ביומא (לט א). ועל זה אמרו (מועד קטן ה א): כל השם אורחותיו – זוכה ורואה בישע אלהים.&lt;/p&gt;
&lt;h3&gt;סימן נג סעיף כג&lt;/h3&gt;
&lt;p&gt;אם יש לשכור שליח ציבור בשכר, ויש בחינם – טוב יותר בשכר מבחינם, דכל מצוה יותר טוב כשמוציאין עליה מעות. ועוד: דכשהוא בשכר ישמור עבודתו יותר. ועוד: דאז לא יעיז אחֵר שאינו ראוי להתפלל לירד לפני התיבה, אבל בחינם אין ניכר כל כך שהדבר שייך לו לבדו.&lt;/p&gt;
&lt;p&gt;ושכר שליח ציבור פורעים מקופת הקהל. ואף על פי שבהקופה יש של העשיר הרבה יותר משל העני, והשליח ציבור הא מוציא שניהם בשווה, והיה לשלם גם כן בשווה, מכל מקום הא אין יד העני משגת כיד העשיר, ובהכרח שזה ישלם יותר וזה פחות. וכתב רבינו הרמ&quot;א בסעיף כ&quot;ג:&lt;/p&gt;
&lt;dl&gt;&lt;dd&gt;ויש אומרים שגובין חצי לפי ממון וחצי לפי הנפשות. וכן הוא מנהג הקהלות.&lt;/dd&gt;
&lt;/dl&gt;&lt;p&gt;עד כאן לשונו, וזהו דרך פשרה. ואצלינו ליכא מנהג זה, ופורעים מקופת הציבור שכירות תמידיות, והכנסה ממילא לפי ממון כידוע (עיין מגן אברהם סעיף קטן כ&quot;ז). וכן הוא אצלינו בכל ההתמנות לרבנים, ודיינים, ושמשים – פורעין שכירות מהקופה, וההכנסות הוא לפי ערכו של כל אחד ואחד.&lt;/p&gt;
&lt;h3&gt;סימן נג סעיף כד&lt;/h3&gt;
&lt;p&gt;במקום שאין שליח ציבור, או אצלינו בחול שאין שליח הציבור מתפלל ומתפלל מי שירצה – לא יתפלל רק המרוצה לעם. ולכן אף על פי שלענין קדיש קודם מי שמת לו אב ואם, מכל מקום לענין תפילה לפני העמוד, אף על פי שנוהגין האבלים ובעלי היארציי&quot;ט להתפלל לפני העמוד, ותיקון גדול הוא לנשמת המת כשמתפלל כראוי, מכל מקום אין לו דין קדימה לענין זה. וזהו שכתב רבינו הבית יוסף בסעיף כ:&lt;/p&gt;
&lt;dl&gt;&lt;dd&gt;אם אחד רוצה לומר תפילה בשביל אביו, ואחד רוצה לומר בשביל אחר, מי שירצה הקהל שיאמר התפילה – הוא יאמר.&lt;/dd&gt;
&lt;/dl&gt;&lt;p&gt;עד כאן לשונו. וכן במקומות שהמוהל דוחה האבל מלהתפלל, אם הציבור רוצים יותר בהאבל – יתפלל האבל. ויארציי&quot;ט קודם למוהל אם אצל הציבור שניהם שוים (מגן אברהם סעיף קטן כ&quot;ד). ואצלינו אין המנהג שהמוהל יתפלל, רק מנגן &quot;וכרות&quot; פסוק אחר פסוק.&lt;/p&gt;
&lt;h3&gt;סימן נג סעיף כה&lt;/h3&gt;
&lt;p&gt;ציבור שבעצמם אינם יכולים להתפלל, ובהכרח לשכור להם שליח ציבור שיתפלל בכל יום להוציאם ידי חובתם – מחויבים לשכור. וכופים זה את זה לשכור שליח ציבור, ואפילו המיעוט כופים להרוב. וכן כופין זה את זה לשכור להם רב להורות להם הוראות איסור והיתר ושארי ענינים.&lt;/p&gt;
&lt;p&gt;ואם צריכים לשני אלה, ואין ידם משגת רק לדבר אחד, אם הרב גדול בתורה והוא רב מובהק ובקי בהוראה – הרב קודם. ואם לאו – שליח הציבור קודם, כיון שבעצמן אין יכולין להתפלל. ושוכרין שליח ציבור שיתפלל בעדם בכל יום. ואצלינו לא שייך כלל דין זה, והרב תמיד קודם (וזהו כוונת השולחן ערוך בסעיף כ&quot;ד).&lt;/p&gt;
&lt;h3&gt;סימן נג סעיף כו&lt;/h3&gt;
&lt;p&gt;אין מסלקין חזן מאומנתו אלא אם כן נמצא בו פסול. ואז הוא פסול עד שישוב בתשובה, ויהיה ניכר לכל ששב.&lt;/p&gt;
&lt;p&gt;ואין מסלקין אותו משום רינון בעלמא, כגון שיצא עליו קול שהלשין, או נתפס עם כותית, וכיוצא בזה אין חוששין להקול עד שיבואו עדים ויעידו. ואם הקול חזק מאוד – יושיבו בית דין על ככה להוודע מקור הקול (עיין מגן אברהם סעיף קטן כ&quot;ט).&lt;/p&gt;
&lt;p&gt;ושליח ציבור שהוא שוחט ובודק – לא יתפלל בבגדים הצואין ומסריחין כדרכי השוחטים. ואם אינו רוצה להחליף בגדיו בשעת התפילה – מעבירין אותו. ואף גם בין הבריות לא ילך בבגדים הצואים. וכן שליח ציבור המנבל פיו או שר בשירי עגבים – מוחין בו שלא יעשה כן. ואם אינו שומע – מעבירין אותו.&lt;/p&gt;
&lt;h3&gt;סימן נג סעיף כז&lt;/h3&gt;
&lt;p&gt;כתב רבינו הרמ&quot;א בסעיף כ&quot;ה:&lt;/p&gt;
&lt;dl&gt;&lt;dd&gt;שליח ציבור שהזקין, ורוצה למנות בנו לסייעו לפרקים אף על פי שאין קול בנו ערב כקולו, אם ממלא מקומו בשארי דברים – בנו קודם לכל אדם, ואין הציבור יכולים למחות בידו.&lt;/dd&gt;
&lt;/dl&gt;&lt;p&gt;עד כאן לשונו. ואיתא בספרי פרשת &quot;שופטים&quot;:&lt;/p&gt;
&lt;p&gt;&quot;למען יאריך ימים... הוא ובניו בקרב ישראל&quot; – &quot;הוא ובניו&quot;, שאם מת בנו עומד תחתיו. ואין לי אלא זה בלבד, מניין לכל פרנסי ישראל שבניהן עומדין תחתיהן? תלמוד לומר: &quot;בקרב ישראל&quot;, כל שהוא &quot;בקרב ישראל&quot; – בנו עומד תחתיו.&lt;/p&gt;
&lt;p&gt;עד כאן לשונו. והכוונה: כשבנו ממלא מקומו. והנה דין זה של רבינו הרמ&quot;א מתשובת הרשב&quot;א (סימן ש'), והביא בסוף דבריו הספרי שהבאנו לסיוע לזה. ועיקר תשובתו היתה לפי שהיה המנהג במקומות אלו כן שהבן ימלא מקום אביו. ושכך התנו עמו בשאלה זו שם, שמי שירצה יקח לעזור לו, וקבלו אותו לשליח הציבור על כל ימי חייו, עיין שם. ורבינו הרמ&quot;א לא הזכיר מזה מאומה, וצריך טעם.&lt;/p&gt;
&lt;h3&gt;סימן נג סעיף כח&lt;/h3&gt;
&lt;p&gt;ונראה לי דבאמת דברי הספרי אינו ענין כלל לשכירות שליח ציבור ורב, דהספרי לא דיבר רק בפרנסים שמעמידין אותם לכבוד בעלמא. אבל כשציבור שוכרים שליח ציבור בשכירות, מה שייך לומר שבנו קודם? והרי יכולים לומר: &quot;לך רצונינו ליתן מעות ולא לבנך&quot;. ואטו יש למעות חזקה? והרי בפוסק מעות לחתנו, ומת חתנו ונפלה ליבום, שהתורה גזרה כן ועם כל זה שנינו בריש פרק ששי דכתובות שיכול לומר &quot;לאחיך הייתי רוצה ליתן, ולך אי אפשי ליתן&quot;?&lt;/p&gt;
&lt;p&gt;קל וחומר לעושים כתב עם שליח ציבור או רב שישלמו לו כך וכך לשנה, איך נכוף אותם שישלם לבנו, אף אם ממלא מקום אביו? וכל שכן אם הכתב הוא לכך וכך שנים. ולכן זיכה הרשב&quot;א לשליח הציבור זה רק מטעם מנהג שלהם, כמו שכתבתי. ולסיוע בעלמא הביא מספרי.&lt;/p&gt;
&lt;h3&gt;סימן נג סעיף כט&lt;/h3&gt;
&lt;p&gt;ולכן רבינו הרמ&quot;א לא כתב דין זה, שבנו קודם כשמת האב. ורק בזה פסק: כשמינו אותו לכל ימי חייו, או אפילו במינוהו לזמן אלא שכן מנהג העולם שאין מסלקין בכלות הזמן, והוי כשכירות לעולם. וממילא הוי כהתנו שכשיצטרך לסיוע, כדרך בני אדם שמזקינים או יחלו לפרקים, שיקח לו עזר כפי רצונו. ועתה ממילא שבנו קודם כשראוי לכך.&lt;/p&gt;
&lt;p&gt;אבל כשמת – וודאי אין הציבור מחויבים לקבל הבן, אלא אם כן רוצים ובוחרים בו עתה, ולא מפני הירושה.&lt;/p&gt;
&lt;p&gt;(עיין מגן אברהם סעיף קטן ל&quot;ג. ודייק ותמצא קל.)&lt;/p&gt;
&lt;h3&gt;סימן נג סעיף ל&lt;/h3&gt;
&lt;p&gt;ובהתמנות רבנות, לבד הטעם שנתבאר, לא שייך ירושה בתורה. ולכן מצינו בחכמינו ז&quot;ל שמי שהיה ראש גולה – לא היה בנו יורשו, כמו שמצינו בהזוגות בפרק ראשון דאבות. וכן בחכמי הגמרא, כמו רב הונא היה ראש גולה ואחריו היה רב חסדא, אף שלרב הונא היה בנו רבה בר רב הונא, והרבה כיוצא בזה.&lt;/p&gt;
&lt;p&gt;וזה שמהלל ואילך ירשו הנשיאות – עשו כן תקנה להעמדת התורה מפני הורדוס וסייעתו (עיין מגן אברהם שם). מיהו אם באמת הבן ממלא מקום אביו – ראוי לאנשי העיר להקימו על מקום אביו, וכן ראוי לזרעו של אברהם.&lt;/p&gt;
&lt;h3&gt;סימן נג סעיף לא&lt;/h3&gt;
&lt;p&gt;כתב רבינו הבית יוסף בסעיף כ&quot;ו:&lt;/p&gt;
&lt;dl&gt;&lt;dd&gt;קהל שנהגו למנות אנשים על צרכי הציבור לזמן, ובהגיע הזמן יצאו אלו ויכנסו אחרים תחתיהם; בין לחזן, בין לקופה של צדקה, בין לשאר מנויין הצריכין לציבור; בין שנוטלין עליהן שכר, בין שאינם נוטלין; אפילו לא קבעו להם זמן – סתמן כפירושן, מאחר שנהגו כך.&lt;/dd&gt;
&lt;/dl&gt;&lt;p&gt;עד כאן לשונו, ופשוט הוא.&lt;/p&gt;
&lt;p&gt;ורבינו הרמ&quot;א כתב דיש מי שכתב דשליח ציבור יתפלל מתוך ספר המיוחד לציבור, דוודאי נכתב לשמו. עד כאן לשונו. ועכשיו שמתפללין מסידורים הנדפסין – לא שייך זה.&lt;/p&gt;
&lt;h3&gt;סימן נג סעיף לב&lt;/h3&gt;
&lt;p&gt;ודע דשליח ציבור שהוזכר בגמרא היה ממונה לכל צרכי העיר, כמו שכתב רש&quot;י בחולין (כד ב). והיה מתפלל בכל יום שחרית ומנחה וערבית להוציא רבים ידי חובתם.&lt;/p&gt;
&lt;p&gt;ושם &quot;חזן&quot; מצינו במשניות על כמה ענינים:&lt;/p&gt;
&lt;ul&gt;&lt;li&gt;במשנה פרק קמא דשבת (משנה ג) פירש הרע&quot;ב &quot;חזן&quot; – מלמד תינוקות.&lt;/li&gt;
&lt;li&gt;ובמכות פרק שלישי (משנה י&quot;ב) פירש: שמש, שליח בית דין.&lt;/li&gt;
&lt;li&gt;ובתמיד פרק חמישי (משנה ג) פירש גם כן שמשין, עיין שם.&lt;/li&gt;
&lt;/ul&gt;&lt;p&gt;והערוך בערך &quot;חזן&quot; פירש: &quot;חזן&quot; – שליח ציבור, והוא לשון &quot;חוזה&quot; שצריך לראות היאך יקרא בתורה.&lt;/p&gt;
&lt;p&gt;ועכשיו שם &quot;חזן&quot; ושליח ציבור אחת הם, והוא רק ממונה להתפלל ולנגן באיזה שבתות וימים טובים, וראש השנה ויום הכיפורים. וכל העם מתפלל כל אחד בפני עצמו, ואיננו צריכים שהם יוציאו אותנו ידי חובותינו. לפיכך אין הדקדוק בהם כל כך. ומכל מקום זהו חובה שיהיה ירא אלהים, ואם לאו – תפילתו תועבה ומעורר קטרוגים רחמנא לצלן.&lt;/p&gt;</extract></page></pages></query></api>