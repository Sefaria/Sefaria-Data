<?xml version="1.0"?><api><query><normalized><n from="ערוך_השולחן_אורח_חיים_קכד" to="ערוך השולחן אורח חיים קכד" /></normalized><pages><page pageid="182544" ns="0" title="ערוך השולחן אורח חיים קכד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני חזרת שליח הציבור ועניית &quot;אמן&quot;&lt;/b&gt;&lt;/big&gt;&lt;br&gt;&lt;big&gt;ובו שבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז&lt;/p&gt;
&lt;h3&gt;סימן קכד סעיף א&lt;/h3&gt;
&lt;p&gt;מתקנת אנשי כנסת הגדולה שלאחר שסיימו הציבור תפילתן – חוזר שליח הציבור ומתפלל בקול רם כל התפילה. ותנן בשלהי ראש השנה:&lt;/p&gt;
&lt;dl&gt;&lt;dd&gt;כשם ששליח ציבור חייב – כך כל יחיד ויחיד חייב. רבן גמליאל אומר: שליח ציבור מוציא את הרבים ידי חובתן.&lt;/dd&gt;
&lt;/dl&gt;&lt;p&gt;והלכה כחכמים. ובגמרא שם שאל רבן גמליאל לחכמים: אם כן למה שליח ציבור יורד לפני התיבה? אמרו לו: להוציא את שאינו בקי להתפלל, אבל הבקי אינו יוצא בתפילת שליח ציבור.&lt;/p&gt;
&lt;p&gt;וזהו שכתבו הטור והשולחן ערוך דלאחר שסיימו הציבור תפילתן – יחזור שליח ציבור התפילה, שאם יש מי שאינו יודע להתפלל – יכוין למה שהוא אומר ויוצא בו. וצריך אותו שיוצא בתפילת שליח ציבור לכוין לכל מה שאומר שליח ציבור מראש ועד סוף. ואינו מפסיק, ואינו משיח. ופוסע שלוש פסיעות לאחוריו כאדם שמתפלל לעצמו. עד כאן לשונם.&lt;/p&gt;
&lt;h3&gt;סימן קכד סעיף ב&lt;/h3&gt;
&lt;p&gt;ודע שהמפרשים פירשו דהך אינו בקי – הוא שאינו בקי להתפלל, אבל מכל מקום מבין הוא מה ששליח הציבור אומר. דאם לא כן – לא שייך לומר יכוין (בית יוסף וט&quot;ז סעיף קטן א' ומגן אברהם סעיף קטן ב'). ואינו מובן דאם כן מה יעשה מי שאינו מבין גם כן?&lt;/p&gt;
&lt;p&gt;ונראה בכוונתם שעשאוה כמו שכתבתי לקמן סימן קצ&quot;ג בברכת המזון: דהמבין יוצא בשמיעה, ומי שאינו מבין יאמר מילה במילה עם שליח הציבור. ואז יוצא אף על פי שאינו יודע פירוש המילות, כמו המתפלל לעצמו שאינו מבין בלשון הקודש ויצא. דדווקא כשמתפלל בלשון אחר צריך להבין הלשון, כמו שכתבתי בסימן ס&quot;ב.&lt;/p&gt;
&lt;p&gt;והנה בסימן קצ&quot;ג מבואר שרש&quot;י חולק בזה, וסבירא ליה דנשים יוצאות בשמיעה אף בקידוש שהוא דאורייתא, אף שאינן מבינות. וכתבו שם המפרשים שנהגו כרש&quot;י, עיין שם (ב&quot;ח ומגן אברהם שם סעיף קטן ב'). ואם כן פשיטא דבתפילה יוצאים.&lt;/p&gt;
&lt;p&gt;ואפשר לומר דבזה חמירה תפילה יותר, שהרי בקידוש ובברכת המזון ובכל הברכות – אחד יוצא בברכת חברו כשהוא אינו יודע, כדאיתא בגמרא: סופר מברך ובור יוצא. ובתפילה אינו כן, דדווקא בתפילת שליח ציבור יוצאים, כמו שכתב הטור לקמן סימן תקצ&quot;ד בשם רי&quot;ץ גאות. משום דתפילה נתקנה בלחש, ושכך שדר רב שרירא גאון שאין רשות למתפלל להשמיע קולו ולהוציא את שאינו בקי עד שירד לפני התיבה. עד כאן לשונו.&lt;/p&gt;
&lt;p&gt;אמנם יש חולקים בזה: הר&quot;ן שלהי ראש השנה, והמרדכי והג&quot;א (עיין בית יוסף). ואפילו לדעת הגאון ורי&quot;ץ גאות, מכל מקום נראה דשליח הציבור מוציא את כולם בשמיעה. והרי לא גריעי מעם שבשדות, ששליח הציבור מוציאם אף בלא שמיעה כמבואר שם, וכל שכן הנך.&lt;/p&gt;
&lt;h3&gt;סימן קכד סעיף ג&lt;/h3&gt;
&lt;p&gt;ודע דהטור כתב עוד טעם על חזרת שליח הציבור: משום קדושה, עיין שם.&lt;/p&gt;
&lt;p&gt;ונראה שהיה יכול לומר גם משום ברכת כהנים, דאי אפשר בלא שלוש אחרונות. ויש להבין: דאם כן רבן גמליאל כששאל חכמים למה שליח ציבור יורד לפני התיבה, מאי קא [משמע] לן? הא מוכרח לזה מפני הקדושה ומפני ברכת כהנים. וגם חכמים למה הוצרכו להשיבו &quot;כדי להוציא את שאינו בקי&quot;?&lt;/p&gt;
&lt;p&gt;ונראה לעניות דעתי דדבר גדול השמיענו בזה, דהנה שאלו מהרמב&quot;ם ז&quot;ל: בית הכנסת שכולם בקיאים, למה צריך חזרת שליח הציבור? והשיבם דכיון דחכמים תיקנוה הוי תקנה קבועה, ואין חילוק בין יש בקיאים בין אין בקיאים (הובא בבית יוסף). ומכל מקום יש להבין: ואיך תיקנו להתפלל בחינם כשאינם צריכים לה?&lt;/p&gt;
&lt;p&gt;אך הוא הדבר: דמקצת חזרת שליח הציבור בהכרח, גם בלא טעם דאינן בקיאים, והיינו שלוש ראשונות לקדושה (עיין ב&quot;ח) ושלוש אחרונות לברכת כהנים. אך מפני אינו בקי הוכרחו לתקן ששליח הציבור יחזור כל התפילה. וכיון שתיקנו, ממילא נשאר תקנתם גם כשכולם בקיאים. דכיון דשלוש ראשונות ושלוש אחרונות חובה בלאו הכי, ולכן תיקנו לגמור כל האמצעיות לבל לחלק בתקנה. ושפיר קאמר הרמב&quot;ם.&lt;/p&gt;
&lt;h3&gt;סימן קכד סעיף ד&lt;/h3&gt;
&lt;p&gt;ואין לשאול: דעדיין למה יתפלל שליח הציבור שני פעמים? לא יתפלל בלחש כלל. ואי משום דעיקר תפילה היא בלחש, הלא כמו שמוציא אחרים בקול רם, מפני שאי אפשר בענין אחר – יוציא גם את עצמו. ולמה יתפלל בחינם?&lt;/p&gt;
&lt;p&gt;אך דגם זה אתי שפיר. דבראש השנה שם שאלו חכמים לרבן גמליאל: לדבריך למה ציבור מתפללין? והשיבם: כדי ששליח הציבור יסדיר תפילתו. כלומר: אף על גב דאמרינן שם דלסדר תפילה אינו צריך רק בשל פרקים, כמו שכתבתי בסימן ק – זהו להתפלל בפני עצמו. אבל להתפלל לפני הציבור, דאיכא אימתא דציבורא – מוכרח שליח הציבור לסדר התפילה מקודם בלחש, כדי שתהא תפילתו שגורה בפיו בהתפללו לפני הציבור.&lt;/p&gt;
&lt;p&gt;ועתה קל וחומר הדברים: דאם לרבן גמליאל התירו שכל הציבור יתפללו מטעם זה, אף שאינם צריכים – קל וחומר לחכמים שהתירו לשליח הציבור בלבד מטעם זה.&lt;/p&gt;
&lt;p&gt;(ובזה מתורץ כל דקדוקי המגן אברהם בסעיף קטן ג'. ודייק ותמצא קל.)&lt;/p&gt;
&lt;h3&gt;סימן קכד סעיף ה&lt;/h3&gt;
&lt;p&gt;שליח ציבור שנכנס לבית הכנסת, ומצא שהציבור התפללו בלחש, והוא צריך לעבור לפני התיבה לאלתר – יורד לפני התיבה ומתפלל בקול רם לציבור.&lt;/p&gt;
&lt;p&gt;ואינו צריך לחזור ולהתפלל בלחש, דכיון דלאחרים מוציא – כל שכן לעצמו. ואף על גב דעיקר תפילה הוא בלחש למי שיכול להתפלל, מכל מקום כיון שהוא מוכרח להתפלל בקול רם – ממילא דיצא ידי תפלה.&lt;/p&gt;
&lt;h3&gt;סימן קכד סעיף ו&lt;/h3&gt;
&lt;p&gt;וכתב רבינו הרמ&quot;א בסעיף ב:&lt;/p&gt;
&lt;dl&gt;&lt;dd&gt;וכן אם הוא שעת הדחק ומתיירא שיעבור זמן תפילה – יוכל להתפלל מיד בקול רם, והציבור מתפללין עמו מילה במילה בלחש עד לאחר &quot;האל הקדוש&quot;. וטוב שיהיה אחד שיענה &quot;אמן&quot; אחר ברכת שליח הציבור.&lt;/dd&gt;
&lt;/dl&gt;&lt;p&gt;עד כאן לשונו. ויש שפירשו דזה שכתב &quot;שיעבור זמן תפילה&quot; – כוונתו שלא יוכלו לגמור כל השמונה עשרה ברכות תוך זמן תפילה (מגן אברהם סעיף קטן ד'). ובוודאי כוונתם על שליח הציבור שהוא לא יגמור, דאי אציבור קאי מאי תקנתם עתה?&lt;/p&gt;
&lt;p&gt;ולפי זה נראה דסבירא ליה דגם הגמר צריך בתוך הזמן, ודלא כמו שכתבתי לעיל סימן ק&quot;י סעיף ה, עיין שם. אבל באמת יותר נראה דכוונתו ששליח הציבור לא יוכל להתחיל תוך הזמן, אבל על הגמר אין לחוש כמו שכתבתי שם.&lt;/p&gt;
&lt;h3&gt;סימן קכד סעיף ז&lt;/h3&gt;
&lt;p&gt;וזה שכתב: וטוב שאחד יענה &quot;אמן&quot; – פשיטא שאין זה מדינא, שהרי גם שליח הציבור אינו מתפלל רק פעם אחת, ואין כאן ברכה לבטלה. אלא טוב בעלמא קאמר, שלא תהא תפילה בלא &quot;אמן&quot;.&lt;/p&gt;
&lt;p&gt;ולפי זה טוב יותר המנהג שלנו, ששליח הציבור מתפלל עד לאחר &quot;האל הקדוש&quot; בקול רם והכל עונין שלוש אמנין, ואחר כך מתפללין הציבור בלחש (וכן כתב המעדני יום טוב).&lt;/p&gt;
&lt;p&gt;ולעיל סימן ק&quot;ט סעיף ב כתב רבינו הבית יוסף ביחיד שיתפלל עם שליח הציבור כל התפילה, עיין שם. ואולי בציבור קשה לעשות כן, ובאמת אם ירצו – יעשו כן. ולקמן סימן רל&quot;ב רבינו הרמ&quot;א מסתם לה סתומי, שכתב שיתפללו הציבור עם שליח הציבור, עיין שם, דליהוי משמע הכי ומשמע הכי.&lt;/p&gt;
&lt;p&gt;(ובזה אתי שפיר מה שגמגמו המפרשים בזה. ודברי המגן אברהם סעיף קטן ה' אינם מובנים כלל. ודייק ותמצא קל.)&lt;/p&gt;
&lt;h3&gt;סימן קכד סעיף ח&lt;/h3&gt;
&lt;p&gt;וכבר כתבנו דאפילו אם הציבור כולם בקיאים בתפילה, מכל מקום יתפלל שליח הציבור חזרת שליח הציבור בקול רם. והשליח ציבור מתחיל כשרוב הציבור סיימו תפליתם.&lt;/p&gt;
&lt;p&gt;אמנם אם רוב הציבור חוטפים, נכון לעשות להמתין על מי שמתפלל מילה במילה, לא ארוך ולא קצר. ולכן ברוב מקומות ממתינים על הרב, והוא מסתמא לא יאריך מפני טורח הציבור. ואם יש אנשים מאריכים בתפילתם – לא ימתין עליהם אפילו היו חשובי העיר. וגם אם הרב מאריך הרבה – עליו לצוות שלא ימתינו עליו.&lt;/p&gt;
&lt;p&gt;וכן בהתחלת התפילה, כשהגיע הזמן ויש מנין שם – לא ימתינו על השאר שלא באו עדיין, אפילו הם מהחשובים.&lt;/p&gt;
&lt;p&gt;וכלל הדברים דטירחא דציבורא גדול מאוד. ולכן אם הרב חלה במעיו, והוכרח לצאת באמצע התפילה או בשעת קריאת התורה – אין הציבור ממתינים עליו. וכן כשלא בא בזמן התפילה לבית הכנסת מפני איזה סיבה – לא ימתינו עליו.&lt;/p&gt;
&lt;p&gt;(מה שכתב המגן אברהם סעיף קטן ז' בשם ספר חסידים – קשה לעשות כן, ומעולם לא שמענו כזה. ולמה יתבייש בפני המלעיגים, ואין זה בושה? וכבר נתבאר בסימן א שאין להתבייש מהמלעיגים.)&lt;/p&gt;
&lt;h3&gt;סימן קכד סעיף ט&lt;/h3&gt;
&lt;p&gt;כשהשליח ציבור חוזר התפילה – כל הקהל יש להם לשתוק ולכוין למה שאומר שליח הציבור, ולענות &quot;אמן&quot;.&lt;/p&gt;
&lt;p&gt;ואם אין תשעה מכוונים לברכותיו – קרוב להיות ברכותיו לבטלה, שהרי תפילה בציבור הוא בעשרה, ואחד מהם שליח ציבור. ולכן כל אדם יעשה עצמו כאילו אין תשעה בלעדו, ויכוין לברכות שליח הציבור. ומי שאינו שומע, שאזניו אטומים – אינו מועיל להתשעה אף שלמנין מצטרף, דבעינן שומעים דווקא (ט&quot;ז סעיף קטן ב').&lt;/p&gt;
&lt;p&gt;ואין ללמוד או לומר תהלים בעת חזרת שליח הציבור, אף אם עונה &quot;אמן&quot; בסוף כל ברכה. ומי שעושה כן – יש לגעור בו (עיין מגן אברהם סעיף קטן ח'). ויש אומרים שכל העם יעמדו בעת חזרת שליח הציבור, וכן יש לנהוג. אלא אם כן אינו בבריאותו, דאז מותר לו לישב. וכן נוהגין כל יראי ה'.&lt;/p&gt;
&lt;h3&gt;סימן קכד סעיף י&lt;/h3&gt;
&lt;p&gt;כתב הטור בשם הרא&quot;ש, שאביו הנהיג שעל כל ברכה שאדם שומע יאמר &quot;ברוך הוא וברוך שמו&quot;. שהרי אפילו כשמזכירין צדיק בשר ודם צריך לברכו, כל שכן צדיקו של עולם יתברך ויתעלה. וזהו שאמר משה: &quot;כי שם ה' אקרא – הבו גודל לאלהינו&quot;, עיין שם.&lt;/p&gt;
&lt;p&gt;ופשוט הוא דזהו בסתם ברכות, שאין העונה צריך לצאת בה. אבל כשצריך לצאת בה, כמו ברכות של קידוש והבדלה, ושל תקיעת שופר, ושל מקרא מגילה – אסור לענות, דהוי הפסק.&lt;/p&gt;
&lt;p&gt;ומטעם זה יש הרבה מן הגדולים שאין דעתם נוחה מזה, מפני ההמון שאינם יודעים זה וסוברים שחיוב הוא על כל ברכה לענות &quot;ברוך הוא וברוך שמו&quot;. ואינם יוצאים בברכות חובה, מפני שעונים גם באלו. ובעיקר הטעם לא אבין, דמה שייך שצריך לברכו? הלא המברך בעצמו מברכו, שאומר &quot;ברוך אתה ה'&quot;. ועוד: דאם כן בכל התפילה כשמזכירים שם ה', נאמר &quot;ברוך הוא וברוך שמו&quot;. וצריך עיון.&lt;/p&gt;
&lt;h3&gt;סימן קכד סעיף יא&lt;/h3&gt;
&lt;p&gt;ויענו &quot;אמן&quot; אחר כל ברכה. וזהו חובה על כל מי ששומע הברכה לענות &quot;אמן&quot;, בין אותם שיצאו ידי תפילה, ובין אותם שלא יצאו ידי תפילה. ומי שלא ענה &quot;אמן&quot; – עבירה גדולה בידו.&lt;/p&gt;
&lt;p&gt;ו&quot;אמן&quot; יש בו שלוש כוונות:&lt;/p&gt;
&lt;ul&gt;&lt;li&gt;האחת &quot;הלוואי&quot;, כמו: &quot;אמן, כה יאמר ה'&quot;.&lt;/li&gt;
&lt;li&gt;והשנית לשון &quot;אמונה&quot;, וזהו כל ברכות התפילה. כמו &quot;מחיה המתים&quot; – יכוין שאני מאמין בתחית המתים.&lt;/li&gt;
&lt;li&gt;וב&quot;מגן אברהם&quot; יכוין לשון &quot;אמת&quot;, כלומר: אמת שאתה מגן אברהם. וכן ב&quot;האל הקדוש&quot;, וכן בכל ברכת הנהנין וברכות המצות. וכן בתחילת ברכות האמצעיות. ובברכת &quot;גואל ישראל&quot; יכוין: אמת שאתה גואל ישראל, ואני מאמין אמונה שלימה בזה. וכן בשארי ברכות. ו&quot;אמן&quot; של ברכת השחר ופסוקי דזמרא, וברכות קריאת שמע – כולן לשון &quot;אמת&quot; הוא.&lt;/li&gt;
&lt;/ul&gt;&lt;p&gt;ובקדישים צריך לכוין כפירוש הראשון, כמו: יהי רצון שיתגדל שמו יתברך. וכן &quot;יהא שמיה רבה&quot;.&lt;/p&gt;
&lt;p&gt;וב&quot;אמן&quot; תלוי עיקר האמונה. ולכן ילמוד בניו הקטנים שיזהרו לענות &quot;אמן&quot;. ומיד שהתינוק עונה &quot;אמן&quot; – יש לו חלק לעולם הבא. וכל העונה &quot;אמן&quot; בכל כוחו – פותחין לו שערי גן עדן (שבת קיט ב). ומספרו יוכיח כמספר שני השמות הוי&quot;ה ואדנות.&lt;/p&gt;
&lt;p&gt;(ויש מכוונים בשילוב. ודייק ותמצא קל.)&lt;/p&gt;
&lt;h3&gt;סימן קכד סעיף יב&lt;/h3&gt;
&lt;p&gt;ולא ישיח שיחת חולין בשעה ששליח הציבור חוזר התפילה. ואם שח – גדול עונו מנשוא וגוערין בו. ואף בדברי תורה אסור לדבר, דזמן תורה לחוד וזמן תפילה לחוד.&lt;/p&gt;
&lt;p&gt;אמנם הרב היושב על כסא הוראה, כששואלין ממנו שאלה בעת חזרת שליח הציבור – מותר ומחויב לענות, ולא ימתין עד אחר התפילה דאולי זמן השאלה נחוצה.&lt;/p&gt;
&lt;p&gt;אמנם בעונותינו הרבים נפרץ הדבר לדבר בעת חזרת שליח הציבור, ואי אפשר למחות. וגם יש מהלומדים המחללים שם שמים ומדברים, ואשרי הנזהר מזה. ויש בזה חילול ה' בפני האומות כידוע.&lt;/p&gt;
&lt;h3&gt;סימן קכד סעיף יג&lt;/h3&gt;
&lt;p&gt;לא יענה &quot;אמן&quot; חטופה, דהיינו כאילו האל&quot;ף נקודה בחטף שב&quot;א, וכן שלא ימהר ויחטוף לענות אותו קודם שיסיים המברך.&lt;/p&gt;
&lt;p&gt;וכן לא יענה &quot;אמן&quot; קטופה, דהיינו שמחסר קריאת הנו&quot;ן, שאינה מוציאה בפה שתהא ניכרת. וגם לא יפסיק באמצע המילה, שלא ימשכנה יותר מדאי.&lt;/p&gt;
&lt;p&gt;וגם אמרו חכמינו ז&quot;ל בברכות (מז א) שלא יזרוק ברכה מפיו, כלומר: שלא יענה כמו בהיסח הדעת.&lt;/p&gt;
&lt;p&gt;ולא יענה &quot;אמן&quot; קצרה אלא ארוכה קצת, כדי שיאמר &quot;אל מלך נאמן&quot; שהוא ראשי תיבות של &quot;אמן&quot;. דרובי אמנים כוונתם על אמונה כמו שכתבתי.&lt;/p&gt;
&lt;p&gt;וגם לא יאריך בה יותר מדאי, לפי שאין קריאת התיבה נשמעת יפה כשמאריכין בה יותר מדאי. ואם יש קצת מהעונים שמאריכין יותר מדאי – אין צריך שליח הציבור להמתין עליהם מלהתחיל בברכה אחרת, לבד אמנים בברכה שרבים יוצאים בה ידי חובתו, כמו מקרא מגילה ושופר. וכן ברכת כהנים וקידוש והבדלה – צריך להמתין מלהתחיל באחרת עד שיענו כולם (מגן אברהם סעיף קטן ט&quot;ו).&lt;/p&gt;
&lt;p&gt;ומיד כששליח הציבור מסיים הברכה – יענה &quot;אמן&quot;. ובקדיש כשהשליח ציבור מאריך בניגון ב&quot;ואמרו אמן&quot; – לא ימתינו ויענו מיד (שם סעיף קטן י&quot;ד).&lt;/p&gt;
&lt;h3&gt;סימן קכד סעיף יד&lt;/h3&gt;
&lt;p&gt;אמרו חכמינו ז&quot;ל בברכות שם, שלא יענה &quot;אמן&quot; יתומה. ופירשו רש&quot;י ותוספות דפירושו כשאינו שומע הברכה מפי שליח הציבור, וגם אינו יודע איזה ברכה סיים – אסור לו לענות &quot;אמן&quot;, כיון שאינו יודע על איזה ברכה עונה, כיתומה שאין לה אב. אבל כשיודע איזה ברכה אומר, אף על פי שלא שמעה משליח הציבור – יכול לענות. וזהו דאמרינן בסוכה (נא ב) שבאלכסנדריא של מצרים היו מניפין בסודרין כשהשליח ציבור סיים הברכה וענו כולם &quot;אמן&quot;, אף אותם שלא שמעו, דמפני גודל הבית הכנסת לא היה מגיע קולו של שליח הציבור להעומדים מרחוק. ומכל מקום היו יודעים באיזה ברכה עומד השליח ציבור.&lt;/p&gt;
&lt;h3&gt;סימן קכד סעיף טו&lt;/h3&gt;
&lt;p&gt;אמנם בסוכה שם כתבו התוספות בשם רב נסים גאון דההפרש כן הוא: דזה שאסרו &quot;אמן&quot; יתומה – זהו בברכה שהשומע מחויב לצאת בה ידי חובתו. והך דאלכסנדריא מיירי כשכל אחד התפלל לעצמו, ואינם צריכים לצאת בברכות שליח הציבור או בקריאת התורה, דאז יכולים לענות אף כשלא שמעו הברכה משליח הציבור. וכן מבואר להדיא בירושלמי סוף פרק &quot;אלו דברים&quot;, שאומר שם: איזו היא &quot;אמן&quot; יתומה? הן דחייב ברכה ולא ידע מה הוא עונה, עיין שם.&lt;/p&gt;
&lt;p&gt;ולדינא שני התירוצים יכול להיות שאין מכחישין זה את זה: דבברכה שצריך לצאת – מחויב לשומעה מפי המברך. וברכה שאינו חייב בה – אינו צריך לשומעה, מיהו צריך לדעת באיזה ברכה שליח הציבור עומד. וכן הלכה, וכן פסק רבינו הרמ&quot;א בסעיף ח, עיין שם.&lt;/p&gt;
&lt;h3&gt;סימן קכד סעיף טז&lt;/h3&gt;
&lt;p&gt;ולפי זה אם בעוד האדם מתפלל סיים שליח ציבור ברכה, וקודם שכלתה עניית &quot;אמן&quot; מפי הציבור סיים תפילתו, ויודע איזה ברכה אמר שליח הציבור אף על פי שלא שמעה – יכול לענות &quot;אמן&quot;, דגם אמן הוה ממין הברכה.&lt;/p&gt;
&lt;p&gt;ולכן נחשב עניית &quot;אמן&quot; של הציבור כאילו שליח הציבור סיים עתה ברכתו. וכן הדין בקדיש וקדושה ו&quot;ברכו&quot;, אף על פי שלא שמע מפי שליח הציבור אלא עניית הציבור – עונה עמהן, דזה לא נחשב כברכה שנתחייב בה שצריך דווקא לשומעה מפי שליח הציבור, דלא מקרי דבר שנתחייב בה אלא בדבר שיכול לאומרה גם ביחיד, ואלו הדברים אינם אלא בציבור (מגן אברהם סעיף קטן י&quot;ח). כן פסק רבינו הרמ&quot;א בסעיף י&quot;א.&lt;/p&gt;
&lt;p&gt;ואין להקשות ממה שכתב רבינו הרמ&quot;א לקמן סימן קל&quot;ט, דאם הציבור לא שמעו מפי המברך &quot;ברכו&quot;, אף על פי ששמעו שליח הציבור שענה &quot;ברוך...&quot;, מכל מקום לא יענו &quot;ברוך&quot; רק &quot;אמן&quot;. דשאני התם, שכל הציבור לא שמעו. ועוד: דהתם יחיד מברך, אבל ב&quot;ברכו&quot; שבתפילה ששליח הציבור אומר, ורוב הציבור שומעים. ולכן גם היחיד שלא שמע משליח הציבור &quot;ברכו&quot;, רק מהציבור שענו &quot;ברוך ה'...&quot; – יכול גם הוא לענות עמהם &quot;ברוך ה' המבורך לעולם ועד&quot;.&lt;/p&gt;
&lt;p&gt;(ומזה קשה להמגן אברהם בסימן נ&quot;ז סעיף קטן א', שגם ב&quot;ברכו&quot; של תפילה פסק כן, עיין שם. ולהדיא מבואר כאן שאינו כן. ותמיהני על האחרונים שלא העירו בזה. ודייק ותמצא קל.)&lt;/p&gt;
&lt;h3&gt;סימן קכד סעיף יז&lt;/h3&gt;
&lt;p&gt;כתב רבינו הבית יוסף בסעיף י:&lt;/p&gt;
&lt;dl&gt;&lt;dd&gt;מי ששכח ולא אמר &quot;יעלה ויבוא&quot; בראש חודש או בחול המועד, או בכל דבר שצריך לחזור בשבילו – יכוין דעתו וישמע משליח הציבור כל שמונה עשרה ברכות מראש ועד סוף כאדם שמתפלל לעצמו. ולא יפסיק ולא ישיח. ופוסע שלוש פסיעות לאחוריו, דכיון שכבר התפלל אלא ששכח ולא הזכיר, אף על פי שהוא בקי – שליח ציבור מוציאו.&lt;/dd&gt;
&lt;/dl&gt;&lt;p&gt;עד כאן לשונו. וזה פשיטא שלא יענה &quot;ברוך הוא וברוך שמו&quot;. אלא אפילו &quot;אמן&quot; גם כן אני מסתפק, דכיון דהוה כאילו גם הוא מתפלל איך יענה? ומכל מקום נראה שיענה &quot;אמן&quot;, שהרי שליח הציבור מוציא את שאינו בקי ומכל מקום עונה &quot;אמן&quot;, דזה לא מקרי הפסק שהרי יש ברכות שעונין [&quot;אמן&quot;] (אמר) אחר ברכות עצמו כמבואר בגמרא. ואנן לא נהגינן רק בברכת המזון ב&quot;בונה ירושלים&quot;. מיהו על כל פנים לא מקרי &quot;הפסק&quot;.&lt;/p&gt;
&lt;p&gt;אבל &quot;מודים דרבנן&quot; וודאי לא יאמר. וכשהשליח ציבור אומר &quot;מודים&quot; בלחש ואינו שומע – יאמרנה בעצמו עד התיבות שאינו שומע משליח הציבור. וכן אם אינו בטוח שישמע מראש ועד סוף – מוטב שיחזור ויתפלל בעצמו.&lt;/p&gt;
&lt;p&gt;ודע שיש אומרים דכשחיסר ברכה שלמה – לא מהני שמיעתו משליח הציבור (עיין ט&quot;ז סעיף קטן ה'). אבל כבר הכריע רבינו הבית יוסף בספרו הגדול שאין חילוק בזה. ומכל מקום נראה לי דאם שכח &quot;יעלה ויבוא&quot; והתחיל &quot;מודים&quot; – יחזור ל&quot;רצה&quot; ויאמר &quot;יעלה ויבוא&quot; ויסיים תפילתו, ולא יסמוך על שליח הציבור בכהאי גוונא. וראיתי מי שאינו אומר כן, ולא נראה לי.&lt;/p&gt;</extract></page></pages></query></api>