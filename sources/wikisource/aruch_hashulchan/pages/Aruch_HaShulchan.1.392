<?xml version="1.0"?><api><query><normalized><n from="ערוך_השולחן_אורח_חיים_שצב" to="ערוך השולחן אורח חיים שצב" /></normalized><pages><page pageid="161438" ns="0" title="ערוך השולחן אורח חיים שצב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שצב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ההפרש בעירובין בין עיר של רבים לעיר של יחיד&lt;/b&gt;&lt;/big&gt;&lt;br&gt;&lt;big&gt;ובו חמישה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו&lt;/p&gt;
&lt;p&gt;&lt;br&gt;&lt;/p&gt;
&lt;h3&gt;סימן שצב סעיף א&lt;/h3&gt;
&lt;p&gt;בסימן זה יתבאר, שאף על פי שהתירו חכמים לערב כל העיר - מכל מקום יש ערים שצריכים לשייר איזה בתים שלא יכנסו בכלל העירוב, ויערבו לעצמם אם ירצו. מיהו, יהיו אסורים לטלטל משם להעיר, ומהעיר לשם.&lt;/p&gt;
&lt;p&gt;וטעם השיור הוא, כדי שידעו שעל ידי העירוב הותר להם לטלטל, וראיה שהבתים שלא נכנסו בכלל העירוב - אסור לטלטל לשם, ומשם לכאן. ואם לא יעשו שיור - ישכחו לגמרי שאסור לטלטל ולהוציא בשבת מרשות היחיד לרשות הרבים, וישכחו לגמרי על איסור הוצאה.&lt;/p&gt;
&lt;p&gt;וזהו דוקא בעיר של רבים, ולא בעיר של יחיד, כמו שיתבאר. ופירוש 'של רבים' להרי&quot;ף והרמב&quot;ם - כגון שהיא קנין רבים שאינה (שייכת) [שייך] ליחיד. ו'של יחיד' - זהו כשהעיר בנאה יחיד לעצמו, שישכירנה לרבים או שמכרה אחר כך לרבים, או שבנאה להושיב בה דיורין, ומשייר לעצמו דרכים וסרטיות ופלטיות. (מג&quot;א סק&quot;א בשם המ&quot;מ פרק ה') ולפי זה - אין עיר של יחיד מצוי בינינו כלל.&lt;/p&gt;
&lt;h3&gt;סימן שצב סעיף ב&lt;/h3&gt;
&lt;p&gt;ותמהו רבים דלמה אין אנו נוהגין כן, ואנחנו מערבין הערים שלנו בלי שום שיור, וזהו נגד המשנה (נ&quot;ט.) והגמרא וכל הפוסקים.&lt;/p&gt;
&lt;p&gt;ויש מי שתירץ, דאנן סמכינן על פירוש רש&quot;י ז&quot;ל, שפירש 'עיר של רבים' - היינו שיש בה ששים רבוא. (מג&quot;א סק&quot;ב) ויש מי שכתב, דסמכינן על מי שסובר דבתי אינם יהודים - נחשבים כשיור, (א&quot;ר סק&quot;ב) והדוחק מבואר.&lt;/p&gt;
&lt;p&gt;ולי נראה שאין שום התחלה לקושיא זו, דזה שהצריכו חכמים שיור - זהו בערים שלהם שהיו מוקפות חומה סביב העיר, ולא נחסר שם רק העירוב, ובזה צריך שיור להיכר כמ&quot;ש. אבל בערים שלנו שאין מוקפות חומה, ואסור לטלטל בעיר, אלא שאנו עושין אותה כמוקף על ידי צורתי פתחים, וכשנתקלקל אחד מצורות הפתח מכריזים שאסור לטלטל - אם כן אין לך היכר גדול מזה, והכל רואים הצורת הפתח שבכל קצוות העיר, ושתיכף אחר הצורת הפתח אסור להוציא, ואין לך היכר גדול מזה.&lt;/p&gt;
&lt;p&gt;(ועוד דבלא היקף חומה - אין בית מסויימת לקצה העיר, וממילא שיש בתים אחרי הצורת הפתח, והם השיור)&lt;/p&gt;
&lt;h3&gt;סימן שצב סעיף ג&lt;/h3&gt;
&lt;p&gt;שנו חכמים במשנה: (נ&quot;ט.) עיר של יחיד ונעשית של רבים, כלומר אפילו נעשית של רבים - מערבין את כולה בלי שיור.&lt;/p&gt;
&lt;p&gt;והיינו כשהיא מוקפת חומה סביב, אפילו יש בהחומה הרבה פתחים. דבעיר שהיתה של יחיד - לא יבואו לטעות, דליכא איסור הוצאה. אבל עיר של רבים, אפילו נעשית אחר כך של יחיד - אין מערבין בלא שיור.&lt;/p&gt;
&lt;p&gt;ודוקא כשיש בהחומה המקיפה לכל הפחות שני פתחים, אחת במזרח ואחת במערב, או בדרום וצפון, שכיון שיש לה שני פתחים שנכנסים בזו ויוצאין בזו - דמיא לרשות הרבים, ויבואו לטעות. אבל אם אין בכל החומה רק פתח אחד - אין צריך שיור, דלא יטעו בזה, שהכל רואים שכל העיר כחצר אחת.&lt;/p&gt;
&lt;h3&gt;סימן שצב סעיף ד&lt;/h3&gt;
&lt;p&gt;וכמה הוא השיור - אפילו רק בית אחד וחצר אחת שממקום זה לא יטלטלו לעיר, וממילא שיש בזה היכר, ומשתתפת כל העיר. וכולם מותרים בכל העיר, לבד מאותו מקום של השיור.&lt;/p&gt;
&lt;p&gt;ואם היו הרבה בתים וחצרות בהשיור - יכולים לערב לעצמן דרך פתחים שביניהם, והם יטלטלו אצלם מחצר לחצר דרך פתחים שביניהם, ובעיר - אסורים. ואנשי העיר - מותרים בכל העיר, ואסורים אצלם.&lt;/p&gt;
&lt;h3&gt;סימן שצב סעיף ה&lt;/h3&gt;
&lt;p&gt;ותקנת דבר זה הוא משום היכר, כדי שידעו שהעירוב התיר להם לטלטל בעיר זה שהכל בוקעים בה. וראיה לזה, שהמקום שנשאר ולא נשתתף עמהן - אין מטלטלין ממנו, אלא אלו מטלטלין לעצמן ואלו לעצמן.&lt;/p&gt;
&lt;p&gt;ואם רצו לערב מבוי מבוי בפני עצמו - כל שכן שמהני, שאין לך שיור גדול מזה, שהרי יראו שממבוי למבוי אין מטלטלין.&lt;/p&gt;
&lt;p&gt;וכתב רבינו הרמ&quot;א, דבזה צריך שיעשו ביניהם שני פסין של שני משהויין, אם הוא רחב י' אמות. וביותר מי' - צריך צורת הפתח, עכ&quot;ל.&lt;/p&gt;
&lt;p&gt;כלומר אף על גב דמבוי די בלחי או קורה - זהו בעיר שיש בה רק מבואות ורשות הרבים. אבל בעיר כזו המוקפת חומה, שביכולת לערבה כולה - הוה כולה כחצר אחת, ובחצר צריך שני פסין. אך מה שכתב (דביותר) [דביתר] מי' צריך צורת הפתח - דרך אגב נקיט, (דביותר) [דביתר] מי' - גם במבוי צריך צורת הפתח, כידוע.&lt;/p&gt;
&lt;p&gt;(המג&quot;א סק&quot;ד הקשה דרש&quot;י פירש דזהו רק בעיר של יחיד שהורגלו להיות אחד שהיו מערבין את כולה, ואיך כתב זה על של רבים ע&quot;ש. ונראה לי דבאמת הקשו התוספות שם בד&quot;ה 'מבוי' על רש&quot;י מהא דעשה לחי לחצי מבוי, דזה החצי הותר אף על גב שהורגלו ביחד ע&quot;ש. ולכן פירש דגם בשל רבים כן הוא, דאם רק יכולים לערבה כולה בשיור - דינה כחצר. וכן משמע להדיא מהרא&quot;ש והטור שכתבו על השיור כן ע&quot;ש. ומ&quot;ש המג&quot;א, דזהו כשהשיור באמצע המבוי - לא ידענא מנא ליה. ורש&quot;י שפירש זה, משום דהך דמבוי מבוי בפני עצמו נאמרה בגמרא על של יחיד, אבל פשיטא דגם בשל רבים כן הוא, וזיל בתר טעמא ודו&quot;ק)&lt;/p&gt;
&lt;h3&gt;סימן שצב סעיף ו&lt;/h3&gt;
&lt;p&gt;לפי מה שנתבאר - אין צריך שיור בשל רבים, רק כשיש להחומה המקיף כל העיר שני פתחים. אבל אם יש רק פתח אחד - לא בעי שיור.&lt;/p&gt;
&lt;p&gt;ולפי זה, לפי מ&quot;ש בסימן שע&quot;ב, דסולם - תורת פתח עליו, היה מקום לומר דאם מצד אחד של העיר יש פתח ומצד השני סולם רחב ד' מכאן וסולם רחב ד' מעבר השני - דהוה כשני פתחים, וצריך שיור.&lt;/p&gt;
&lt;p&gt;אבל אינו כן, דכבר נתבאר שם דרק להקל הוה עליו תורת פתח, ולא להחמיר. ולכן אפילו העמיד סולמות הרבה זה בצד זה עד רוחב עשרה ויותר - לא חשיב כפתח, ואין צריך שיור.&lt;/p&gt;
&lt;p&gt;וכן אפילו יש לה שני פתחים, רק בפתח אחד יש אשפה לפניה שגבוה עשרה טפחים - הוה כנסתם הפתח ואין צריך שיור. ואפילו האשפה היא של יחיד, דחיישינן שתנטל מכאן, כמ&quot;ש בסימן שס&quot;ג, מכל מקום בכאן לענין שיור דהוה חששא בעלמא - הותרה בלא שיור, כל זמן שעומדת, ואם יטלוה - יעשו שיור. או אפשר, ד'כיון דהותרה - הותרה', שהרי אין בזה שינוי במחיצות. (עיין מג&quot;א סק&quot;ו)&lt;/p&gt;
&lt;h3&gt;סימן שצב סעיף ז&lt;/h3&gt;
&lt;p&gt;הבתים שמניחין אותן לשיור, אף על פי שאין פתחיהן פונין להעיר אלא אחוריהם לעיר ופניהם לחוץ לעיר - מכל מקום הוי שיור. ואפילו כשמשיירין רק בית אחד שהיא כאופן הזה - הוה שיור.&lt;/p&gt;
&lt;p&gt;ואפילו אינו בית לדירה, אלא בית הבקר או בית התבן שאין צריך עירוב - מכל מקום עושים אותה שיור, ומערבין את כל העיר, מפני שחכמים צוו זה רק להיכר בעלמא, והקילו באיכות הבית, דלהיכר - די באיזה בית שהוא. ומיהו, דוקא כשיש לה חצר, דבית בלא חצר - לאו כלום הוא, ולא הוי היכר כלל.&lt;/p&gt;
&lt;h3&gt;סימן שצב סעיף ח&lt;/h3&gt;
&lt;p&gt;יש אומרים דהשיור צריך להיות רק מבתי ישראל. (מג&quot;א סק&quot;ג בשם ריב&quot;ל) והסברא כן הוא, דאם לא כן - לאו היכר הוא במה שאלו לא יטלטלו לתוך העיר כמובן. ויש אומרים דמהני, (שם בשם תשובות הר&quot;ן) ובירושלמי מבואר כדיעה ראשונה, וצריך לומר דההיכר הוא במה שבני העיר לא יטלטלו לשם.&lt;/p&gt;
&lt;p&gt;אמנם אם השיור מבתי ישראל - צריך לעשות שם היכר וסימן, שלא יאסור על בני העיר, (באה&quot;ט בשם גינת ורדים) והיינו כעין מחיצה קטנה, שיתבאר בשיור מבוי. ובטור כתב לעשות צורת הפתח או שני פסין ע&quot;ש.&lt;/p&gt;
&lt;h3&gt;סימן שצב סעיף ט&lt;/h3&gt;
&lt;p&gt;כתב הרמב&quot;ם סוף פרק ה':&lt;/p&gt;
&lt;dl&gt;&lt;dd&gt;&quot;מדינה (עיר) שנשתתפו כל יושביה חוץ ממבוי אחד - הרי זה אוסר על כולן. ואם בנו מצבה (מחיצה) על פתח המבוי - אינו אוסר עליהן. לפיכך אין מערבין מדינה לחצאין, אלא או כולה, או מבוי מבוי, ובונה כל מבוי ומבוי מצבה על פתחו, אם רצה לחלוק רשותו מהן, כדי שלא יאסור על שאר המבואות&quot; עכ&quot;ל, ובלחצאין לא מהני אפילו מחיצה, שאינה מועלת במקום דריסת הרבים. (ראב&quot;ד)&lt;/dd&gt;
&lt;/dl&gt;&lt;p&gt;והטעם הוא כמו שבארנו, דאף על גב דבכל מבוי אין צריך שום דבר - זהו בעיר שכולה מבואות, ורשות הרבים בתוכה, ואינה מוקפת חומה. אבל בעיר המוקפת חומה, והיא כולה כחצר אחת - כל מבוי אוסר על חבירו, דהוה כחצי חצר. ולכן צריך מחיצה קלה, להראות שנסתלקו מכל שארי המבואות. ואפשר דגם שני פסין או צורת הפתח שיועיל, ובודאי כן הוא, וכדברי רבינו הרמ&quot;א שהבאנו בסעיף ה'.&lt;/p&gt;
&lt;p&gt;והגמרא והרמב&quot;ם לרבותא נקטו 'מצבה', דהיא רק מחיצה קלה של ד' טפחים גובה, כמבואר ברי&quot;ף ורא&quot;ש, וכל שכן דפסי י' טפחים מהני, אף שבעוביין הוי משהו. (וכ&quot;מ להדיא מהמג&quot;א סק&quot;ז ע&quot;ש)&lt;/p&gt;
&lt;h3&gt;סימן שצב סעיף י&lt;/h3&gt;
&lt;p&gt;והנה הרמב&quot;ם לא הזכיר שום חילוק בין עיר של יחיד ובין של רבים, כשמערבין כולה על ידי שיור. והשתא זה שכתב רבינו הב&quot;י בסעיף ד':&lt;/p&gt;
&lt;dl&gt;&lt;dd&gt;&quot;עיר שנשתתפו כל יושביה חוץ ממבוי אחד - הרי זה אוסר על כולם. ואם בנו מצבה על פתח המבוי - אינו אוסר עליהם. לפיכך עיר שהיתה קנין של יחיד ונעשית של רבים - אין מערבין אותה לחצאין, אלא או כולה וכו'&quot; עכ&quot;ל, וכלשון הרמב&quot;ם.&lt;/dd&gt;
&lt;/dl&gt;&lt;p&gt;אבל מי הכריחו להוסיף על לשון הרמב&quot;ם, דעל עיר של יחיד קאי, הא הרמב&quot;ם לא הזכיר מזה דבר, וגם מן הטור לא מוכח זה ע&quot;ש, וגם אין טעם בדבר.&lt;/p&gt;
&lt;p&gt;ונראה לי, דגם רבינו הב&quot;י אין כונתו אלא לתקן הלשון, בהא דאמרינן 'אין מערבין לחצאין'. והא בשל רבים בעל כורחם מערבין לחצאין, שהרי צריכין לעשות שיור, ואין שיעור להשיור, ובעל כורחם מתחלקים. ולכן תיקן הלשון, דזהו בעיר של יחיד אף על פי שנעשית של רבים. אבל זולת השיור - הכל דין אחד להם, והרי גם להשיור בארנו דצריך היכר.&lt;/p&gt;
&lt;h3&gt;סימן שצב סעיף יא&lt;/h3&gt;
&lt;p&gt;וכתב רבינו הב&quot;י בסעיף ה':&lt;/p&gt;
&lt;dl&gt;&lt;dd&gt;&quot;במה דברים אמורים שאין מערבין אותה לחצאין - בעיר מוקפת חומה גבוה עשרה טפחים, ויש לה דלתות. אבל אם לא היתה העיר כולה מוכשרת במחיצות, ובאו להכשיר חציה ולערבה - הרשות בידם&quot; עכ&quot;ל.&lt;/dd&gt;
&lt;/dl&gt;&lt;p&gt;והטעם פשוט, שהרי עיקר טעם האיסור הוא משום דהוי כחצר אחת, כמ&quot;ש, וזהו רק בהיקף חומה ודלתות.&lt;/p&gt;
&lt;p&gt;עוד כתב בסעיף ו', דזה שאמרנו שאין מערבין אותה לחצאין - היינו לומר שאין לחי וקורה מועיל לסלקם זה מזה. אבל בפס ארבעה ובשני פסין משהויין - נחלקין אלו מאלו, ומערבין לחצאין. ואם הוא רחב מעשר אמות - עושה צורת הפתח, עכ&quot;ל.&lt;/p&gt;
&lt;p&gt;וגם מצבה לא יועיל בלחצאין, וכמ&quot;ש בסעיף ט'. ורבינו הב&quot;י לא חשש להזכירה, דממילא מובן, וכל שכן אם יעשה מחיצה גבוה עשרה לפתח מבואו - דמועיל, דזה טוב מכל הדברים.&lt;/p&gt;
&lt;h3&gt;סימן שצב סעיף יב&lt;/h3&gt;
&lt;p&gt;וכתב רבינו הרמ&quot;א בסעיף ו':&lt;/p&gt;
&lt;dl&gt;&lt;dd&gt;&quot;יש אומרים הא דעיר של יחיד אסור לחלק - היינו לאורכה, מאחר דשניהם צריכים לילך לרשות הרבים שבתוכה. אבל לרחבה, ואלו יוצאין בשער זה ואלו יוצאין בשער זה, ואין להם דריסת הרגל זה על זה - מערבין לחצאין ועושין תקון ביניהם, כמ&quot;ש בסימן שס&quot;ג, דעד עשרה מהני לחי או קורה, וביותר מי' - צורת הפתח&quot; עכ&quot;ל, וזהו דעת הטור, ודבר זה הוא בגמרא שם.&lt;/dd&gt;
&lt;/dl&gt;&lt;p&gt;וביאור הדברים, דזה שאנו אוסרים לחלקן - אינו רק מטעם דהוי כחצר אחד, דבשביל זה לא היינו אוסרין. אלא עיקר הטעם הוא - משום דבעל כורחם באמצע העיר יש דרך הרבים. ואינה רשות הרבים ממש, שהרי מוקף חומה ויש דלתות, דאם לא כן - בלאו הכי מותר לערב מקצתה, כמ&quot;ש. וממילא דכשיתחלקו לאורכה זה מצד דרך הרבים מימין וזה משמאל - בעל כורחם שדרך רשות של רבים הזה ילכו שניהם ויאסרו זה על זה.&lt;/p&gt;
&lt;p&gt;ואף על גב דכל אחת הוי 'רגל המותרת במקומה', ואינה אוסרת שלא במקומה, כמו חצר פנימית על החיצונה בסימן שע&quot;ח, זהו מפני שעיקר החצר החיצונה שייך לבני חיצונה, ולכן אין הפנימית אוסרת כשהיא מותרת במקומה. אבל דרך הרבים הלזו שאינה מיוחדת לאחד מהם - אוסרין זה על זה. (מג&quot;א סק&quot;י)&lt;/p&gt;
&lt;p&gt;אבל לרחבה - אלו יסתלקו מדרך הרבים שלכאן, ואלו יסתלקו מלכאן. אבל הרי&quot;ף והרמב&quot;ם חולקין בזה, משום דבגמרא יש שני לשונות, וללשון אחד גם לרחבה אסור, משום דאי אפשר להסתלק מדרך הרבים. ועוד, דסבירא ליה דעיקר הטעם הוא משום דהוי כחצר אחד, ואם כן אין נפקא מינה בין ארכה לרחבה. (וזה שכתב הרמ&quot;א 'רשות הרבים' כונתו דרך הרבים)&lt;/p&gt;
&lt;h3&gt;סימן שצב סעיף יג&lt;/h3&gt;
&lt;p&gt;ודע, דכולם הקשו על רבינו הרמ&quot;א שכתב לעשות לחי או קורה, והא בכאן מיירי שיש היקף ודלתות, ואם כן אין צריך ראשי המבואות תקון, אלא במקום שמתחלקין כתב הטור שיעשו צורת הפתח, (מג&quot;א סקי&quot;א וא&quot;ר ות&quot;ש) ודחו דבריו.&lt;/p&gt;
&lt;p&gt;ולעניות דעתי נראה דשפיר קאמר, ואין כונתו על מקום שמתחלקין, דצריך צורת הפתח, אלא כונתו דאם מתחלקין לרחבה, ובשם גם כן רוצין לעשות מבואות מבואות בפני עצמם - בזה ודאי צריך לחי או קורה לחלק מבוי ממבוי.&lt;/p&gt;
&lt;p&gt;ודע, שיש מי שמסתפק בעיר של רבים ודלתותיהם נעולות בלילה, אם יש לה דין עיר של יחיד (שם סק&quot;ט) לענין שיור. ולעניות דעתי - אין ספק דודאי צריך שיור, כיון שהטעם שלא תשתכח שהעירוב מתירן, מה לי אם ננעלות בלילה או אם אין ננעלות.&lt;/p&gt;
&lt;h3&gt;סימן שצב סעיף יד&lt;/h3&gt;
&lt;p&gt;איתא בגמרא שם, דעיר של רבים שנתמעטה עד חמשים דיורין - דינה כשל יחיד, ואין צריך שיור.&lt;/p&gt;
&lt;p&gt;(ורש&quot;י ותוספות פירשו דעיר של יחיד אינו קנין יחיד, ושל רבים אינו קנין רבים, אלא של יחיד היא כשאין שם ששים רבוא, ושל רבים כשיש שם ששים רבוא ע&quot;ש. ואינו מובן לפי זה הא דאמרו בגמרא בצפרא דשבתא נמי שכיחי ע&quot;ש, אטו ס' רבוא יש, וכן אצל ריש גלותא אטו היו ס' רבוא ע&quot;ש, וצריך לומר דלדוגמא בעלמא נקטה, ע&quot;ש היטב)&lt;/p&gt;
&lt;h3&gt;סימן שצב סעיף טו&lt;/h3&gt;
&lt;p&gt;המזכה בשיתוף לכל בני העיר, אם עירבו כולם עירוב אחד - אין צריך להודיעם, שזכות הוא להם. אבל כשמתחלקים - צריכים לשאול לאיזה מקום רוצה.&lt;/p&gt;
&lt;p&gt;ודין מי ששכח ולא נשתתף עם בני העיר, או מי שהלך לשבות בעיר אחרת, או אינו יהודי שיש עמהם בעיר - הכל דינם כחצר וכמבוי.&lt;/p&gt;</extract></page></pages></query></api>