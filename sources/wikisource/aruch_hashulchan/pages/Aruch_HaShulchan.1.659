<?xml version="1.0"?><api><query><normalized><n from="ערוך_השולחן_אורח_חיים_תרנט" to="ערוך השולחן אורח חיים תרנט" /></normalized><pages><page pageid="6855" ns="0" title="ערוך השולחן אורח חיים תרנט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרנט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר קריאת התורה ביום ראשון של סוכות&lt;/b&gt;&lt;/big&gt;&lt;br&gt;&lt;big&gt;ובו שני סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב&lt;/p&gt;
&lt;h3&gt;סימן תרנט סעיף א&lt;/h3&gt;
&lt;p&gt;שחרית נכנסין לבית הכנסת, ולא מקדימין כל כך כמו בשבת. ומתפללין תפילת יום טוב. ואומרים פיוט, כל מקום כמנהגו.&lt;/p&gt;
&lt;p&gt;ואם חל יום ראשון בשבת – מחליפין הפיוט של יום שני לראשון, מפני שבראשון מדבר הפייטן אודות הארבעה מינים, ובשני אודות סוכה.&lt;/p&gt;
&lt;p&gt;וגומרין הלל, ואחר כך אומר &quot;קדיש שלם&quot;. ומוציאין שני ספרי תורות, באחת קורין חמישה גברי בפרשת &quot;שור או כשב&quot;, והמפטיר קורא בספר תורה שנייה בקרבנות המוספין ב&quot;פינחס&quot;. ומפטירין בזכריה: &quot;הנה יום בא&quot;, מפני שבשם נזכר עניין סוכות. ומתפללין מוסף, ואומרים בקדושה &quot;אדיר אדירנו&quot;, ונושאים כפיהם, והכהנים אומרים ברכת כהנים, ושליח הציבור גומר &quot;שים שלום&quot;.&lt;/p&gt;
&lt;h3&gt;סימן תרנט סעיף ב&lt;/h3&gt;
&lt;p&gt;ובעניין ההושענות – יש מנהגים חלוקים. רב סעדיה גאון כתב לאמר אחר הלל, וכן הוא מנהג הספרדים. וטעמו פשוט: דכיון שתופסין הלולב והאתרוג בידיהם – יאמרו עמהם הושענות גם כן. ולפי זה אין אומר שליח הציבור &quot;קדיש שלם&quot; אחר הלל, אלא אחר ההושענות.&lt;/p&gt;
&lt;p&gt;אבל הטור כתב לאמר ההושענות אחר מוסף, וכן הוא מנהג אשכנז. והטעם: כיון דההקפות הם זכר למקדש, שהיו מסבבין את המזבח, ובמקדש היתה ההקפה אחרי קרבנות המוספין – לכן גם אנו עושין כן (ב&quot;ח).&lt;/p&gt;
&lt;p&gt;ויש שאומרים &quot;קדיש שלם&quot; אחר מוסף קודם ההושענות, ואחר ההושענות גם כן אומרים קדיש. אבל אנחנו אין נוהגין, אלא אחר מוסף אומרים הושענות, ואחר כך &quot;קדיש שלם&quot;. ועניין ההושענות – יתבאר בסימן הבא בסייעתא דשמיא.&lt;/p&gt;</extract></page></pages></query></api>