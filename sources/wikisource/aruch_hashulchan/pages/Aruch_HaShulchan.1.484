<?xml version="1.0"?><api><query><normalized><n from="ערוך_השולחן_אורח_חיים_תפד" to="ערוך השולחן אורח חיים תפד" /></normalized><pages><page pageid="84862" ns="0" title="ערוך השולחן אורח חיים תפד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תפד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי שרוצה לעשות הסדר בהרבה בתים&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן תפד סעיף א&lt;/h3&gt;
&lt;p&gt;מי שיש לו שכנים עמי הארץ שאין יודעין לקדש ולעשות הסדר, והוא מוכרח לעשות להם הסדר, כיצד יעשה?&lt;/p&gt;
&lt;p&gt;עושה הסדר לעצמו בביתו מקודם עד אחר אכילתו, ועד אחר שיברך ברכת המזון. דקודם ברכת המזון אסור לו לעקור אפילו רוצה לאכול שם, דלא הותר זה אלא מפני מצוה עוברת, כמו שכתבתי בסימן קע&quot;ח וקע&quot;ט. וכאן יכול לילך אחר ברכת המזון.&lt;/p&gt;
&lt;p&gt;ואחר ברכת המזון ילך, והלל יאמר אחר כך, כי השכנים רוצים לאכול, וגם שלא יעבור חצות לילה. וכשגומר עמהם ללמדם הסדר – ישוב לביתו ויאמר הלל, וישתה כוס רביעי. ובזה לא חיישינן להפסק, וגם אולי יהיה אחר חצות, דאינו מעכב, ובפרט שעסק במצוה ללמדם הסדר. ואם ירצה – יכול לגמור גם הלל בביתו.&lt;/p&gt;
&lt;h3&gt;סימן תפד סעיף ב&lt;/h3&gt;
&lt;p&gt;וכיצד יעשה עמהם? שהרי הוא אסור לאכול ולשתות עוד, שהרי כבר אכל האפיקומן. ועוד: שאינו אוכל בשתי מקומות, כמו שכתבתי בסימן תע&quot;ח.&lt;/p&gt;
&lt;p&gt;יעשה להם קידוש והם ישתו הכוס, דקידוש הוי ברכת המצוה, דקיימא לן דאף אם יצא – מוציא. ואינו כברכת הנהנין, דבעינן שיהנה גם בעצמו, ואם לאו אינו יכול לברך בשביל אחר. דבמצוות כל ישראל ערבים זה בזה, והוי כאילו החיוב מוטל על גופו. ולכן יכול לקדש בעדו, אף שאינו צריך לעצמו. וגם ברכת &quot;בורא פרק הגפן&quot;, אף על גב שזהו ברכת הנהנין, מכל מקום הואיל שהוא הכרח לקידוש – הוי ברכת המצוות כמו קידוש (סוף פרק שלישי דראש השנה).&lt;/p&gt;
&lt;p&gt;וכן ברכת &quot;המוציא&quot; של אכילת מצה הוי כברכת המצוות (שם), ויכול לברך בעדם. ואפילו ברכת &quot;בורא פרי האדמה&quot; של הכרפס, אף על פי שאינו אלא היכר לתינוקות, מכל מקום כיון שהו מתקנת חכמים – הוי כברכת המצוות. ויש שמפקפקין בזה כמבואר בטור, אבל הרא&quot;ש הכריע כן להלכה.&lt;/p&gt;
&lt;p&gt;אמנם ברכת המזון, אף על פי שהוא חובה – מכל מקום אסור לברך בעדם אלא אם כן אכל עמהם, דכתיב: &quot;ואכלת ושבעת וברכת&quot; – ולא מי שלא אכל. דכן איתא בירושלמי פרק שלישי דברכות (הלכה ג).&lt;/p&gt;
&lt;h3&gt;סימן תפד סעיף ג&lt;/h3&gt;
&lt;p&gt;וככה יעשה: מקדש להם והם שותין הכוס. ורוחצין הידים, ומטבילין הכרפס, והוא מברך בעדם &quot;בורא פרי האדמה&quot;, והם עונים &quot;אמן&quot; ואוכלין. ומסביר להם ההגדה בלשון שמבינים עד &quot;גאל ישראל&quot;. ומברך על כוס שני, והם שותים. ונוטלין לידים, והוא מברך &quot;המוציא&quot; ו&quot;על אכילת מצה&quot;, והם עונין &quot;אמן&quot; ואוכלין. ואחר כך מברך &quot;על אכילת מרור&quot;, והם אוכלין. ויעשה להם &quot;כורך&quot; ואוכלין. וגומרין הסעודה, ומברכין ברכת המזון בעצמם מטעם שנתבאר. ואם אינם יכולין – מקרא להם מילה במילה, והם עונים אחריו. דזה לא מקרי שמוציא אותם, אלא כקטן המקריא את הגדול.&lt;/p&gt;
&lt;h3&gt;סימן תפד סעיף ד&lt;/h3&gt;
&lt;p&gt;וכן הולך לכל הבתים ועושה כן. ואחר כך הולך לביתו וגומר את ההלל, ושותה כוס רביעי. ולהלל – ביכולתם כולם לבוא אצלו ולשמוע הלל, דאין ההלל בהכרח להיות על מקום הסדר.&lt;/p&gt;
&lt;p&gt;ודע דזה שאמרנו שמתחילה יגמור הסדר שלו בביתו – אין זה מן ההכרח. דאם ירצה יכול לעשות מקודם הסדר אצלם, ולא יטעום כלום, ואחר כך יעשה הסדר לעצמו. אלא אם ירצה – יכול לעשות מקודם לעצמו ואחר כך אצלם, וכמו שכתבתי.&lt;/p&gt;
&lt;p&gt;(עיין מגן אברהם סעיף קטן ב בשם השלטי גבורים, דזה שנתבאר שאסור לאכול אצלם – היינו כשכבר אכל אצלו את האפיקומן. אבל אם עדיין לא אכל – מותר דבשאר הסעודה לא חיישינן לשני מקומות. אבל הטור בשם רב כהן צדק אוסר בכל הסעודה לאכול בשני מקומות, עיין שם ועיין ט&quot;ז.)&lt;/p&gt;</extract></page></pages></query></api>