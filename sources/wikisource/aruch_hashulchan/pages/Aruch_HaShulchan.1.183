<?xml version="1.0"?><api><query><normalized><n from="ערוך_השולחן_אורח_חיים_קפג" to="ערוך השולחן אורח חיים קפג" /></normalized><pages><page pageid="221872" ns="0" title="ערוך השולחן אורח חיים קפג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;כל הדינים שיש בכוס של ברכת המזון&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן קפג סעיף א&lt;/h3&gt;
&lt;p&gt;אמרינן בסוף פרק שביעי דברכות:&lt;/p&gt;
&lt;dl&gt;&lt;dd&gt;עשרה דברים נאמרו בכוס של ברכה: הדחה ושטיפה, חי ומלא, עיטור ועיטוף, נוטלו בשתי ידיו ונותנו בימין ומגביהו מן הקרקע טפח, ונותן עיניו בו. ויש אומרים אף משגרו במתנה לאנשי ביתו.&lt;/dd&gt;
&lt;/dl&gt;&lt;dl&gt;&lt;dd&gt;אמר רבי יוחנן: אנו אין לנו אלא ארבעה בלבד: הדחה, שטיפה, חי ומלא.&lt;/dd&gt;
&lt;/dl&gt;&lt;p&gt;ותניא: הדחה מבפנים ושטיפה מבחוץ. כלומר: דלא לבד שמבפנים יהיה הכוס נקי אלא אפילו מבחוץ. ותניא בתוספתא דאם קנחו יפה – שפיר דמי, כלומר: דלא בעינן דווקא הדחה ושטיפה במים, דהעיקר שיהיה נקי. ולכן אם קנחו יפה – די בזה. וכן אם הוא נקי בלאו הכי – אין צריך כלום (בית יוסף).&lt;/p&gt;
&lt;p&gt;ויזהר שלא יהיה בו שיורי כוסות, כלומר: מה שנשאר משיורי פת שטבלו בהכוס. ובזוהר פנחס (דף רמ&quot;ה ע&quot;ב) משמע דצריך דווקא הדחה ושטיפה במים בכל עניין, עיין שם.&lt;/p&gt;
&lt;p&gt;(עיין בית יוסף שכתב בשם המרדכי והר&quot;י שכן נהגו העולם. וכתב דבנקי אין צריך, עיין שם. ותמיהני שלא הביא דברי הזוהר שמצריך כן. ודייק ותמצא קל.)&lt;/p&gt;
&lt;h3&gt;סימן קפג סעיף ב&lt;/h3&gt;
&lt;p&gt;ו&quot;חי&quot; אין פירושו בלא מזיגה, דזה אי אפשר ביינות שלהם, שהיו חזקים ואי אפשר לשתותן בלא מזיגה. אלא דהכי פירושו: שיתנו חי מהחבית לתוך הכוס, וכשמגיע לברכת &quot;על הארץ ועל המזון&quot; – יתן לתוכו מים למזיגה.&lt;/p&gt;
&lt;p&gt;ולמה בברכת הארץ? כדי להודיע שבח הארץ, שיינותיה חזקות וצריכים מזיגה במים. ואף על פי שמברכין בחוץ לארץ, מכל מקום מדאינו מוזג עד ברכת הארץ – מוכח דכוונתו לשבח הארץ. וביינות שלנו שא&quot;צ מזיגה – אינו צריך למוזגו כלל.&lt;/p&gt;
&lt;p&gt;(ובבית יוסף כתב דבקצת מקומות נהגו תמיד למזוג, שיש בזה עניין על פי הקבלה. עיין שם דמים הוא חסד, ובא להמתיק היין שהוא אדום.)&lt;/p&gt;
&lt;h3&gt;סימן קפג סעיף ג&lt;/h3&gt;
&lt;p&gt;והמים יתן בתחילת ברכת הארץ, כשמתחיל לומר &quot;נודה לך...&quot; (בית יוסף).&lt;/p&gt;
&lt;p&gt;ורבינו תם פירש ד&quot;חי&quot; פירושו &quot;מזוג ולא מזוג&quot;, כלומר: דגם בהתחלה ימזוג מעט, אך בברכת הארץ מוסיף עוד מעט מים. ומסוגית הש&quot;ס פירש כן, עיין שם. וכן מבואר מלשון הרמב&quot;ם סוף פרק שביעי שכתב: וכיון שהגיע לברכת הארץ – נותן לתוכו מעט מים, עיין שם.&lt;/p&gt;
&lt;p&gt;ובאמת נראה שגם מטעם אחר בהכרח לפרש כן: דאם לא כן, היאך מתחיל לברך על כוס שאינו מלא? אבל אם נאמר מעט מים – אתי שפיר, דמקודם הוי גם כן כמלא אלא שמוסיף טיפין מים. ושיטה ראשונה היא מהרי&quot;ף, ובאמת יש מי שאומר שגם כוונת הרי&quot;ף כן הוא (ב&quot;ח).&lt;/p&gt;
&lt;p&gt;ורש&quot;י ז&quot;ל פירש &quot;חי&quot; – שימזגנו בהכוס; ולא שימזוג בכלי אחרת וישפוך לכוס של ברכה, דבעינן שהיין חי כמות שהוא יבוא להכוס, ובו ימזגנו במים. עוד פירש &quot;חי&quot; – שיוציאנו מהחבית סמוך לברכה, עיין שם. ואצלינו שאין לנו חביתין, לכל אחד ישפוך מהקנקן סמוך לברכה. ואם שולח להמוכר יין, שאצלו יש חבית יין – ישלח סמוך לברכה.&lt;/p&gt;
&lt;p&gt;ויש מפרשים ד&quot;חי&quot; קאי אכוס, כלומר: שהכוס יהיה שלם ולא שבור, דבכלים אמרינן &quot;שבירתן זו היא מיתתן&quot;. ולכן כשהוא שלם מקרי &quot;חי&quot;. ואפילו השבר הוא בתחתית הכלי, כלומר בהבסיס של הכלי – גם כן אינו נכון אלא בשעת הדחק.&lt;/p&gt;
&lt;p&gt;ו&quot;מלא&quot; הוא כפשוטו, שהכוס יהיה מלא. וכל המברך על כוס מלא – נותנים לו נחלה בלי מצרים, שנאמר: &quot;ומלא ברכת ה', ים ודרום ירשה&quot;. ונוחל שני עולמים: העולם הזה והעולם הבא (גמרא שם).&lt;/p&gt;
&lt;p&gt;וב&quot;חי&quot; נכון לצאת כל הדעות (טור) אם אפשר. אמנם ביינות שלנו כמעט אי אפשר, דכשיתנו מעט מים יתקלקל לגמרי.&lt;/p&gt;
&lt;h3&gt;סימן קפג סעיף ד&lt;/h3&gt;
&lt;p&gt;&quot;עיטור&quot;: רב יהודה הוה מעטר ליה בתלמידים, שהיה מושיב תלמידיו סביבותיו בשעת הברכה. רב חסדא מעטר ליה בנטלי, כלומר: בכוסות סביב הכוס של ברכה.&lt;/p&gt;
&lt;p&gt;ו&quot;עיטוף&quot;: רב פפא מעטף ויתיב, רב אשי פריס סודרא ארישיה. וכתבו דכל ירא שמים לא יברך בהמצנפת הדק שעל ראשו, רק ישים הכובע על ראשו (מגן אברהם סעיף קטן ה'). וכן המנהג. אבל בזוהר שם מפורש כדי שלא יברך בגילוי ראש, עיין שם. ויש נוהגים גם עיטוף בבגד העליון (שם), ולא ראינו ולא שמענו מנהג זה.&lt;/p&gt;
&lt;h3&gt;סימן קפג סעיף ה&lt;/h3&gt;
&lt;p&gt;ומקבלו בשתי ידיו כדי להראות חביבות המצוה, שמקבלו בכל כוחו. וכשמתחיל לברך נוטלו בימינו, כדי שלא יראה עליו כמשוי. והימין היא עיקרית, ולא יסייע בשמאל; אפילו להחזיק יד ימינו בידו השמאלית אינו נכון, אלא אם כן אי אפשר לו באופן אחר. ואם המברך הוא איטר יד – אוחזו בימינו שהוא שמאל כל אדם.&lt;/p&gt;
&lt;p&gt;ואסור ליטול הכוס בבתי ידים, שזהו גנאי לכוס כאילו אינו רוצה לאוחזו ביד עצמו. ולכן אם לובש בתי ידים – צריך לחלצן בשעת ברכת המזון כשמברך על הכוס.&lt;/p&gt;
&lt;p&gt;ויש מי שכתב שנכון שהכוס יעמדנו על פיסת היד, והאצבעות יסובבו להכוס זקופות, ולא יעמידנו על האצבעות (שם בשם של&quot;ה). ויש מצריכים דווקא על האצבעות (הגר&quot;ז בשם נגיד ומצוה). ורבינו הרמ&quot;א סעיף ד פסק דדווקא שתגע השמאל בכוס אסור, אבל יכול להניחה תחת יד ימינו שתסייע לימין.&lt;/p&gt;
&lt;p&gt;ומגביהו מהקרקע טפח אם הוא יושב על גבי קרקע. ואם הוא יושב על השולחן – מגביהו מן השלחן טפח, כדכתיב: &quot;כוס ישועות אשא...&quot;; וכדי שיהא נראה לכל המסובין ויסתכלו בו (טור).&lt;/p&gt;
&lt;p&gt;ונותן בו עיניו שלא יסיח דעתו. וכתב רבינו הרמ&quot;א דלכן אין לוקחין לכוס של ברכה כלי שפיו צר שקורין גלו&quot;ק גלא&quot;ז לברך עליו, שאין יכול להסתכל בהיין. ויש שהשיגו עליו דהכוונה להסתכל בהכוס ולא בהיין (ט&quot;ז סעיף קטן ד', ומגן אברהם סעיף קטן ז'). ויש עוד טעם: משום דמצוה לשתות בבת אחת את הכוס של ברכה, ובכלי צר אי אפשר (דרכי משה). והשיגו גם על זה, דהעיקר שלא יכנס למיעיו מעט מעט ולא לגרונו, ויכול לשפוך לגרונו מעט מעט ולא יבלע עד שישפוך רובו (שם). ובזוהר שם משמע להדיא דההסתכלות הוא בהיין שבכוס, עיין שם. ומשגרו לאשתו שתשתה ממנו, אפילו אינה אוכלת עמו על השולחן.&lt;/p&gt;
&lt;h3&gt;סימן קפג סעיף ו&lt;/h3&gt;
&lt;p&gt;והנה רבי יוחנן אמר: אנו אין לנו אלא ארבעה. וכן מבואר מהרמב&quot;ם סוף פרק רביעי, עיין שם. אבל הטור כתב בשם הגאונים דצריך כל העשרה דברים, כיון דמצינו רב פפא ורב אשי דבתראי נינהו עבדי עיטוף, דלא כרבי יוחנן קיימא לן כן. ואנן עבדין כולהון לבד עיטור (טור).&lt;/p&gt;
&lt;p&gt;ודע דאפילו למאן דסבירא ליה דברכת המזון אין טעון כוס, מכל מקום כשמברך על הכוס יש לנהוג באלו הדברים, שכן פסק הרמב&quot;ם שם, עיין שם.&lt;/p&gt;
&lt;h3&gt;סימן קפג סעיף ז&lt;/h3&gt;
&lt;p&gt;המברך מיד שקבל בידו הכוס של ברכה – אסור לו לדבר, כדי שלא יסיח דעתו מהכוס. והמסובין נכון גם כן שלא ידברו אז, אך מדינא אין עליהם איסור לדבר רק משהתחיל המברך לברך. ולא מיבעיא בשעה שהוא מברך, דאז מחוייבים להטות אזנם ולשמוע, ואם לא שמעו או שחו שיחה בטילה דאין יוצאין ידי חובתם; אלא אפילו בין ברכה לברכה כשהמברך שותק – אין להם לדבר. ואם דיברו אז – אינם צריכים לחזור ולברך. ואפילו המברך עצמו אם שח בין ברכה לברכה – אינו צריך לחזור ולברך. אבל אם הפסיק בדיבור באמצע הברכה – צריך לחזור ולברך. ואם הפסיק בשתיקה, אפילו שהה כדי לגמור את כולה – אינם צריכים לחזור לראש. ועיין מה שכתבתי בסימן ס&quot;ה.&lt;/p&gt;
&lt;p&gt;ודע דכל זה הוא לפי מנהגם, כפי עיקר הדין שכולם שותקים ויוצאים בברכת המברך. אבל אנחנו מברכים כל אחד בפני עצמו, ורק מסיימים הברכה קודם המברך כדי שיענו &quot;אמן&quot;, מפני שאין אנו יכולים לסמוך על השמיעה וכמו שכתבתי בסימן נ&quot;ט. וגם רבינו הבית יוסף כתב בסעיף ז:&lt;/p&gt;
&lt;dl&gt;&lt;dd&gt;נכון הדבר שכל אחד מהמסובין יאמר בלחש עם המברך כל ברכה וברכה אפילו החתימות. ויקדים לסיים קודם המברך כדי שיענה &quot;אמן&quot;.&lt;/dd&gt;
&lt;/dl&gt;&lt;p&gt;עד כאן לשונו. ויש נוהגים שעד &quot;הזן את הכל&quot; יוצאים בברכת המברך, שזהו עיקר ברכת הזימון. וכן עיקר (מגן אברהם סעעיף קטן י&quot;ב). ומכל מקום לא נהגנו כן.&lt;/p&gt;
&lt;p&gt;וכתבו שאין נותנין כוס של ברכה אלא לטוב עין (פרק שביעי דסוטה), שונא בצע וגומל חסד בממונו (רש&quot;י), שנאמר: &quot;טוב עין הוא יבורך&quot; – אל תקרי &quot;יבורך&quot; אלא &quot;יברך&quot; (גמרא). ואם אין איש כזה, יברך הגדול שבהם.&lt;/p&gt;
&lt;h3&gt;סימן קפג סעיף ח&lt;/h3&gt;
&lt;p&gt;ברכת המזון אינה אלא מיושב: בין שאכל כשהוא מהלך בבית, ובין שאכל כשהוא יושב, ובין שאכל כשהוא מיסב – אין לברך אלא מיושב, כדי שיוכל לכוין בטוב. וגם לא יברך כשהוא מיסב, שזהו דרך גאווה; אלא ישב באימה. ולאו דווקא המברך, דהוא הדין כל המסובין: לא ישבו בקלות ראש אלא באימה. ובדיעבד אפילו בירכו בהליכה – יצאו, אלא שלא עשאו מצוה מן המובחר.&lt;/p&gt;
&lt;p&gt;ורק כשהיה מהלך בדרך ואוכל – מברך כשהוא מהלך לכתחילה, ואינו צריך לישב לפי שאין דעתו מיושבת עליו, ואתי למטרד. ואסור לברך ברכת המזון כשהוא עוסק במלאכתו, ויתבאר בסימן קצ&quot;א.&lt;/p&gt;
&lt;p&gt;ויש אומרים דגם ברכת &quot;מעין שלוש&quot; צריך לומר מיושב אף על פי שהברכה היא מדרבנן. ויש סמך מן התורה לישב בשעת ברכת המזון, דכתיב: &quot;ושבעת וברכת&quot; – &quot;שב עת וברכת&quot; (תוספות סוף פרק &quot;אלו דברים&quot;).&lt;/p&gt;
&lt;p&gt;ולעניין להפסיק באמצע הפרק או בין פרק לפרק, יש אומרים שדינה כתפילה, ואסור להפסיק בכל עניין אלא מפני הסכנה, וחמירא מקריאת שמע. ואינו מובן הטעם למה תהא חמורה מקריאת שמע. וברור הוא ד&quot;הטוב והמטיב&quot; אינו בכלל זה, שהוא מדרבנן.&lt;/p&gt;
&lt;p&gt;(והגר&quot;ז נתן טעם קצת, ואינו מספיק, עיין שם. ונראה דגם לרמוז בעיניו אסור בברכת המזון, כיון דמדמינן לתפילה.)&lt;/p&gt;</extract></page></pages></query></api>