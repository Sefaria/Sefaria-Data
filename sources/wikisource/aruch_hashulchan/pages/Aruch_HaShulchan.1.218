<?xml version="1.0"?><api><query><normalized><n from="ערוך_השולחן_אורח_חיים_ריח" to="ערוך השולחן אורח חיים ריח" /></normalized><pages><page pageid="214480" ns="0" title="ערוך השולחן אורח חיים ריח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ריח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכות על ניסים שנעשו&lt;/b&gt;&lt;/big&gt;&lt;br&gt;&lt;big&gt;ובו שנים עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב&lt;/p&gt;
&lt;h3&gt;סימן ריח סעיף א&lt;/h3&gt;
&lt;p&gt;אף על פי שקיומינו ועמידתינו תמיד הוא בנס, כמו שאנו אומרים בתפלה במודים: &quot;ועל נסיך שבכל יום עמנו, ועל נפלאותיך וטובותיך שבכל עת וכו'”, מכל מקום כל זה הם ניסים נסתרים וכרוכים בהטבע. אבל הרואה מקומות שנעשו נסים לאבותינו בגלוי, כמו ביציאת מצרים וכיוצא בזה - מחוייבים אנחנו לברך בשם ומלכות: &quot;ברוך אתה ה' אלהינו מלך העולם שעשה ניסים לאבותינו במקום הזה&quot;.&lt;/p&gt;
&lt;p&gt;וכך שנו חכמים במשנה דהרואה בריש פרק ט' דברכות: דניסי אבותינו נוגעים גם לנו בכל דור ודור, כמו שמברכים על הימים שנעשו בהם נסים לאבותינו כחנוכה ופורים &quot;שעשה נסים לאבותינו בימים ההם בזמן הזה&quot;, כמו כן אנו מברכין על המקומות שנעשו בהם נסים לאבותינו.&lt;/p&gt;
&lt;p&gt;וברכות אלו הם בשם ומלכות כמבואר בירושלמי, ובגמרא ילפינן לה ממה שאמר יתרו: &quot;ברוך ד' אשר הציל אתכם מיד מצרים&quot; (והטור הביא בשם הראב&quot;ד דברכות אלו אינם בשם ומלכות, וכל רבותינו חולקים עליו ע&quot;ש).&lt;/p&gt;
&lt;h3&gt;סימן ריח סעיף ב&lt;/h3&gt;
&lt;p&gt;ואלו הן המקומות: כגון מעברות הים המקום שעברו ישראל את הים, ומעברות הירדן מקום שעברו ישראל את הירדן, ומעברות נחלי ארנון והם העמקים שטמנו את עצמם האמוריים בהם להרוג את ישראל אך ארון הקדש ההולך לפניהם היה משוה את הארץ ונדבקו ההרים זה לזה ונהרגו כולם ויצא הדם שלהם, וראו ישראל את הנס הגדול הזה ואמרו שירה, והיינו דכתיב: &quot;ואשד הנחלים... אז ישיר ישראל וגו'”.&lt;/p&gt;
&lt;p&gt;ואבני אלגביש שנפלו מן השמים על הכנענים כדכתיב ביהושע: &quot;ויהי בנוסם מבית חורון וה' השליך עליהם אבנים גדולות&quot;, ואבן שבקש עוג לזרוק על ישראל, ואבן שישב עליה משה בעת מלחמת עמלק, וחומת יריחו שנפלה תחתיה, כלומר המקום של החומה, על כולם מברך בשם ומלכות: &quot;ברוך שעשה נסים לאבותינו במקום הזה&quot;, וכן כל ברכות הראייה שיתבארו הם בשם ומלכות.&lt;/p&gt;
&lt;h3&gt;סימן ריח סעיף ג&lt;/h3&gt;
&lt;p&gt;והנה בהניסים שנתבארו יש מהם שרואים הנס ממש כמו שהיה, כמו אבני אלגביש והאבנים של משה ושל עוג. אבל מעברות הים והירדן הלא עתה הים והירדן מליאים, אלא שבמקום הזה נבקעו הים והירדן. ואם כן הוא הדין סביבות ירושלים כשרואים המקום שנפלו בו חיל סנחריב גם כן היו צריכין לברך, ורבותינו לא כתבו כן.&lt;/p&gt;
&lt;p&gt;ואמת שכתבו זה נגד אבני אלגביש (תוספות נ&quot;ד: ד&quot;ה 'אבני'), ובוודאי שלא דמי לזה, אבל נגד הים והירדן למה לא דמי. ומדברי המרדכי שם משמע דמקומות שעברו ישראל הים והירדן ידועים יותר ממקום שנפלו בו חיל סנחריב ע&quot;ש, ולא ידעתי לכוין הדברים, והם בעצמם כתבו שהמקום ידוע סביב לירושלים וצ&quot;ע (גם דברי המג&quot;א סק&quot;א צ&quot;ע).&lt;/p&gt;
&lt;h3&gt;סימן ריח סעיף ד&lt;/h3&gt;
&lt;p&gt;על נס שלא נעשה לכל ישראל או לרוב ישראל אלא למקצת ישראל, ואפילו נעשה לכמה שבטים, מכל מקום כיון שאינם רוב ישראל - אין מברכין עליו.&lt;/p&gt;
&lt;p&gt;ואף על גב דלעניין הוראת בית דין קיימא לן דשבט אחד איקרי קהל, כמ&quot;ש הרמב&quot;ם בפרק י&quot;ב (הלכה א') משגגות, מכל מקום לא לכל הדברים כן הוא, והרי לעניין פסח הבא בטומאה לא נחשבו רוב. האמנם בהוראה שאני, דכתיב 'קהל', ושבט אחד איקרי קהל אבל לא ציבור (מג&quot;א סק&quot;ג). ועוד דבהוראה כיון שהיה לכל שבט סנהדרי, השבט נחשבים כציבור לעניין שגגת הוראה, ולא בשארי דברים.&lt;/p&gt;
&lt;h3&gt;סימן ריח סעיף ה&lt;/h3&gt;
&lt;p&gt;ברכות אלו כהרבה מברכות הראייה שחיובן משלשים יום לשלשים יום, והיינו לבד שני ימים של הראיות. ואם ראם עוד פעם בתוך זמן זה - אין צריך לברך, דכל שלשים הוה כדבר חדש, ולכן נקרא 'חודש', שהוא לשון חדש, שהלבנה מתחדשת בו וישראל נמשלו ללבנה. ואם כי אינו בצמצום שלשים, מכל מקום זהו דרך המיצוע, דאין מחשבין שעות לחדש. ולכן גם בפדיון הבן ובאבלות ובנפל החשבון הוא על שלשים, וכן בברכות הראייה, דאחר שלשים חובה לברך כמו בפעם הראשון.&lt;/p&gt;
&lt;h3&gt;סימן ריח סעיף ו&lt;/h3&gt;
&lt;p&gt;הרואה מקום שנעשה נס ליחיד או להרבה יחידים - אינו מברך, אך היחיד שנעשה לו הנס מברך בשם ומלכות: &quot;ברוך... שעשה לי נס במקום הזה&quot;. ואפילו אין הנס ניכר מתוך המקום (מג&quot;א סק&quot;א), דלא על המקום מברך אלא על נס גופו.&lt;/p&gt;
&lt;p&gt;וכן כל יוצאי יריכו בנים ובנות מברכים: &quot;ברוך... שעשה נס לאבי או לאבינו במקום הזה&quot;, ואפילו יוצאי יריכו שנולדו קודם לנסו מברכין (מג&quot;א סק&quot;ו). ואם יש לו לברך גם ברכת הגומל, יתבאר בסוף סימן רי&quot;ט ע&quot;ש.&lt;/p&gt;
&lt;h3&gt;סימן ריח סעיף ז&lt;/h3&gt;
&lt;p&gt;ודע דזה שכתבנו דיוצאי יריכו חייבין לברך, כן כתב רבינו הבית יוסף כלשון הזה בסעיף ד' ע&quot;ש. האמנם צריך ביאור, דהנה בגמרא לא נמצא כלל על יוצאי יריכו בריש פרק הרואה ע&quot;ש, אלא דהרי&quot;ף כתב שם דאיהו ובריה ובר בריה חייבין לברך, וכן כתב הרמב&quot;ם בפרק י' דין ט' דהוא ובנו ובן בנו חייבין לברך, וכן כתב הטור בשם רב האי גאון ע&quot;ש, ורבינו הבית יוסף בספרו הגדול פסק כן ע&quot;ש, ולפי זה לא היה לו לרבינו הבית יוסף לכתוב בשולחן ערוך 'יוצאי יריכו'. אלא דהטור הביא יש אומרים דלאו דווקא בן בנו, אלא הוא הדין כל יוצאי ירכו, כלומר עד סוף כל הדורות ע&quot;ש, וזהו כוונתו בשולחן ערוך.&lt;/p&gt;
&lt;p&gt;אבל יש לעיין, דהא ספק ברכות להקל, ועוד דאם כן במה שפסקו דבנס של שבט כל ישראל פטורים מהברכה, והיה להם לבאר דבני אותו השבט חייבים. ולכן לדינא נראה לעניות דעתי דרק בנו ובן בנו חייבים לברך בשם ומלכות, ולא שארי הדורות. והטעם נראה לי משום דאיתא במדרש דעד דור רביעי רחמי האב על הבן. ואף דמשמע דגם דור רביעי בכלל, מכל מקום לעניין זה דהטעם הוא משום כבוד אביו, דמטעם זה גם יוצאי חלציו הקודמים חייבים בברכה, וכיבוד לכל היותר אינו אלא בבן בנו, כמ&quot;ש רבינו הרמ&quot;א ביורה דעה סימן ר&quot;מ ע&quot;ש (כן נראה לעניות דעתי).&lt;/p&gt;
&lt;h3&gt;סימן ריח סעיף ח&lt;/h3&gt;
&lt;p&gt;ומי שנעשו לו נסים הרבה, בהגיעו לאחד מהמקומות שנעשה לו נס צריך להזכיר גם שאר המקומות, ויכללם כולם בברכה אחת, והיינו שיאמר: &quot;שעשה לי נס במקום הזה ובמקום פלוני ובמקום פלוני&quot;. ואין לו להזכיר פרטי הנס, אלא המקומות שנעשו לו בהם הנסים (ט&quot;ז סק&quot;א), ומקדים הנס שבמקום זה (גמרא).&lt;/p&gt;
&lt;h3&gt;סימן ריח סעיף ט&lt;/h3&gt;
&lt;p&gt;על נס של רבו צריך לברך כמו שמברך על נס של אביו, וזהו מפני כבוד רבו, ופשוט הוא דדווקא הוא ולא זרעו. ויאמר: &quot;ברוך... שעשה נס לרבי במקום הזה&quot;, ודווקא רבו מובהק.&lt;/p&gt;
&lt;p&gt;ויש אומרים דאם רואה האדם שנעשה לו הנס, מברך עליו כמו שמברך על המקום שנעשה לו הנס. כלומר דאם היה חייב לברך על המקום, כגון בנו או תלמידו, מברך עליו גם כן, דלא גרע האדם מהמקום. וראיה מיתרו שראה את משה וישראל ובירך (לבוש).&lt;/p&gt;
&lt;h3&gt;סימן ריח סעיף י&lt;/h3&gt;
&lt;p&gt;על נס של אדם מסויים כמו יואב בן צרויה וחביריו, וכן על נס של אדם שנתקדש בו שם שמים כמו דניאל וחביריו, ולכן הרואה גוב אריות שהשלך בו דניאל או כבשן האש שהושלכו בו חנניה מישאל ועזריה מברך: &quot;ברוך שעשה נס לצדיקים במקום הזה&quot;.&lt;/p&gt;
&lt;p&gt;ויש מגמגמין בברכה זו של אדם מסויים ונתקדש שם שמים על ידו (מג&quot;א סק&quot;ט), ויש מקיימין זה (עיין אליה רבה ומחצית השקל), ועתה בוודאי אין למצא כאלה.&lt;/p&gt;
&lt;h3&gt;סימן ריח סעיף יא&lt;/h3&gt;
&lt;p&gt;הרואה אשתו של לוט מברך שתים: עליה הוא אומר: &quot;ברוך אתה ה' אלהינו מלך העולם דיין האמת&quot;, ועל לוט הוא אומר: &quot;ברוך אתה ה' אלוקינו מלך העולם זוכר הצדיקים&quot;, והיינו אברהם אבינו שבזכותו ניצל לוט (רש&quot;י), כן הוא בגמרא.&lt;/p&gt;
&lt;p&gt;ונראה דהברכה על לוט הוא רק דרך אגב, דמפני שמברך על אשתו לכן ממילא מזכיר את לוט גם כן, אבל בלא זה לא היה שייך ברכה על זה, וכן משמע בלבוש ע&quot;ש.&lt;/p&gt;
&lt;h3&gt;סימן ריח סעיף יב&lt;/h3&gt;
&lt;p&gt;כתב רבינו הבית יוסף בסעיף ט': &quot;יש אומרים שאינו מברך על נס אלא בנס שהוא יוצא ממנהג העולם, אבל נס שהוא מנהג העולם ותולדתו, כגון שבאו גנבים בלילה ובא לידי סכנה וניצול וכיוצא בזה - אינו חייב לברך. ויש חולק, וטוב לברך בלא הזכרת שם ומלכות&quot; עכ&quot;ל.&lt;/p&gt;
&lt;p&gt;וכתבו על זה דאין מי שחולק בזה, איך יעלה על הדעת להקרא נס מה שהוא בדרך הטבע (מג&quot;א סקי&quot;ב). ואם כי יש לתרץ דבריו, אך לדינא אין נפקא מינה, ואין מברכים רק על הנס היוצא מגדר הטבעי, ועל של טבעי מברכין ברכת 'הגומל' כמו שיתבאר בסימן הבא.&lt;/p&gt;</extract></page></pages></query></api>