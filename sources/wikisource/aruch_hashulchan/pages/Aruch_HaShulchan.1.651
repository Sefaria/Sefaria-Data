<?xml version="1.0"?><api><query><normalized><n from="ערוך_השולחן_אורח_חיים_תרנא" to="ערוך השולחן אורח חיים תרנא" /></normalized><pages><page pageid="6818" ns="0" title="ערוך השולחן אורח חיים תרנא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרנא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;נטילת הארבעה מינים כיצד, וברכתן&lt;/b&gt;&lt;/big&gt;&lt;br&gt;&lt;big&gt;ובו עשרים ותשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט&lt;/p&gt;
&lt;h3&gt;סימן תרנא סעיף א&lt;/h3&gt;
&lt;p&gt;מצות ארבעה מינים שיטול כל אחד לולב אחד, ואתרוג אחד, ושלושה הדסים, ושתי ערבות. ד&quot;פרי עץ הדר&quot; אמרה תורה – פירא אחת; &quot;וכפת תמרים&quot; – &quot;כפת&quot; כתיב חסר וי&quot;ו, דמשמע אחת; &quot;וענף עץ עבות&quot; שלושה: &quot;ענף&quot; – חד, &quot;עץ&quot; – חד, &quot;עבות&quot; – חד (רש&quot;י לד ב); &quot;וערבי נחל&quot; – משמע שתים.&lt;/p&gt;
&lt;p&gt;ולכן לא כתיב &quot;ענפי עץ עבות&quot; משום דהוה משמע שתים, כמו &quot;ערבי נחל&quot;, ואנן בעינן שלשה. וגם מפשטא דקרא שמעינן דשלושה הדסים, דאי אפשר לומר אחד – הרי אין זה &quot;ענף&quot;, ודי לכתוב &quot;עץ עבות&quot;, כמו &quot;עץ הדר&quot;. ואי אפשר לומר שתים – הוה ליה למיכתב &quot;עצי עבות&quot;, והיה כמו &quot;ערבי נחל&quot;. אלא דה&quot;עבות&quot; חוזר אל ה&quot;ענף&quot;, שיהיו שלושה ענפים, כלומר שלושה בדין של הדס (בחיי). ובזה דומה לענף.&lt;/p&gt;
&lt;p&gt;(ובוודאי רבי עקיבא שאומר הדס אחד וערבה אחת – סבירא ליה דעל המין קאי. אבל אנן, דקיימא לן לומר כרבי ישמעאל, צריך לומר כמו שכתבתי. והרמב&quot;ן פוסק כרבי עקיבא, אבל הרמב&quot;ם פוסק כרבי ישמעאל, וכן דעת הגאונים, כמו שכתב המגיד משנה. וכן פסקו הטור והשולחן ערוך, והכי קיימא לן לומר. ואולי אם אין לו רק הדס אחד וערבה אחת – יטלם, דבשעת הדחק נוכל לסמוך על הרמב&quot;ן. וגם הראב&quot;ן וראבי&quot;ה פסקו כהרמב&quot;ן, כמו שכתב המרדכי. ויטלם בלא ברכה. כן נראה לעניות דעתי.)&lt;/p&gt;
&lt;h3&gt;סימן תרנא סעיף ב&lt;/h3&gt;
&lt;p&gt;על ההדסים והערבות – יכול להוסיף כמה שירצה. דאילו היה כתיב &quot;שלושה&quot; ו&quot;שתים&quot; מפורש – לא היה אפשר להוסיף. אבל השתא דלא כתיב מפורש, אלא לשון ריבוי – יכול להוסיף. וכך היו נוהגים הקדמונים משום נוי (הגהות מיימוניות שם).&lt;/p&gt;
&lt;p&gt;וזה שנמצא בדברי הרמב&quot;ם שם בזה הלשון:&lt;/p&gt;
&lt;dl&gt;&lt;dd&gt;ואם רצה להוסיף בהדסים כדי שתהיה אגודה גדולה – מוסיף, ונוי מצוה הוא. אבל שאר המינים – אין מוסיפין על מניינם ולא גורעין מהם, ואם הוסיף או גרע – פסול.&lt;/dd&gt;
&lt;/dl&gt;&lt;p&gt;עד כאן לשונו, דמשמע דגם בערבות אין מוסיפין – באמת הר&quot;ן ז&quot;ל הביא הנוסחא &quot;ואם רצה להוסיף בהדסים ובערבות – מוסיף&quot;. ולבד זה כתב הרמב&quot;ם בתשובה דטעות נפל בספריו, וכן צריך לומר: &quot;ואם הוסיף לא פסל&quot; (כסף משנה). דכן כתבו רבותינו בעלי התוספות (לד ב) ד&quot;בל תוסיף&quot; אינו אלא כשמוסיף מין אחר, עיין שם.&lt;/p&gt;
&lt;p&gt;מיהו באתרוג ולולב, דהתורה צותה אחד אחד – פשיטא שחלילה להוסיף. אבל בהדס וערבה – פשיטא שיכול להוסיף כמה שירצה. ועיין בסעיף כח.&lt;/p&gt;
&lt;h3&gt;סימן תרנא סעיף ג&lt;/h3&gt;
&lt;p&gt;כתב הטור דשלושה הדסים – אפילו שלושתן קטומין בראשיהן. והרמב&quot;ם הכשיר גם בערבה קטומה, ולא נהירא. עד כאן לשונו.&lt;/p&gt;
&lt;p&gt;וכבר נתבארו דיני קטומין בסימנין הקודמים (בית יוסף). וכתב רבינו הרמ&quot;א בסעיף א:&lt;/p&gt;
&lt;dl&gt;&lt;dd&gt;ובמקום הדחק דליכא הדס כשר – סגי ליה בחד דלא קטום.&lt;/dd&gt;
&lt;/dl&gt;&lt;p&gt;עד כאן לשונו. והרמב&quot;ן סבירא ליה דאפילו בחד וקטום – סגי, וכדאי הוא לסמוך עליו בשעת הדחק (מגן אברהם סעיף קטן א). ומכל מקום נראה לי כיון דברכה אינה מעכבת – לא יברך עליו.&lt;/p&gt;
&lt;p&gt;ודע דכשקונה מיד אינו יהודי אחד מארבעת המינים או כולם – לא יזלזל לו במקחו, וגם יתן לו מעט יותר משויו כדי שלא יזלזל בהם (שם ריש סימן תרמט). כלומר שלא יאמר: כמה מצות בזויות על ישראל, שנותנים מעט מעות בעדם.&lt;/p&gt;
&lt;p&gt;(אבל אין הכוונה כבתפילין בסימן לט, שלא ישליכם לאיבוד. דהא אין בהארבעה מינים קדושה כשלא השתמשום למצוה. וגם תפילין אין ראוי להם כלל, אבל במינים אלו משתמשים לנוי. אלא הכוונה כמו שכתב המחצית השקל, עיין שם.)&lt;/p&gt;
&lt;h3&gt;סימן תרנא סעיף ד&lt;/h3&gt;
&lt;p&gt;מן התורה אינו צריך לאגוד כל המינים של לולב והדסים וערבות ביחד. ובין אגוד ובין שאינו אגוד – כשר (גמרא לג א). דהא לא כתיב &quot;אגודה&quot; כבאזוב, דכתיב &quot;אגודת אזוב&quot; (שם).&lt;/p&gt;
&lt;p&gt;ולא עוד, אלא אפילו אין חובה ליטלם ביחד. אלא אפילו בזה אחר זה – יצא, כמו שכתב הרמב&quot;ם שם, וזה לשונו:&lt;/p&gt;
&lt;dl&gt;&lt;dd&gt;משיגביה ארבעה מינין אלו, בין שהגביהן כאחד, בין שהגביהן זה אחר זה, בין בימין בין בשמאל – יצא. ובלבד שיגביהן דרך גדילתן. אבל שלא דרך גדילתן – לא יצא. ומצוה כהלכתה שיגביה אגודה של שלושה מינין בימין, ואתרוג בשמאל. ויוליך, ויביא, ויעלה, ויוריד...&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן תרנא סעיף ה&lt;/h3&gt;
&lt;p&gt;וזה שכתב &quot;מצוה כהלכתה&quot;, כלומר: דאף על גב דמדינא אינו צריך אגד, מכל מקום מצוה מן המובחר משום &quot;זה אלי ואנוהו&quot; לאגדו (גמרא שם לג א). וזה לשון הטור:&lt;/p&gt;
&lt;dl&gt;&lt;dd&gt;ויעשה מן ההדס והערבה והלולב אגודה אחת. אף על גב דקיימא לן לומר לולב אינו צריך אגד, מצוה לאגדו משום נוי. וכיון שאין חובה לאגדו, אפילו אגדו במין אחר – שפיר דמי. ומשום חציצה נמי ליכא, אף על גב שהקשר מפסיק בין ידו ללולב, דכיון שהוא לנאותו – אינו חוצץ. וכן מין במינו אינו חוצץ, הלכך אם נשרו מעלי הלולב או מעלי ההדס, ונשארו בתוך האגודה בעניין שמפסיק – אין לחוש. ורש&quot;י פירש: אף על גב דאינו צריך אגד, מכל מקום לכתחילה חובה לאגדו משום &quot;זה אלי ואנוהו&quot; – התנאה לפניו במצות. ואם לא אגדו מאתמול, או שהותר אגודו ביום טוב – אי אפשר לאגדו בקשר גמור. אלא אוגדו כאגודה של ירק, שכורך האגודה סביב, ותוחב ראש האגודה לתוכה בלא קשירה.&lt;/dd&gt;
&lt;/dl&gt;&lt;p&gt;עד כאן לשונו. והוא הדין שיכול לעשות על ידי עניבה. וההפרש בין רש&quot;י להקודם, דרש&quot;י סבירא ליה דזה אלי ואנוהו הוה חובה, אלא שאינה מעכבת. מיהו חובה הוא לכתחילה. ולדיעה הקודמת אין שום חובה, אלא הידור מצוה בעלמא (עיין בית יוסף).&lt;/p&gt;
&lt;h3&gt;סימן תרנא סעיף ו&lt;/h3&gt;
&lt;p&gt;ולכן לכתחילה מצוה לאגדם בקשר גמור, דהיינו שני קשרים זה על גב זה. ויכול לאגדם שלא במינם, כמו שכתבתי. ורק יזהר שבתוך האגד לא יהיה דבר שאינו מינו שתחצוץ, דדווקא מין במינו אינו חוצץ, אבל שלא במינו חוצץ. ולכן כפי שהמורגל בההדסים הישנים, שכורכין סביבן חוט, ולכן יזהר להסיר החוט מעליהן, שלא יהיה החוט הפסק בהאגד. אבל לכרוך סביבם בדבר של נוי – מותר אף שלא במינם, דכל לנוי אינו חוצץ לדידן דאינו צריך אגד, כמו שכתב הטור.&lt;/p&gt;
&lt;h3&gt;סימן תרנא סעיף ז&lt;/h3&gt;
&lt;p&gt;וכתב רבינו הרמ&quot;א בסוף סעיף א:&lt;/p&gt;
&lt;dl&gt;&lt;dd&gt;יש מי שכתבו לעשות הקשר בדרך אחר: שכורכין סביבות שלושה מינין אלו, ותוחבין ראש הכרוך תוך העיגול הכרוך.&lt;/dd&gt;
&lt;/dl&gt;&lt;p&gt;עד כאן לשונו, כלומר: אפילו בחול, ואין עושין קשר על גבי קשר. והטעם נראה: משום דכך נאה יותר. ולכן עתה נהגו לעשות טבעות נאות מעלי הלולב עצמן, ותוחבין אותן השלושה מינים לתוך הטבעות. ומייפין המלאכה בקליעה נאה בשלושה חללים, וכל מין ומין נתחב בחללו. וזהו נוי להמצוה, וכן נוהגין.&lt;/p&gt;
&lt;h3&gt;סימן תרנא סעיף ח&lt;/h3&gt;
&lt;p&gt;עוד כתב שיש לקשור ההדס גבוה יותר מן הערבה, וישפיל ההדס והערבה תוך אגד הלולב, כדי שיטול כל שלושה מינים בידו בשעת ברכה. ויש שכתבו לעשות בלולב שלושה קשרים, וכן נוהגין. עד כאן לשונו.&lt;/p&gt;
&lt;p&gt;וכל זה לא לעיכוב, אלא להידור. דמשום דההדס חשוב יותר מהערבה, שיש לו ריח טוב – לכן צריך להיות בולט למעלה מהערבה. וכדי שיאחז כולם בשעת ברכה – לכן לא ישים ההדס והערבה מעט תוך האגד, דאם כן כשיטול הלולב לא יבואו אלו תוך כף ידו. אלא ישימם תוך האגד עד תחתיתו, ויאחזם כולם. וזה שבלולב שלושה קשרים – כדי שלא יתפרדו העלין. וזהו נוי ללולב, דכל שלשה מחזיק הדבר.&lt;/p&gt;
&lt;p&gt;ועתה נהגנו גם כן כן, אלא דשתים מסבבים כולם, ואחד הלולב לבדו. ואין עיכוב בכל זה, אלא דנוי מצוה הוא. וגם יש רמזים בזה. והאגוד הוא ההדס בימין שהוא חשוב יותר, והערבה בשמאל, והלולב באמצע. וכן המנהג.&lt;/p&gt;
&lt;p&gt;(ועל פי האריז&quot;ל מחלקים ההדסים לימין ולשמאל, ולאמצע והערבות, אחד לימין ואחד לשמאל.)&lt;/p&gt;
&lt;h3&gt;סימן תרנא סעיף ט&lt;/h3&gt;
&lt;p&gt;ויטול האגודה בידו הימנית, ראשיהם למעלה ועיקריהם למטה, כדי שיהא דרך גדילתן. וכל המצות בעינן דרך גדילתן. ואם לאו – לא יצא. וילפינן זה מקרא (מה ב). והאתרוג בשמאל.&lt;/p&gt;
&lt;p&gt;ולכן האתרוג בשמאל, והשלושה בימין, משום דהני שלושה, והאתרוג אחד. ועוד: דהברכה היא על הלולב, לפיכך צריך להיות בימין; כמו בברכת הנהנין, דדבר שמברך עליו יאחזנו בימינו, כמו שכתבתי בסימן רו.&lt;/p&gt;
&lt;p&gt;ולמה לא יאחזם כולם בימינו? משום דכתיב &quot;פרי עץ הדר כפת תמרים וענף עץ עבות וערבי נחל&quot;, ולא כתיב &quot;וכפת&quot; – שמע מינה דהקפידה תורה שהאתרוג יהיה בפני עצמו. אך יקרב הידים זה לזה, למען יחובר האתרוג אל השלושה מינים, וחלילה להפרידן זה מזה. וכן ינהוג בשעת אמירת הלל, ובהושענות.&lt;/p&gt;
&lt;p&gt;וכשמניח מידו המינים – יניח מקודם האתרוג, ואחר כך יניח השלושה מינים, דכל שקודם בלקיחתו מאוחר בסילוקו. וסימן לדבר תפילין של יד ושל ראש, דבהנחתן – של יד קודמת, ובחליצתן מאוחרת.&lt;/p&gt;
&lt;p&gt;ולא יתן לחבירו האתרוג מיד ליד, אלא מניחו, וזה בא ונוטל (מגן אברהם סעיף קטן ח בשם של&quot;ה). ואיני יודע טעם לדבר, ובלולב אין קפידא. ומנהגינו להחזיק הלולב השדרה לצד פניו, ואף שיש אומרים שהשדרה יהיה לצד חוץ (שם), מכל מקום המנהג כן.&lt;/p&gt;
&lt;h3&gt;סימן תרנא סעיף י&lt;/h3&gt;
&lt;p&gt;יש אומרים דאיטר יד נוטל ככל אדם: הלולב בימין, דעלמא שהוא שמאל דידיה, והאתרוג בשמאל כל אדם שהוא ימין דידיה. וכן הוא בטור. ויש אומרים דאינו כן, אלא נוטל הלולב בימין שלו שהוא שמאל כל אדם, והאתרוג בשמאל דידיה שהוא ימין כל אדם. וכן המנהג. וכן עיקר לדינא כמו בתפילין, וכן פסק הרא&quot;ש.&lt;/p&gt;
&lt;p&gt;ובטור יש טעות, וצריך לומר להיפך (ט&quot;ז סעיף קטן ג), שהרי הטור עצמו ברמזים פסק כן. ועוד איך לא היה מזכיר דעת הרא&quot;ש? אלא דהוא טעות הדפוס, וכן כתב המהרש&quot;ל.&lt;/p&gt;
&lt;p&gt;אך זהו לכתחילה. ובדיעבד אם שינה – לא עיכב, דגם בכל אדם אם נטל הלולב בשמאל ואתרוג בימין – אין זה עיכוב, וכל שכן באיטר. ושולט בשתי ידיו – נוטל הלולב בימין ואתרוג בשמאל ככל אדם.&lt;/p&gt;
&lt;p&gt;(ומה שהקשה הט&quot;ז בסעיף קטן ד – מתורץ על פי מה שכתב המגן אברהם בסעיף קטן ט. דרבנו חננאל מפרש דכל אדם לא יצא כשהפכם מימין לשמאל. וכתב המגן אברהם דנכון לחוש, וליטול אחר כך בלא ברכה כדין. ולפי זה אתי שפיר דברי הרמ&quot;א. ודייק ותמצא קל.)&lt;/p&gt;
&lt;h3&gt;סימן תרנא סעיף יא&lt;/h3&gt;
&lt;p&gt;כתב רבינו הבית יוסף בסעיף ד:&lt;/p&gt;
&lt;dl&gt;&lt;dd&gt;אדם שאין לו יד – נוטל לולב בזרועו, וכן האתרוג.&lt;/dd&gt;
&lt;/dl&gt;&lt;p&gt;עד כאן לשונו. דימה זה למה שאמרו בסנהדרין (מה א) בבוהן יד, שצריך לזרוק עליו הדם, דאם אין לו – נותנו על מקומו. והוא תמוה דהא אין הלכה כן, עיין שם.&lt;/p&gt;
&lt;p&gt;אך האמת דהא לא כתיב &quot;ולקחתם ביד&quot;, אך זהו כשאין לו שתי הידים. אבל אם יש לו יד שמאל – נוטל הלולב בידו, והאתרוג בזרועו, דזרועו לגבי שמאלית היד כשמאל דמי, כמובן. ואם אין לו שתי ידים – נוטל הלולב בזרוע ימין, והאתרוג בזרוע שמאל. וכן הדין אם ידיו כואבים או אסורים, וכיוצא בזה. אבל בשינים אינו לקיחה (עיין אליהו רבה סעיף קטן יג ושערי תשובה).&lt;/p&gt;
&lt;p&gt;אבל ליטול כולן בידו אחת – וודאי לא, כיון דהתורה הקפידה שיהיה האתרוג בפני עצמו, מדלא כתיב &quot;וכפת&quot;, כמו שכתבתי. ובשלמא אי הוה צריך אגד – היה מקום לומר דכוונת התורה שלא יאגדם יחד. אבל כיון דאינו צריך אגד – בוודאי כוונת התורה לבלי ליטלן ביד אחת (עיין מגן אברהם סעיף קטן י).&lt;/p&gt;
&lt;h3&gt;סימן תרנא סעיף יב&lt;/h3&gt;
&lt;p&gt;דבר ידוע דעל כל המצות צריך לברך עובר לעשייתן, וסמוך ממש לעשייתן. וגם ידוע דמיד כשנוטל בידו הלולב והאתרוג – יצא ידי מצותו. ועתה: כיצד יעשה בהברכה? אם יברך אחר שנטלם בידו – הרי אינו עובר לעשייתו. ואם יברך קודם שנטל כלל – הרי אינו סמוך לעשייתן, דעד שיטלם כולם דאז הוי המצוה – יהיה הפסק.&lt;/p&gt;
&lt;p&gt;ולכן למדונו רבותינו שיקח הלולב בידו, ויברך &quot;על נטילת לולב&quot;, וביום ראשון גם &quot;שהחיינו&quot;. ותיכף יטול האתרוג ויצא. דקודם שנטל האתרוג הוי עובר לעשייתן.&lt;/p&gt;
&lt;h3&gt;סימן תרנא סעיף יג&lt;/h3&gt;
&lt;p&gt;עוד יש עצה: ליטול גם האתרוג ולהפכו בעוקצו למעלה, ואינו יוצא בו, דבעינן דרך גדילתן. ומברך, ואחר כך מהפכו כראוי. וכך נוהגין ההמון.&lt;/p&gt;
&lt;p&gt;ועוד יש עצה: שיכוין שלא לצאת בו, דאפילו למאן דסבירא ליה מצות אינו צריך כוונה, מכל מקום אם כיון שלא לצאת – וודאי דלא יצא. ולפי זה יכול ליטלן כראוי, ולכוין שלא לצאת, ומברך ומכוין לצאת. ומכל מקום אין ראוי לעשות כן, שיוכל בקל לבא לידי קלקול, כי אין היכר לזה רק במחשבתו. ומי יימר שיחשוב בלבו כראוי (ט&quot;ז סעיף קטן ה, ומגן אברהם סעיף קטן יב). ואם עשה כן – עשה.&lt;/p&gt;
&lt;p&gt;וגם יש עצה ליטול הלולב והאתרוג בשמאלו, ומברך, ונותן הלולב בימינו (שם). וגם זה אינו כדאי, דהא וודאי דמן התורה – רחוק לומר שלא יצא בכי האי גוונא. אף אם הקפידה התורה על זה, כמו שכתבתי – מכל מקום יותר נראה לומר דיצא מן התורה. אך יש לומר דבכי האי גוונא – וודאי כיון שלא לצאת.&lt;/p&gt;
&lt;p&gt;אמנם הדרך הישרה הוא הדרך הראשון, כמו שכתבתי בסעיף הקודם. ומכל מקום אם שכח, ונטלם כולם כראוי, ולא בירך – יברך בעודם בידו, דכל זמן שהם בידו מקרי המשכת המצוה. והוי כמי ששכח לברך &quot;המוציא&quot;, דמברך באמצע סעודה, כמו שכתבתי בסימן קסז (שם סעיף קטן יא).&lt;/p&gt;
&lt;p&gt;ויברך מעומד. וגם יטלנו וינענעו מעומד. ואם ישב – יצא דאין זה עיכוב בדיעבד, ואף גם לכתחילה אינו אלא מפני כבוד המצוה. (ומה שכתבתי דילפינן &quot;לכם&quot;-&quot;לכם&quot; מעומר – זהו סמך בעלמא.) וקודם נענוע יש לחשוב כעובר לעשייתן (טור).&lt;/p&gt;
&lt;h3&gt;סימן תרנא סעיף יד&lt;/h3&gt;
&lt;p&gt;לא יברך רק פעם אחת ביום. ואחר כך כשנוטלו – נוטלו בלא ברכה. דלא דמי לסוכה, שחובה עליו כל היום וכל הלילה. ואף על גב דתפילין גם כן, כשהניח שעה אחת – הרי קיים מצות עשה דתפילין, ומכל מקום מברך אימתי שמניחם; מכל מקום לא דמי, דבאמת מצות תפילין כל היום, ורק משום דאי אפשר לנו מפני הטירדא, ומפני נקיות הגוף. אבל לולב אינה מצוה אלא נטילה פעם אחת, ודיו. וזה שנוטלו כמה פעמים – אינו אלא מפני חיבוב מצוה, ואין לברך על זה.&lt;/p&gt;
&lt;p&gt;ואין לומר: הא כיון דתקינו רבנן לנענע בשעת הלל, למה לא יברכו עליו קודם הלל, אף שבירך בבוקר? דיש לומר: דלא תקנו חכמים ברכה בשביל הניענועים האלו. ועוד: שהרי כבר ניענע בשעת ברכה.&lt;/p&gt;
&lt;p&gt;ודע: דברכת &quot;שהחיינו&quot; יברך בשעת נטילה, ולא בשעת עשייתו קודם החג. ואף על גב דמדינא דגמרא (מו א) כן הוא, מכל מקום אנן לא נהגינן כן, גם בסוכה ובכל מצוה. וגם בגמרא שם נמצא שהיו מברכין בשעת קיום המצוה, ולא בשעת הכנתה.&lt;/p&gt;
&lt;h3&gt;סימן תרנא סעיף טו&lt;/h3&gt;
&lt;p&gt;כתוב באורחות חיים: מעשה בהרבינו משולם שנטל לולב ביום טוב ראשון, ובירך &quot;על נטילת לולב&quot; ו&quot;שהחיינו&quot;. ואחר כך הסתכל בו ולא מצא ערבה, ולקח ערבות והניחם בלולב, וחזר ונטלו, ונטל גם כן האתרוג, ובירך &quot;על נטילת ערבה&quot; ו&quot;שהחיינו&quot; משום ערבה. ונהי שאינו צריך ליטול אלא הערבה בלבד (דהא יוצא בנטילה זה אחר זה כמו שכתבתי), אלא מצוה מן המובחר בעי למיעבד ליטול ארבעה מינים בבת אחת. וכן מצינו מכתיבת ידי הראב&quot;ד ז&quot;ל (בית יוסף).&lt;/p&gt;
&lt;p&gt;ולפי זה גם בכל המינים הדין כן, שאיזה מין ששכח, או שלא נטלו דרך גדילתו – חוזר ונוטל כראוי, ומברך על אותו המין. ולכן אם נטל האתרוג מהופך, ובירך ולא הפכו כראוי, וסבר שיצא בזה, והוציאו מתחת ידו, ונזכר שהיה מהופך – חוזר ונוטלן, ומברך &quot;על נטילת אתרוג&quot;.&lt;/p&gt;
&lt;p&gt;ובמעשה דרבינו משולם צריך לומר גם כן שהשהה איזה זמן אחר הברכה, דאם תיכף – למה היה צריך לחזור ולברך? ואדרבא דזהו עובר לעשייתן, כמו שנוטלין האתרוג אחר הברכה. אלא וודאי ששהה איזה זמן, וכבר עשה הנענועים, או שהיה באמצע הנענועים. ועוד יתבאר בזה בסעיף כח.&lt;/p&gt;
&lt;h3&gt;סימן תרנא סעיף טז&lt;/h3&gt;
&lt;p&gt;כתב רבינו הבית יוסף בסעיף ז:&lt;/p&gt;
&lt;dl&gt;&lt;dd&gt;אם עשה בית יד, ונתן בו הלולב, ונטלו – שפיר דמי, דלקיחה על ידי דבר אחר שמה לקיחה. ובלבד שיהא דרך כבוד. אבל אם אינו דרך כבוד, כגון שנתן הלולב בכלי, ונטלו – לא יצא. ואם כרך עליו סודר ונטלו, או שכרך סודר על ידו ונטלו – יש אומרים דלא יצא.&lt;/dd&gt;
&lt;/dl&gt;&lt;p&gt;עד כאן לשונו, וצריך ביאור.&lt;/p&gt;
&lt;h3&gt;סימן תרנא סעיף יז&lt;/h3&gt;
&lt;p&gt;והעניין כן הוא: דכבר נתבאר דחציצה פוסלת בלולב. ומכל מקום אם נטלו על ידי בית יד, כדרך שאוחזין כלי בצבת – לא הוי חציצה, דדרך נטילתו בכך, ולקיחה על ידי דבר אחר שמה לקיחה.&lt;/p&gt;
&lt;p&gt;ויש מי שרוצה לומר דדווקא כשכל הלולב חוץ מידו, ואוחז בבית יד הבולט הנעשה מן הסודר – דאז לא הוי חציצה, כיון שאין אוחז הלולב בידו (מגן אברהם סעיף קטן יד). כלומר: דחציצה לא מקרי אלא כשהלולב תוך ידו, וכרוך בדבר אחר, דאז הדבר האחר חוצץ בין ידו להלולב. אבל כשכל הלולב חוץ לידו, ואוחזו על ידי בית יד – לא שייך חציצה, והוי לקיחה על ידי דבר אחר, ושמה לקיחה.&lt;/p&gt;
&lt;h3&gt;סימן תרנא סעיף יח&lt;/h3&gt;
&lt;p&gt;אבל לא נהירא לומר כן. ואדרבא: אטו מה שהלולב תוך ידו גרוע יותר. וכן מבואר להדיא מדברי הטור שכתב: אפילו עשה בית יד וכו' – שפיר דמי, אפילו כל הלולב חוץ מידו וכו'. עד כאן לשונו.&lt;/p&gt;
&lt;p&gt;הרי שכתב: אפילו כל הלולב חוץ מידו, וכל שכן כשהוא בתוך ידו, דעל ידי בית יד לא שייך חציצה (וכן כתב בפרישה, ובאליהו רבה סעיף קטן כ). ואף שיש מי שכתב כן (בית יוסף), זה אינו להלכה (לרבה ולא לרבא). דלהלכה אין חילוק בין כל הלולב יוצא מידו, או כשהוא בידו, דכל על ידי בית יד מותר.&lt;/p&gt;
&lt;p&gt;(וכן משמע מב&quot;ח, וט&quot;ז סעיף קטן ו. והתוספות בסוכה לז א שכתבו כלשון זה – הוא לרבה, עיין שם. וגם זה לאו דווקא כדמוכח מדבריהם בפסחים ויומא נח א, עיין שם היטב, ואין כאן מקום להאריך. ודייק ותמצא קל.)&lt;/p&gt;
&lt;h3&gt;סימן תרנא סעיף יט&lt;/h3&gt;
&lt;p&gt;וזהו בתנאי שיהא דרך כבוד. אבל בכלי – אינו דרך כבוד, ובכל עניין שאוחז בהכלי – לא יצא. ויש מחלקין בין אוחז הכלי מלמעלה דיצא, ולמטה – לא יצא (עיין בית יוסף). ואינו עיקר להלכה, דבכלי הוה דרך בזיון. שהרי הכלי עשוי לשמירה, ולא להשתמש בו על ידי הכלי. מה שאין כן בבית יד, שהוא רק להשתמש על ידו, ולפיכך שפיר דמי.&lt;/p&gt;
&lt;p&gt;וכל זה הוא כשהבית יד הוא דבר בפני עצמו, ולכן לא שייך בזה חציצה. אבל אם כרך סודר על הלולב ונטלו, או שכרך סודר על ידו ונטלו – הוי חציצה ופסול. דזה אינו כבית יד, ואין זה לקיחה על ידי דבר אחר, אלא לקיחה על ידי חציצה. ואף שיש אומרים דבכרך על היד – בטל הסודר לגבי היד ואינו חוצץ, מכל מקום אינו כן להלכה, ובכל עניין חוצץ.&lt;/p&gt;
&lt;p&gt;(עיין מגן אברהם סעיף קטן טז. ומה שכתב בסעיף קטן טו – הולך לשיטתו בסעיף קטן יד. אבל לפי מה שכתבתי – אינו כן, ועיין במחצית השקל. ודייק ותמצא קל.)&lt;/p&gt;
&lt;h3&gt;סימן תרנא סעיף כ&lt;/h3&gt;
&lt;p&gt;וכתב רבינו הרמ&quot;א דנהגו להחמיר להסיר התפילין והטבעות מידם. אבל מדינא אין לחוש, הואיל ואין כל היד מכוסה בהן. עד כאן לשונו.&lt;/p&gt;
&lt;p&gt;זה שכתב להסיר התפילין – זהו לפי מנהגם, שלא היו חולצין התפילין קודם הלל. אבל אנחנו חולצים קודם הלל. וזה שכתב דכל שאין היד מכוסה לא הוי חציצה, אף על גב דבטבילה הוי חציצה אפילו במקצת – זהו מפני שכל הגוף טעון טבילה. אבל הכא אינו צריך להחזיק בכל אורכו של לולב. ואפילו אם יאחז האתרוג בפטמתו – הוה נטילה. ולכן אם רק מקצת מן היד מגולה – הרי אוחז בו במקצתו.&lt;/p&gt;
&lt;p&gt;(מה שהקשו הב&quot;ח והמגן אברהם סעיף קטן יח מגמרא לז א, ממגדלי הושענא דבי ריש גלותא, עיין שם – לא ידעתי. דזה הגיד להם שלא יאגדוהו כולו, ויניחו מקום לאחוז בו. וכן משמע מרש&quot;י, עיין שם. ודייק ותמצא קל.)&lt;/p&gt;
&lt;h3&gt;סימן תרנא סעיף כא&lt;/h3&gt;
&lt;p&gt;צוו חכמים לנענע בשעת הברכה, ובשעת הלל. ועניין הנענוע מפורש במדרש אמור: לפי שבראש השנה באים לדין כל העולם, ואין יודעין מי יצא זכאי, ומי יצא חייב – נתן הקדוש ברוך הוא מצוה זו לישראל, שיהיו שמחים בלולביהם. עיין שם.&lt;/p&gt;
&lt;p&gt;והיינו דכתיב: &quot;אז ירננו עצי היער, מלפני ד' כי בא לשפוט את הארץ&quot;. כלומר: ירננו בעצי היער, כאשר יצאו מלפני ד' זכאין, כשבא לשפוט את הארץ. ובמה ירננו? ב&quot;הודו&quot; ו&quot;הושיעה נא&quot; (בית יוסף). דאחר זה כתיב &quot;הודו לד'... ואמרו הושיענו אלקי ישענו&quot; (תוספות לז ב דיבור המתחיל &quot;בהודו&quot;).&lt;/p&gt;
&lt;p&gt;ומפני מה נבחרו ארבעה מינים אלו? לפי שבחג נדונים על המים (ראש השנה טז א), ואלו הארבעה מינים גדילים על המים. וכשעושים בהם מצוה – מתברכים המים, ולכן שמחים בהם.&lt;/p&gt;
&lt;h3&gt;סימן תרנא סעיף כב&lt;/h3&gt;
&lt;p&gt;והיכן הם הנענועים בהלל? ב&quot;הודו לד'&quot; תחלה וסוף, כלומר: ב&quot;הודו&quot; הראשון וב&quot;הודו&quot; האחרון שבוסף ההלל. וב&quot;אנא ד' הושיעה נא&quot; – מנענע שני פעמים, לפי שכופלין אותו. נמצא שמנענע ארבע פעמים בהלל. ומכל מקום גם בשעת הברכה יעשה הנענועים.&lt;/p&gt;
&lt;p&gt;והתוספות והרא&quot;ש והטור כתבו דהציבור מנענעים על כל &quot;הודו&quot; שעונים, ובסופו שכופלין אותו – מנענע שני פעמים. נמצא שמנענעין בהלל שמנה פעמים: ששה ב&quot;הודו&quot; ושנים ב&quot;אנא&quot;.&lt;/p&gt;
&lt;p&gt;ויש אומרים ששליח הציבור גם כן מנענע כשאומר &quot;יאמר נא ישראל&quot;, לפי שזהו כמדבר עם הציבור, לכן מנענע עמהם (ט&quot;ז סעיף קטן ט). וכך הוא מנהג האשכנזים. אבל הספרדים מנענעים רק כדיעה ראשונה.&lt;/p&gt;
&lt;p&gt;ויראה לי דאם אחד רוצה שלא לנענע ככל הציבור – הרשות בידו, ואין בזה משום &quot;לא תתגודדו&quot;. וראיה ממשנה דשם, דאמר רבי עקיבא: צופה הייתי ברבן גמליאל ורבי יהושע, שכל העם היו מנענעין, והם לא נענעו אלא ב&quot;אנא&quot;, עיין שם. ואם היה שייך בזה &quot;לא תתגודדו&quot; – לא היו עושין כן. אלא וודאי דכיון שאין זה חוב גמור – יכול לעשות כפי הנראה לו. ופשוט הוא דבשעת הברכה בסוכה – מנענע שם כל הנענועים.&lt;/p&gt;
&lt;p&gt;(ומה שכתב המגן אברהם סעיף קטן יז – אינו מובן כלל. ואולי יש איזה טעות הדפוס, עיין שם.)&lt;/p&gt;
&lt;h3&gt;סימן תרנא סעיף כג&lt;/h3&gt;
&lt;p&gt;הנענועים הם לששה קצוות: ארבע רוחות ומעלה ומטה. והעניין הוא: דמוליך ומביא למי שארבע רוחות שלו, מעלה ומטה למי שהשמים והארץ שלו (גמרא שם). להורות שהקדוש ברוך הוא מושל בשמים ובארץ ובכל רוחות העולם, כעניין &quot;לך ד' הגדולה... לך שמים אף לך ארץ, כי ד' הוא האלקים בשמים ממעל ועל הארץ מתחת אין עוד&quot;. וכעניין כוונת &quot;אחד&quot;, שבקריאת שמע כמו שכתבתי בסימן סא, עיין שם.&lt;/p&gt;
&lt;p&gt;ועוד: כדי לעצור רוחות רעות וטללים רעים (שם). כלומר: דכל מצוה מעכבת את הפורעניות, וגם שירים של המצוה מעכבת (שם). וביחוד כשעושים בשמחה, כדכתיב בתוכחה: &quot;תחת אשר לא עבדת את ד' אלקיך בשמחה&quot;.&lt;/p&gt;
&lt;p&gt;ולכן עתה שהיא &quot;זמן שמחתינו&quot;, ומקיימים עיקר המצוה שהיא הנטילה, ושירי מצוה שהם הנענועים, ואנו מראים שמוסרים נפשותינו וגופינו לד', לעבוד אותו יתברך בשמחה, וממילא שבזכות זה יעצור מעלינו כל מיני צרות המכונים בשם רוחות רעים וטללים רעים. כלומר: שכל הצרות באים מפני חלק השטן, שהוא יורד ומסטין, עולה ומקטרג. ועושים זה על דרך &quot;יגער ד' בך השטן&quot; (כסף משנה בגמרא שם, ודייק ותמצא קל). וזהו &quot;הושיענו אלקי ישענו&quot; – מאלו הנזקין. וכן: &quot;אנא ד' הושיעה נא&quot;.&lt;/p&gt;
&lt;h3&gt;סימן תרנא סעיף כד&lt;/h3&gt;
&lt;p&gt;וכיצד עושים הנענועים? כתב הרמב&quot;ם בפרק שביעי שיוליך ויביא, ויעלה ויוריד, וינענע הלולב שלוש פעמים בכל רוח ורוח. כיצד? מוליך ומנענע ראש הלולב שלושה פעמים, ומביא ומנענע ראש הלולב שלושה פעמים. וכן בעלייה וירידה. עד כאן לשונו.&lt;/p&gt;
&lt;p&gt;כלומר: מוליך ומנענע, מביא ומנענע, שלוש פעמים זה אחר זה. ולפי זה – הוי ששה נענועים בכל רוח. וזה שכתב שלוש פעמים בכל רוח – כוונתו שלוש להולכה, וכן שלוש להובאה (וכן כתב הלחם משנה). וסך הכל שלושים ושש פעמים.&lt;/p&gt;
&lt;p&gt;וכן כתב הטור. וכתב שיש אומרים שבהולכה ובהובאה חד ניענוע. ויש אומרים שאינו צריך נענוע כלל, וההולכה וההובאה היא הנענוע, עיין שם.&lt;/p&gt;
&lt;p&gt;אבל בירושלמי מבואר דצריך ניענוע, רק מיבעי ליה אם די בנענוע אחד להולכה והובאה, או להולכה בפני עצמו ולהובאה בפני עצמו. וכיון דדבר קל הוא בלא טירחא – כתב הרמב&quot;ם לחומרא. ולא שייך בכהאי מילתא לילך לקולא (וכן כתב הכסף משנה).&lt;/p&gt;
&lt;h3&gt;סימן תרנא סעיף כה&lt;/h3&gt;
&lt;p&gt;ורבינו הרמ&quot;א נראה כסותר עצמו. שכתב בסעיף ט:&lt;/p&gt;
&lt;dl&gt;&lt;dd&gt;טורף הלולב ומכסכס העלין בכל נענוע... וההולכה וההובאה היא עצמה הנענוע, כי מוליך ומביא שלוש פעמים לכל רוח.&lt;/dd&gt;
&lt;/dl&gt;&lt;p&gt;עד כאן לשונו. אמנם כוונתו דוודאי צריך נענוע, אך אין הכסכוס אחר שהוליכו ואחר שהביאו אלא בשעת ההולכה, ובשעת ההבאה מכסכס בעלין. וכן המנהג שלנו (וזהו כוונת הב&quot;ח והמגן אברהם סעיף קטן כ).&lt;/p&gt;
&lt;h3&gt;סימן תרנא סעיף כו&lt;/h3&gt;
&lt;p&gt;עוד כתב שמטין ראש הלולב לכל צד שמנענע נגדו, וכשמנענעו למטה – הופכו למטה, ומקרי דרך גדילתן הואיל ומחזיק אותן בידו דרך גדילתן. ויש מדקדקין שלא להפך הלולב כשמנענעין למטה, והמנהג כסברא ראשונה. וכן נראה לי עיקר. עד כאן לשונו.&lt;/p&gt;
&lt;p&gt;כלומר: שלא יוליך הלולב בשוה, אלא באלכסון, באופן שראשו יהיה כנגד אותו הצד. ואי קשיא: אם כן למטה הוי שלא כדרך גדילתן? לית לן בה, דהקפידא היא שבידו יאחזם כדרך גדילתם. אבל מה שמטה אותם – אינו כלום. והסכים לזה. אבל אנחנו אין עושים כן.&lt;/p&gt;
&lt;p&gt;(וכן כתב הט&quot;ז סעיף קטן יב. וכן הוא על פי האריז&quot;ל, שלא להטותו למטה כלל, ולמטה כלמעלה, רק זה גבוה וזה נמוך. ודייק ותמצא קל.)&lt;/p&gt;
&lt;h3&gt;סימן תרנא סעיף כז&lt;/h3&gt;
&lt;p&gt;יקיף דרך ימין בנענועו: מזרח, דרום, מערב, צפון, מעלה, מטה. ובכתבים איתא: מזרח, דרום, צפון, מעלה, מטה, מערב (מגן אברהם סעיף קטן כא). ויש שנוהגים כן. ובזה גם האיטר יעשה ככל העולם (שם), דהרוחות לא ישתנו בשבילו.&lt;/p&gt;
&lt;p&gt;ויזהר לחבר האתרוג להלולב בשעת הנענועים, ולנענע בשניהם יחד. ומעשה בגדול אחד שהפריד האתרוג מן הלולב, והראו לגדול אחר בחלום שלא יפה עשה (ט&quot;ז סעיף קטן יד ובית יוסף).&lt;/p&gt;
&lt;p&gt;ודע דכל הנענועין – אינן מעכבין. ובאיזה דרך שנענע יצא, כיון דעיקרי הנענועים אין מעכבין.&lt;/p&gt;
&lt;p&gt;(עיין מגן אברהם סעיף קטן כב. ותימה: דהרמ&quot;א גם כן אומר כן כשנדקדק בדבריו, עיין שם. ודייק ותמצא קל.)&lt;/p&gt;
&lt;h3&gt;סימן תרנא סעיף כח&lt;/h3&gt;
&lt;p&gt;ארבעה מינים הללו מעכבין זה את זה. שאם חסר אחד מהם – פסול, ולא יברך על השאר. דכולן מצוה אחת, כמו ארבעה ציצית שמעכבין זה את זה.&lt;/p&gt;
&lt;p&gt;ומכל מקום נוטלן לזכר בעלמא. ולא ינענע בהם, שלא יסבור שקיים המצוה. ויש שהורו שרק שליח הציבור יטלם וינענע, וכל הציבור לא יטלו כלל, כדי שלא יטעו לעשותם קבע. ואין חילוק בזה בין יום הראשון לשארי ימים, דכל דתקון רבנן – כעין דאורייתא תקון בעצם הדבר.&lt;/p&gt;
&lt;p&gt;ואם היו ארבעתם מצויים אצלו, ונטלם אחד אחד – יצא, כמו שכתבתי בסעיף ד. ובלבד שיהיו כולם לפניו, שיהא דעתו עליהם, ולא יצטרך להיות הפסק רב ביניהם.&lt;/p&gt;
&lt;p&gt;ויטול הלולב תחילה, ויברך &quot;על נטילת לולב&quot;, ויהיה דעתו גם על כל השלושה מינים הנשארים. ואם סח ביניהם – צריך לברך על כל אחד בפני עצמו.&lt;/p&gt;
&lt;p&gt;ויש מי שרוצה לומר דאינו חוזר ומברך, כמו בתקיעות כשסח באמצע התקיעות, כמו שכתבתי בסימן תקצב (מגן אברהם סעיף קטן כה). ואין זה דמיון דהתם בעל כרחו תוקע זה אחר זה. אבל הכא – הא העיקר ליטלם ביחד, אלא שיצא גם בזה אחר זה. וכיון שסח ביניהם – הרי ביטל הראשונה לגמרי.&lt;/p&gt;
&lt;p&gt;(וגם מה שהקשה המגן אברהם על הדין שבארנו בסעיף טו, כשלא היה לו ערבה [שיברך] (שבירך) אחר כך &quot;על נטילת ערבה&quot;, מסימן תרעב בנר חנוכה, שהדליק בליל רביעי שלוש נרות – לא יברך על הרביעית כשידליק, עיין שם. ואני תמה: דהתם כבר יצא עיקר המצוה, ואינו אלא מהדר. מה שאין כן בלולב, שהרי לא היה דעתו ליטול ערבה, שהיה סבור שהיא באגדו. ומכמה פנים אין זה דמיון לזה, וגם לסימן רו. והדין ברור כהר&quot;ם שם, וכן כתב הט&quot;ז סעיף קטן טז, והאליהו רבה סעיף קטן לו).&lt;/p&gt;
&lt;h3&gt;סימן תרנא סעיף כט&lt;/h3&gt;
&lt;p&gt;אם חסר לו אחד מהמינים – לא יטול מין אחר במקומו, דאתי למטעי ליקח אותו גם כן בשאר השנים. מה שאין כן כשנוטלם לזכרון, כמו שכתבתי – לא אתו למיטעי, שהכל יודעים שצריך ארבעה מינים וזיל קרי בי רב הוא. ואסור להוסיף מין אחר על הארבעה מינים משום &quot;בל תוסיף&quot;. אך לפי מה דקיימא לן לומר מצות צריכות כוונה – אינו עובר עד שיכוין. וזהו שכתב הטור דווקא אם נטלו לשם מצוה.&lt;/p&gt;
&lt;p&gt;(מגן אברהם סעיף קטן כז. ודברי הט&quot;ז סעיף קטן יז דחוקים.)&lt;/p&gt;
&lt;p&gt;אבל יש אומרים: כיון דקיימא לן לומר לולב אינו צריך אגד – בלאו הכי ליכא &quot;בל תוסיף&quot; אם לא כשיכוין להוסיף. דמה שייך &quot;בל תוסיף&quot;? הרי כל אחד עומד לעצמו. ורק אם מכוין להוסיף – שייך &quot;בל תוסיף&quot;. וכן הוא עיקר לדינא.&lt;/p&gt;
&lt;p&gt;ומכל מקום אף בלא &quot;בל תוסיף&quot; – לא נאה להוסיף מין אחר על ארבעת המינין, דמכל מקום נראה כמוסיף (שם וט&quot;ז שם).&lt;/p&gt;
&lt;p&gt;וכן לא יטול יותר מלולב אחד, ואתרוג אחד. אבל בהדס וערבה – מוסיף כל מה שירצה, כמו שכתבתי בסעיף ב.&lt;/p&gt;
&lt;p&gt;ויש מי שפוסל להניח &quot;הדס שוטה&quot; בהלולב, נוסף על השלושה בדין עבות, דזהו כמין אחר. ויש מתירין דסוף סוף מינא דהדס הוא. וכן נראה עיקר. אך המדקדקים אינם מוסיפים כלל על שלושה הדסים ושתי ערבות. וכן המנהג הפשוט אצלינו.&lt;/p&gt;
&lt;p&gt;(וכל שכן שאין להוסיף עוד אתרוג ולולב, שיש אומרים ששייך בזה &quot;בל תוסיף&quot;, כמו שכתבתי. ומה שכתב המגן אברהם בסעיף קטן כח מירושלמי: הניחו על הארץ אסור לטלטלו – אין זה עניין אצלינו, דמיירי בשבת, ואצלם שהיו נוטלים בשבת. ומה שייך זה אצלינו? ופשיטא דבשבת הם מוקצים.)&lt;/p&gt;</extract></page></pages></query></api>