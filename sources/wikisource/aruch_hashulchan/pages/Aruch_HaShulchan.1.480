<?xml version="1.0"?><api><query><normalized><n from="ערוך_השולחן_אורח_חיים_תפ" to="ערוך השולחן אורח חיים תפ" /></normalized><pages><page pageid="66318" ns="0" title="ערוך השולחן אורח חיים תפ"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תפ&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;סדר כוס רביעי, והלל, והלל הגדול&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן תפ סעיף א&lt;/h3&gt;
&lt;p&gt;ואחר ששתו הכוס השלישי נוהגין לומר &quot;שפוך חמתך...&quot;, ולפתוח הדלת כדי לזכור שהוא ליל שמורים. ובזכות אמונה זו יבוא משיח, וישפוך חמתו על הבבליים שחרבו בית המקדש. ועל כי קודם ביאת המשיח יבוא אליהו, כדכתיב: &quot;הנה אנכי שולח לכם את אליהו הנביא לפני...&quot;.&lt;/p&gt;
&lt;p&gt;ולכן המנהג להעמיד עוד כוס באמצע השולחן, וקורין אותו &quot;כוסו של אליהו&quot;. ויש שהיו נוהגים לעמוד מהסיבה ולאמר &quot;ברוך הבא&quot;. והכל לחיזוק האמונה, כי כך אנו מקובלים שבניסן נגאלו – ובניסן עתידין לגאל, כדאיתא בפרק קמא דראש השנה (יא א). ולכן בעת גמר הסדר קודם אמירת &quot;לא לנו... כי לשמך תן כבוד&quot; – אנו מתעוררים שיתן כבוד לשמו הגדול יתברך.&lt;/p&gt;
&lt;h3&gt;סימן תפ סעיף ב&lt;/h3&gt;
&lt;p&gt;ומוזגין כוס רביעי, ומתחיל &quot;לא לנו&quot;, וגומר את ההלל. וכשמגיע ל&quot;יהללוך&quot; אומר הלל הגדול, שהוא מזמור של עשרים וששה &quot;הודו&quot; עד סופו. ואחר כך אומר &quot;נשמת&quot;, ונקרא &quot;ברכת השיר&quot; בגמרא (קיח א) לפי שבשבתות ויום טוב אומרים אותו אחר פסוקי דזמרה (תוספות שם דיבור המתחיל &quot;מאי&quot;).&lt;/p&gt;
&lt;p&gt;והני עשרים וששה &quot;הודו&quot; הם כנגד עשרים וששה דורות שקודם מתן תורה, שהקדוש ברוך הוא זן אותם בחסדו (גמרא שם). ונקרא &quot;הלל הגדול&quot; משום דכתיב ביה &quot;נותן לחם לכל בשר&quot; (שם), שהקדוש ברוך הוא יושב ברומו של עולם ומחלק מזונות לכל בריה (שם). ועל שבפסח נכנסנו תחת כנפי השכינה, והבטיחנו שאל יעזבנו ואל יטשנו לנצח – לכן אומרים זה על הסדר.&lt;/p&gt;
&lt;h3&gt;סימן תפ סעיף ג&lt;/h3&gt;
&lt;p&gt;בעניין חתימת ההלל רבו הדעות:&lt;/p&gt;
&lt;ul&gt;&lt;li&gt;רבינו הבית יוסף כתב שאומר &quot;נשמת&quot; ו&quot;ישתבח&quot; עד &quot;כי מעולם ועד עולם אתה אל&quot;. ויאמר אחר כך &quot;יהללוך&quot; וחותם &quot;מלך מהולל בתשבחות&quot;.&lt;/li&gt;
&lt;li&gt;והטור כתב ד&quot;יהללוך&quot; יאמר אחר הלל עד הברכה, ואחר כך &quot;נשמת&quot; ו&quot;ישתבח&quot;, וחותם ב&quot;ישתבח&quot;; וכן כתב התוספות שם.&lt;/li&gt;
&lt;/ul&gt;&lt;p&gt;ואנחנו נוהגים כרבינו הבית יוסף.&lt;/p&gt;
&lt;p&gt;ואחר הברכה מברך &quot;בורא פרי הגפן&quot; על כוס רביעי, לפי שהפסיק בהלל. ורבינו הבית יוסף פסק בלא ברכה, ואין אנו נוהגין כן, כמו שכתבתי בסימן תע&quot;ד. ושותה בהסיבה, ואם לא היסב נתבאר בסימן תע&quot;ב. ושותיהו כולו כדי לברך ברכה אחרונה &quot;על הגפן...&quot;.&lt;/p&gt;
&lt;p&gt;ואחר כך אומר הפיוטים כפי המנהג. ויש שאין שותים עד אחר אמירת הפיוטים, וכן נדפס בהגדות. ואינו נכון, כי הכוס הרביעי צריך לשתות תיכף אחר הלל.&lt;/p&gt;
&lt;p&gt;(הבית יוסף כתב: אם שתה בלא הסיבה – יחזור וישתה בהסיבה. ואז צריך לברך לפניו &quot;בורא פרי הגפן&quot;, לפי שהסיח דעתו מלשתות עוד. עד כאן לשונו. ולעיל בסימן תע&quot;ב הבאנו דעות שאינו צריך לחזור ולשתות בהסיבה, עיין שם. וכתב הרמ&quot;א דהלל יכול לומר אף שלא במקום סעודה, עיין שם. ומכל מקום טוב יותר לאומרו במקום הסעודה, ולשתות כל הכוסות במקום אחד.)&lt;/p&gt;</extract></page></pages></query></api>