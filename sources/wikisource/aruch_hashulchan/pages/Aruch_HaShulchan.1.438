<?xml version="1.0"?><api><query><normalized><n from="ערוך_השולחן_אורח_חיים_תלח" to="ערוך השולחן אורח חיים תלח" /></normalized><pages><page pageid="7411" ns="0" title="ערוך השולחן אורח חיים תלח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תלח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;עכבר שנכנס למקום בדוק, וככר בפיו&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן תלח סעיף א&lt;/h3&gt;
&lt;p&gt;כתב הרמב&quot;ם בפרק שני דין ז:&lt;/p&gt;
&lt;dl&gt;&lt;dd&gt;אין חוששין שמא גררה חולדה חמץ למקום שאין מכניסין בו חמץ. שאם נחוש מבית לבית – נחוש מעיר לעיר, ואין לדבר סוף. בדק ליל ארבעה עשר...&lt;/dd&gt;
&lt;/dl&gt;&lt;p&gt;עד כאן לשונו. דאם נחוש לגרירת חולדה אם כן היכי משכחת לה מקום שאין מכניסין בו חמץ דאינו צריך בדיקה? וניחוש שחולדה גיררה בשם.&lt;/p&gt;
&lt;p&gt;אך מזה אין ראיה כל כך, דיש לומר דמשכחת לה במקום שאין חולדה יכולה לילך שם. אבל מטעם אין לדבר סוף – אין לחוש אפילו במקום שחולדות מצויים (תוס ט א דיבור המתחיל &quot;אין&quot;, עיין שם).&lt;/p&gt;
&lt;h3&gt;סימן תלח סעיף ב&lt;/h3&gt;
&lt;p&gt;וזהו כשלא ראינו דשקלה חולדה חתיכת חמץ. אבל אם ראינו דשקלה – צריך בדיקה מחדש. ולמה לא תלינן שאכלתו? מפני שאין ספק אכילה מוציא מידי ודאי חמץ (גמרא שם). ואף על פי שהוא ספק הרגיל דמסתמא אכלה, מכל מקום אין מוציא מידי וודאי חמץ (תוספות שם, דיבור המתחיל &quot;ואם&quot;).&lt;/p&gt;
&lt;p&gt;ויש להסתפק אם זהו דווקא כשלא ביטל, דהוי ספיקא דאורייתא, אבל בספיקא דרבנן כשביטל – לא ניחוש כולי האי. או דילמא: אפילו בספיקא דרבנן אמרינן אין ספק מוציא מידי וודאי.&lt;/p&gt;
&lt;p&gt;(והח&quot;י סעיף קטן א כתב: דגם בדרבנן אמרינן כן, עיין שם. ולי צריך עיון, דהא הגמרא שם אמשנה ד&quot;אין חוששין&quot; קאי, ובזמן המשנה לא אמרו עדיין דהבודק צריך שיבטל. והך דחבר שמת והך דנפל דמייתי על זה הוויין דאורייתא. וצריך עיון.)&lt;/p&gt;
&lt;h3&gt;סימן תלח סעיף ג&lt;/h3&gt;
&lt;p&gt;ולא עוד, אלא אפילו ראינו עכבר שנכנס לבית בדוק וככר בפיו, ונכנס אחריו ומצא פירורין, אפילו כדי כל הככר – צריך לחזור ולבדוק הבית אחר הככר שהכניס, לפי שאין דרכו של עכבר לפרר. והני פירורין מעלמא אתי ולא מאותו ככר, וכל שכן אם הפירורין פחותין מכדי הככר.&lt;/p&gt;
&lt;p&gt;וצריך לבדוק אותו חדר שהעכבר נכנס בו, ולא יותר. ושארי חדרים הוה ספק, ויתבאר בסימן הבא (מגן אברהם סעיף קטן א). דזהו ספק על ספק לא על.&lt;/p&gt;
&lt;p&gt;ואין חילוק בין ככר גדול לקטן. וכן כלב או תרנגול – גם כן אין דרכן לפרר. ולכן אם נטלו ומצאו אפילו בשלימות, אם המה פרורים – אין זה מככר זה, אלא אחר הוא, וצריך בדיקה ואפילו ביטל החמץ (ח&quot;י סעיף קטן א).&lt;/p&gt;
&lt;h3&gt;סימן תלח סעיף ד&lt;/h3&gt;
&lt;p&gt;אבל אם תנוק נכנס לבית בדוק, ואין בו דעת שנוכל לסמוך על אמירתו שאכלה, ומצאו אחריו פרורים – אינו צריך לחזור ולבדוק, שחזקתו שאכלו. ואלו הפרורין ממנו – הוא מפני שדרכו של תינוק לפרר. אם כן אלו הפרורין הם שנפלו ממנו בשעת אכילה.&lt;/p&gt;
&lt;p&gt;ואין חילוק בין יש בהפירורין כדי כל הככר, בין אין בו. דאם יש בו – אמרינן שלא אכל כלום, ופיררו. ואם אין בו – אמרינן מקצתו אכל ומקצתו פירר. ורק אם לא נמצא פירורין כלל אין תולין שאכלו כולו וצריך לבדוק.&lt;/p&gt;
&lt;p&gt;ויש אומרים דדווקא כשיש בהפירורין כדי כל הככר. אבל אם אין בו – אין תולין לומר שאכל המותר, דספק אכילה אינו מוציא מידי וודאי חמץ.&lt;/p&gt;
&lt;p&gt;ונראה לי דבכל זה אין חילוק בין ביטל ללא ביטל. דכשתולין – תולין אפילו בלא ביטל, משום דהוי כוודאי. וכשאין תולין – אין תולין אפילו בביטל, אם נאמר דאין ספק מוציא מידי וודאי אפילו בדרבנן (וכמו שכתבתי סוף סעיף ב בשם הח&quot;י.)&lt;/p&gt;
&lt;h3&gt;סימן תלח סעיף ה&lt;/h3&gt;
&lt;p&gt;נכנס עכבר לבית וככר בפיו, ואחר כך ראינו עכבר שיצא משם וככר בפיו – אומרים הוא הראשון שנכנס, הוא האחרון שיצא. ואין צריך לבדוק.&lt;/p&gt;
&lt;p&gt;ואם הראשון שחור והשני לבן, או שמכיר שאין זה העכבר שנכנס – צריך לבדוק. ואין תולין שזה העכבר הפילו מפיו וזה נטלו, דאין ספק מוציא מידי וודאי. ולא עוד, אלא אפילו נכנס עכבר וככר בפיו, ואחר כך יצאה חולדה וככר בפיה, דמן הסתם העכבר מפחד מפני החולדה, והשליכתו ונטלתו החולדה; ומכל מקום לא תלינן, מדלא נראה גם העכבר בפי החולדה. ולכן אם יצאה משם החולדה, ועכבר וככר בפיה – אינו צריך לבדוק, דוודאי שזה הוא הככר שהיה בפי העכבר. כן פסק הרמב&quot;ם בפרק שני דין יג, עיין שם.&lt;/p&gt;
&lt;h3&gt;סימן תלח סעיף ו&lt;/h3&gt;
&lt;p&gt;ויש להבין הא כל אלו הן בעיות בגמרא (י ב). ובשלמא הקודמות אומר הש&quot;ס &quot;ואם תמצא לומר&quot;, ושיטת הגאונים הוא דכל &quot;אם תמצא לומר&quot; – הוה כפשיטותא. אבל הדין האחרון דעכבר וככר בפי חולדה – הא נשאר בגמרא בתיקו, עיין שם. ואיך פסק לקולא? וכתב המגיד משנה דכל &quot;תיקו&quot; דרבנן – לקולא, עיין שם. כלומר: דמיירי כשביטל החמץ.&lt;/p&gt;
&lt;p&gt;והרמב&quot;ם לא הוצרך לבאר זה, שהרי כותב הדין לנו לפי ההלכה, דהבודק צריך שיבטל. וכן כתב הטור, דכל אלו בעיות הן, ואם ביטל – אזלינן לקולא, וכשלא ביטל – אזלינן לחומרא, עיין שם, משום דהטור לא סבירא ליה דהבעיות הראשונות נפשטו. אבל להרמב&quot;ם בדינים הראשונים – גם בלא ביטל הולכין להקל, כיון שהבעיות נפשטו.&lt;/p&gt;
&lt;p&gt;(ומהרמב&quot;ם משמע להדיא דכולן שוין לדינא, וצריך עיון.)&lt;/p&gt;
&lt;h3&gt;סימן תלח סעיף ז&lt;/h3&gt;
&lt;p&gt;וכתב הרמב&quot;ם (שם):&lt;/p&gt;
&lt;dl&gt;&lt;dd&gt;נחש שנכנס לחור, ופת בפיו – אין חייב להביא חבר להוציאו.&lt;/dd&gt;
&lt;/dl&gt;&lt;p&gt;עד כאן לשונו, והטעם: דכיון דצריך להוציא הוצאות לשכור חבר – לא אטרחוהו רבנן (גמרא שם). ואף על גב דבבדיקת חמץ אמרינן: ניחא ליה לאינש למיעבד מצוה בממוניה – זהו בוודאי חמץ. אבל בכאן הוי ספק, דשמא יוציאנה הנחש לחוץ או יאכלנה (תוספות שם). וגם זו בעיא דלא איפשטא, וצריך לומר גם כן דמיירי בביטל, והוה דרבנן, וספיקא לקולא.&lt;/p&gt;
&lt;h3&gt;סימן תלח סעיף ח&lt;/h3&gt;
&lt;p&gt;עוד כתב:&lt;/p&gt;
&lt;dl&gt;&lt;dd&gt;כזית חמץ בשמי קורה – מחייבין אותו להביא סולם להורידו, שפעמים יפול משמי קורה. היה חמץ בבור – אין מחייבין אותו להעלותו, אלא מבטלו בלבו ודיו.&lt;/dd&gt;
&lt;/dl&gt;&lt;p&gt;עד כאן לשונו, וכן כתב בשולחן ערוך סעיף ב.&lt;/p&gt;
&lt;p&gt;והנה לפי גירסתינו בגמרא שם, לפי כללא דהגאונים ד&quot;אם תמצא לומר&quot; הוי פשיטות – גם בבור חייב להעלותו, שהרי אומר שם: אם תמצא לומר זימנין דירד שם ואתי למיכליה, עיין שם. אלא דהרמב&quot;ם היה לו גירסא אחרת (מגיד משנה).&lt;/p&gt;
&lt;p&gt;ותמיהני על רבינו הבית יוסף, שהיה לו להביא דלגירסתינו אינו כן. ונראה לי דבזה סמך על הטור, דהטור כתב דגם בשמי קורה הוה ספק, ובביטל – אינו צריך להורידו, וכל שכן בבור. ולכן רבינו הבית יוסף, אף על גב דבשמי קורה החמיר כהרמב&quot;ם; מכל מקום בבור, דלהטור אפילו לפי גירסתינו אינו צריך להעלותו – הניח הדבר כמו שהוא.&lt;/p&gt;
&lt;h3&gt;סימן תלח סעיף ט&lt;/h3&gt;
&lt;p&gt;ודע דזה שהוצרך הרמב&quot;ם לפרש כאן &quot;מבטלו בלבו ודיו&quot;, והרי בכל הדינים שנתבארו צריך ביטול דוקא, כמו שכתבתי בשם המגיד משנה בסעיף ו; אלא משום דשם מיירי שאירע לאחר הבדיקה שנכנס עכבר וכו', וכבר ביטל לאחר הבדיקה. אבל כאן מיירי בשעת הבדיקה, לזה אומר &quot;מבטלו בלבו&quot;, כלומר: שיסמוך על הביטול שיעשה אחר כך, ויכוין גם לזה הככר.&lt;/p&gt;
&lt;p&gt;והראב&quot;ד בהשגות כתב דגם כאן מיירי לאחר הבדיקה והביטול, ואחר כך מצאו, עיין שם. אבל בשעת בדיקה – בכל ענין מחויב להעלותו, דזהו כמצניע בבור. וטעמו נראה: משום דכיון דדין זה איתמר בהדי דיני דעכבר, מסתמא בחדא גווני מיירי.&lt;/p&gt;
&lt;p&gt;(המגיד משנה תמה על הראב&quot;ד, ולדברינו אתי שפיר. ודו&quot;ק.)&lt;/p&gt;
&lt;p&gt;ואם נפל לבאר מים – הוי החמץ כמבוער (מק&quot;ח).&lt;/p&gt;</extract></page></pages></query></api>