<?xml version="1.0"?><api><query><normalized><n from="ערוך_השולחן_אורח_חיים_תרז" to="ערוך השולחן אורח חיים תרז" /></normalized><pages><page pageid="6485" ns="0" title="ערוך השולחן אורח חיים תרז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;במנחה מתוודין, וסדר הוידוי&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן תרז סעיף א&lt;/h3&gt;
&lt;p&gt;כבר נתבאר בסימן תרג דלתשובה צריך וידוי, ושוידוי הוי מצות עשה מן התורה, דכתיב: (במדבר ה ז): &quot;והתודו את חטאתם&quot;.&lt;/p&gt;
&lt;p&gt;ועיקר מצות וידוי הוא ביום הכיפורים. ובזמן המקדש היה הכהן הגדול מתוודה בעד כל ישראל על השעיר המשתלח, כדכתיב: (ויקרא טז כא): &quot;והתודה עליו את כל עונות בני ישראל&quot; וגו'. ולכן כל אחד חייב להתוודות ביום הכיפורים, בכל תפילה מהתפילות.&lt;/p&gt;
&lt;p&gt;ואף על פי שעיקר חיובו הוא ביום הכיפורים, מכל מקום אמרו חכמים סוף יומא שצריך להתוודות במנחה של ערב יום הכיפורים, קודם שיאכל וישתה סעודה המפסקת. והטעם: שמא יארע לו דבר קלקלה בסעודה, שתטרף דעתו מחמת שכרות, ולא יוכל להתוודות אחר כך. והרמב&quot;ם בפרק שני מתשובה מפרש: שמא יחנק בסעודה.&lt;/p&gt;
&lt;h3&gt;סימן תרז סעיף ב&lt;/h3&gt;
&lt;p&gt;וכך שנינו בברייתא שם:&lt;/p&gt;
&lt;dl&gt;&lt;dd&gt;תנו רבנן: מצות וידוי – ערב יום הכיפורים עם חשיכה. אבל אמרו חכמים: יתוודה קודם שיאכל וכו'. ואף על פי שהתוודה קודם וכו' – מתוודה לאחר שיאכל וישתה, שמא אירע חטא בסעודה. ואף על פי שהתוודה ערבית – יתוודה שחרית וכו', מוסף וכו', מנחה וכו', נעילה.&lt;/dd&gt;
&lt;/dl&gt;&lt;p&gt;עיין שם. ולהרבה מן המפרשים, זה שאמרו דמצות וידוי עם חשיכה, ומתוודה לאחר שיאכל – על ערבית קאי. אבל הרמב&quot;ן פירש דזהו וידוי בפפני עצמו קודם חשיכה, קודם ערבית, כדי שיכנס ביום הכיפורים בתחלת היום כשכבר התוודה. ועל פי זה נהגו רבים וכן שלימים, בבואם לבית הכנסת, והזמן קרוב להשקיעה – מתוודין.&lt;/p&gt;
&lt;h3&gt;סימן תרז סעיף ג&lt;/h3&gt;
&lt;p&gt;והיכן אומר הוידוי? יחיד אומרה אחר התפילה, קודם שעקר רגליו. ושליח הציבור אומרה בתוך התפילה קודם &quot;מחול לעונתינו&quot;.&lt;/p&gt;
&lt;p&gt;ויראה לי דהיחיד אחר ברכת השלום אומר &quot;יהיו לרצון&quot;, ואחר כך אומר הוידוי, ואחר הוידוי אומר &quot;אלקי נצור&quot; וכו', &quot;יהיו לרצון&quot; וכו', דכיון שגמר התפילה – בהכרח לומר &quot;יהיו לרצון&quot;, שזהו גם כן כמהתפילה. ואחרי הוידוי, פשיטא שצריך לומר &quot;יהיו לרצון אמרי פי&quot;, שתתקבל וידויו.&lt;/p&gt;
&lt;p&gt;ובמנחה של ערב יום הכיפורים – אין שליח הציבור חוזר הוידוי, אלא מתפלל שמונה עשרה כשאר ימות השנה, כיון שהוידוי הזה הוא רק משום חששא בעלמא, כמו שכתבתי.&lt;/p&gt;
&lt;p&gt;ולא ידעתי לכוין דברי רבינו הבית יוסף בסעיף ה, שכתב: בתפלת מנחת ערב יום הכיפורים – אינו חותם בוידוי שאחריה; עד כאן לשונו.&lt;/p&gt;
&lt;p&gt;ותימה: איזה חתימה יש בתפלת יחיד אחר הוידוי? הא אומרה אחר התפילה! ומהלבוש משמע שכונתו לאו דווקא אערב יום הכיפורים, אלא גם איום הכיפורים עצמו (וכן כתב הגר&quot;ז). ואינו מתיישב על הלב.&lt;/p&gt;
&lt;p&gt;ונראה לי דהכי פירושו: דבשלמא ביום הכיפורים עצמו – אינו צריך חתימה על הוידוי, שהרי כבר אמר &quot;מלך מוחל וסולח&quot; וכו'. אבל בערב יום הכיפורים, שהתפלל תפילת חול – הייתי אומר שיחתום. קא משמע לן דלא.&lt;/p&gt;
&lt;p&gt;ואין נופלין על פניהם במנחה, ואין אומרים &quot;אבינו מלכנו&quot;.&lt;/p&gt;
&lt;p&gt;(ויותר נראה לי בכוונת הבית יוסף, משום דלרש&quot;י ז&quot;ל יכול לחתום בוידוי דיום הכיפורים, כמו שכתב הטור, עיין שם. לזה קא משמע לן דבמנחת ערב יום הכיפורים – אפילו לרש&quot;י לא יחתום.)&lt;/p&gt;
&lt;h3&gt;סימן תרז סעיף ד&lt;/h3&gt;
&lt;p&gt;עיקר הוידוי כשיאמר &quot;חטאתי&quot;. וצריך להתוודות מעומד, ובכפיפת ראש. ומדינא אינו צריך לפרט חטאיו, ודי שיאמר &quot;חטאתי, עויתי, פשעתי&quot;.&lt;/p&gt;
&lt;p&gt;ומכל מקום לכתחילה נכון לפרט את החטא, שיאמר בלחש &quot;עשיתי כך וכך&quot;, ויתבייש יותר מלפני הקדוש ברוך הוא, ומתחרט מעומק לבו. אבל אסור לפרט החטאים בקול רם ברבים, ועל זה נאמר (תהלים לב א) &quot;אשרי נשוי פשע, כסוי חטאה&quot;, כמו שכתבתי בסימן תרג.&lt;/p&gt;
&lt;p&gt;וזהו בחטא שאינו מפורסם לרבים. אבל חטא המפורסם לרבים – מותר אפילו בקול רם, ואין חובה בזה. ויכול לפרטו בלחש. ומה שאומרים &quot;על חטא&quot; באל&quot;ף בי&quot;ת – לא מקרי פורט חטאיו, כיון שהוא נוסחא בשוה לכל, והוי כנוסח תפילה, ומותר לאומרו בקול רם.&lt;/p&gt;
&lt;h3&gt;סימן תרז סעיף ה&lt;/h3&gt;
&lt;p&gt;סדר הוידוי ב&quot;על חטאים&quot; עולה, חטאת, קרבן עולה ויורד, אשם וודאי, ואשם תלוי, שכך סידרן בפרשת ויקרא. ואחר כך: מכת מרדות, מלקות ארבעים, כלומר: חסר אחת. ואחר כך: מיתה בידי שמים, ואחר כך: כרת וערירי, ואחר כך: ארבע מיתות בית דין. כי כן צריך תחילה לבקש על הקל, ואחר כך על החמור, כמו שכתבתי בסימן תקפב.&lt;/p&gt;
&lt;h3&gt;סימן תרז סעיף ו&lt;/h3&gt;
&lt;p&gt;ויאמר לשון &quot;כפרה&quot; לחטאים, ו&quot;מחילה&quot; לעונות, ו&quot;סליחה&quot; לפשעים. כי החטא קל מעון, דחטא הוא בשוגג ועון הוא במזיד. ועון קל מפשע, דפשע הוא מורד.&lt;/p&gt;
&lt;p&gt;ו&quot;כפרה&quot; גדולה מכולם, כדכתיב: &quot;וכפר על הנפש השוגגת&quot;, דהוא קינוח והדחה, כמו &quot;כפורי זהב&quot;, ולכן נקרא &quot;יום כיפור&quot;, ולכן שייכה לחטאים. ו&quot;מחילה&quot; גדולה מ&quot;סליחה&quot;. ושם &quot;מחילה&quot; לא מצינו בתנ&quot;ך, וגם השורש לא ידענו, רק בלשון המשנה הוא לעניין תביעת ממון, שמוחל ואינו תובע, ושייך לעון.&lt;/p&gt;
&lt;p&gt;ו&quot;סליחה&quot; קטנה מכולם, שהוא רק סולח ואינו מוחל לגמרי, ולכן שייך למורד. מיהו בתורה מצינו &quot;סליחה&quot; לעון: &quot;סלח נא לעון העם הזה&quot; (במדבר יד יט). ובתנ&quot;ך מצינו &quot;כפרה&quot; לעון: &quot;והוא רחום יכפר עון&quot; (תהלים עח לח), &quot;בזאת יכופר עון יעקב&quot; (ישעיה כז ט). ובתורה מצינו &quot;סליחה&quot; אצל &quot;כפרה&quot;: &quot;וכפר עליו הכהן... ונסלח לו (ויקרא ד כו). אך הנוסחא שכתבנו כן, העידו על רבינו הרמ&quot;א שאמר כן (מגן אברהם סוף סעיף קטן ג בשם של&quot;ה; ובמגן אברהם יש טעות הדפוס, עיין שם).&lt;/p&gt;
&lt;p&gt;וכן משמע מנוסח &quot;אל מלך&quot;, שאומרים &quot;מרבה מחילה לחטאים, וסליחה לפושעים&quot; – הרי ד&quot;סליחה&quot; הוא &quot;לפושעים&quot;, ו&quot;מרבה מחילה&quot; הוי כמו כפרה. וכן משמע מלשון &quot;ועל כולם&quot; שב&quot;על חטא&quot;: &quot;סלח לנו, מחל לנו, כפר לנו&quot;, דמבקש מקודם דבר קל וכו'. אך מצאנו בתפילה &quot;סליחה&quot; ל&quot;חטא&quot; ו&quot;מחילה&quot; ל&quot;פשע&quot;: &quot;סלח לנו אבינו כי חטאנו, מחל לנו מלכנו כי פשענו&quot;.&lt;/p&gt;
&lt;h3&gt;סימן תרז סעיף ז&lt;/h3&gt;
&lt;p&gt;ובירושלמי שלהי יומא אומר: כיצד הוא מתוודה? ר' ברכיה וכו': &quot;חטאתי... יהי רצון מלפניך שתכפר לי על כל פשעי, ותמחול לי על עונותי, ותסלח לי על כל חטאתי&quot;, עיין שם. הרי ממש להיפך: &quot;כפרה&quot; לפשעים, ו&quot;מחילה&quot; לעונות, ו&quot;סליחה&quot; לחטאים.&lt;/p&gt;
&lt;p&gt;ולעניות דעתי היה נראה דלשון &quot;כפרה&quot; אינו לתפילה כלל. וזהו רק במזבח, שהקרבן מכפר, או עיצומו של יום מכפר, כיום הכיפורים. אבל בתפילה – לא שייך רק לשון &quot;סליחה&quot;. ולכן משה רבינו במרגלים בקש בלשון &quot;סליחה&quot;: &quot;סלח נא לעון העם הזה&quot;. והקדוש ברוך הוא השיבו: &quot;סלחתי כדבריך&quot;.&lt;/p&gt;
&lt;p&gt;ולדידן, לפי לשון המשנה נתוסף גם לשון &quot;מחילה&quot;. ולכן בתפילה יש &quot;סלח לנו אבינו... מחל לנו מלכנו&quot;. ורק בסליחות ופיוטים השתמשו גם בלשון &quot;כפרה&quot; לתפילה. ומצינו בתורה &quot;כפרה&quot; בעגלה ערופה, שהוא גם כן כקרבן. ולשון &quot;כפרה&quot; שבנביאים, כמו &quot;בזאת יכופר עון יעקב&quot; – אינו תפילה. וכן בתהלים: &quot;יכפר עון&quot;. אבל בתפילה לא שייך רק &quot;סליחה&quot; ו&quot;מחילה&quot;. ואין קפידא איך שיאמרו, כיון שמצינו הכל – שמע מינה דאין קפידא בלשון (כן נראה לעניות דעתי).&lt;/p&gt;
&lt;h3&gt;סימן תרז סעיף ח&lt;/h3&gt;
&lt;p&gt;וצריך להתוודות מעומד ובשחייה, כמו ב&quot;מודים&quot;. ואל יסמוך עצמו על הכותל. וגם בוידויים שאומרים עם שליח הציבור – צריכים לעמוד. ובכל הפיוטים יכול לישב. אך כשמגיע שליח הציבור ל&quot;אבל אנחנו חטאנו&quot; – צריכים לעמוד (גמרא סוף יומא).&lt;/p&gt;
&lt;p&gt;ונוהגים להכות על הלב, כלומר: אתה גרמת לי על ידי הרהורי עבירה. ויש מכין על החזה.&lt;/p&gt;
&lt;p&gt;ועיקר הוידוי הוא &quot;אבל אנחנו חטאנו&quot;. ויש שאומרים &quot;אבל חטאנו&quot;, ויש שאומרים &quot;אבל אנחנו ואבותינו חטאנו&quot;. וכן מצינו שאמר דוד: &quot;חטאנו עם אבותינו&quot;; וכן דניאל אמר: &quot;כי בחטאינו ובעונות אבותינו – ירושלים ועמך לחרפה&quot; וגו'.&lt;/p&gt;
&lt;p&gt;ואין לדבר בשעת הוידוי (מגן אברהם). ועבירות שהתוודה עליהם ביום הכיפורים שעבר, ולא שנה עליהם – אפילו הכי יכול לחזור ולהתוודות עליהם. ואדרבא הרי זה משובח, דכתיב &quot;וחטאתי נגדי תמיד&quot;. וזהו כשפורט כל עון, אבל בנוסח &quot;על חטא&quot; – לא שייך זה כלל, כיון דהיא נוסחא שוה לכל, ובכל השנים לא שייך לחלק בין עבר עליהם ללא עבר עליהם.&lt;/p&gt;
&lt;h3&gt;סימן תרז סעיף ט&lt;/h3&gt;
&lt;p&gt;ונוהגים ללקות מלקות ארבעים אחר תפילת המנחה, שמתוך כך יתן אל לבו לשוב מעבירות שבידו. ולעיל בסימן הקודם סעיף ו בארנו דטוב יותר ללקות קודם המנחה, עיין שם.&lt;/p&gt;
&lt;p&gt;ונהגו שהנלקה אומר וידוים בשעת המלקות, והמלקה אומר &quot;והוא רחום יכפר&quot; עון שלוש פעמים, שהם שלושים ותשע תיבות כנגד שלושים ותשע מלקות. ומלקין ברצועה כל דהוא, שאינה אלא זכר למלקות. ויקח רצועה של עגל, על דרך &quot;ידע שור קוניהו... ישראל לא ידע&quot;. והנלקה יהיה מוטה, לא לעמוד ולא לישב, פניו לצפון ואחוריו לדרום.&lt;/p&gt;
&lt;p&gt;ודע שיום הכיפורים אינו מכפר אלא על המאמינים בכפרתו, ועושים תשובה. אבל המבעט בו, ומחשב בלבו &quot;מה מועיל לי יום כיפור&quot;, ואפילו מאמין ואינו שב – אינו מכפר לו.&lt;/p&gt;</extract></page></pages></query></api>