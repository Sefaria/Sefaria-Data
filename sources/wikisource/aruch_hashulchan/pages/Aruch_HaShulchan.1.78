<?xml version="1.0"?><api><query><normalized><n from="ערוך_השולחן_אורח_חיים_עח" to="ערוך השולחן אורח חיים עח" /></normalized><pages><page pageid="180111" ns="0" title="ערוך השולחן אורח חיים עח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן עח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין מי שנצרך להטיל מים בשעת קריאת שמע&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן עח סעיף א&lt;/h3&gt;
&lt;p&gt;גרסינן בברכות (כב ב):&lt;/p&gt;
&lt;dl&gt;&lt;dd&gt;תנו רבנן: היה עומד בתפילה, ומים שותתין על ברכיו, כלומר שמשתין – פוסק עד שיכלו המים, וחוזר ומתפלל. ואם לא שהה כדי לגמור את כולה – חוזר למקום שפסק. ואם שהה כדי לגמור את כולה – חוזר לראש.&lt;/dd&gt;
&lt;/dl&gt;&lt;p&gt;וכבר בארנו בסימן ס&quot;ה דלהרי&quot;ף והרמב&quot;ם רק בתפילה קיימא לן כן דחוזר לראש. אבל בקריאת שמע אף אם שהה כדי לגמור את כולה – אינו חוזר לראש. והתוספות והרא&quot;ש חולקים בזה, וסבירא להו דאין חילוק בין תפילה לקריאת שמע, וכל שההפסק היה בהכרח שלא היה יכול לקרות – חוזר לראש גם בקריאת שמע. ורבינו הבית יוסף פסק בשם כהרי&quot;ף והרמב&quot;ם. והטור ורבינו הרמ&quot;א פסקו כתוספות ורא&quot;ש, עיין שם.&lt;/p&gt;
&lt;h3&gt;סימן עח סעיף ב&lt;/h3&gt;
&lt;p&gt;ולכן כתב כאן הטור:&lt;/p&gt;
&lt;dl&gt;&lt;dd&gt;היה קורא, והתחילו מי רגליו שותתין על ברכיו – פוסק עד שיכלו המים... ואם שהה כדי לגמור כולה – חוזר לראש. ואם לאו – חוזר למקום שפסק.&lt;/dd&gt;
&lt;/dl&gt;&lt;p&gt;עד כאן לשונו. אבל רבינו הבית יוסף כתב דאפילו שהה כדי לגמור כולה – אינו צריך לחזור אלא למקום שפסק. עד כאן לשונו.&lt;/p&gt;
&lt;p&gt;ורבינו הרמ&quot;א כתב על זה:&lt;/p&gt;
&lt;dl&gt;&lt;dd&gt;ויש אומרים דאם שהה כדי לגמור את כולה – חוזר לראש. וכן עיקר, וכמו שכתבתי לעיל סימן ס&quot;ה. ומשערין לפי הקורא.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן עח סעיף ג&lt;/h3&gt;
&lt;p&gt;המי רגלים כששתתו ממנו, אם הולך בלא מכנסים ונפלו על הארץ – מרחיק מהם ארבע אמות או יצא לחדר אחר, בין בקריאת שמע בין בתפילה. ואף שאין לילך ממקום למקום באמצע התפילה, מכל מקום בכאן בהכרח כן הוא. ואף שלא ימלט שגם על ברכיו נפלו מעט, מכל מקום לא חיישינן לזה, אף אם ברכיו לחות עדיין מהמי רגלים (פרי מגדים וא&quot;ז).&lt;/p&gt;
&lt;p&gt;ואם המקום הוא קרקע רכה, שיכולים לבלע במהרה באופן שלא יהיה בהם טופח על מנת להטפיח – הרשות בידו להמתין עד שיבלעו. ואין חוששין שמא ישהה בההמתנה עד כדי לגמור את כולה, ויצטרך לחזור לראש לדעת התוספות והרא&quot;ש. דמה בכך? דאף אם יקרא שתי פעמים אין זה רק כקורא בתורה.&lt;/p&gt;
&lt;p&gt;ולכן בתפילה לא ימתין עד שיבלעו, דשמא ישהה הרבה ויצטרך לחזור לראש, ויגרום ברכות שאינן צריכות. ולכן בתפילה בכל ענין מרחיק ארבע אמות וקורא מיד. וגם בקריאת שמע יותר טוב לעשות כן. וכל שכן אם עומד בברכות קריאת שמע דהוי כמו תפילה, ומחויב להרחיק ארבע אמות או לילך לחדר אחר.&lt;/p&gt;
&lt;p&gt;(עיין מגן אברהם סעיף קטן ב', והדברים דחוקים. ויותר טוב גם בקריאת שמע להרחיק. ודייק ותמצא קל.)&lt;/p&gt;
&lt;h3&gt;סימן עח סעיף ד&lt;/h3&gt;
&lt;p&gt;וכל זה כשלא נפלו המי רגלים על בגדיו. אבל אם נפלו על בגדיו ככתונת ומכנסיים, ויש בהם טופח על מנת להטפיח, הדין כן הוא: דאם הם מכוסים בבגדים נקיים, כגון שהבגד העליון שעליו נקי הוא מהמי רגלים – יכול לקרות כן, שהרי אפילו בצואה על בגדיו קיימא לן דכשמכוסה לית לן בה, כמו שכתבתי בסימן ע&quot;ו סעיף ח. וכל שכן במי רגלים.&lt;/p&gt;
&lt;p&gt;אבל אם אינם מכוסין כגון שאין עליו בגד עליון, או שגם העליון נתלחלח בהמי רגלים – צריך להסיר בגדיו.&lt;/p&gt;
&lt;p&gt;וזהו בקריאת שמע. אבל בתפילה שאי אפשר להפסיק כל כך להפשיט בגדיו – יכול להתפלל כמו שהוא אף שמגולים, כיון שמן התורה מותר כמו שכתבתי בסימן הקודם, והאיסור הוא דרבנן. ובתפילה התירו, כיון שאי אפשר בענין אחר (בית יוסף ומגן אברהם סעיף קטן א').&lt;/p&gt;
&lt;h3&gt;סימן עח סעיף ה&lt;/h3&gt;
&lt;p&gt;מי שיש לו מחלה, שמטפטף ממנו מי רגלים תדיר לאונסו, ואם כן לא יוכל להתפלל לעולם, כתב רבינו הרמ&quot;א בתשובה (סימן צ&quot;ח) שיש להתיר לעשות לו בגד סביב האבר. וממילא שהבגדים העליונים יהיו נקיים, ויוכל לילך לבית הכנסת להתפלל. ובשעת ההטפה יפסיק ואחר כך יתפלל. ויכול להתחיל להתפלל שלא בשעת הטפה, אף שיודע שיצטרך להפסיק, כיון דאי אפשר בענין אחר. עיין שם.&lt;/p&gt;</extract></page></pages></query></api>