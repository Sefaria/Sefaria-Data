<?xml version="1.0"?><api><query><normalized><n from="ערוך_השולחן_אורח_חיים_עד" to="ערוך השולחן אורח חיים עד" /></normalized><pages><page pageid="180074" ns="0" title="ערוך השולחן אורח חיים עד"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן עד&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין לבו רואה את הערוה, וכן שארי איברים&lt;/b&gt;&lt;/big&gt;&lt;br&gt;&lt;big&gt;ובו ששה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז&lt;/p&gt;
&lt;h3&gt;סימן עד סעיף א&lt;/h3&gt;
&lt;p&gt;כתיב &quot;כי תצא מחנה... כי ה' אלהיך מתהלך בקרב מחניך... והיה מחניך קדוש, ולא יראה בך ערות דבר...&quot;. ומבואר דבכל מקום שיש קדושת השם, כמו במחנה המלחמה שהארון והשם המונח שם היה בתוך המחנה, כמבואר בתוספתא דסוטה פרק שביעי על פסוק &quot;כי ה' אלהיך מתהלך בקרב מחניך&quot; – זהו השם שבארון. וכן מבואר בסוטה (מב ב).&lt;/p&gt;
&lt;p&gt;ונצטוו על שני דברים:&lt;/p&gt;
&lt;ul&gt;&lt;li&gt;שהמחנה יהיה קדוש, וכל שהיה צריך לצאת לנקביו היה מוכרח לצאת מחוץ למחנה, כמפורש בתורה שם. הרי דצואה אסור להתראות במקום קדוש.&lt;/li&gt;
&lt;li&gt;והשנית: שלא יתראה שום ערוה במקום קדוש. ואף אם נפרש &quot;ערות דבר&quot; על עבירות, כמו שתרגום אונקלוס, מכל מקום מדכינה הכתוב עבירה לשם &quot;ערוה&quot; – כל שכן דערוה אסורה להתראות.&lt;/li&gt;
&lt;/ul&gt;&lt;h3&gt;סימן עד סעיף ב&lt;/h3&gt;
&lt;p&gt;וכיון דאפילו במחנה אסרן הכתוב, קל וחומר להאיש העומד ומתפלל, או קורא קריאת שמע, או מברך, שמזכיר שם הקדוש כמה פעמים ומכוין לבו לה', שצריך שהמקום שסביביו יהיה נקי משני דברים אלו: מצואה ומערוה. דכל סביביו פשיטא דהוי כמחנה שכינה בעת מעשה.&lt;/p&gt;
&lt;p&gt;ורבותינו ז&quot;ל בשבת (קנ א) דקדקו מלשון התורה דבפרט אחד חמור צואה מערוה: דבצואה אמרה תורה &quot;והיה מחניך קדוש&quot;, וממילא דגם בהרהור תורה אסור. אבל ב&quot;ערוה&quot; כתיב &quot;דבר&quot;, שמע מינה דדיבור – אסור, הרהור – מותר, עיין שם. וזהו יסוד להרבה דינים שיתבארו בענין זה.&lt;/p&gt;
&lt;p&gt;וכל מין לימוד תורה, הן שבכתב הן שבעל פה, הן מדרש הן זוהר, הן שארי ספרי קודש – אסור ללמדם בהיות אחד משני דברים אלו. דכל דברי תורה הם שמותיו הקדושים כידוע, וקרינן בהו &quot;והיה מחניך קדוש, ולא יראה בך ערות דבר&quot;.&lt;/p&gt;
&lt;h3&gt;סימן עד סעיף ג&lt;/h3&gt;
&lt;p&gt;למדנו מזה דבשעה שקורא קריאת שמע, או מתפלל, או מברך, או לומד תורה – אסור להיות נגד עיניו איזה מין ערוה גלויה, בין של זכר בין של נקבה. וזהו &quot;ולא יראה בך ערות דבר&quot;, כלומר &quot;בך&quot; – במחנה שכינה שלך לא יתראה ערוה, וכל שכן כשערותו מגולה אף שאינו רואה אותה. וכן אם מעצים עיניו לבלי לראות ערות חברו לא מהני, דלכן כתיב לא &quot;יראה בך ערות דבר&quot; ולא כתיב &quot;לא תראה ערות דבר&quot;. והכי פירושו: לא יראה הרואה בך ערות דבר, בשעה שה' אלהיך מתהלך בקרב מחניך.&lt;/p&gt;
&lt;p&gt;(רשב&quot;א ברכות כד א בשם הראב&quot;ד.)&lt;/p&gt;
&lt;h3&gt;סימן עד סעיף ד&lt;/h3&gt;
&lt;p&gt;והנה איסור זה הוא מדאורייתא. אלא שאין לוקין עליו מפני שהוא לאו שאין בו מעשה (פרי מגדים במ&quot;ז ריש סימן זה). ובצואה הוי עשה ד&quot;והיה מחניך קדוש&quot; (שם).&lt;/p&gt;
&lt;p&gt;ואיסורים אלו חמורים משארי איסורים, דיש בזה בזיון שמים כמובן. ותפילתו תועבה וצריך לחזור ולהתפלל, וכן בקריאת שמע. ויש בזה פרטי דינים, ויתבארו בסימן ע&quot;ו.&lt;/p&gt;
&lt;h3&gt;סימן עד סעיף ה&lt;/h3&gt;
&lt;p&gt;ובענין &quot;לבו רואה את הערוה&quot; יש פלוגתא בגמרא (כד ב), ופסקו רוב הפוסקים דאסור. וביאור הדברים: כגון שהוא מלובש ואין ערותו מגולה, ואין כאן משום &quot;לא יראה בך ערות דבר&quot;. אלא שבין הלב להערוה ליכא חציצה, ומקרי שהלב רואה את הערוה, ואסור גם כן.&lt;/p&gt;
&lt;p&gt;והטעם: שכיון שהקפידה תורה שבמחנה שכינה לא יתראה ערוה, והלב הוא עיקר מחנה שכינה של האדם בשעה שמתפלל וקורא קריאת שמע, דמחשבת הקדושה היא בלב, ולכן צריך להיות הפסק בינה ובין הערוה. וזהו מדרבנן, ובדיעבד יצא ידי חובתו שהרי באמת אין כאן גילוי ערוה כלל.&lt;/p&gt;
&lt;p&gt;ונראה לי דלענין תלמוד תורה אין קפידא ב&quot;לבו רואה את הערוה&quot; ,ולא מצינו בגמרא ובפוסקים דין זה רק לקריאת שמע ותפילה. ונראה דגם לכל הברכות יש קפידא זו, כיון שמזכיר שם שמים מפורש – הוי כקריאת שמע ותפילה.&lt;/p&gt;
&lt;p&gt;וראיתי מי שכתב דבקריאת שמע חוזר וקורא כשלבו ראה את הערוה (סידור דה&quot;ח). ולעניות דעתי אינו כן, דלא מצינו חזרה רק בצואה וערוה גלויה. וכן משמע מראשונים שלא הזכירו זה.&lt;/p&gt;
&lt;p&gt;(ועיין פרי מגדים סימן ע&quot;א סעיף קטן ה', שתלה בפלוגתא דאי עביד לא מהני. ולא ידעתי מה ענין זה לזה.)&lt;/p&gt;
&lt;h3&gt;סימן עד סעיף ו&lt;/h3&gt;
&lt;p&gt;נמצינו למידים שמי ששוכב ערום, אף אם יתכסה בטלית על כל גופו ועל ראשו – אסור מטעם ראיית ערוה. כלומר: שאין הפסק בין עיניו להערוה. ואפילו יתכסה עד צוארו, דאז יש הפסק בין עיניו לערוה, מכל מקום אסור משום &quot;לבו רואה את הערוה&quot;, וצריך לחצוץ בין לבו לערוה. וזהו שכתב רבינו הבית יוסף בסעיף א:&lt;/p&gt;
&lt;dl&gt;&lt;dd&gt;היה ישן ערום בטליתו – צריך לחוץ בטלית על לבו ואז יקרא, משום דלבו רואה את הערוה אסור.&lt;/dd&gt;
&lt;/dl&gt;&lt;p&gt;עד כאן לשונו. וממילא דכן הדין כששוכב בחלוקו וגופו מכוסה, דצריך הפסק בין לבו לערוה.&lt;/p&gt;
&lt;p&gt;(והבית יוסף נקיט לשון &quot;ערום&quot; משום דבגמרא שם מיירי בכהאי גוונא, עיין בטור ודו&quot;ר.)&lt;/p&gt;
&lt;h3&gt;סימן עד סעיף ז&lt;/h3&gt;
&lt;p&gt;פשוט הוא דכששוכב ערום, אף אם יחצוץ על לבו – לא מהני כשכל גופו ערום מלבו ולמטה, שהרי זהו ראיית &quot;ערוה&quot; ממש. אבל אם מכוסה מלבו ולמטה עד סוף הגוף, אף שמלבו ולמעלה הוא ערום – לית לן בה לענין קריאת שמע ושארי ברכות, דאין כאן גילוי ערוה מלבו ולמעלה. ורק בתפילה צריך לכסות גם מלבו ולמעלה, דזהו כעומד לפני המלך ואינו מדרך ארץ. וזהו שכתב רבינו הבית יוסף בסעיף ו:&lt;/p&gt;
&lt;dl&gt;&lt;dd&gt;היתה טליתו חגורה על מתניו, לכסותו ממתניו ולמטה, אף על פי שממתניו ולמעלה הוא ערום – מותר לקרות קריאת שמע. אבל להתפלל אסור עד שיכסה לבו.&lt;/dd&gt;
&lt;/dl&gt;&lt;p&gt;עד כאן לשונו. וגם מאחוריו כנגד לבו צריך להיות מכוסה מטעם שבארנו (וכן כתב הט&quot;ז סעיף קטן ה').&lt;/p&gt;
&lt;h3&gt;סימן עד סעיף ח&lt;/h3&gt;
&lt;p&gt;כתב רבינו הרמ&quot;א בסעיף א דהוא הדין אם לבו רואה ערות חברו – אסור. עד כאן לשונו, וכן כתב הטור.&lt;/p&gt;
&lt;p&gt;וצריך ביאור. ויש מי שפירש כגון ששנים עומדים במים, ולב האחד אינו רואה ערות עצמו לפי שהוא מכוסה בבגד. אלא שרואה ערות חברו שאינו מכוסה, ואסור לקרות. ואף על גב שעיניו חוץ למים ומסתכל בחוץ, ואינן רואין את הערוה אלא שלבו רואה ערות חברו – נמי אסור (ב&quot;ח).&lt;/p&gt;
&lt;p&gt;והנה פירוש זה לא אתי שפיר לפי מה שפסקו רבותינו בעלי השולחן ערוך לקמן סוף סימן ע&quot;ה, דעצימת עינים מהני בערות חברו, עיין שם. וכל שכן בכהאי גוונא, שעיניו חוץ למים ומסתכל בחוץ. ואמת שבשם יש חולקים על דין זה, כמו שיתבאר שם. מיהו על כל פנים כוונת רבינו הרמ&quot;א אי אפשר לפרש כן לשיטתם בשם.&lt;/p&gt;
&lt;h3&gt;סימן עד סעיף ט&lt;/h3&gt;
&lt;p&gt;ויש מי שפירש כשאין הפסק בין לבו לערות חברו (מגן אברהם סעיף קטן א'). וכגון שישנים תחת טלית אחת ערומים ואין נוגעים זה לזה, וערות עצמו מכוסה בבגד וראשו חוץ לחלוק (פרי מגדים), ורק לבו רואה ערות חברו.&lt;/p&gt;
&lt;p&gt;אבל עיקר דין זה תמוה: דמנא לן להחמיר בלבו רואה ערות חברו? והרי איסור זה הוא דרבנן. ולהדיא משמע מרש&quot;י (כד א דיבור המתחיל &quot;ואפילו&quot;) ומתוספות (דיבור המתחיל &quot;שנים&quot;) דאין חשש בזה, עיין שם.&lt;/p&gt;
&lt;p&gt;(ודברי העטרת זקנים – אין שום טעם בדבריו, עיין שם.)&lt;/p&gt;
&lt;h3&gt;סימן עד סעיף י&lt;/h3&gt;
&lt;p&gt;ולעניות דעתי נראה כוונה אחרת בדבריהם. דבאמת בדברי הטור והשולחן ערוך לא נתבארו ענינים אלו בפרטיות, והיינו ש&quot;עינו רואה את הערוה&quot; הוי איסור תורה ולבו הוה דרבנן. אלא המה קיצרו ואמרו ד&quot;לבו רואה את הערוה&quot; אסור, ובזה כללו הכל כמבואר למעיין.&lt;/p&gt;
&lt;p&gt;ובענין ראיית ערות חברו לא הזכירו כלל בסימן זה, ורק בסימן ע&quot;ה כתבו דאסור לקרות כנגד ערות אחרים. ולכן בכאן כללו בקוצר דברים דין זה, ואמרו דלבו רואה ערות חברו אסור. ואין כוונתם על לב ביחוד, אלא כלומר: דאם לבו כנגד ערות חברו, והיינו ששוכבים פנים כנגד פנים ערומים, אף שבלבו יש הפסק מכל מקום הרי ערות חברו גלוי נגד פניו. וזהו כעין הדין שנתבאר בסימן ע&quot;ג שצריך הפסק בגד בין שניהם, עיין שם. אבל אין כוונתם שיהא ממש דומה כשלבו רואה ערות חברו לרואה ערות עצמו.&lt;/p&gt;
&lt;h3&gt;סימן עד סעיף יא&lt;/h3&gt;
&lt;p&gt;איתא בסוכה (י א): העומד בבית ערום – לא יוציא ראשו חוץ לחלון ויקרא קריאת שמע. דכיון דבית הוי קביעות – בטל ראשו לגבי רובו, והוי כראשו בבית ורואה את הערוה. ולא דמי למוציא ראשו חוץ לחלוקו. וכן הדין כששוכב ערום בכילה, והיינו קלעים הפרוסות סביב המיטה – לא יוציא ראשו חוץ לכילה ויקרא קריאת שמע כשהכילה גבוה עשרה, והוי מקום חשיבות כבית, והוי כראשו בתוך הכילה. אבל אם אינה גבוה עשרה – הוי כחלוק, ויכול להוציא ראשו חוץ לכילה ולקרות קריאת שמע.&lt;/p&gt;
&lt;p&gt;כן הוא בגמרא שם. ולא חייש כאן הש&quot;ס ל&quot;לבו רואה את הערוה&quot; (תוספות שם). כלומר: דלא מיירי בענין זה, ויכול לעשות חציצה בין לבו לערוה. ולפלא שהפוסקים לא הביאו דין זה כלל.&lt;/p&gt;
&lt;p&gt;(המגן אברהם כתב משום דקיימא לן &quot;לבו רואה את הערוה&quot; אסור, עיין שם. וצריך עיון מה ענין זה לזה? ובירושלמי &quot;הרואה&quot; הלכה ב מיבעי ליה דין זה בבית ובמגדל לענין ברכות, עיין שם. וכיון דבש&quot;ס דילן פשיטא לאיסורא – אין לחוש להירושלמי. והאליה רבה כתב דאולי יש לחלק בין ברכות לקריאת שמע, עיין שם. ואינו מובן. וצריך עיון גדול על הרא&quot;ש ב&quot;הרואה&quot; שהביא הירושלמי, והרי הש&quot;ס חולק עליו, ולבד דקדוקו של המגן אברהם? והמגן אברהם הביא מירושלמי רק מגדל של עצים. אבל באמת גם בבית בעיא בירושלמי שם, וצריך עיון. ודייק ותמצא קל.)&lt;/p&gt;
&lt;h3&gt;סימן עד סעיף יב&lt;/h3&gt;
&lt;p&gt;הרוחץ ערום במים צלולים ורוצה לשתות – אינו נחשב כגלוי ערוה, כיון שערותו במים נחשב ככיסוי. אך ראשו צריך לכסות באיזה כיסוי, דאסור לברך בגילוי ראש. וכיסוי ביד לא מהני לענין ברכה.&lt;/p&gt;
&lt;p&gt;ולענין &quot;לבו רואה את הערוה&quot;, אם לבו למעלה מן המים הוי המים הפסק בין לבו לערוה. ואם לבו למטה מן המים – צריך הפסק בגד על לבו, שהרי הלב והערוה בתוך המים, והלב רואה את הערוה. וכך היה נוהג רבינו תם לכסות בבגד מלבו ולמטה כשהיה רוחץ (בית יוסף). ודווקא בבגד, אבל בידיו לא מהני.&lt;/p&gt;
&lt;p&gt;וכל זה במים צלולים. אבל אם היו המים עכורים באופן שאין איבריו נראין בהם – מותר לקרות והוא בתוכן, דהמים עצמן הוי הפסק בין לבו לערוה. ובתנאי שלא יהיו סרוחים, דבסרוחים אסור לברך שום ברכה. וכשהוא יושב במעין שקרקעיתו עפר – יכול לעשות גם מצלולין עכורין, שעוכרן ברגליו. ובכלי לא שייך זה כמובן. ויראה לי שאם רחץ בבורית במים, והמים נתלבנו מהבורית – הוה כעכורים.&lt;/p&gt;
&lt;p&gt;ויש מי שחולק ואומר דאף כשלבו למעלה מן המים לא מהני, וצריך הפסק טלית על לבו (פרי חדש). ואינו מוכרח כלל.&lt;/p&gt;
&lt;p&gt;(ועיינתי בדבריו ולא מצאתי בהם טעם כעיקר, עיין שם.)&lt;/p&gt;
&lt;h3&gt;סימן עד סעיף יג&lt;/h3&gt;
&lt;p&gt;כתב רבינו הבית יוסף בסעיף ב דדווקא בבגד, אבל בידים לא הוי כיסוי. עד כאן לשונו, וכמו שבארנו. ובסעיף ג כתב דאם האדם מחבק גופו בזרועותיו – דיינינן ליה כהפסקה. עד כאן לשונו. כלומר: אף על גב דכיסוי לא הוי בידיו, זהו משום דלא שייך כיסוי במין במינו. אבל מצד הפסקה – מהני גם במין במינו. ולכן בחיבוק ידים סביב הגוף מקרי &quot;הפסק&quot; בין לבו לערוה (מגן אברהם סעיף קטן ו' ובית יוסף).&lt;/p&gt;
&lt;p&gt;ויש חולקים בזה, דהא כיסוי וודאי עדיף מהפסקה. וכיון דבכיסוי אינו מועיל – כל שכן בהפסקה (פרי חדש, ובאר היטב סעיף קטן ח' בשם הר&quot;ם טיוולו). ודעה ראשונה סבירא ליה דלאו דהפסקה עדיף מכיסוי. אלא כלומר: דכיון שיש דבר המפסיק, יהיה מה שיהיה – שוב אין הלב רואה את הערוה. אבל כיסוי אינו הפסק אלא שמכסה למטה מן הלב, ואיך יכסה בבשרו את בשרו?&lt;/p&gt;
&lt;p&gt;(ונראה לי שזהו כוונת הט&quot;ז סעיף קטן ג', עיין שם.)&lt;/p&gt;
&lt;h3&gt;סימן עד סעיף יד&lt;/h3&gt;
&lt;p&gt;הדבר המפסיק בין לבו לערוה, אין צורך שהדבר יהיה קשור כמו חגורה. אלא כיון שהבגד כלה למטה מן הלב – הוי הפסק. וכן אם הבגד מתחיל למטה מן הלב, כמו מכנסים – הוי הפסק, כמו שיתבאר בסימן צ&quot;א. ורק שהבגד יהיה מונח על בשרו או על חלוקו.&lt;/p&gt;
&lt;h3&gt;סימן עד סעיף טו&lt;/h3&gt;
&lt;p&gt;לא קפדינן רק על &quot;לבו רואה את הערוה&quot;, מטעם שנתבאר בסעיף ה. אבל שארי איברים כשרואין את הערוה – לא חיישינן להו, דלבד העין והלב אין בהם חשיבות כמובן.&lt;/p&gt;
&lt;p&gt;אבל כשאחד מאיבריו נוגע בערותו או בערות חברו – אסור לקרות קריאת שמע או להתפלל. ואפילו ירכותיו שהערוה שוכבת עליהן כששוכב – צריך להפסיקן בבגד או להרחיק בענין שלא יגע הגיד בהן.&lt;/p&gt;
&lt;p&gt;ויש מי שמתיר בבניו הקטנים כשנוגע בערוותן. ויש אוסרין וכן עיקר. כן הסכימו הגדולים (בית יוסף, ומגן אברהם סעיף קטן ט').&lt;/p&gt;
&lt;h3&gt;סימן עד סעיף טז&lt;/h3&gt;
&lt;p&gt;ודע שבאשה ליכא דין &quot;לבה רואה את הערוה&quot;, כיון שערותה למטה. ולפיכך כשהן לובשות חלוק – מותרות לברך ולהתפלל אף על פי שאין הפסק בין לבן לערוותן, שהרי לבן אינן רואות ערוותן. ויש מי שחולק בזה (ב&quot;ח), ואינו עיקר (ט&quot;ז סעיף קטן ד').&lt;/p&gt;
&lt;p&gt;אבל כשהן ערומות – אסור להן לברך ולהתפלל, אלא אם כן ערוותן טוחות בקרקע או שיושבות על איזה דבר רך, דאז ערוותן טמונות ואינן נראות. ובאיש לא מהני זה, מפני שערותו בולט. אבל כשהן ערומות לגמרי – יש בהן גילוי ערוה כמו באיש.&lt;/p&gt;</extract></page></pages></query></api>