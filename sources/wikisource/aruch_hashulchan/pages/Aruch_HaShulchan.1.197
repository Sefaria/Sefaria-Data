<?xml version="1.0"?><api><query><normalized><n from="ערוך_השולחן_אורח_חיים_קצז" to="ערוך השולחן אורח חיים קצז" /></normalized><pages><page pageid="222290" ns="0" title="ערוך השולחן אורח חיים קצז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קצז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;מי הם המצטרפים לזימון שלושה או עשרה&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן קצז סעיף א&lt;/h3&gt;
&lt;p&gt;שנים שאכלו כאחד ובא שלישי, והשנים כבר גמרו סעודתן, רק עדיין לא ברכו ברכת המזון ולא נטלו מים אחרונים, ולא אמרו עדיין &quot;הב לן ונברך&quot;, כתב הטור דמצטרף עמהם. וכן הוא לשון הרא&quot;ש (פרק שביעי סימן י&quot;ח), וזה לשונו:&lt;/p&gt;
&lt;dl&gt;&lt;dd&gt;הלכך שנים שאכלו ובא שלישי, ואכל קודם שאמרו שנים &quot;הב לן ונברך&quot; – מצטרף עמהם.&lt;/dd&gt;
&lt;/dl&gt;&lt;p&gt;עד כאן לשונו. ומבואר מלשונם דמצטרף בלא שום תנאי.&lt;/p&gt;
&lt;p&gt;(דמפרשי בברכות מז א: אילו מייתי לי אורדליא..., מי לא אכלינן? כלומר: לא ימלט שכל אדם אפילו הוא שבע, שלא יערב לו איזה מאכל שהוא, והיה אוכל אם היו מביאים לו.)&lt;/p&gt;
&lt;h3&gt;סימן קצז סעיף ב&lt;/h3&gt;
&lt;p&gt;אבל הרמב&quot;ם בפרק חמישי דין ט' כתב:&lt;/p&gt;
&lt;dl&gt;&lt;dd&gt;שנים שהיו אוכלין וגמרו סועדתן, ובא שלישי ואכל, אם יכולין לאכול עמו כל שהוא ואפילו משאר אוכלין – מצטרף עמהן.&lt;/dd&gt;
&lt;/dl&gt;&lt;p&gt;עד כאן לשונו. הרי שכתב תנאי: אם יכולין לאכול עמו. ויותר מבואר זה בהסמ&quot;ג, שכתב:&lt;/p&gt;
&lt;dl&gt;&lt;dd&gt;אומדין דעתן: אם לא אכלו כל כך, שאם היו מביאים להם מיני מעדנים ודבר חביב, שהיו עדיין יכולין לאכול – מצטרף.&lt;/dd&gt;
&lt;/dl&gt;&lt;p&gt;עד כאן לשונו. הרי מפורש דאם לאו – אינו מצטרף. ויותר מפורש כן בבה&quot;ג, וזה לשונו:&lt;/p&gt;
&lt;dl&gt;&lt;dd&gt;ובי תרי דכריכו ריפתא וגמור סעודתייהו, ואתא אינש אחרינא וקבעי לאזמוני עמהון, חזינן אי כדמייתי להון מידי דחביב עליהון מן מאי דאכלו... ולא אכלין – לא מצטרף עמהון. ואי אכלין – מצטרף עמהון.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;(והם מפרשים: &quot;אילו מייתי...&quot;, כלומר: שצריכים לראות דאם היו מביאים, אם היו אוכלים אם לאו. ומבה&quot;ג מבואר דבעינן דווקא מן המאכלים שאכלו, שלא כדעת הרמב&quot;ם. ודייק ותמצא קל.)&lt;/p&gt;
&lt;h3&gt;סימן קצז סעיף ג&lt;/h3&gt;
&lt;p&gt;ולפי זה רבינו הבית יוסף שכתב בסעיף א:&lt;/p&gt;
&lt;dl&gt;&lt;dd&gt;שנים שאכלו כאחד וגמרו, ובא שלישי, כל היכא דאי מייתי להו מידי מצי למיכל מיניה – מצטרף בהדייהו. וחייבים ליתן לו לאכול כדי שיצטרף עמהם. והוא שבא עד שלא אמרו &quot;הב לן ונברך&quot;. אבל אם אמרו &quot;הב לן ונברך&quot; ואחר כך בא השלישי – אינו מצטרף עמהם.&lt;/dd&gt;
&lt;/dl&gt;&lt;p&gt;עד כאן לשונו. והנה כתב מפורש כהרמב&quot;ם ולא כהטור. והכי קיימא לן דהלכה כרבים, ולא תמיד מצטרף השלישי אלא בתנאי שנתבאר. ותמיהני שהמפרשים לא העירו שהראשונים מוחלקים בזה.&lt;/p&gt;
&lt;p&gt;(והלבוש כתב מסברא דנפשיה דתלוי בתנאי. והפרישה השיג עליו דאינו תלוי בתנאי, ובכל עניין מצטרף, עיין שם. ולא ראו שהראשונים חולקים בזה.)&lt;/p&gt;
&lt;h3&gt;סימן קצז סעיף ד&lt;/h3&gt;
&lt;p&gt;וזה שכתב רבינו הבית יוסף דחייבים ליתן לו לאכול כדי שיצטרף עמהם, כבר בארנו בזה בסימן קצ&quot;ג סעיף ו, עיין שם.&lt;/p&gt;
&lt;p&gt;ובזה שכתב דכשאמרו &quot;הב לן ונברך&quot; אינו מצטרף, כתב רבינו הרמ&quot;א דנטילת מים אחרונים כ&quot;הב לן ונברך&quot; דמי. עד כאן לשונו.&lt;/p&gt;
&lt;p&gt;ובוודאי מים אחרונים עדיפא מ&quot;הב לן ונברך&quot;, דב&quot;הב לן&quot; יש חולקים, וסבירא להו דמצטרף (מגן אברהם סעיף קטן ב' בשם הר&quot;ן, ועיין בסימן קע&quot;ט). וגם &quot;הב לן ונברך&quot; אינו אלא בבעל הבית ולא באורח, ובמים אחרונים אין חילוק כמו שכתבתי בסימן קע&quot;ט.&lt;/p&gt;
&lt;p&gt;אמנם כוונתו כן הוא: דב&quot;הב לן ונברך&quot; נתבאר שם דאם רוצה לברך על מה שיאכל – מותר. ולא כן במים אחרונים, כמו שכתבתי שם. לזה קאמר דבכאן משום צירוף לזימון דינו כ&quot;הב לן ונברך&quot;, כלומר: שביכולתם לברך ולאכול ולהצטרף לזימון עם השלישי (מגן אברהם סעיף קטן ג').&lt;/p&gt;
&lt;p&gt;ויש מי שכתב דמצוה ליטול ידיו ולברך &quot;המוציא&quot; ולאכול מעט (שם בשם ב&quot;ח). ודברים תמוהים הם, וקרוב לאכילה גסה (אליה רבה). ולא שמענו מעולם מי שיעלה על דעתו לעשות כן.&lt;/p&gt;
&lt;h3&gt;סימן קצז סעיף ה&lt;/h3&gt;
&lt;p&gt;אמרינן בגמרא (מח א) לעניין עשרה שמברכים בשֵם: תשעה שאכלו דגן, ואחד אכל ירק – מצטרפין לברך בשם. והוא הדין כששתה כוס יין (תוספות), דשתייה בכלל אכילה ויכול לומר &quot;שאכלנו משלו&quot; (שם). ולאו דווקא יין, דהוא הדין שאר משקים, לבד מים שאין בזה חשיבות כלל, ולא שייך צירוף בזה. ואפילו לא טיבל עמהם אלא בציר – מצטרף. ודווקא כשאכל כזית מהירק או משאר מאכל, ושתה רביעית מיין או משארי משקים או מציר. וכן דווקא שלא בירך ברכה אחרונה, דאחר ברכה אחרונה לא שייך שיצטרף.&lt;/p&gt;
&lt;p&gt;ואמרו בגמרא שם דלאו דווקא אחד מצטרף, דהוא הדין שלושה מצטרפים. וכך אמרו שם שבעה שאכלו דגן ושלושה ירק – מצטרפין. אבל ארבעה אין מצטרפין אף על גב דהרוב אכלו דגן, מכל מקום אינם מצטרפין דבעינן רובא דמינכר טובא.&lt;/p&gt;
&lt;p&gt;ופשוט הוא שהמברך צריך שיהיה אחד מאוכלי הפת.&lt;/p&gt;
&lt;p&gt;ויש מי שרוצה לומר דגם מים מצטרף, משום דשתייה בכלל אכילה (מגן אברהם סעיף קטן ו'). ונראה עיקר כרבינו הבית יוסף, שפסק בסעיף ב דאינו מצטרף. והטעם: דבעינן על כל פנים דבר שיש בו חשיבות קצת. ולפי זה אפשר דהמים המתוקנים כמו סעלצע&quot;ר לימאנא&quot;ד או מיני קוואסי&quot;ן – מצטרף. וכן נראה עיקר לדינא.&lt;/p&gt;
&lt;h3&gt;סימן קצז סעיף ו&lt;/h3&gt;
&lt;p&gt;המצטרף צריך לברך ברכה אחרונה על מה שאכל או שתה. דברכת המזון אינה פוטרת לא ברכת &quot;בורא נפשות&quot; ולא ברכה &quot;מעין שלוש&quot;. דברכת המזון אינו פוטר אלא מה שבתוך הסעודה. ואפילו המסובים בעצמם בדברים הבאים לאחר הסעודה – צריכים ברכה לפניהם ולאחריהם, כמו שכתבתי בסימן קע&quot;ז, וכל שכן אותם שלא אכלו כלל בסעודה, ואין צירופן רק לזימון. ולכן אם נצטרפו אפילו על ידי מזונות – צריכין ברכה בפני עצמם. וממתינים עד שיסיים המברך ברכת זימון, כפי מה שיתבאר בסימן ר, ואז יברכו ברכה אחרונה.&lt;/p&gt;
&lt;p&gt;ויש מי שרוצה לומר דיין ותמרים ברכת המזון פוטר, משום דזייני דלחם (עיין בית יוסף ומגן אברהם סעיף קטן ז'). וצריך עיון בזה. ולכן טוב שיכוונו שלא לצאת בברכת המברך (שם).&lt;/p&gt;
&lt;h3&gt;סימן קצז סעיף ז&lt;/h3&gt;
&lt;p&gt;הרי&quot;ף והרמב&quot;ם כתבו דדווקא לעשרה מצטרפי אפילו בירק; אבל לשלושה אינו מצטרף רק מי שאכל פת דווקא, דבזה חמירא שלושה מעשרה, דבעשרה כיון דעיקר זימון יש מאוכלי פת, וזהו רק להוסיף באמירת &quot;אלהינו&quot;, כיון שאכלו דבר מה שכינתא שריא ויכול לומר &quot;אלהינו&quot;. אבל בעיקר הזימון צריך אוכלי פת דווקא, דהכי תנן: &quot;שלושה שאכלו&quot;, כלומר: בסעודה. ואין סעודה אלא בפת. ואף על גב דבירושלמי תניא: שנים שאכלו דגן ואחד ירק – מצטרף; משמע שם להדיא דזהו דעת יחיד, וחכמים חולקים, עיין שם.&lt;/p&gt;
&lt;p&gt;והנה ברמב&quot;ם כתוב מפורש: &quot;כזית פת&quot;. אבל ברי&quot;ף איתא &quot;כזית דגן&quot;, ולכן יש אומרים דלאו דווקא פת, דאפילו ברכת מזונות סגי דדגן הוא (כלבו). אבל דעת הרא&quot;ש ור&quot;י דגם בירק סגי, דכיון דלעשרה מצטרף – כל שכן לשלושה.&lt;/p&gt;
&lt;p&gt;והנה רבינו הבית יוסף בספרו הגדול פסק כהרמב&quot;ם, אבל בשולחן ערוך סעיף ג הביא כל השלוש דעות. ולפי שדעתו נוטה לפסק הרמב&quot;ם, לכן כתב וזה לשונו:&lt;/p&gt;
&lt;dl&gt;&lt;dd&gt;הלכך שנים שאכלו ובא השלישי, אם יכולם להזקיקו שיאכל כזית פת – מוטב. ואם אינו רוצה – לא יתנו לו לשתות ולא מאכל אחר. ואם אירע שנתנו לו לשתות או מאכל אחד – יזמנו עמו, אף על פי שאינו רוצה לאכול פת.&lt;/dd&gt;
&lt;/dl&gt;&lt;p&gt;עד כאן לשונו. וחזר בו ממה שכתב בספרו הגדול, לפי שמהר&quot;ם מרוטנבורג עשה כן הלכה למעשה (שם). וגדולי האחרונים כתבו שגם לכתחילה עושין כן, לפי שהעיקר לדינא כדברי הרא&quot;ש (מגן אברהם סעיף קטן ט', וב&quot;ח וכנסת הגדולה).&lt;/p&gt;
&lt;h3&gt;סימן קצז סעיף ח&lt;/h3&gt;
&lt;p&gt;דבר ידוע שהרמב&quot;ם בפרק חמישי, והתוספות והרא&quot;ש ורוב הפוסקים סוברים דחיוב ברכת המזון מן התורה אינו אלא באכל כדי שביעה, וכזית הוא רק מדרבנן. לבד הראב&quot;ד שם שסובר דכזית הוא מן התורה. ויש שסוברים דכביצה הוא מן התורה, כמו שכתבתי בסימן קפ&quot;ד, עיין שם.&lt;/p&gt;
&lt;p&gt;לפיכך חבורה שאכלו, אלו אכלו כדי שביעה, ואלו אכלו רק כזית וכביצה – נכון לכתחילה שיברך מאותן שאכלו כדי שביעה, ולא מאותן שאכלו כזית וכביצה, דמוטב שהמחוייב מן התורה יברך להמחוייב רק דרבנן ולא להיפך.&lt;/p&gt;
&lt;p&gt;אמנם בדיעבד או אם אין בהאותם שאכלו כדי שביעה שידעו לברך – יברך מי שאכל כזית, וכולם יצאו ידי חובתם. והטעם: דברכת המזון כיון שמחוייב לברך, הוה כברכת המצות שאחד יכול להוציא לחברו אף שלא עשה המצוה כלל, מטעם ד&quot;כל ישראל ערבים זה בזה&quot;. ולא דמי לברכת הנהנין דאינו מוציא אלא אם כן נהנה גם בעצמו. אלא דבברכת המזון אי אפשר להוציא בלא אכילה כלל, דאיך יאמר &quot;שאכלנו משלו&quot;, והרי לא אכל? ולכן מוכרח לאכול כזית. אבל כשאכל כזית – דיו, ויכול להוציא אחרים ידי חובתן (תוספות מ&quot;ח).&lt;/p&gt;
&lt;h3&gt;סימן קצז סעיף ט&lt;/h3&gt;
&lt;p&gt;כתב רבינו הרמ&quot;א בסעיף ד:&lt;/p&gt;
&lt;dl&gt;&lt;dd&gt;ויש אומרים שאינו חייב לברך מדאורייתא אם לא שתה והוא תאב לשתות. וטוב ליזהר לכתחילה אם מקצתן שתו ומקצתן לא שתו – יברך מי ששתה.&lt;/dd&gt;
&lt;/dl&gt;&lt;p&gt;עד כאן לשונו. והכי פירושו: דיש מי שחושש לדברי ר&quot;מ שדרש &quot;ושבעת&quot; – זו שתייה. ולדידיה החיוב מן התורה בכזית. אבל אם רוצה לשתות ואינו שותה – אין החיוב רק מדרבנן. ולכן לחוש לדעה זו לכתחילה – נכון שהשותה יברך; דאם יברך מי שלא שתה, שמא רוצה לשתות ואין חיובו רק מדרבנן.&lt;/p&gt;
&lt;p&gt;ואם מקצתן אכלו לשובע ולא שתו, ומקצתן אכלו בכזית ושתו – מוטב שיברך מי שאכל לשובע, משום דרוב הפוסקים סוברים דשביעה מעכב מדאורייתא ולא שתייה (מגן אברהם סעיף קטן י&quot;ב).&lt;/p&gt;
&lt;p&gt;וכל זה לכתחילה, כמו בהדין הקודם. אבל בדיעבד אינו מעכב כלל, כמו בדין הקודם.&lt;/p&gt;
&lt;p&gt;(והט&quot;ז סעיף קטן ד' תפס דכוונת המרדכי גם בדיעבד, ותמה בזה, עיין שם. אבל אין כוונתו כן, עיין שם.)&lt;/p&gt;</extract></page></pages></query></api>