<?xml version="1.0"?><api><query><normalized><n from="ערוך_השולחן_אורח_חיים_תרלה" to="ערוך השולחן אורח חיים תרלה" /></normalized><pages><page pageid="6750" ns="0" title="ערוך השולחן אורח חיים תרלה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרלה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני סוכות גנב&quot;ך (גוים, נשים, בהמה, כותים) ורקב&quot;ש (רועים, קיצנים, בורגנין, שומרים)&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תרלה סעיף א&lt;/h3&gt;
&lt;p&gt;אינו צריך לעשות הסוכה לשמה, לשם סוכת מצוה. והא דכתיב: &quot;חג הסוכות שבעת ימים לד'&quot; – אין הכוונה לעשותה לשמה, אלא שאסורה כל שבעה כקדש, ויתבאר בסימן תרלח.&lt;/p&gt;
&lt;p&gt;וכן הא דכתיב: &quot;חג הסוכות תעשה לך שבעת ימים&quot; – זהו שרשאין לעשות סוכה בחול המועד, ויתבאר בסימן תרלז. והא דכתיב &quot;לך&quot; – אין הכוונה &quot;לך&quot; = &quot;לשמה&quot;, כדדרשינן בציצית: &quot;גדילים תעשה לך&quot; – &quot;לשם חובך&quot; (מנחות מב ב). אלא בכאן הכוונה להוציא את הגזולה, ויתבאר בסימן תרלז. דהכי משמע &quot;לך&quot; – &quot;שלך יהא&quot;, כמו &quot;לכם&quot; דלולב. אך בציצית יש על זה קרא אחר: &quot;ועשו להם ציצית&quot;, &quot;להם&quot; – משלהם ולא הגזול. ולכן דרשינן מ&quot;לך&quot; – לשם חובך, מה שאין כן בסוכה (סוכה ט א).&lt;/p&gt;
&lt;h3&gt;סימן תרלה סעיף ב&lt;/h3&gt;
&lt;p&gt;ומכל מקום, אף על גב דלא בעינן סוכה לשמה, מכל מקום לא כל הסוכות כשרות, אף על פי שהסכך הוא מהדברים הכשירים לסיכוך, וכן הדפנות כהלכתן, וצילתה מרובה מחמתה. והיינו: דבעינן שנעשית לצל להסתתר שם משרב ושמש, כדכתיב: &quot;וסוכה תהיה לצל יומם מחורב&quot;.&lt;/p&gt;
&lt;p&gt;אבל אם נעשית מאליה – פסולה, שהרי אינה לצל. וכן אם נעשית להצניע שם דבר, או לאוצר תבואה, וכיוצא בזה – אינה סוכה, כיון שלא נעשית להסתיר עצמו בצל מחום. וכן אפילו נעשית להסתיר עצמו, אלא שעשאה לדור בה כל השנה – אם כן הוה ביתו של כל השנה, והתורה אמרה: &quot;בסוכות תשבו&quot;, ולא בבית שאתה יושב בה כל השנה כולה.&lt;/p&gt;
&lt;p&gt;אלא אינה כשרה, אלא אם כן נעשית לדירת עראי לשם צל, להסתיר עצמו לפרקים מחום השמש, והמטר, והצינה – אז יש על זה שם סוכה, ויכול לישב בה לשם מצות סוכה, אף שלא עשאה לשם מצוה (עיין ב&quot;ח ומגן אברהם).&lt;/p&gt;
&lt;h3&gt;סימן תרלה סעיף ג&lt;/h3&gt;
&lt;p&gt;וכך שנו חכמים: סוכת גנב&quot;ך כשרה, סוכת רקב&quot;ש כשרה. והכי פירושו: סוכה שעשאה אינו יהודי או אשה כדי להסתר שם מחמה, וכן סוכה העשויה לבהמה להסתירה מחוזק חום השמש, וכן סוכת כותיים ההולכים בעדרים, וכן סוכת רועים, סוכת קייצים, כלומר שומרי קציעות שבשדה המונחים לייבש, וכן סוכת בורגנין, היינו שומרי העיר, וכן סוכת שומרי פירות – כל אלו כשרים, מפני שעשויים לצל, שעושים סוכה כדי להסתיר עצמם מחום השמש.&lt;/p&gt;
&lt;p&gt;(כותיים – זהו כותים שבמקרא במלכים ב יז, שלא נהגו בדת ישראל. והרבותא בכל אלו: אף שבוודאי לא נעשו לשם מצוה, מכל מקום כשרים, מאחר שנעשו לצל.)&lt;/p&gt;
&lt;h3&gt;סימן תרלה סעיף ד&lt;/h3&gt;
&lt;p&gt;וכיון שנתבאר דסוכה העשויה מאליה – פסולה, לפיכך: מי שיש לו גדיש מלא תבואה, ולמעלה קש וחטט בפנים הגדיש, ולקח מתוכו עד שנשארו כתלים כהלכתן, וגם סכך של קש – ומכל מקום פסולה, שהרי לא נעשה הסכך לשם צל.&lt;/p&gt;
&lt;p&gt;וכי תימא: תיהוי חטיטה זו כעשייה? דאינו כן, דזהו תעשה ולא מן העשוי, שהרי לא עשה בהסיכוך שום מעשה.&lt;/p&gt;
&lt;p&gt;ודווקא כשלא הניח שם חלל כלל. אבל אם בתחילת עשיית הגדיש הניח למטה סמוך לארץ חלל טפח בגובה במשך שבעה טפחים על שבעה טפחים, והיה זה המשך פנוי, והגדיש למעלה מזה – נעשה כל הגדיש כתקרה, כיון שיש לו אוהל טפח, שזהו לשם סוכה או לשם צל. ואם חטט בו אחר כך, והשלימה לעשרה – כשרה, שהרי אין בזה משום &quot;ולא מן העשוי&quot;, שהרי נעשתה לשם סוכה או לשם צל.&lt;/p&gt;
&lt;p&gt;ולא מיבעיא אם חטטה מלמטה, והניח הטפח כמו שהיה, אלא אפילו חטטה למעלה ולא הגיע להטפח – מכל מקום כשר, מפני שעל כל הגדיש יש שם סכך, אלא שאחר כך קלשה.&lt;/p&gt;
&lt;p&gt;וזהו בגדיש קטן. אבל הגדיש גדול, והניח חלל טפח במשך שבעה, ואחר כך חטט – כל הגדיש אינו כשר, רק זה המקום משך שבעה טפחים. אבל יתר הגדיש פסול. ולא הוי כקנים שלאחורי הסוכה, כיון שאין כאן לא סוכה ולא דופן, אלא שם אוהל בעלמא. וכיון דכל מותר הגדיש פסול, לכן אם חטט הגדיש משני צדדי השבעה טפחים, משך יותר מארבע אמות לכל צד – הרי מפסיק יותר מארבע אמות סכך פסול בין מקום השבעה טפחים לבין הכתלים. ואי אפשר לומר דופן עקומה ביותר מארבע אמות, וממילא שגם השבעה טפחים נפסלו.&lt;/p&gt;
&lt;h3&gt;סימן תרלה סעיף ה&lt;/h3&gt;
&lt;p&gt;כתב רבינו הרמ&quot;א דאין לעשות הסכך קודם שיעשה הדפנות. ואם עשה טפח סמוך לסכך – מותר לסכך קודם שיעשה שאר הדפנות, כמו בחוטט בגדיש. עד כאן לשונו.&lt;/p&gt;
&lt;p&gt;ובוודאי אין זה רק זהירות בעלמא, דאיזה פסול יש בעשיית הגג קודם הדפנות? דאין זה דמיון לחוטט בגדיש, שאין על זה שם גג כלל. אבל הכא גג גמור הוא.&lt;/p&gt;
&lt;p&gt;ויש שפסלו אפילו בדיעבד (לבוש וט&quot;ז), והביא ראיה משום דגג בלא מחיצות לא מקרי אוהל, עיין שם.&lt;/p&gt;
&lt;p&gt;ואני תמה: דהא לעניין טומאה הוה אוהל גג בלא דפנות, וראיה מפורשת ממשנה דהמשלשל דפנות מלמעלה למטה, עיין שם ברש&quot;י. ויש שדחו ראיה זו, ולא נהירא. ומכל מקום יש חוששים לדיעה זו.&lt;/p&gt;
&lt;p&gt;(והב&quot;ח והמגן אברהם מכשירים, עיין שם.)&lt;/p&gt;</extract></page></pages></query></api>