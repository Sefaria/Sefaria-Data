<?xml version="1.0"?><api><query><normalized><n from="ערוך_השולחן_אורח_חיים_לא" to="ערוך השולחן אורח חיים לא" /></normalized><pages><page pageid="172841" ns="0" title="ערוך השולחן אורח חיים לא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן לא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין תפילין בשבת וביום טוב ובחול המועד&lt;/b&gt;&lt;/big&gt;&lt;br&gt;&lt;big&gt;ובו ארבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד&lt;/p&gt;
&lt;h3&gt;סימן לא סעיף א&lt;/h3&gt;
&lt;p&gt;שבת ויום טוב לאו זמן תפילין, דילפינן מ&quot;והיה לאות&quot; – יצאו שבתות וימים טובים, שהן עצמן אות. וכבר כתבנו בסימן הקודם סעיף ג דאפילו להרמב&quot;ם, דפסק כרבי יוסי הגלילי דלילה לאו זמן תפילין מקרא ד&quot;ושמרת&quot;, ולדידיה עובר בלאו כשמניחם בלילה, ואיהו דריש מהאי קרא גם לשבת ויום טוב, מכל מקום המניחם בשבת ויום טוב – אינו עובר בלאו מטעם שבארנו שם.&lt;/p&gt;
&lt;p&gt;ומכל מקום כתב רבינו הבית יוסף דבשבת ויום טוב אסור להניח תפילין מפני שהם עצמם אות, ואם מניחים בהם אות אחר היה זלזול לאות שלהם. עד כאן לשונו. ואין הכוונה לאיסור תורה, אלא איסור משום בזיון שבת ויום טוב.&lt;/p&gt;
&lt;h3&gt;סימן לא סעיף ב&lt;/h3&gt;
&lt;p&gt;והכי איתא במכילתא סוף פרשה י&quot;ז:&lt;/p&gt;
&lt;dl&gt;&lt;dd&gt;רבי יצחק אומר: הואיל ושבת קרויה &quot;אות&quot; ותפילין קרויין &quot;אות&quot; – לא יתן אות בתוך אות. או יתן אות לתוך אות? אמרת תדחה שבת שחייבין עליה כרת ומיתת בית דין, לתפילין שאין חייבין עליה כרת ומיתת בית דין.&lt;/dd&gt;
&lt;/dl&gt;&lt;p&gt;עד כאן לשונו, כלומר: שבת דוחה לתפילין, וגנאי הוא לשבת שתצטרך לאות אחר. ובילקוט יש עוד מאמר כזה בלשון אחר: תדחה שבת שנקראת &quot;אות&quot;, וברית לתפילין שלא נקראת אלא &quot;אות&quot; בלבד? והכוונה שאסור להוסיף אות על אות שבת. ויום טוב הוי גם כן כשבת, שהרי כתיב בהו &quot;שבתון&quot;: &quot;ביום הראשון שבתון&quot;, &quot;וביום השמיני שבתון&quot;.&lt;/p&gt;
&lt;p&gt;ואפילו יום טוב שני שהוא מדרבנן – אסור בתפילין, דיש כוח ביד חכמים לעקור דבר מן התורה ב&quot;שב ואל תעשה&quot;, כמו שופר ולולב כשחל בשבת, כדאמרינן ביבמות (צ ב). ופשוט הוא דאם הניח תפילין בשבת ויום טוב לשם מצוה, עובר על &quot;בל תוסיף&quot;. ואם מותר לטלטל תפילין בשבת ויום טוב, יתבאר בסימן ש&quot;ח בסייעתא דשמיא.&lt;/p&gt;
&lt;h3&gt;סימן לא סעיף ג&lt;/h3&gt;
&lt;p&gt;ומהו האות? מרש&quot;י מבואר דעצם השבת הוא האות. וזה לשון רש&quot;י: שהן עצמן אות בין הקדוש ברוך הוא לישראל, דכתיב: &quot;כי אות היא ביני וביניכם&quot;. ונאמר: &quot;ביני ובין בני ישראל אות היא לעולם&quot;, דעיצומו של יום הוא האות. ובאור זרוע הגדול (סימן תקפ&quot;ט) כתב: יצאו שבתות וימים טובים שהן עצמן אות. פירש רבינו אליקים דכתיב: &quot;ביני ובין בני ישראל אות היא&quot; ענין אחר שהן גופן אות, שנהר סמבטיון ומעלה בזכורו מוכיחין שנחים בהם. עד כאן לשונו. וכן מבואר מלשון הרי&quot;ף, שכתב שהן גופן אות, דכתיב: &quot;כי אות היא ביני ובין בני ישראל&quot;. עד כאן לשונו.&lt;/p&gt;
&lt;p&gt;ושבת ויום טוב אחת הן, דגם יום טוב נקרא &quot;שבתון&quot; כמו שכתבתי. וכן &quot;ממחרת השבת&quot; – הכוונה על יום טוב ראשון של פסח. והתוספות והרא&quot;ש כתבו דיש לומר: או דאיסור עשיית מלאכה נקרא &quot;אות&quot;, או מצה בפסח וסוכה בסוכות. ונפקא מינה לענין חול המועד כמו שיתבאר בסייעתא דשמיא. והרוקח (סימן ל') כתב דאות של יציאת מצרים הוי אות, וזהו בשבת ותפילין.&lt;/p&gt;
&lt;p&gt;(ולכן מילה אף שהיא אות – אין יוצאים בזה האות, מפני שאינו אות של יציאת מצרים, עיין שם. ויש מהקדמונים שכתבו דאות מילה הוה אות רק שכל אדם צריך להיות עליו שני אותות, דעל פי שנים עדים יקום דבר. ולכן בחול הוי מילה ותפילין, ובשבת ויום טוב הוי מילה ואות של שבת וי&quot;ט).&lt;/p&gt;
&lt;h3&gt;סימן לא סעיף ד&lt;/h3&gt;
&lt;p&gt;ובדין תפילין בחול המועד: בש&quot;ס ורי&quot;ף ורמב&quot;ם לא הוזכר להדיא אם חייב בתפילין אם לאו. והרא&quot;ש פסק דחייב בתפילין, משום דהאות הוא איסור מלאכה, וחול המועד מותר מן התורה. וכן פסק המרדכי, וכתב שגם מהר&quot;ם מרוטנבורג פסק כן. וכן ר&quot;י בעל התוספות, וסמ&quot;ק, וספר התרומה פסקו להניח בלא ברכה. ובתוספות בכמה מקומות כמסתפקים בזה, ובעירובין (צו א) כתבו דחייב על פי הירושלמי דפרק שלישי דמועד קטן. וכתבו שכן נהגו, עיין שם.&lt;/p&gt;
&lt;p&gt;והרשב&quot;א בתשובה (סימן תר&quot;צ) פסק דפטור, משום דמלאכת חול המועד אסור מן התורה. וכתב שגם הראב&quot;ד סובר כן. וכן נמצא באמת להראב&quot;ד בספר תמים דעים (סימן מ'), וכן כתב בשם התוספות, עיין שם. אבל בתוספות שלפנינו לא נמצא כן. וכן התוספות כתבו דבה&quot;ג אוסר להניחם בחול המועד, עיין שם. ובבה&quot;ג שלפנינו לא נמצא זה.&lt;/p&gt;
&lt;p&gt;ועל פי הזוהר כתבו הפוסקים דאסור להניחם. ורבינו הבית יוסף פסק שאין להניחם. ורבינו הרמ&quot;א פסק שיש להניחם, ויעשה הברכה בלחש. וכל הספרדים אין מניחין, וכל האשכנזים מניחים. אך עתה מניחים בלא ברכה, וכן ראוי לעשות. וכבר האריכו בזה כמה מגדולי אחרונים, זה אומר בכה וזה אומר בכה, ולכן כל אחד יחזיק במנהגו.&lt;/p&gt;
&lt;p&gt;ועכשיו רבו גם בין האשכנזים שלא להניחם, ואין להאריך בזה. מיהו על כל פנים בבית המדרש אחד לא יעשה זה בכה וזה בכה, משום &quot;לא תתגודדו&quot;.&lt;/p&gt;
&lt;p&gt;(אם האות הוא מלאכה, תלוי אי מלאכת חול המועד דאורייתא או דרבנן. ואם האות הוא מצה וסוכה – פטור. ואם האות הוא כרש&quot;י והרי&quot;ף ואור זרוע עיצומו של יום נראה דחייב, וכן כתב במשכנות יעקב סימן ל&quot;ז. ומכל מקום אפשר לומר דכמו שביום טוב לא מצינו לשון &quot;אות&quot; מפורש אלא שהם כשבת, אולי גם חול המועד כן, משום דכל אלו הימים הם ימי קדושה. וכן להרוקח דהאות הוא יציאת מצרים – וודאי דשייך זה בחול המועד, שהרי במוסף אומרים &quot;זכר ליציאת מצרים&quot;. ואין להכריע בזה שעומד ברומו של עולם, ואלו ואלו דברי אלהים חיים.)&lt;/p&gt;</extract></page></pages></query></api>