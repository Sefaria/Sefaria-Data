<?xml version="1.0"?><api><query><normalized><n from="ערוך_השולחן_אורח_חיים_תכט" to="ערוך השולחן אורח חיים תכט" /></normalized><pages><page pageid="7213" ns="0" title="ערוך השולחן אורח חיים תכט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תכט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני חודש ניסן&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן תכט סעיף א&lt;/h3&gt;
&lt;p&gt;ניסן הוא ראש החודשים. ומפני גדולתו לכן אף על פי שהשנה מונין מתשרי, מכל מקום החודשים מונין מניסן שנאמר: &quot;החדש הזה לכם ראש חדשים, ראשון הוא לכם לחדשי השנה&quot;. כלומר: שמפני שהוא הראש לכל החודשים – לכן ישאר ראשון למנין החודשים.&lt;/p&gt;
&lt;p&gt;ומה הוא גדולתו של חודש ניסן? מפני שבו היתה יציאת מצרים. שבזה נגלה השגחת ה' יתברך על ברואיו, ואותותיו ונפלאותיו; ושמשלם רע לרשע כרשעתו, ומשלם טוב לאוהביו. כמו שהכה לפרעה ולמצרים, וגאל את ישראל.&lt;/p&gt;
&lt;h3&gt;סימן תכט סעיף ב&lt;/h3&gt;
&lt;p&gt;ולמה נבחר החודש הזה? מפני שהמצרים עבדו לטלה, שהוא ראש המזלות באפודת העגולה, ומזל טלה משמש בחודש ניסן. ופרעה סמך על כוחו ומזלו. ולכן אף כי במכת ברד נשבר לבו הזונה, עד שאמר &quot;ה' הצדיק, ואני ועמי הרשעים&quot; – מכל מקום אחר כך במכת ארבה הרים ראש, כדכתיב: &quot;ויגרש אותם&quot;. ובמכת חושך יצא בחוצפה גדולה, עד שאמר למשה רבינו: &quot;אל תוסף ראות פני&quot;. והטעם: מפני שאז קרבו ימי ניסן, ובטח על מזלו שבחודש הזה.&lt;/p&gt;
&lt;p&gt;וזהו שאמר הקדוש ברוך הוא למשה: &quot;החדש הזה לכם ראש חדשים&quot;, כלומר: החודש הזה שפרעה ממתין עליו – יהיה לכם ראש חודשים, שבזה תתברר כי אין ממש במזלות. וה' הוא האלקים, בשמים ממעל ועל הארץ מתחת, אין עוד; וישראל הם עם סגולתו. ולכן ראשון הוא לכם לחודשי השנה.&lt;/p&gt;
&lt;h3&gt;סימן תכט סעיף ג&lt;/h3&gt;
&lt;p&gt;ומפני גדולת החודש הזה – גם המשכן הוקם בראש חודש ניסן, כדכתיב ב&quot;פקודי&quot;: &quot;והנשיאים הקריבו&quot; יום יום קרבנותיהם לחנוכת המזבח, כדכתיב ב&quot;נשא&quot;, וכל נשיא עשה ביומו יום טוב. וכן לעתיד לבוא – עתיד בית המקדש להבנות בניסן, כדתניא בפרק בתרא דמסכת סופרים.&lt;/p&gt;
&lt;p&gt;ואומר שם דלפיכך אין אומרים תחינות כל ימי ניסן, ואין מתענין עד שיעבור ניסן, לבד הבכורות שמתענין בערב פסח. ואין אומרים &quot;צדקתך צדק&quot; בשבת במנחה, ואין מספידין בו. גם אין אומרים צדוק הדין.&lt;/p&gt;
&lt;p&gt;ומדברי רבינו הבית יוסף מבואר דרק לגזור תענית בציבור אסור. אבל יחיד בפני עצמו – יכול להתענות. שכתב: אין מתענין בו להזכיר בציבור.&lt;/p&gt;
&lt;p&gt;אבל רבינו הרמ&quot;א כתב: שנהגו דאין מתענין בו תענית כלל, אפילו יום שמת בו אביו או אמו.&lt;/p&gt;
&lt;p&gt;וחתן ביום חופתו – יכול להתענות, כמו שכתבתי לקמן סימן תקעג. ותענית חלום – פשיטא שמתענין, ואינו צריך למיתב תענית לתעניתו כבשבת ויום טוב.&lt;/p&gt;
&lt;p&gt;ואין לשאול: איזה יחוס יש להימים שאחר הפסח? דיש לומר: הואיל שיצא רוב החודש בקדושה (מגן אברהם סעיף קטן ג). ובאמת אין צורך לזה, דכל חודש ניסן קדוש, מפני הטעמים שבארנו.&lt;/p&gt;
&lt;p&gt;ואם התענה בשבת שבתוך ניסן תענית חלום, וצריך למיתב תענית לתעניתו – יתענה ביום מחר, אף שהוא בניסן (שם סעיף קטן ו). אך אם היה סמוך לעשירי לחודש – יניח התענית עד יום זה, מפני שהוא תענית צדיקים, מטעמים שיתבארו בסימן תקפ. וכן ראש חודש בעצמו – יתבאר בסימן תקעג שיש מתענים, עיין שם (שם).&lt;/p&gt;
&lt;h3&gt;סימן תכט סעיף ד&lt;/h3&gt;
&lt;p&gt;ואין אומרים &quot;מזמור לתודה&quot; בערב פסח ובכל ימי הפסח, לפי שבתודה בא חמץ. וכן במשנת התודה ב&quot;איזהו&quot; – לא יאמר &quot;כאילו הקרבתי תודה&quot; מטעם זה. וכן אין אומרים אז &quot;אל ארך אפים&quot; ו&quot;למנצח יענך&quot;, והספרדים אין אומרים זה בכל החודש. וכן אין אומרים ה&quot;יהי רצון&quot; שאחר קריאת התורה בשני וחמישי.&lt;/p&gt;
&lt;p&gt;ואין עושים הזכרה בכל חודש ניסן. וכבר נתבאר שאין אומרים צדוק הדין, וממילא דגם קדיש ליכא (שם סעיף קטן ה). אך יכולים לומר איזה מזמור, ולומר עליו קדיש. והמנהג לומר מזמור מ&quot;ט, ואומרים קדיש. וחכם בפניו – פשיטא שצריכים להספידו, שהרי אין מועד בפני תלמיד חכם, וכל שכן בניסן. ועיין מה שכתבתי לעיל סימן תכ.&lt;/p&gt;
&lt;h3&gt;סימן תכט סעיף ה&lt;/h3&gt;
&lt;p&gt;ונוהגים להרבות קצת באכילה ושתייה ביום שאחר החג, והוא &quot;אסרו חג&quot;. והמנהג שלא להתענות בו, דנחשב קצת כיום טוב. דאסרו חג שבועות – וודאי היה יום טוב, שבו היה יום טבוח, ותפסו ליום טוב כל אסרו חג גם של פסח ושל סוכות. ובסוכה (מה ב): אמרו כל העושה איסור לחג באכילה ושתייה – מעלה עליו הכתוב כאלו בנה מזבח, והקריב עליו קרבן, שנאמר: &quot;אסרו חג בעבותים עד קרנות המזבח&quot;. ופירש רש&quot;י בלשון אחד דא&quot;אסרו חג&quot; קאי, עיין שם.&lt;/p&gt;
&lt;p&gt;ונראה לי דהכי פירושו: דהנה שמחת החג, כשמכוין לשם שמים – עיקר השמחה בהקרבנות, שלמי שמחה. ואם בהתפעלות נפשו הקשורה לה' שמח גם כן ביום שלאחריו, ואוכל מהשלמים של אתמול, דשלמים נאכלים לשני ימים ולילה אחד, הוי התוספות דכאילו לבד הקרבנות – בנה גם כן את המזבח.&lt;/p&gt;
&lt;h3&gt;סימן תכט סעיף ו&lt;/h3&gt;
&lt;p&gt;איתא בפסחים (ו א): שואלין ודורשין בהלכות פסח קודם לפסח שלושים יום. והקשו מהך דשלהי מגילה דמשה תקן להם לישראל לשאול הלכות פסח בפסח, הלכות חג בחג, דמשמע רק בפסח עצמו. ותרצו כמה תירוצים על זה. דנפקא מינה לאחד שואל שלא בהלכות פסח, ואחד בהלכות פסח – הוא קודם; ועוד תירוצים.&lt;/p&gt;
&lt;p&gt;והאמת דבירושלמי פרק קמא דפסחים (סוף הלכה א) איתא: דזהו בבית הוועד, כלומר: בבית המדרש, במקום אסיפת החכמים – הוי שלושים יום. וכל יחיד לעצמו – רק בפסח (ח&quot;י). ועכשיו המנהג שהרב דורש בשבת הגדול, ובשבת שובה. ויש לדרוש מעניינא, ולהלהיב את העם לתורה וליראה. אבל בענייני שאלות של פסח – לא שייך, דכל אחד שואל מה שנסתפק לו, אם לא דברים כלליים, וכל אחד דורש לפי כחו (עיין מגן אברהם סעיף קטן א).&lt;/p&gt;
&lt;h3&gt;סימן תכט סעיף ז&lt;/h3&gt;
&lt;p&gt;ונהגו כל ישראל במעות חטים, לקנות לעניים קמח פסח, או ליתן להם מעות שיקנו בעצמם. וכל מי שדר בעיר שנים עשר חודש – חייב ליתן לזה. ועכשיו נהגו שאפילו הדר שלושים יום – צריך ליתן לזה. וגם תלמיד חכם צריך ליתן, שזה הוא צדקה ולא מס.&lt;/p&gt;
&lt;p&gt;וזהו להבא לדור ולא להשתקע, השיעור שנים עשר חודש או שלושים יום. אבל הבא להשתקע בעיר – חייב מיד ליתן. וכן עני הדר בעיר שלושים יום – חייבין ליתן לו קמח פסח. ומי שאינו עדיין שלושים יום – אינם צריכים ליתן לו קמח, אלא מצה לכל יום, כדין העובר ממקום למקום שנותנין לו מן התמחוי, כמבואר ביורה דעה סימן רנו. והעני הבא להשתקע בעיר – צריכים ליתן לו מיד קמח לפסח. ולמה יגרע העני המקבל, מהעשיר הנותן? דבדעתו להשתקע – הוי מיד כבן העיר.&lt;/p&gt;
&lt;h3&gt;סימן תכט סעיף ח&lt;/h3&gt;
&lt;p&gt;ליתן כרוז בבית הכנסת מפני צורך גדול – מותר בכל חודש ניסן, ולא בתשרי, מטעם שיתבאר בסימן תרב.&lt;/p&gt;
&lt;p&gt;ונוהגין מראש חודש ואילך לקרות פרשת הנשיא של אותו יום, וביום שלושה עשר – יקרא מן &quot;זאת חנכת המזבח&quot; עד &quot;כן עשה את המנורה&quot;, שזהו נגד שבט לוי. ובערב פסח אחר חצות יקרא פרשת &quot;החדש הזה&quot;, וכל הפרשיות המדברות מעניין פסח. ואחר המנחה אומר סדר קרבן פסח, ונדפס בסידורים.&lt;/p&gt;
&lt;p&gt;ובערב פסח – שחרית משכימין להתפלל, לפי שעד שעה עשירית צריך לגמור סעודתו, והוא ארבע שעות על היום. והמהרש&quot;ל היה דורש שכל אחד יקח מעט מקמח פסח, לאכלו קודם הפסח באיזה תבשיל או פת, כדי שאם אולי יש חשש חימוץ בקמח זה – יתלה בהמעט הנאכל קודם פסח. וחומרא בעלמא הוא, לפי שאין מחזיקין איסור. ועוד: דקמח בקמח – הוה לח בלח, וממה נפשך: אם יש ששים – כבר נתבטל. ואם לאו – אינו מועיל (מגן אברהם בסימן תל). אמנם נראה שחשש למאן דסבירא ליה דקמח בקמח – מקרי יבש ביבש, וחוזר וניעור בפסח (ח&quot;י). ונהגו לעשות ה&quot;כעיגול&quot; בשבת הגדול מקמח הפסח.&lt;/p&gt;</extract></page></pages></query></api>