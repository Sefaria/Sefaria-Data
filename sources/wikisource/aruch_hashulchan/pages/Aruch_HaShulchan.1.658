<?xml version="1.0"?><api><query><normalized><n from="ערוך_השולחן_אורח_חיים_תרנח" to="ערוך השולחן אורח חיים תרנח" /></normalized><pages><page pageid="6853" ns="0" title="ערוך השולחן אורח חיים תרנח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תרנח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני לולב ביום טוב ראשון&lt;/b&gt;&lt;/big&gt;&lt;br&gt;&lt;big&gt;ובו עשרים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא&lt;/p&gt;
&lt;h3&gt;סימן תרנח סעיף א&lt;/h3&gt;
&lt;p&gt;מן התורה – אין הלולב ניטל במדינה רק ביום הראשון בלבד, דכתיב: &quot;ולקחתם לכם ביום הראשון פרי עץ הדר&quot; וגו'. ובמקדש – שבעה ימים, כדכתיב בסיפא דקרא: &quot;ושמחתם לפני ד' אלקיכם שבעת ימים&quot;. ודריש בתורת כהנים: ולא בגבולין שבעת ימים.&lt;/p&gt;
&lt;p&gt;והך &quot;ושמחתם&quot; – אשמחת לולב קאי, דליכא לומר דאשלמי שמחה קאי כמו ב&quot;ראה&quot;, דכתיב: &quot;ושמחת בחגיך&quot;. דאם כן, למה לא כתיב גם בשבועות כמו ב&quot;ראה&quot;. ועוד: דשם כתיב לשון יחיד: &quot;ושמחת&quot;, ולא &quot;לפני ד' אלקיך&quot;. אלא וודאי דאלולב קאי.&lt;/p&gt;
&lt;p&gt;(ובירושלמי יש פלוגתא, עיין שם.)&lt;/p&gt;
&lt;h3&gt;סימן תרנח סעיף ב&lt;/h3&gt;
&lt;p&gt;ומשחרב בית המקדש התקין רבן יוחנן בן זכאי, הוא ובית דינו הגדול שביבנה, שיהא לולב ניטל במדינה שבעה, זכר למקדש. דמחוייבין אנו לעשות זכר למקדש, דכתיב (ירמיה ל יז) &quot;ציון היא, דורש אין לה&quot; – מכלל דבעי דרישה.&lt;/p&gt;
&lt;p&gt;ומברכין בכל יום &quot;אשר קדשנו... על נטילת לולב&quot;, דגם אמצוה דרבנן מברכין &quot;אשר קדשנו במצותיו וצונו&quot;, כמו בנר חנוכה. והיכן צונו? מ&quot;לא תסור מן הדבר אשר יגידו לך&quot; וגו'. והרמב&quot;ם כתב בפרק שביעי דתקנה זו עם כל התקנות – כשיבנה בית המקדש יחזורו לכמות שהיה מקודם, עיין שם.&lt;/p&gt;
&lt;p&gt;ולא ידעתי מקורו. ואדרבא: מדתנן בפרק חמישי דמעשר שני לעניין כרם רבעי: ותנאי היה הדבר, שאימתי שיבנה בית המקדש – יחזור לכמות שהיה. וזהו כדי לעטר שוקי ירושלים בפירות, עיין שם. ומשמע דבשארי דברים – אינו כן, וצריך עיון.&lt;/p&gt;
&lt;p&gt;(ודע שיש שרוצה לומר דהא דאמרינן בסוכה מו א: מכאן ואילך על מצות זקנים, כלומר: דכך צריך לברך, ודלא כפירוש רש&quot;י. ואין זה כלום, דהן אפילו אם נפרש כן – הא רב ושמואל פליגי, וכבנר חנוכה. ודייק ותמצא קל.)&lt;/p&gt;
&lt;h3&gt;סימן תרנח סעיף ג&lt;/h3&gt;
&lt;p&gt;מוכח בגמרא ריש פרק &quot;לולב וערבה&quot; דגם במקדש, שכל שבעה הוי מן התורה, מכל מקום שארי הימים כשחל בשבת – לא היו נוטלין הלולב, גזירה שמא יעבירנו ארבע אמות ברשות הרבים, כמו בשופר. אבל ביום ראשון נוטלין, אף כשחל בשבת. ואף על גב דבמקדש שוה יום ראשון לכל הימים, מכל מקום כיון דיום ראשון חייבין גם במדינה – לא גזרו רבנן במקדש, ולא כן שארי הימים.&lt;/p&gt;
&lt;p&gt;וכן כתב הרמב&quot;ם בפרק שביעי. וכתב עוד: דבזמן המקדש היה הלולב ניטל גם במדינה ביום ראשון שחל בשבת, דכיון דלא גזרו במקדש – לא גזרו גם במדינה. אך זהו במקום ששלוחי בית דין מגיעין, שהיו יודעים אימתי יום טוב. אבל הרחוקים שעשו שני ימים מספק – לא היו נוטלים גם ביום הראשון, דשמא אין היום יום טוב, עיין שם.&lt;/p&gt;
&lt;h3&gt;סימן תרנח סעיף ד&lt;/h3&gt;
&lt;p&gt;ומשחרב בית המקדש – אסרו חכמים ליטול את הלולב בשבת ביום הראשון, אפילו בני ארץ ישראל שקידשו את החודש, מפני בני הגבולין הרחוקין שאינן יודעין בקביעות החודש, כדי שיהו הכל שוין בדבר זה, ולא יהיו אלו נוטלין בשבת ואלו אין נוטלין. הואיל וחיוב יום אחד בכל מקום הוא, ואין שם מקדש להתלות בו.&lt;/p&gt;
&lt;p&gt;כלומר: דבזמן המקדש, מתוך שהיה ניטל במקדש – היה ניטל בכל מקום, שהשלוחים באו וידעו שהיום יום טוב. אבל כדליכא מקדש – השוו חכמים מידותיהם בכל מקום (כסף משנה). דהמקדש חלוק בהרבה דברים מהמדינה, ולא שייך להשוות.&lt;/p&gt;
&lt;p&gt;מה שאין כן כשנחרב הבית המקדש, ובזמן הזה שהכל עושין על פי החשבון – נשאר הדבר כמות שהיה, שלא ינטל הלולב כלל, לא בארץ ישראל ולא בחוץ לארץ בשבת, אפילו ביום ראשון, ואף על פי שהכל יודעים בקביעת החודש. אך מנהגינו ביום טוב כמו שאין אנו בקיאים, שהרי מטעם זה אנו עושים שני ימים טובים של גליות.&lt;/p&gt;
&lt;h3&gt;סימן תרנח סעיף ה&lt;/h3&gt;
&lt;p&gt;ואף על גב דבעשיית יום טוב שני אנו חלוקים מבני ארץ ישראל, זהו מפני שאי אפשר בעניין אחר, דאנחנו מוכרחים לעשות יום טוב שני לבלי לשנות ממנהג אבותינו. ושנאמר לבני ארץ ישראל שיעשו גם הם יום טוב שני בשבילנו – אי אפשר לעשות מעשה גדולה כזה בשביל כך. אבל &quot;שב ואל תעשה&quot; דלולב – אפשר להשוות יחד (עיין לחם משנה).&lt;/p&gt;
&lt;p&gt;ולמה לא תקנו בלולב כבשופר, שיהו נוטלין בכל מקום שיש בו בית דין? יש לומר דבשופר, שאינו אלא יום אחד – תקנו כן. אבל הלולב – הא יטלוהו בשארי הימים. ועוד: דשופר שהוא לעלות זכרונם של ישראל לאביהם שבשמים, לא רצו לבטלו לגמרי (תוספות מג א). והאידנא הכל שוה, דבין שופר ובין לולב – אין נוטלין בשבת בשום מקום, לא בארץ ישראל ולא בחוץ לארץ.&lt;/p&gt;
&lt;h3&gt;סימן תרנח סעיף ו&lt;/h3&gt;
&lt;p&gt;ואסור לטלטל הלולב בשבת, דהוי מוקצה.&lt;/p&gt;
&lt;p&gt;ויש מי שאומר דלצורך גופו ומקומו – מותר, כמו שופר בסימן תקפח (ט&quot;ז סעיף קטן ג). ודבר תמוה הוא: שהרי הלולב הוקצה למצותו לכל שבעה, ואינו דומה לשופר (וכן משמע ממגן אברהם סוף סימן תקפח, וגם הפרי מגדים השיג עליו).&lt;/p&gt;
&lt;p&gt;אבל האתרוג מותר בטלטול, דראוי להריח בו, כמו שכתבתי בסימן תרנג, דלא איתקצאי מריחו. ואפילו לפי מה שכתבתי שם, דמפני שיש פלוגתא בעניין הברכה – ראוי שלא להריח בו, הא יכול לברך על ריח של פירא אחרת ולהריח בו (שם).&lt;/p&gt;
&lt;p&gt;ואסור ליתן האתרוג על הבגד אפילו ביום טוב, משום דמוליד ריחא. ויש מי שמתיר, כיון שאינו מכוין לזה. ופסיק רישא לא שייך בזה, שהרי אין בזה עניין מלאכה כלל. דזה שנתבאר בסימן תקיא דאסור להוליד ריח – זהו על ידי גחלים, דיש כיבוי והבערה. מה שאין כן באתרוג (מגן אברהם סעיף קטן ב בשם יש&quot;ש). ומכל מקום יש להחמיר, דסוף סוף מוליד ריחא.&lt;/p&gt;
&lt;p&gt;(מגן אברהם שם. ואינו מוכרח, דמ&quot;ש דהבערה מותר ביום טוב – הא במוגמר איכא גם כיבוי, כמו שכתב הרמב&quot;ם שם. ודייק ותמצא קל.)&lt;/p&gt;
&lt;h3&gt;סימן תרנח סעיף ז&lt;/h3&gt;
&lt;p&gt;כבר נתבאר דביום טוב הראשון – אין אדם יוצא ידי חובתו בלולבו של חבירו, שנאמר: &quot;ולקחתם לכם&quot; – משלכם. לפיכך אין יוצא ידי חובתו אלא, אם כן יתנו לו חבירו במתנה גמורה האתרוג וכל המינים.&lt;/p&gt;
&lt;p&gt;ואפילו נתנו לו במתנה על מנת להחזיר – הוי מתנה, דקיימא לן לומר בחושן משפט סימן רמא דמתנה על מנת להחזיר לא מקרי קניין פירות, אלא קניין הגוף שנותן לו לגמרי. אלא שזהו תנאי על מנת שיחזיר לו, והוי תנאי ככל התנאים, וצריך לקיים התנאי להחזירו. ואם לא החזיר – לא יצא, דכיון שלא קיים התנאי – נתבטלה המתנה.&lt;/p&gt;
&lt;p&gt;וכן בשאר תנאי, כגון שאמר לו: הנני נותן לך אתרוג זה על מנת שתלך למקום פלוני. אם הלך – נתקיימה המתנה, ואם לאו – בטלה המתנה. וכן כל כיוצא בזה.&lt;/p&gt;
&lt;h3&gt;סימן תרנח סעיף ח&lt;/h3&gt;
&lt;p&gt;ודווקא כשאמר לו בלשון זה: אני נותן לך ארבעה מינים אלו במתנה על מנת שתחזירם לי.&lt;/p&gt;
&lt;p&gt;אבל אם אמר לו: יהא שלך עד שתצא בו, ואחר כך תחזיריהו לי – לא יצא, דאין זה לשון מתנה, אלא לשון שאלה. וביום ראשון – אינו יוצא בשאול.&lt;/p&gt;
&lt;p&gt;ונראה לי דאפילו אמר: יהא שלך במתנה עד שתצא בו – גם כן אינו מועיל, שהרי אין זה מתנה רק לשעה, והדר הוה ליה כשאול.&lt;/p&gt;
&lt;p&gt;וזה שאמרנו במתנה על מנת להחזיר, שצריך שיחזירנו לו, ואם לא החזיר לא יצא – זהו אפילו כשנאנס מידו, ורוצה לשלם לו – לא יצא. ולא מפני שחייב באונסין כשואל, דאפילו מתה מחמת מלאכה דגם בשואל פטור. הכא לא יצא מפני שלא נתקיים התנאי, ונתבטלה המתנה. ולכן אף על גב שבחושן משפט סימן רמא סעיף יא הבאנו שני דיעות בעניין חיוב תשלומין כשנאנסה, מכל מקום לעניין לצאת ידי חובה – לא יצא.&lt;/p&gt;
&lt;p&gt;(עיין רא&quot;ש פרק שלישי סימן ל.)&lt;/p&gt;
&lt;h3&gt;סימן תרנח סעיף ט&lt;/h3&gt;
&lt;p&gt;בחושן משפט שם נתבאר, דכשאמר על מנת שתחזיריהו לי סתמא, ולא פירש מתי שיחזיר לו – שיכול להחזיר לו מתי שירצה. אבל באתרוג אינו כן, שהטור כתב וזה לשונו:&lt;/p&gt;
&lt;dl&gt;&lt;dd&gt;ואפילו נתנו לו סתם, ולא פירש על מנת שתחזיריהו לי – מסתמא דעתו שיחזירנו לו, כיון שצריך לצאת בו. ואם לא החזיריהו לו – לא יצא.&lt;/dd&gt;
&lt;/dl&gt;&lt;p&gt;עד כאן לשונו. וכל שכן כשאמר: על מנת שתחזיריהו לי. אך מלשון הטור משמע דדווקא כשעדיין לא יצא בו הנותן. אבל אם כבר יצא בו – אינו כן. ולפי זה גם ב&quot;על מנת שתחזיריהו לי&quot;, אם כבר יצא בו – יכול להחזיר לו מתי שירצה.&lt;/p&gt;
&lt;h3&gt;סימן תרנח סעיף י&lt;/h3&gt;
&lt;p&gt;ומכל מקום אי אפשר לומר כן, שהרי מקור דינו הוא מהעיטור (בית יוסף), וגם שם כתב כלשון הטור. והביא ראיה מרבן גמליאל ורבי יהושע ורבי אלעזר בן עזריה ורבי עקיבא, שהיו באין בספינה, ולא היה אתרוג רק לרבן גמליאל. ונטלו ויצא בו, ונתנו לרבי יהושע, ורבי יהושע לרבי אלעזר בן עזריה, ורבי אלעזר בן עזריה לרבי עקיבא, ורבי עקיבא החזירו לרבן גמליאל. והרי רבן גמליאל כבר יצא בו! והר&quot;ן כתב גם כן דין זה בזה הלשון.&lt;/p&gt;
&lt;p&gt;ויש שלמדו מכאן: שהנותן לולב לחבירו ביום טוב ראשון – סתמא על מנת להחזיר הוא, אף על פי שלא פירש, שאין אדם מתרוקן ממצותו ונותן לאחרים וכו'. עד כאן לשונו.&lt;/p&gt;
&lt;p&gt;הרי שכתב שאין אדם מתרוקן ממצותו, כלומר: שלא יקח מצוה שלו, ויתנה לאחרים. וזהו גם כוונת הטור, שאומר: כיון שצריך לצאת בו, כלומר: שצריך שיהיה לו המצוה כל היום, ולאו דווקא לצאת בו. וכן צריך לומר בכוונת רבינו הבית יוסף בסעיף ה, שכתב כלשון הטור, עיין שם.&lt;/p&gt;
&lt;p&gt;(וצריך עיון על מפרשי הטור שולחן ערוך, שלא העירו בזה כלום.)&lt;/p&gt;
&lt;h3&gt;סימן תרנח סעיף יא&lt;/h3&gt;
&lt;p&gt;ולפי זה, כל שכן כשאמר: על מנת שתחזיריהו לי – שצריך להחזיר לו מיד.&lt;/p&gt;
&lt;p&gt;ורבינו הבית יוסף שכתב בסעיף ד:&lt;/p&gt;
&lt;p&gt;נתנו לו על מנת להחזירו – הרי זה יוצא... ומחזירו... ואם לא החזירו לא יצא... וכן אם החזירו לאחר זמן מצותו – לא יצא.&lt;/p&gt;
&lt;p&gt;עד כאן לשונו, דמשמע שיכול להשהותו הרבה שעות, רק שיחזיר לו בתוך זמן מצותו – דאינו כן. ורבינו הבית יוסף תפס הקצה האחרון, שאם החזירו לאחר זמן מצותו – לא יצא, אבל בתוך זמן מצותו – יצא בדיעבד. אבל מכל מקום לאו שפיר עביד, דלכתחילה מחוייב להחזיר לו מיד. וכן נתבאר בחושן משפט שם.&lt;/p&gt;
&lt;h3&gt;סימן תרנח סעיף יב&lt;/h3&gt;
&lt;p&gt;ודע שיש מי שכתב דדווקא כשאמר: &quot;על מנת שתחזיריהו לי&quot;. אבל אם אמר: &quot;על מנת שתחזיריהו&quot;, ולא אמר &quot;לי&quot; – אפילו החזיר לאחר זמן מצותו יצא (מגן אברהם סעיף קטן ד).&lt;/p&gt;
&lt;p&gt;ואמת שכן כתב רבינו הרמ&quot;א בחושן משפט שם, וכן בארנו שם סעיף יג. אבל מכל מקום אינו מובן, דאטו גרע כשאמר &quot;על מנת שתחזיריהו&quot;, מכשלא אמר כלום דמחוייב להחזיר, ואם לאו לא יצא, כמו שנתבאר?&lt;/p&gt;
&lt;p&gt;וצריך לומר: דסבירא ליה דבאמת זה גריע טפי: מדלא אמר &quot;לי&quot; – גילה אדעתיה שאינו מקפיד מתי שיחזירנו. ומכל מקום צריך עיון.&lt;/p&gt;
&lt;p&gt;(ואמת שמקור דינו של הרמ&quot;א הוא מתשובת הרשב&quot;א חלק א סימן אלף, עיין שם. אבל אפשר דהרשב&quot;א לא סבירא ליה דינו של הטור, דגם בסתם צריך להחזיר לו. וכן נראה לי קצת מלשונו שם. אבל לדעת הטור נראה לעניות דעתי דגם באמר לו &quot;תחזיריהו&quot; – מחוייב להחזיר לו היום.)&lt;/p&gt;
&lt;h3&gt;סימן תרנח סעיף יג&lt;/h3&gt;
&lt;p&gt;ובזה שנתבאר, דכשנתן לו סתם גם כן מחוייב להחזיר לו, דמסתמא על דעת כן נתנו לו – כתב רבינו הרמ&quot;א בסעיף ה דצריך לחזור וליתנו לו במתנה להבעלים, כדי שיהיה של בעלים ויוצא בו. עד כאן לשונו. וכן אפילו אמר בפירוש &quot;על מנת שתחזיריהו לי&quot; – צריך לחזור וליתן להבעלים במתנה (מגן אברהם סעיף קטן ו בשם הרא&quot;ש).&lt;/p&gt;
&lt;p&gt;והטעם פשוט: שהרי נתנה לו במתנה גמורה, אלא שהתנה שיחזור לו, ככל תנאי דעלמא. וממילא שצריך להחזיר לו גם כן במתנה, דאם לא כן – לא יצא מרשותו.&lt;/p&gt;
&lt;p&gt;והקשו על רבינו הרמ&quot;א במה דסיים &quot;כדי שיהיה של בעלים&quot; – דוודאי לאו מפני זה הוא, דהא אם לא יחזור לו במתנה – ממילא הוי של הבעלים, כיון שלא נתקיים התנאי. אלא אדרבא: זהו מפני תקנת המקבל, דאם לא כן הוא – לא יצא בו, כיון שהתנאי לא נתקיים (הגרי&quot;ב).&lt;/p&gt;
&lt;p&gt;ואני אומר דרבינו הרמ&quot;א בכוונה כתב זאת. דוודאי כשאמר לו, עיין שם, שתחזיריהו לי – אינו אלא מפני תקנת המקבל. אבל בסתמא: נהי נמי דאמרינן דמסתמא נתנו על דעת שיחזירנו, מכל מקום הא לא אמר בפירוש, ואולי לא היתה כוונתו כן. ולכן בזה הוה תקנת הבעלים (ובפרט לפי מה שכתבתי שהרשב&quot;א לא סבירא ליה דין זה).&lt;/p&gt;
&lt;h3&gt;סימן תרנח סעיף יד&lt;/h3&gt;
&lt;p&gt;בדין זה, כשאמר &quot;על מנת שתחזיריהו לי&quot; או בסתמא – דהוה כהתנה, כתבו הטור והשולחן ערוך סעיף ה, וזה לשונם:&lt;/p&gt;
&lt;dl&gt;&lt;dd&gt;ומיהו, אפילו לא החזירו לידו אלא לאחר, ואחר לאחר, והאחרון מחזירו לבעלים – יצא.&lt;/dd&gt;
&lt;/dl&gt;&lt;p&gt;עד כאן לשונם, ולמדו זה מאתרוג דרבן גמליאל, שנתנו לרבי יהושע, ורבי יהושע לרבי אלעזר בן עזריה, ורבי אלעזר בן עזריה לרבי עקיבא, ורבי עקיבא החזיר לרבן גמליאל.&lt;/p&gt;
&lt;p&gt;ובאמת אין ראיה משם, שהיו על הים בספינה, וכולם ביחד. וכוונת רבן גמליאל היה לזכותם. ואדרבא: שמנעו הטירחא מרבן גמליאל, שהוא בעצמו יצטרך ליתן לכל אחד מהם. ונראה בדעתם דאם כן, על כל פנים היה לרבן גמליאל לומר &quot;תנו לכל אחד&quot;, ומדלא אמר – שמע מינה דאינו צריך.&lt;/p&gt;
&lt;p&gt;אך מכל מקום אפילו כן – אין ראיה רק בסתם, אבל לא כשאמר &quot;על מנת שתחזיריהו לי&quot;, דהא מעשה דרבן גמליאל בסתם הוה. ויראה לי דהטור והשולחן ערוך – גם כן אין כוונתם בדין זה רק בסתם, ולא ב&quot;על מנת שתחזיריהו לי&quot;. אבל בתשובת הרשב&quot;א שם מבואר דאפילו ב&quot;על מנת שתחזיריהו לי&quot; – רשאי לעשות כן. ונראה דרק בדיעבד קאמר, אבל לכתחילה – לא נכון לעשות כן.&lt;/p&gt;
&lt;h3&gt;סימן תרנח סעיף טו&lt;/h3&gt;
&lt;p&gt;כתב רבינו הרמ&quot;א בסעיף ד דמותר לתת לו אתרוג במתנה על מנת שלא יקדישנו, דלא גרע ממתנה על מנת להחזיר. עד כאן לשונו.&lt;/p&gt;
&lt;p&gt;כלומר: דבמתנה על מנת להחזיר – הלא אי אפשר להקדישו, דאם יקדישו – הלא אין לו מה להחזיר. ועם כל זה הוה מתנה, והכא נמי כן הוא. ובחושן משפט סימן רמא סעיף ט בארנו בעניין זה, עיין שם.&lt;/p&gt;
&lt;p&gt;ואין לשאול: דלפי מה שכתבתי שם, כל היכי דניכר שאינו נותן לו בשלימות – אינה מתנה. והרי באתרוג – וודאי ניכר, שהרי אמרנו דאפילו בסתמא דעתו שיחזירנו לו. דבאמת לא אמרו שם דבר זה אלא בשניכר שנותן לו רק כדי שיעשה טובת הנותן, עיין שם. ולא בכי האי גוונא שמזכיהו במצוה, דוודאי כוונתו בכל אופן שיועיל.&lt;/p&gt;
&lt;h3&gt;סימן תרנח סעיף טז&lt;/h3&gt;
&lt;p&gt;יש אומרים דאפילו אמר לו: &quot;השאילני אתרוג שלך&quot;, ונתן לו סתם – יצא, דאמרינן דדעתו דאם לא יועיל לשון שאלה – מקנה לו במתנה, כי הך דטלית לעיל סימן יד, וטבעת קדושין באבן העזר סימן כח (מגן אברהם סעיף קטן ג, וט&quot;ז לעיל סימן יד). אבל כבר כתבנו לעיל סימן תרמ&quot;ט סעיף ה דאין זה דמיון, ולא יצא בכי האי גוונא, עיין שם.&lt;/p&gt;
&lt;p&gt;וכן יש מי שאומר דאם אשתו נתנה הלולב ביום ראשון, במתנה על מנת להחזיר או בסתמא, ואין האיש בביתו – דאינו מועיל, מטעמא דאולי רצון האיש למוכרו ולקבל מעות בעד זה (שם). ואצלינו ידוע שאין דרך בעל הבית לעשות כן, ובוודאי תוכל לעשות כן, ויצא.&lt;/p&gt;
&lt;p&gt;(עיין שערי תשובה סעיף קטן א בשם מחנה אפרים, שיש ליזהר שהקונה אתרוג ישלם קודם החג, כיון דקניין כסף הוי דאורייתא, ומשיכה דרבנן. ויש סוברים דדרבנן – אינו מועיל לדאורייתא, עיין שם. אבל כבר בארנו כמה פעמים בחושן משפט דאין ספק בזה דמועיל, ושכן מפורש בירושלמי פרק חמישי דמעשר שני.)&lt;/p&gt;
&lt;h3&gt;סימן תרנח סעיף יז&lt;/h3&gt;
&lt;p&gt;אמרינן בגמרא (מו ב):&lt;/p&gt;
&lt;dl&gt;&lt;dd&gt;לא ליקני אינש לוליבא לינוקא ביומא קמא. מאי טעמא? ינוקא מיקנא קני, אקנויי לא מקני.&lt;/dd&gt;
&lt;/dl&gt;&lt;p&gt;שהקטן אינו מקנה לאחרים מן התורה, ונמצא שאם החזירו – אינו מוחזר.&lt;/p&gt;
&lt;p&gt;ואי קשיא: דאם כן גם אינה קנויה להקטן, שהרי לא נתנה לו אלא על מנת להחזיר – דאינו כן. דכיון דאי אפשר לו להחזיר – הוה כתנאי שאי אפשר לקיימו, והתנאי בטל, והמעשה קיים (ר&quot;ן שם).&lt;/p&gt;
&lt;p&gt;אך יש אומרים דזה אינו רק כשעדיין לא הגיע לעונת הפעוטות. אבל כשהגיע לששה שנים, שהוא עונת הפעוטות כמו שכתבתי בחושן משפט סימן רלה – יכול ליתן במתנה, כמו שכתבתי שם (שם).&lt;/p&gt;
&lt;p&gt;ומלשון הרמב&quot;ם והטור לא משמע כן, שכתבו סתם קטן (עיין לחם משנה פרק שמיני, שפקפק גם כן בזה). וטוב לומר לתינוק: &quot;לך ובירך על האתרוג&quot;, ולא יאמר לו לשון קניין. וכל שכן אם תופס את האתרוג והלולב בידו עם התינוק – דשפיר דמי, שהרי לא יצא מרשותו.&lt;/p&gt;
&lt;h3&gt;סימן תרנח סעיף יח&lt;/h3&gt;
&lt;p&gt;אמרינן בבבא בתרא (קלז ב):&lt;/p&gt;
&lt;dl&gt;&lt;dd&gt;האחין שקנו אתרוג בתפוסת הבית; נטלו אחד מהם ויצא בו. אם יכול לאוכלו – יצא, ואם לאו – לא יצא.&lt;/dd&gt;
&lt;/dl&gt;&lt;p&gt;והכי פירושו: שירשו מאביהם אתרוג, או שלקחו במעות אביהם אתרוג בתפוסת הבית. כל זמן שלא חלקו, ונטלו אחד מן האחין בלא דעתם, ויצא בו – רואין אם אין האחים מקפידים זה על זה, ויכול לאוכלו בלא רשותם. כגון: שיש אתרוגים הרבה בתפוסת הבית; או שימצאו הרבה אתרוגים בעיר; או שכבר יצאו ואין צריכין לו עוד (רשב&quot;ם) – יצא, דקרינא ביה &quot;לכם&quot;, שהרי כולו שלו הוא. ואם לאו – לא יצא, דבעינן שיהא כולו שלו, ולא שמקצתו שלו (שם).&lt;/p&gt;
&lt;p&gt;ואינו יוצא עד שיתנו לו חלקם במתנה גמורה. ולפי זה תלוי רק בין מקפידין לאין מקפידין. ואם רק אין מקפידין – יצא. וכן נראה מדברי הטור, עיין שם.&lt;/p&gt;
&lt;h3&gt;סימן תרנח סעיף יט&lt;/h3&gt;
&lt;p&gt;אבל הרמב&quot;ם כתב בפרק שמיני דין יא, וזה לשונו:&lt;/p&gt;
&lt;dl&gt;&lt;dd&gt;האחים שקנו אתרוגים בתפוסת הבית, ונטל אחד מהם אתרוג, ויצא בו. אם יכול לאוכלו, ואין האחים מקפידים בכך – יצא. ואם לאו – לא יצא, עד שיתנו לו חלקם במתנה. ואם קנה זה אתרוג, וזה פריש (מין פירא), או שקנו כאחד אתרוג ורמון ופריש מתפוסת הבית – אינו יוצא באתרוג, עד שיתן לו חלקו במתנה, ואף על גב שאם אכלו – אין מקפידין עליו באכילתו.&lt;/dd&gt;
&lt;/dl&gt;&lt;p&gt;עד כאן לשונו. וזהו דרך הרי&quot;ף לפי גירסתם בגמרא שם, דבעינן תרתי: שלא יקפידו, ושיהא גם להם אתרוגים, דבלאו הכי אין מחילתן בסתם מועלת, דשמא גם הם רוצים דווקא באתרוג. אבל כל שיש אתרוגים אחרים, אף על פי שזה הדר טפי – לא חיישינן לה (מגיד משנה וכסף משנה בר&quot;ן פרק שלישי דסוכה, עיין שם).&lt;/p&gt;
&lt;p&gt;ובשולחן ערוך לא הובא כלל דיעה ראשונה, שחששו לחומרא בדאורייתא.&lt;/p&gt;
&lt;h3&gt;סימן תרנח סעיף כ&lt;/h3&gt;
&lt;p&gt;וכן השותפים שקנו אתרוג או לולב בשותפות – אין אחד מהם יוצא ידי חובתו ביום הראשון, עד שיתן לו השני חלקו במתנה. דשותפים בוודאי קפדי אהדדי.&lt;/p&gt;
&lt;p&gt;ודווקא שלא קנו לצורך מצוה. אבל אם קנו לצורך מצוה – יוצאים בו, מסתמא דאדעתא דהכי קנאוהו, שכל אחד יקנה לו חלקו במתנה בשעה שיוצא בו.&lt;/p&gt;
&lt;p&gt;ולכן מה שנוהגים במקום שאין אתרוג מצוי, שכל הציבור קונים אתרוג בשותפות – גם כן הטעם כן, שכיון שקנאוהו שכולם יצאו בו ידי חובתן – מסתמא הוי כאלו פירשו שכל הציבור נותנים חלקם לכל מי שנוטלו לצאת בו, על מנת שיחזירוהו להם.&lt;/p&gt;
&lt;p&gt;והרשב&quot;א בתשובה (חלק א סימן סב) ביאר הדבר בטוב טעם, וזה לשונו: שכל שלקחוהו הציבור – אינו צריך מתנה, ולא תנאי מפורש, וכל אחד יוצא בו ממילא משום ברירה: דכיון דאינו ראוי להתחלק – הוברר הדבר כשנוטלו זה דשלו הוא נוטל, דכל אחד נתן לחבירו חלקו בשעת נטילתו, דעל מנת כן לקחוהו. וכההיא דהשותפים בנדרים פרק רביעי (מו ב) בחצר, שאין בו דין חלוקה, עיין שם. דבכי האי גוונא הכל מודים שיש ברירה.&lt;/p&gt;
&lt;p&gt;ופרטי דין זה נתבאר ביורה דעה סימן רכו. ולפי שאין הכל מודים בזה, כמבואר שם, לכן טוב להכריז שיתן כל אחד חלקו לחבירו במתנה (מגן אברהם סעיף קטן י). ולא נהגו כן, משום דאצלינו מעטים שאחד יש לו אתרוג בפני עצמו, והרבה שותפים באתרוג אחד, וסתמא דמילתא הכוונה כן: שכל אחד מכוין שיהיה כפי הדין.&lt;/p&gt;
&lt;h3&gt;סימן תרנח סעיף כא&lt;/h3&gt;
&lt;p&gt;גביית דמי אתרוג – יש לגבות לפי ממון, דהידור מצוה חל על העשיר יותר. ויש מי שסובר דמחצה לפי ממון, ומחצה לפי נפשות (עיין שערי תשובה סעיף קטן יא). ואצלינו קונים ממעות ציבור. אך בהושענא רבה מעמידין קערה, וכל אחד נותן דבר מועט כרצונו.&lt;/p&gt;
&lt;p&gt;ואשה פטורה מליתן מעות אתרוג, לפי שהיא פטורה. אמנם נשי דידן שמברכות – צריכות ליתן. ומי שיש לו אתרוג בפני עצמו – אינו צריך ליתן. וכל אדם ישתדל ויהא זריז במצות, לקנות לו אתרוג ולולב לבד, כדי לקיים המצוה בהידורה.&lt;/p&gt;
&lt;p&gt;(וכתב המגן אברהם סעיף קטן יב: מי שיש לו אתרוג בפני עצמו, ובעיר אחרת אין כלל אתרוג – מוטב שיזכה את הרבים, וישלח שלו לשם, והוא יברך על של ציבור. ובשערי תשובה סעיף קטן יב כתב: דאף בשביל יחיד הדר בכפר שאין לו אתרוג – יעשה כן, עיין שם. ולא שמענו מי שעשה כן, דבזמנינו כל אחד יכול להשיג אתרוג, עם שהוא ביוקר. ומכל מקום ישנו במציאות, מה שלא היה כן בדורות שלפנינו.)&lt;/p&gt;</extract></page></pages></query></api>