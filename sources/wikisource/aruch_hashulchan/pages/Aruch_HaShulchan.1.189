<?xml version="1.0"?><api><query><normalized><n from="ערוך_השולחן_אורח_חיים_קפט" to="ערוך השולחן אורח חיים קפט" /></normalized><pages><page pageid="222118" ns="0" title="ערוך השולחן אורח חיים קפט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קפט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכת &quot;הטוב והמטיב&quot;&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן קפט סעיף א&lt;/h3&gt;
&lt;p&gt;ברכה רביעית &quot;הטוב והמטיב&quot;, ואינה מן התורה. אלא שחכמים תקנוה אחרי מלחמת ביתר, שאחרי כבישת ביתר וריבוי ההרוגים עד שאמרו בירושלמי פרק רביעי דתענית (הלכה ה') ובמדרש איכה על פסוק &quot;בלע ה'...&quot;, שהיה לאנדריינוס כרם גדול שמונה עשר מיל על שמונה עשר מיל. והקיפו בהרוגי ביתר מלא קומה, ולא נתנם לקבורה, עד שעמד מלך אחר ונתנם להקבר, עיין שם.&lt;/p&gt;
&lt;p&gt;ואמרו: שכשנחרבה ביתר נגדעה קרן ישראל, ואינה עתידה לחזור עד ביאת המשיח. ולכן תיקנו ברכה זו אצל &quot;בונה ירושלים&quot; כאומר: יהי רצון שתחזיר קרן ישראל בביאת בן דוד שהוא בניין ירושלים (רא&quot;ש).&lt;/p&gt;
&lt;p&gt;ונראה לי דמה שלא קבעוה בתפילה אצל ברכת &quot;בונה ירושלים&quot;, משום דשם הוא באמצע התפילה; מה שאין כן בברכת המזון שהוא לאחר גמר הברכות. ועוד: דבגיטין (נז א) אמרינן ד&quot;גדע בחרי אף כל קרן ישראל&quot; קאי אהרוגי ביתר, עיין שם. וזהו כמו שכתבתי, דאז נגדעה קרן ישראל. ובתפילה אמרינן אחר &quot;בונה ירושלים&quot;: &quot;וקרנו תרום בישועתך&quot;, מה שאין כן בברכת המזון.&lt;/p&gt;
&lt;h3&gt;סימן קפט סעיף ב&lt;/h3&gt;
&lt;p&gt;ועוד: דעיקרה של ברכה שייך יותר לברכת המזון. דכך אמרו חכמים שם: בשעה שניתנו הרוגי ביתר לקבורה, תיקנו ביבנה &quot;הטוב והמטיב&quot;. &quot;הטוב&quot; שלא הסריחו, &quot;והמטיב&quot; שניתנו לקבורה. כלומר: להורות לנו שאפילו בשעת כעסו של הקדוש ברוך הוא עלינו, עושה עמנו נסים ונפלאות; דאין לך נסים גדולים מאלו הרוגי ביתר, שהיו מונחים רבות בשנים על פני הארץ ולא הסריחו, ואחר כך ניתנו לקבורה. וזהו סימן שהקדוש ברוך הוא לא יעזוב אותנו לעולם, אף בעת שאנו חוטאים לפניו, כדכתיב: &quot;יסור יסרני יה, ולמות לא נתנני&quot;.&lt;/p&gt;
&lt;p&gt;ועל כי עיקרי הצרות הם העניוּת, כמו שאמר איוב: &quot;עם כל זה בחרתי מעוני&quot;; וכמאמרם ז&quot;ל (בבא בתרא קטז א): קשה עניות יותר מחמישים מכות. ולכן כדי שלא נדאג שחס וחלילה נהיה חסירי לחם, לכן תיקנו ברכת &quot;הטוב והמטיב&quot;, וכמו שתיקנו בברכה זו &quot;הוא הטיב, הוא ייטיב [...] ו[מ]כל טוב לעולם אל יחסרנו&quot;. ולכן שייך זה רק לברכת המזון (נראה לי).&lt;/p&gt;
&lt;h3&gt;סימן קפט סעיף ג&lt;/h3&gt;
&lt;p&gt;ברכה זו פותחת ב&quot;ברוך&quot;, שאינה סמוכה לחבירתה כיון שנתקנה בפני עצמה על עניין אחר כמו שכתבתי. ואינה חותמת ב&quot;ברוך&quot; דהיא כברכה קצרה: דמתחלה לא נתקנה רק לומר &quot;ברוך הטוב והמטיב&quot;, ואחר כך הוסיפו בה שלושה גמולות ושלוש הטבות, כמו שיתבאר (טור).&lt;/p&gt;
&lt;p&gt;ועוד: דלא רצו לעשותה מעולה מהברכות של תורה הקודמות לה (רשב&quot;א), כלומר: שברכת הארץ ו&quot;בונה ירושלים&quot; יש בהם חתימה בלא פתיחה, ולכן כאן שיש פתיחה – אין כאן חתימה.&lt;/p&gt;
&lt;p&gt;ועוד: דבאמת כל העניינים שבברכה זו הם כולם עניין אחד, וטופס אחד במילות שונות תוארים להשם יתברך על הטבתו עמנו, ודינה כברכה קצרה שהכוונה עניין אחד (תוספות ר&quot;י).&lt;/p&gt;
&lt;h3&gt;סימן קפט סעיף ד&lt;/h3&gt;
&lt;p&gt;ואמרו חכמינו ז&quot;ל (מט א) שצריכה שלוש מלכיות, כלומר:&lt;/p&gt;
&lt;ul&gt;&lt;li&gt;אחת בשבילה ככל הברכות, שאומרים &quot;מלך העולם&quot;.&lt;/li&gt;
&lt;li&gt;ואחת בשביל &quot;בונה ירושלים&quot;, שכתבנו בסימן הקודם שאי אפשר היה להזכיר שָם מלכות מפני מלכות בית דוד, לכן הוסיפו כאן בשבילה עוד מלכות; וזהו שאומרים: &quot;האל אבינו מלכנו בוראנו&quot;.&lt;/li&gt;
&lt;li&gt;וכיון שתיקנו זה בשביל &quot;בונה ירושלים&quot;, תיקנו גם בשביל ברכת הארץ, וזהו שאומרים: &quot;המלך הטוב והמטיב לכל&quot;.&lt;/li&gt;
&lt;/ul&gt;&lt;p&gt;אבל בשביל הזן אין צריך, שיש בעצמה &quot;מלך העולם&quot;, שהרי היא פותחת ב&quot;ברוך&quot;.&lt;/p&gt;
&lt;h3&gt;סימן קפט סעיף ה&lt;/h3&gt;
&lt;p&gt;וכתבו רבותינו על פי המדרש, דכיון שאומרים בה שלוש מלכיות אומרים בה גם כן שלוש הטבות, והיינו: &quot;הוא הטיב, הוא מטיב, הוא ייטיב לנו&quot;; ושלוש גמולות: &quot;הוא גמלנו, הוא גומלנו, הוא יגמלנו...&quot;.&lt;/p&gt;
&lt;p&gt;והרמב&quot;ם לא זכר מזה מאומה רק שלוש מלכיות, עיין שם בפרק שני, וגם בנוסחת ברכת המזון שלו לא נזכרה. ועל פי נוסחתו הוא באמת ברכה קצרה, עיין שם.&lt;/p&gt;
&lt;p&gt;ועניין השלוש הטבות והגמולות הוא על העבר ועל ההוה ועל העתיד, ונוסחא שלנו מפורסם בסידורים. ויש גורסים: &quot;בכל הטבה לנו הוא הטיב לנו הוא מטיב לנו הוא ייטיב לנו&quot;. ויש גורסים: &quot;הוא הטיב מטיב ייטיב&quot;. והעיקר כנוסחא שלנו.&lt;/p&gt;
&lt;p&gt;ואומרים &quot;שבכל יום ויום הוא הטיב...&quot;. ויש מתרעמים על נוסחא &quot;שבכל יום&quot; אלא שיאמר אל בכל יום (מגן אברהם סעיף קטן א'). ואין לשון זה נוח כלל (ט&quot;ז סעיף קטן ב'). והפירוש: שבכל יום כן הוא, שמקודם אומרים &quot;המלך הטוב והמטיב לכל&quot;, והיינו שבכל יום ויום &quot;הוא הטיב...&quot;.&lt;/p&gt;
&lt;h3&gt;סימן קפט סעיף ו&lt;/h3&gt;
&lt;p&gt;האבל מוסיף בברכה זו:&lt;/p&gt;
&lt;dl&gt;&lt;dd&gt;האל אבינו מלכנו... קדוש יעקב, המלך החי הטוב והמטיב, אל אמת, דיין אמת, שופט צדק, לוקח נפשות במשפט, ושליט בעולמו לעשות בו כרצונו, כי כל דרכיו משפט; ואנו עבדיו ועמו, ובכל אנחנו חייבים להודות לו ולברכו; גודר פרצות הוא יגדור פרצה זאת מעלינו לחיים ולשלום וכל טוב...&lt;/dd&gt;
&lt;/dl&gt;&lt;p&gt;וגם שארי המסובין יאמרו ברכה זו, והמה מוסיפים &quot;מעלינו ומעל האבל הזה לחיים ולשלום...&quot;. ונתבאר ביורה דעה סימן שע&quot;ט, עיין שם. ושם נתבאר אם אומרים זה בשבת, עיין שם.&lt;/p&gt;
&lt;h3&gt;סימן קפט סעיף ז&lt;/h3&gt;
&lt;p&gt;סוף הברכה הוא &quot;לעולם אל יחסרנו&quot;, ושם צריכים לענות &quot;אמן&quot;.&lt;/p&gt;
&lt;p&gt;ו&quot;הרחמן&quot; שאנו אומרים אינו מהברכה; אלא תוספת בעלמא הוא, כעין תחנונים שאחר שמונה עשרה. וזה לשון הטור:&lt;/p&gt;
&lt;dl&gt;&lt;dd&gt;כתב אחי הר&quot;י ז&quot;ל: נהגו להאריך בברכת הטוב והמטיב &quot;הרחמן&quot; בכמה גוונין, ולא ידעתי מאין בא זה להרבות בבקשות בין ברכת המזון לברכת בורא פרי הגפן (כשמברכים על הכוס). ואפשר שנהגו לעשות כן ממה שאמרו: האורח מברך. עד כאן לשונו. ונראה לי שאין בזה משום הפסק. וגדולה מזו מצינו בברכת המילה, שמתפללים על הולד..., ומפסיק בין ברכה לשתייה.&lt;/dd&gt;
&lt;/dl&gt;&lt;p&gt;עד כאן לשון הטור. ועל כל פנים להוציא מדעת ההמון שסוברים ד&quot;הרחמן&quot; שייך לברכת המזון, ועונין &quot;אמן&quot; אחר הרחמן ולא אחר &quot;אל יחסרנו&quot;; וזהו טעות גדול, וצריכים להודיע להם.&lt;/p&gt;
&lt;p&gt;והאורח מברך לבעל הבית (מו א), ונוסח הברכה יתבאר בסימן ר&quot;א. ומסיים &quot;ואִמרו אמן&quot;. ובחול אומר &quot;מגדיל&quot; ובשבת ויום טוב וראש חודש אומר &quot;מגדול&quot;, כמו שכתוב בשמואל. ויש בזה טעם.&lt;/p&gt;
&lt;p&gt;(ודע שכל האותיות יש בברכת המזון לבד אות ף', שהמברך ברכת המזון בכוונה אין שולט בו לא אף ולא שצף ולא קצף, ומזונותיו מצויים לו בכבוד כל ימיו. כן כתב בעטרת זקנים בסימן קפ&quot;ה בשם ספר החינוך וספר הגן, עיין שם.)&lt;/p&gt;</extract></page></pages></query></api>