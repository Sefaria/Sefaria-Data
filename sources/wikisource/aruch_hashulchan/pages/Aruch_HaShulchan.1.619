<?xml version="1.0"?><api><query><normalized><n from="ערוך_השולחן_אורח_חיים_תריט" to="ערוך השולחן אורח חיים תריט" /></normalized><pages><page pageid="6519" ns="0" title="ערוך השולחן אורח חיים תריט"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תריט&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני תפילת &quot;כל נדרי&quot; ומעריב&lt;/b&gt;&lt;/big&gt;&lt;br&gt;&lt;big&gt;ובו תשעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט&lt;/p&gt;
&lt;h3&gt;סימן תריט סעיף א&lt;/h3&gt;
&lt;p&gt;ליל יום הכיפורים נוהגים שקודם שמתפללים – מתירים לכל העבריינים. והיינו כדי שנוכל להתפלל עמהם באגודה אחת. כדאמרינן במנחות (כז א) דבהרצאת תענית ותפילות צריכין שיהא הטובים והרעים באגודה אחת, שנאמר: &quot;ואגודתו על ארץ יסדה&quot;. ובכריתות (ו ב) אמרינן: כל תענית שאין בה מפושעי ישראל – אינה תענית. שהרי חלבנה – ריחה רע, ומנאה הכתוב עם סימני הקטרת.&lt;/p&gt;
&lt;h3&gt;סימן תריט סעיף ב&lt;/h3&gt;
&lt;p&gt;וכיצד מתירים להם? הגדול שבהציבור מצרף לו עוד שנים, כדי שיחשבו הם כשלוחי כל הציבור. ואומר הגדול: &quot;בישיבה של מעלה ובישיבה של מטה, על דעת המקום ועל דעת הקהל, אנו מתירים להתפלל עם העבריינים&quot;. כלומר: שהישיבות מסכימים לצרף דעת המקום לדעת הקהל, להתיר להם. ויש מקומות ששליח הציבור אומר זה, והוא אינו צריך לצירוף שנים, שהרי הוא שליח ציבור.&lt;/p&gt;
&lt;h3&gt;סימן תריט סעיף ג&lt;/h3&gt;
&lt;p&gt;ואחר כך עומד שליח הציבור ואומר: &quot;כל נדרי&quot; בניגון שלוש פעמים. וכבר בארנו ביורה דעה סוף סימן ריא דאין זה מועיל לשום דבר. לא מיבעיא בנדר ושבועה שנשבע לאחרים, שהרי לא על דעתו נשבע, אלא על דעת המשביעו. וכל שכן בשבועות שנשבעים למלך המדינה, שאין ביכולתם להתיר כלל.&lt;/p&gt;
&lt;p&gt;אלא אפילו בשבועות ונדרים השייכים רק לו לעצמו, כגון נשבע או נדר שלא יאכל בשר, או שיתענה, וכיוצא בזה – אין זה מועיל אלא במתנה על להבא: שכל נדר שידור יהא בטל, וישכח זה בשעת הנדר. וכיון שעתה היא נוסחא קבועה – לא שייך שכחה על זה, והיא רק תפילה ככל התפילות. ומרמזת שתקובל תפלתינו, כמבואר מתוך דברי הזוהר הנדפס במחזורים קודם &quot;כל נדרי&quot;. וכל התפילה מכונה בשם תפילת &quot;כל נדרי&quot;.&lt;/p&gt;
&lt;h3&gt;סימן תריט סעיף ד&lt;/h3&gt;
&lt;p&gt;לפי דיעות הקדמונים הכוונה על נדרים שעברו, דאולי עברו עליהן שלא יענשו. ולזה אומרים מיד &quot;ונסלח לכל עדת בני ישראל&quot;, וכדמוכח מלשון &quot;דאינדרנא ודאישתבענא&quot; שהוא על העבר. והיו גורסים &quot;מיום הכיפורים שעבר עד יום הכיפורים הזה&quot;.&lt;/p&gt;
&lt;p&gt;והוקשה לרבינו תם: מה מועיל להתיר את מה שכבר עברו עליהן? ולכן פירש דאלהבא קאי: אם נדור – יתבטל. ותיקן הנוסחא &quot;מיום הכיפורים זה עד יום הכיפורים הבא&quot;.&lt;/p&gt;
&lt;p&gt;ולפי זה צריך לומר &quot;דאי נדירנא ודאי אשתבענא&quot; בלשון להבא. ואנו שאומרים &quot;דאינדרנא ודאישתבענא, מיום הכיפורים זה עד יום הכיפורים הבא&quot; – הוי תרתי דסתרי. ולכן יש שאומרים בחשאי &quot;מיום הכיפורים שעבר עד יום הכיפורים הזה, ומן יום הכיפורים הזה עד יום הכיפורים הבא&quot;. ואתרווייהו קאי על העבר ועל להבא (עיין מגן אברהם וט&quot;ז ולבוש).&lt;/p&gt;
&lt;h3&gt;סימן תריט סעיף ה&lt;/h3&gt;
&lt;p&gt;ואומרים שלוש פעמים, שכן מצינו בכמה דברים, כמו בקצירת העומר: מגל זו, מגל זו, מגל זו במנחות (סה ב). ואחר כך אומרים &quot;ונסלח&quot; שלוש פעמים גם כן, מטעם זה. וגם &quot;ויאמר ד' סלחתי כדברך&quot; שלוש פעמים. ועיקר הכוונה לסימן טוב, שהקדוש ברוך הוא יסלח לעונותינו.&lt;/p&gt;
&lt;p&gt;ואחר כך מברך שליח הציבור &quot;שהחיינו&quot;, כמו בכל רגל. ומדינא כולם יוצאים בברכת שליח הציבור, כשמכוין להוציאם והם מכוונים לצאת, ועונים &quot;אמן&quot;. ומפני שיש שאין מתכוונים לצאת, ויש שאין שומעים הברכה משליח הציבור – לכן נוהגים שכל אחד מברך לעצמו בלחש, וממהר לסיים קודם שליח הציבור, כדי שיענה &quot;אמן&quot; על ברכת שליח הציבור. ואף על פי שבכל רגל אומרים &quot;שהחיינו&quot;, ביום הכיפורים אי אפשר, שהרי אסור לשתותו. וליתן לתינוק – אין להרגילו בדבר שהוא קביעות בכל שנה, דאתי למיסרך ולהרגיל כן תמיד. ולא דמי לכוס של ברכת מילה, שהוא באקראי ולא בקביעות.&lt;/p&gt;
&lt;h3&gt;סימן תריט סעיף ו&lt;/h3&gt;
&lt;p&gt;ונוהגים שכולם מתעטפים בטליתות מבעוד יום, ומברכים עליהם &quot;להתעטף בציצית&quot;, ואת ה&quot;כל נדרי&quot; אומרים קודם הלילה, כי אין מתירין נדרים ביום טוב. וכל שכן אם חל יום הכיפורים בשבת, שצריך להקדים הרבה, שהרי צריכין לומר אחר כך &quot;מזמור שיר ליום השבת&quot;, שיש לאומרם מבעוד יום. וממתינים אחר כך על מעריב עד שתחשך.&lt;/p&gt;
&lt;p&gt;ונוהגים להוציא שנים או שלושה ספרי תורות, שעומדים סביבות שליח הציבור באמירת &quot;כל נדרי&quot;.&lt;/p&gt;
&lt;p&gt;ויש שאומרים פסוק &quot;אור זרוע לצדיק, ולישרי לב שמחה&quot;, ויש בזה עניינים גדולים שאי אפשר לבארם. ושליח הציבור מגביה קולו בכל פעם שאומר את ה&quot;כל נדרי&quot;, והציבור אומרים בלחש עם שליח הציבור את ה&quot;כל נדרי&quot;. וקרא ד&quot;ונסלח&quot; אומר שליח הציבור מקודם שלוש פעמים, ואחר כך הציבור.&lt;/p&gt;
&lt;p&gt;ואחר כך אומר שליח הציבור &quot;סלח נא לעון העם הזה...&quot;, וכשמגיע ל&quot;ויאמר ד' סלחתי כדבריך&quot; – צועקין הציבור שלוש פעמים. ואחר כך חוזר שליח הציבור שלוש פעמים, ומברך &quot;שהחיינו&quot;. ואל ישנה אדם ממנהגי התפילות ופיוטים והניגונים כפי המנהג, והמשנה – ידו על התחתונה.&lt;/p&gt;
&lt;h3&gt;סימן תריט סעיף ז&lt;/h3&gt;
&lt;p&gt;בליל יום הכיפורים, ומחרתו בשחרית, אומרים &quot;ברוך שם כבוד מלכותו לעולם ועד&quot; בקול רם. דבכל השנה אומרים בלחש, מפני שהוא שבח גדול ונורא שהמלאכים אומרים אותו, ואין אנו כדאים לאמרו בקול רם. ועכשיו ביום הכיפורים, שאנו כמלאכים – רשאים לאמרו בקול רם.&lt;/p&gt;
&lt;p&gt;ואיתא במדרש פרשה ואתחנן: כשעלה משה לרקיע, שמע מלאכי השרת שהיו מקלסין להקדוש ברוך הוא: &quot;ברוך שם כבוד מלכותו לעולם ועד&quot;. והורידו לישראל וכו'. ואל זה רמזו חכמינו ז&quot;ל בגמרא בפסחים (נו א), עיין שם.&lt;/p&gt;
&lt;h3&gt;סימן תריט סעיף ח&lt;/h3&gt;
&lt;p&gt;ואם חל יום הכיפורים בשבת, אומרים &quot;ויכולו&quot; וברכת &quot;מגן אבות&quot; כבכל השבתות, וחותם &quot;מקדש השבת&quot;. ואינו מזכיר של יום הכיפורים, שהרי לא בשביל יום הכיפורים נתקן זה.&lt;/p&gt;
&lt;p&gt;ואין אומרים &quot;אבינו מלכנו&quot; בשבת. אבל שארי פיוטים ווידויים אומרים בשבת כמו בחול, וכן שלוש עשרה מדות, כיון שהוא יום סליחה וכפרה. ורק להיכר שהיום שבת, וכבר אמרו &quot;אבינו מלכנו&quot; בכל עשרת ימי תשובה, וגם בנעילה יאמרוהו, ולכן אין אומרים במעריב ובשחרית בשבת.&lt;/p&gt;
&lt;h3&gt;סימן תריט סעיף ט&lt;/h3&gt;
&lt;p&gt;ויש שעומדים על רגליהם כל היום וכל הלילה בשעת התפילות. והחלושי כח – אין ביכולתם לעשות כן. וגם מה שנהגו לעמוד בעת פתיחת ארון הקדש – גם כן קשה לחלושי כח, ויכולים לישב. ומי שעומד כל הלילה ממש – לא יוכל להתפלל ביום, ואין לעשות כן.&lt;/p&gt;
&lt;p&gt;ויש שנוהגים ללון בבית הכנסת, ולומר שירות ותשבחות כל הלילה. וטוב לישן רחוק מהארון, או שהארון עומד למעלה והוא שוכב למטה ממנו. ומי שאינו רוצה לומר שירות ותשבחות – לא יישן שם.&lt;/p&gt;
&lt;p&gt;ויש נוהגים לומר &quot;שיר היחוד&quot; ו&quot;אנעים זמירות&quot; אחר מעריב. והחזנים המתפללים כל היום – לא יהיו נעורים כל הלילה, כי מאבדים קולם כשאינם ישנים.&lt;/p&gt;
&lt;p&gt;וכתב רבינו הבית יוסף ב&lt;strong class=&quot;selflink&quot;&gt;סעיף ד&lt;/strong&gt;: צריך להעמיד אחד לימין שליח ציבור, ואחד לשמאלו; עד כאן לשונו. שהרי גם בתענית ציבור גמור עושין כן, כמו שכתבתי בסימן תקסו. וכמו במשה ש&quot;אהרן וחור תמכו בידיו, מזה אחד ומזה אחד&quot;. וכל שכן ביום הכיפורים.&lt;/p&gt;
&lt;p&gt;אבל אין מנהגינו כן, אלא רק עד &quot;ברכו&quot; עומדים, ולא יותר. ויש לומר הטעם: דכיון שאין תענית ציבור בחוץ לארץ, כמו שכתבתי שם, לכן לא נהגנו כן גם ביום הכיפורים.&lt;/p&gt;</extract></page></pages></query></api>