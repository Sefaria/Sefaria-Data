<?xml version="1.0"?><api><query><normalized><n from="ערוך_השולחן_אורח_חיים_קז" to="ערוך השולחן אורח חיים קז" /></normalized><pages><page pageid="181782" ns="0" title="ערוך השולחן אורח חיים קז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין המסופק אם התפלל, ודין תפילת נדבה&lt;/b&gt;&lt;/big&gt;&lt;br&gt;&lt;big&gt;ובו שלושה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג&lt;/p&gt;
&lt;h3&gt;סימן קז סעיף א&lt;/h3&gt;
&lt;p&gt;כבר ידוע שאנשי כנסת הגדולה תיקנו לנו שלוש תפילות בכל יום. ואמרו (לא א): יכול יתפלל אדם כל היום כולו? תלמוד לומר בדניאל: &quot;וזמנין תלתא...&quot;, עיין שם.&lt;/p&gt;
&lt;p&gt;ולזה אמרו (כא א): היה עומד בתפילה ונזכר שהתפלל – פוסק, ואפילו באמצע ברכה. ועוד אמרו שם: ספק התפלל, ספק לא התפלל – אינו חוזר ומתפלל. והטעם: דתפילה דרבנן, וספיקא לקולא. ואפילו להרמב&quot;ם דתפילה דאורייתא, מכל מקום אין לה נוסחא ידוע ולא זמן קבוע, ורק פעם אחת ביום. וכל זה הוא מדרבנן וכמו שכתבתי זה בריש סימן פ&quot;ט.&lt;/p&gt;
&lt;p&gt;אמנם רבי יוחנן אמר שם: ולואי שיתפלל אדם כל היום כולו. פירשו רש&quot;י ותוספות ובה&quot;ג דהלכה כרבי יוחנן בספק התפלל, אבל בוודאי התפלל הלכה שפוסק אפילו באמצע ברכה. וכן דעת כמה מהפוסקים.&lt;/p&gt;
&lt;p&gt;ואף על גב דבדרבי יוחנן לא הוזכר כלל ספק התפלל, כתבו מדקבע הש&quot;ס דבריו על ספק התפלל – מסתמא בכהאי גוונא מיירי. ועוד נראה לי משום דבירושלמי (פרק רביעי הלכה ד) מפורש כן, שאומר שם:&lt;/p&gt;
&lt;dl&gt;&lt;dd&gt;בעון קמי רבי יוחנן: ספק נתפלל ספק לא נתפלל? אמר לון: ולואי שמתפללין כל היום, למה שאין תפילה מפסדת.&lt;/dd&gt;
&lt;/dl&gt;&lt;p&gt;עד כאן לשונו, הרי להדיא דאספק קאי.&lt;/p&gt;
&lt;p&gt;(והכי פירושו: הלואי שהיינו יכולים להתפלל כל היום. אלא שאסור לנו יותר משלוש פעמים, כמו שאמר: יכול יתפלל כל היום..., ואם כן הבו דלא להוסיף עלה. דזהו דווקא בוודאי התפלל, אבל בספק רשאי להתפלל. כן כתב הב&quot;ח, עיין שם.)&lt;/p&gt;
&lt;h3&gt;סימן קז סעיף ב&lt;/h3&gt;
&lt;p&gt;ודע שהמאמר דבנזכר שהתפלל פוסק – אמרו שמואל. ואיהו אמר עוד מאמר שם בגמרא: התפלל, ונכנס לבית הכנסת ומצא ציבור שמתפללים, אם יכול לחדש בה דבר – יחזור ויתפלל. ואם לאו – אל יחזור ויתפלל. ומפרש בגמרא דאפילו יחיד לגבי ציבור – אסור לו בלא חידוש להתפלל שני פעמים. ואם היחיד לעצמו מותר לו להתפלל פעם שני על ידי חידוש אינו מבואר בגמרא. וזה שמבואר שם דציבור לא עדיף מיחיד, זהו דבלא חידוש גם בציבור אסור. אבל שיהא מותר גם ביחיד בלא חידוש לא שמענו.&lt;/p&gt;
&lt;p&gt;ומלשון הבה&quot;ג משמע להדיא דרק בציבור מותר על ידי חידוש, עיין שם. אבל לא כן דעת רבותינו כמו שיתבאר. וכן משמע מתוספות שם דעל ידי חידוש גם ביחיד מותר אף בוודאי התפלל, עיין שם.&lt;/p&gt;
&lt;h3&gt;סימן קז סעיף ג&lt;/h3&gt;
&lt;p&gt;וזהו דעת רב האי גאון שהביאו הרא&quot;ש. ותוספות ר&quot;י שם והטור, דסבירא להו דזה שאמר רבי יוחנן הלואי שיתפלל כל היום כולו הוא על ידי חידוש, וזה שאסרו מלהתפלל יותר משלוש פעמים ביום זהו שלא על ידי חידוש, ואין חילוק בין בציבור ובין ביחידות. וזהו בוודאי התפלל צריך חידוש, אבל בספק התפלל אינו צריך חידוש, דכיון שצריך לחזור ולהתפלל על הספק – אין לך חידוש גדול יותר מזה (תוספות ר&quot;י).&lt;/p&gt;
&lt;p&gt;ונמצא דלענין ספק התפלל הוה דעת הגאון כדעת רש&quot;י ובה&quot;ג. אך בוודאי התפלל, אם מותר על ידי חידוש להתפלל עוד ביחיד – לא נתברר לנו דעת רש&quot;י. (וגם בבה&quot;ג אפשר לדחוק כדברי הגאון, דלאו דווקא קאמר בציבור. ודוחק, עיין שם.) ועיין בסעיף ה.&lt;/p&gt;
&lt;h3&gt;סימן קז סעיף ד&lt;/h3&gt;
&lt;p&gt;והרמב&quot;ם ז&quot;ל דעתו שווה לדעות הקודמות בוודאי התפלל, דעל ידי חידוש מותר לו לחזור ולהתפלל. אמנם בספק התפלל חולק על הדעות הקודמות, ואצלו שווה וודאי לספק כמו שיתבאר. וזה לשונו בפרק ראשון דין ט:&lt;/p&gt;
&lt;dl&gt;&lt;dd&gt;תפילות אלו אין פוחתין מהן, אבל מוסיפין עליהם. אם רצה אדם להתפלל כל היום כולו הרשות בידו, וכל אותן התפילות שיוסיף כמו מקריב נדבות. לפיכך צריך שיחדש דבר בכל ברכה וברכה מן האמצעיות מעין הברכות, ואם חידש אפילו בברכה אחת – דיו כדי להודיע שהיא נדבה ולא חובה. ושלוש ראשונות ושלוש אחרונות לעולם אין מוסיפין בהם, ולא פוחתין בהם, ואין משנים בהם דבר.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן קז סעיף ה&lt;/h3&gt;
&lt;p&gt;ובפרק עשירי דין ו כתב:&lt;/p&gt;
&lt;dl&gt;&lt;dd&gt;מי שנסתפק לו אם התפלל או לא התפלל – אינו חוזר ומתפלל. אלא אם כן התפלל תפילה זו על דעת שהיא נדבה, שאם רצה יחיד להתפלל כל היום תפילת נדבה – מתפלל.&lt;/dd&gt;
&lt;/dl&gt;&lt;p&gt;עד כאן לשונו. וכוונתו שיחדש בה דבר כמו בפרק ראשון, שהרי כתב &quot;על דעת שהיא נדבה&quot;, ובפרק ראשון ביאר דנדבה צריך חידוש. ולא חש בכאן לבאר זה, וסמך על מה שכתב שם.&lt;/p&gt;
&lt;p&gt;והולך בשיטת הרי&quot;ף, דרבי יוחנן שאמר ולואי שיתפלל... – לא מיירי בוודאי בלבד או בספק בלבד, אלא בכל ענין כן הוא. ובאמת גם בדברי הגאון לא נתבאר זה. אלא דרבינו יונה פסק כן דבספק אינו צריך חידוש. ואינהו לא סבירא להו כן אלא בכל ענין צריך חידוש ועל דעת נדבה.&lt;/p&gt;
&lt;h3&gt;סימן קז סעיף ו&lt;/h3&gt;
&lt;p&gt;עוד כתב הרמב&quot;ם שם בפרק עשירי:&lt;/p&gt;
&lt;dl&gt;&lt;dd&gt;מי שהיה עומד בתפילה, ונזכר שכבר התפלל – פוסק, ואפילו באמצע ברכה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ואין להקשות: למה יפסוק, יגמרנה לנדבה ויחדש בה דבר? דכבר ביאר הרי&quot;ף שם מטעם דכבר התחילה לשם חובה, והוי כמקריב שני תמידים, עיין שם. וזהו שסיים הרמב&quot;ם שם דאם היתה תפילת ערבית – אינו פוסק, שלא התפלל אותה מתחילה אלא על דעת שאינה חובה. עד כאן לשונו. כלומר: דקיימא לן תפילת ערבית רשות.&lt;/p&gt;
&lt;p&gt;והראב&quot;ד לא נחה דעתו בזה, וכתב: אין כאן נחת רוח. עד כאן לשונו. וכוונתו: דהא אנו קבלנו עלינו תפילת ערבית לחובה (כסף משנה). ואינה השגה, והרי הרמב&quot;ם עצמו לא חילק בכל הדינים שנתבארו בין ערבית לשארי תפילות מפני שאנו קבלנו לחובה. אלא שלענין זה לפסוק באמצע התפילה מוקמינן אעיקר דינא. ונראה לי דכוונתו שעל כל פנים יחדש בה דבר. דנהי דשניהם רשות, מכל מקום הא בשניה צריך לחדש איזה דבר דלא ליהוי תפילות שוות.&lt;/p&gt;
&lt;p&gt;(כן נראה לעניות דעתי. ואם כי יש לחלק, מכל מקום נראה כן. ודייק ותמצא קל.)&lt;/p&gt;
&lt;h3&gt;סימן קז סעיף ז&lt;/h3&gt;
&lt;p&gt;ודע דהרי&quot;ף ז&quot;ל לא הזכיר כלל דצריך לחדש בה דבר, וסבירא ליה דגם בלא חידוש יכול להתפלל נדבה. ואף על גב דאחר כך הביא הרי&quot;ף הך דמצא ציבור שמתפללין אם יכול לחדש..., מכל מקום לא משמע דקאי גם אדינים הקודמים. וראיה לזה מדברי הטור, שכתב:&lt;/p&gt;
&lt;p&gt;ואם אינו יודע לחדש דבר, וגם ברי לו שהתפלל, ורוצה להתפלל אדעתא דנדבה – להרי&quot;ף יכול להתפלל... ולהגאון אין להתפלל נדבה בלא חידוש. וכן כתב: אי אפשר...&lt;/p&gt;
&lt;p&gt;עד כאן לשונו.&lt;/p&gt;
&lt;p&gt;ודעת הרמב&quot;ם בזה כדעת הגאון כמו שבארנו. ודעת הראב&quot;ד בפרק ראשון כהרי&quot;ף דאינו צריך חידוש, עיין שם.&lt;/p&gt;
&lt;h3&gt;סימן קז סעיף ח&lt;/h3&gt;
&lt;p&gt;כתב הרמב&quot;ם שם בפרק ראשון:&lt;/p&gt;
&lt;dl&gt;&lt;dd&gt;אין הציבור מתפללין תפילת נדבה, לפי שאין הציבור מביאין קרבן נדבה. ולא יתפלל אפילו יחיד מוסף שתים, אחת חובת היום ואחת נדבה, לפי שאין מתנדבים קרבן מוסף. ויש מן הגאונים מי שהורה שאסור להתפלל תפילת נדבה בשבתות וימים טובים, לפי שאין מקריבין בהם נדבה אלא חובה בלבד.&lt;/dd&gt;
&lt;/dl&gt;&lt;p&gt;עד כאן לשונו. והראב&quot;ד כתב דמטעם אחר אין להתפלל שני תפילות בשבת ויום טוב: מפני שכל תפילה יתירה אינה אלא לבקש רחמים ותחנונים, ובתפילות שבת ויום טוב ליכא רק שבחות והודאות, וכל כי האי המותר הוה ברכה לבטלה. וכן ברכות &quot;יוצר&quot; ודערבית, וברכות פירות, וברכות המצות – אסור לכופלן, עיין שם.&lt;/p&gt;
&lt;p&gt;ומה שכתב הרמב&quot;ם דאין ציבור מביאין נדבה, אף על גב דמביאין עולות נדבות בעת שהמזבח היה בטל, וזה נקרא &quot;קיץ המזבח&quot; – לא שכיחא כולי האי, דרובא דרובא לא היה המזבח בטל (מגן אברהם סעיף קטן ה'). ועוד: דקראי דקרבנות נדבה ביחיד כתיבי, ולא בציבור. ומכל מקום היחיד המתפלל תפילת נדבה יכול להתפללה בציבור (אליה רבה).&lt;/p&gt;
&lt;h3&gt;סימן קז סעיף ט&lt;/h3&gt;
&lt;p&gt;ויש לי שאלה בזה: דאם התפילה השניה היא במקום נדבה, אם כן איך מתפללין במנחה תפילת נדבה? הא לאחר שהתפלל מנחת חובה הוי כהקריב מנחת חובה, והיינו תמיד של בין הערבים, והרי אחר תמיד של בין הערבים אסור להקריב עוד קרבן, דעליה השלם כל הקרבנות כולם (פסחים נח ב)?&lt;/p&gt;
&lt;p&gt;ונראה לי ליישב: כיון דאין האיסור אחר תמיד של בין הערבים רק שחיטה וזריקה, אבל הקטרה מותר שהרי מקטירין כל הלילה, ולכן כנגדן מתפלל נדבה. והרי תפילת ערבית תיקנו כנגד הקטרת איברין ופדרין, כדתניא ריש פרק רביעי, עיין שם.&lt;/p&gt;
&lt;h3&gt;סימן קז סעיף י&lt;/h3&gt;
&lt;p&gt;רבינו הבית יוסף פסק כהרמב&quot;ם, לבד בספק התפלל פוסק דלא כוותיה. וזה לשונו בסעיף א:&lt;/p&gt;
&lt;dl&gt;&lt;dd&gt;אם הוא מסופק אם התפלל – חוזר ומתפלל, ואינו צריך לחדש שום דבר...&lt;/dd&gt;
&lt;/dl&gt;&lt;p&gt;עד כאן לשונו. ולהרמב&quot;ם הא צריך להתפללה לשם נדבה ועל ידי חידוש.&lt;/p&gt;
&lt;p&gt;וכתב הרשב&quot;א דצריך להתנות: אם לא התפללתי תהא לחובתי, ואם התפללתי תהא לנדבתי (מגן אברהם סעיף קטן א' ובית יוסף). ותמיהני: דאם כן הרי צריך לחדש בה דבר, דאין נדבה בלא חידוש לדעת הרמב&quot;ם? והרבה מן הפוסקים כמו שכתבתי. והרשב&quot;א אפשר דסבירא ליה כהרי&quot;ף והראב&quot;ד דלא בעי חידוש, כמו שכתבתי בסעיף ז. וצריך עיון.&lt;/p&gt;
&lt;p&gt;ודע שיש מי שאומר דבערבית אינו צריך להתפלל בספק התפלל ספק לא התפלל, דתפילת ערבית רשות (דה&quot;ח). ולא משמע כן מכל הפוסקים. ואדרבה הא הרמב&quot;ם מקיל יותר בערבית, כמו שכתבתי בסעיף ו.&lt;/p&gt;
&lt;h3&gt;סימן קז סעיף יא&lt;/h3&gt;
&lt;p&gt;ובענין לחדש דבר בתפילתו, כבר הבאנו מהרמב&quot;ם דלכתחילה יחדש בכל ברכה, ובדיעבד די בברכה אחת. וכן כתב הטור, רק שכתב דב&quot;שומע תפילה&quot; לא מהני החידוש מפני שהיא ברכה כללית, ויכול לשאול כל מה שירצה, ולא מיחזי חידושא כל כך, עיין שם. וכל הפוסקים לא הביאו זה.&lt;/p&gt;
&lt;p&gt;והרא&quot;ש ז&quot;ל הקשה: מה שייך שאין יכול לחדש דבר? מי הוא אשר לא יכול לחדש דבר? ולכן פירש דבעינן שיתחדש אצלו דבר בקשה, הן בפרנסה הן בשארי ענינים. ורבינו הרמ&quot;א הביא זה בסעיף ב, עיין שם.&lt;/p&gt;
&lt;p&gt;ורבינו הבית יוסף בספרו הגדול הקשה על זה, שהרי הרבה יש שאין יכולים לחדש דבר, שהמה אנשים פשוטים. ויותר תימא: דבברכות (כט ב) מבואר להדיא דפירושא ד&quot;אינו יכול לחדש&quot; היינו שאין ביכולתו להוסיף, עיין שם (מגן אברהם סעיף קטן ד').&lt;/p&gt;
&lt;h3&gt;סימן קז סעיף יב&lt;/h3&gt;
&lt;p&gt;ונראה לי דדברי הרא&quot;ש צודקים. דהנה הטור ושולחן ערוך סעיף ד כתבו:&lt;/p&gt;
&lt;dl&gt;&lt;dd&gt;הרוצה להתפלל תפילת נדבה – צריך שיהא מכיר את עצמו זהיר וזריז ואמיד בדעתו, שיוכל לכוון בתפילתו מראש ועד סוף. אבל אם אינו יכול לכוין יפה – קרינן ביה &quot;למה לי רוב זבחיכם&quot;. והלואי שיוכל לכוין בשלוש תפילות הקבועות ליום.&lt;/dd&gt;
&lt;/dl&gt;&lt;p&gt;עד כאן לשונם. וזהו מתשובת הרא&quot;ש, עיין שם.&lt;/p&gt;
&lt;p&gt;ואם כן אדם כזה פשיטא שאינו איש פשוט אלא תלמיד חכם הזהיר וזריז. ואיש כזה פשיטא שביכולתו לחדש דבר, מה שאין כן בברכות שם דמיירי בכלל ישראל – פשיטא שיש הרבה עמי הארץ שאין יודעים לחדש דבר. ומכל מקום ממה שנתבאר יש להרחיק עצמו בזמן הזה מלהתפלל תפילת נדבה, כי אין אנו זהירים וזריזים. ובאמת לא ראינו מעולם מי שיעשה כן.&lt;/p&gt;
&lt;h3&gt;סימן קז סעיף יג&lt;/h3&gt;
&lt;p&gt;ומכל מקום בספק התפלל ספק לא התפלל – גם האידנא צריך לחזור ולהתפלל. שהרי לפי רוב הפוסקים מעיקר הדין צריך לחזור ולהתפלל ולא מתורת נדבה, שהרי אינו צריך לחדש בה דבר כפסק רבינו הבית יוסף, כמו שכתבתי בסעיף י.&lt;/p&gt;
&lt;p&gt;ואף שכתבנו שם דלהרשב&quot;א צריך להתנות, נראה שאינו לדעת רוב הפוסקים. וכן יש להורות.&lt;/p&gt;
&lt;p&gt;(והחיי אדם פסק גם בזה דאין להתפלל, ולא נראה.)&lt;/p&gt;</extract></page></pages></query></api>