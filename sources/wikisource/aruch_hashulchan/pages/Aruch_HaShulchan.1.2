<?xml version="1.0"?><api><query><normalized><n from="ערוך_השולחן_אורח_חיים_ב" to="ערוך השולחן אורח חיים ב" /></normalized><pages><page pageid="171299" ns="0" title="ערוך השולחן אורח חיים ב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין לבישת הבגדים והמנעלים&lt;/b&gt;&lt;/big&gt;&lt;br&gt;&lt;big&gt;ובו אחד עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא&lt;/p&gt;
&lt;h3&gt;סימן ב סעיף א&lt;/h3&gt;
&lt;p&gt;כבר נתבאר דאפילו בחדרי חדרים צריך האדם לנהוג בצניעות, כי הקדוש ברוך הוא מלא כל הארץ כבודו.&lt;/p&gt;
&lt;p&gt;לפיכך אם הוא ישן ערום – לא יקום ערום ממיטתו אלא ילבש חלוקו בעודו שוכב. ולא ילבש חלוקו אף מיושב, כי יתגלה חצי גופו ערום. אלא יקח חלוקו, ויכניס בו ראשו וזרועותיו בעודנו שוכב, ונמצא כשיקום יהא מכוסה.&lt;/p&gt;
&lt;p&gt;וכן כשהולך לישן ופושט חלוקו – לא יפשטנו לא עומד ולא יושב, אלא כששוכב ומכוסה במכסה על גופו. ויניח החלוק אצלו למען בקומו לא יצטרך לישב ערום.&lt;/p&gt;
&lt;p&gt;וזהו ממידת הצניעות. ואל יאמר: &quot;מי רואני?&quot; – כי מלא כל הארץ כבודו יתברך.&lt;/p&gt;
&lt;p&gt;(וברגליו אין קפידא, וכן במרחץ.)&lt;/p&gt;
&lt;h3&gt;סימן ב סעיף ב&lt;/h3&gt;
&lt;p&gt;ידקדק בחלוקו ללובשו כדרכו, שלא יהפוך הפנימי לחוץ ויתראו התפירות ואמרי החלוק, ויתגנה על הבריות. וזהו אפילו בחלוק שאין הפרש כל כך בין צד פנימי לחיצון, וכל שכן בשארי בגדים. כי כשם שאדם צריך לצאת ידי הבריות שלא ידברו עליו סרה, כמו כן צריך שלא יתגנה בעיני הבריות.&lt;/p&gt;
&lt;p&gt;ואמרינן בשבת (שבת קיד א): איזהו תלמיד חכם...? זה המקפיד על חלוקו להופכו. כלומר: שאפילו אם במקרה לבשה מהופכת – מטריח את עצמו לפושטה ולהופכה וללובשה. ומי שאינו תלמיד חכם לא יטריח כל כך. ולכתחילה כל אדם מקפיד בזה (ט&quot;ז סעיף קטן ב). ואם בהחלוק כך, בשארי בגדים על אחת כמה וכמה.&lt;/p&gt;
&lt;p&gt;ובבבא בתרא (נז ב) אמרינן: חלוק של תלמיד חכם כיצד? כל שאין בשרו נראה מתחתיו שיגיע עד לארץ כשהולך יחף (רשב&quot;ם). וממילא דאצלינו אין קפידא. אבל הרמב&quot;ם בפרק חמישי מדעות מפרש שלא תהא דקה מאוד עד שבשרו יתראה מתוכה.&lt;/p&gt;
&lt;p&gt;עוד אמרינן שם: טלית של תלמיד חכם כיצד? כל שאין חלוקו נראה מתחתיו טפח. וטלית הוא בגד העליון, והכונה שלא יהא ארוך הבגד התחתון יותר מהעליון. וכל תלמיד שנמצא רבב על בגדו, כלומר חלב או שומן וכל דבר המאוס – חייב מיתה, שמשניא את התורה בעיני הבריות (שבת שם). אלא יהיו בגדיו נקיים מלכלוכית. ואסור לתלמיד לילך במנעלים המטולאים בטלאי על גבי טלאי (שם) באופן שיתגנה, אלא אם כן בטיט ורפש בימות הגשמים, דאז אין קפידא.&lt;/p&gt;
&lt;h3&gt;סימן ב סעיף ג&lt;/h3&gt;
&lt;p&gt;וזה לשון הרמב&quot;ם שם דין ט:&lt;/p&gt;
&lt;dl&gt;&lt;dd&gt;מלבוש תלמיד חכם הוא מלבוש נאה ונקי, ואסור לו שימצא בבגדו כתם או שמנונית וכיוצא בהן. ולא ילבש לא בגדי ארגמן שהכל מסתכלים בהם, ולא מלבוש עניים שמבזה את לובשיו, אלא בגדים בינונים נאים. ולא יהא בשרו נראה מתחת מדיו, כמו בגדי פשתים הקלים שעושים במצרים. ולא יהיו בגדיו סחובין על הארץ כבגדי גסי הרוח. אלא עד עקבו, ובית יד שלו עד ראשי אצבעותיו...&lt;/dd&gt;
&lt;/dl&gt;&lt;dl&gt;&lt;dd&gt;ולא יצא מבושם לשוק, ולא בבגדים מבושמים, ולא ישים בשערו בושם. אבל אם משח בשרו כדי להעביר את הזוהמא – מותר. וכן לא יצא יחידי בלילה, אלא אם כן היה לו זמן קבוע לצאת בו לתלמודו. וכל אלו מפני החשד. עד כאן לשונו.&lt;/dd&gt;
&lt;/dl&gt;&lt;p&gt;(עיין ברכות מג ב. ובחולין צא א מפרש מפני מזיקין, וצריך עיון.)&lt;/p&gt;
&lt;h3&gt;סימן ב סעיף ד&lt;/h3&gt;
&lt;p&gt;עוד כתב שם בדין ז:&lt;/p&gt;
&lt;dl&gt;&lt;dd&gt;תלמיד חכם לא יהא צועק וצווח בשעת דיבורו. ולא יגביה קולו ביותר אלא דיבורו בנחת עם כל הבריות. וכשידבר בנחת יראה שלא יתרחק עד שיראה כדברי גסי הרוח.&lt;/dd&gt;
&lt;/dl&gt;&lt;dl&gt;&lt;dd&gt;ומקדים שלום לכל אדם. ודן את כל אדם לכף זכות. מספר בשבח חברו ולא בגנותו כלל. אוהב שלום ורודף שלום. ואם ראה שדבריו מועילים ונשמעים – אומר. ואם לאו – שותק... ואינו מדבר אלא בדברי חכמה וגמילות חסדים וכיוצא בהן. ולא יספר עם אשה בשוק, ואפילו היא אשתו או אחותו או בתו. עד כאן לשונו.&lt;/dd&gt;
&lt;/dl&gt;&lt;p&gt;וכל שכן שלא יהא רגיל בשבועות ונדרים. ולא ירבה סעודתו בכל מקום. ויתרחק ממושב לצים ומבני אדם שאינם הגונים.&lt;/p&gt;
&lt;h3&gt;סימן ב סעיף ה&lt;/h3&gt;
&lt;p&gt;אמרינן בשלהי הוריות, חמישה דברים משכחים את הלימוד:&lt;/p&gt;
&lt;ol&gt;&lt;li&gt;האוכל ממה שאוכל עכבר וממה שאוכל חתול;&lt;/li&gt;
&lt;li&gt;והאוכל לב של בהמה;&lt;/li&gt;
&lt;li&gt;והרגיל בזיתים;&lt;/li&gt;
&lt;li&gt;והשותה מים של שיורי רחיצה;&lt;/li&gt;
&lt;li&gt;והרוחץ רגליו זה על גבי זה.&lt;/li&gt;
&lt;/ol&gt;&lt;p&gt;ויש אומרים: אף המניח כליו, כלומר בגדיו, תחת מראשותיו.&lt;/p&gt;
&lt;p&gt;וחמישה דברים משיבים את הלימוד:&lt;/p&gt;
&lt;ol&gt;&lt;li&gt;פת פחמין, וכל שכן פחמין עצמן;&lt;/li&gt;
&lt;li&gt;והאוכל ביצה מגולגלת בלא מלח, ומגולגלת היא צלויה קצת (עיין רש&quot;י שבת לח ב דיבור המתחיל &quot;בשביל&quot;);&lt;/li&gt;
&lt;li&gt;והרגיל בשמן זית;&lt;/li&gt;
&lt;li&gt;והרגיל ביין ובשמים;&lt;/li&gt;
&lt;li&gt;והשותה מים של שיורי עיסה.&lt;/li&gt;
&lt;/ol&gt;&lt;p&gt;ויש אומרים: אף הטובל אצבעו במלח ואוכל.&lt;/p&gt;
&lt;h3&gt;סימן ב סעיף ו&lt;/h3&gt;
&lt;p&gt;עוד איתא שם: עשרה דברים קשים ללימוד (להבין מה שלומד):&lt;/p&gt;
&lt;ol&gt;&lt;li&gt;העובר תחת אפסר הגמל, וכל שכן תחת גמל עצמו;&lt;/li&gt;
&lt;li&gt;והעובר בין שני גמלים;&lt;/li&gt;
&lt;li&gt;והעובר בין שתי נשים;&lt;/li&gt;
&lt;li&gt;ואשה העוברת בין שני אנשים;&lt;/li&gt;
&lt;li&gt;והעובר מתחת ריח רע של נבילה;&lt;/li&gt;
&lt;li&gt;והעובר תחת הגשר שלא עברו תחתיו מים ארבעים יום;&lt;/li&gt;
&lt;li&gt;והאוכל פת שלא בישל כל צרכו;&lt;/li&gt;
&lt;li&gt;והאוכל בשר מזוהמא ליסטרין, וזהו הכף שבוחשין בו את הקדירה;&lt;/li&gt;
&lt;li&gt;והשותה מאמת המים העוברת בבית הקברות;&lt;/li&gt;
&lt;li&gt;והמסתכל בפני המת.&lt;/li&gt;
&lt;/ol&gt;&lt;p&gt;ויש אומרים: אף הקורא כתב שעל גבי הקבר, עיין שם.&lt;/p&gt;
&lt;p&gt;ויש שכתבו שהלובשים שני מלבושים ביחד גם כן קשה לשכחה (מגן אברהם סעיף קטן ג בשם כוונות). ונראה דבמנעלים אין קפידא.&lt;/p&gt;
&lt;h3&gt;סימן ב סעיף ז&lt;/h3&gt;
&lt;p&gt;כתבו רבותינו בעלי השולחן ערוך בסעיף ד:&lt;/p&gt;
&lt;dl&gt;&lt;dd&gt;ינעול מנעל של ימין תחילה ולא יקשרנו. ואחר כך ינעול של שמאל ויקשרנו, ויחזור ויקשור של ימין. ובמנעלים שלנו שאין להם קשירה – ינעול של ימין תחילה. וכשחולץ מנעליו – חולץ של שמאל תחילה. עד כאן לשונו.&lt;/dd&gt;
&lt;/dl&gt;&lt;p&gt;וכן בפוזמוקאות, גם כן בלבישה ימין תחילה, ובהפשטה שמאל תחילה (שולחן ערוך הגרש&quot;ז). ויש מי שחולק על זה (ארצות החיים), ואינו עיקר. וגם בקשירתם, כמו שאצלינו קושרים הפוזמוקאות על הרגל שקורין פאדוסקע&quot;ס – גם כן כן: שילבוש הפוזמקא של רגל ימיני ולא יקשרנה, ואחר כך ילבוש של שמאל ויקשרנה, ואחר כך יקשור של ימין. וכן אנו נוהגים, ואין לשנות לפי דברי רבותינו בעלי השולחן ערוך. וגם הטור פסק כן, עיין שם.&lt;/p&gt;
&lt;h3&gt;סימן ב סעיף ח&lt;/h3&gt;
&lt;p&gt;וביאור הדברים: דהנה בכל מקום חלקה התורה כבור לימין, כמו בעבודת בית המקדש שרק ימין כשר לעבודה. וכן בהזאות על בוהן יד ובוהן רגל בפרשת &quot;מצורע&quot; כתיב: &quot;הימנית&quot;. וכן בכל מעשי ידי אדם – הימין היא העיקרית.&lt;/p&gt;
&lt;p&gt;לכן ילבישוה תחילה. ולכן בחליצה יחלוצו השמאל תחילה, כדי שהימין תהיה מלובשת עדיין, דכבוד האבר הוא כשהוא מלובש.&lt;/p&gt;
&lt;p&gt;אמנם בקשירת תפילין מצינו שהתורה חלקה כבוד לשמאל, שהתפילין קושרין על יד שמאל. ולכן כל מה שלענין קשירה – חולקין כבוד לשמאל. וכל לענין נעילה והלבשה – חולקין כבוד לימין תחילה, וזהו לפי דברי הטור ושולחן ערוך. וכן הוא בגמרא שבת (סא א), דאמר רב נחמן בר יצחק דהכי עביד מר בריה דרבנא.&lt;/p&gt;
&lt;p&gt;וכל רבותינו הראשונים – הרי&quot;ף, והרמב&quot;ם, והרא&quot;ש, והמרדכי, והסמ&quot;ג – השמיטו לגמרי, ולא הזכירו ענין זה כלל. וטעמם ברור, משום דאחר כך אומר שם:&lt;/p&gt;
&lt;dl&gt;&lt;dd&gt;אמר רב אשי: חזינא לרב כהנא דלא קפיד.&lt;/dd&gt;
&lt;/dl&gt;&lt;p&gt;עיין שם, ורב אשי הוא בתראה.&lt;/p&gt;
&lt;p&gt;(ובארצות החיים כתב דמר בריה דרבינא הוא בתרא כמו רב אשי, עיין שם. ואינו כן, דכאן הוא מר בריה &quot;דרבנא&quot; ולא &quot;דרבינא&quot;. ועליה אמר רב אשי ביבמות (כב א): לאו מר בריה דרבנא חתום עלה? והיה קדמון. ומכל מקום בטור ושולחן ערוך חששו לזה, כיון שרב נחמן בר יצחק אמר: &quot;ירא שמים יוצא...&quot;, ועלינו לקיים דברי הטור ושולחן ערוך.)&lt;/p&gt;
&lt;h3&gt;סימן ב סעיף ט&lt;/h3&gt;
&lt;p&gt;אסור לאדם שיהלך ארבע אמות בקומה זקופה, שנאמר: &quot;מלא כל הארץ כבודו&quot; (קידושין לא א). וכל המהלך בקומה זקופה – כאילו דוחק רגלי השכינה (ברכות מג ב).&lt;/p&gt;
&lt;p&gt;ואין הכונה שילך שחוח, אלא שלא ילך זקוף יותר מדאי בגרון נטוי כדרך הגאים. וזה לשון הרמב&quot;ם בפרק חמישי מדעות דין ח:&lt;/p&gt;
&lt;dl&gt;&lt;dd&gt;לא ילך תלמיד חכם בקומה זקופה וגרון נטוי, כענין שנאמר: &quot;ותלכנה נטויות גרון&quot;. ולא יהלך עקב בצד גודל בנחת, כמו הנשים וגסי הרוח, כמו שנאמר: &quot;הלוך וטפוף תלכנה&quot;.&lt;/dd&gt;
&lt;/dl&gt;&lt;dl&gt;&lt;dd&gt;ולא ירוץ ברשות הרבים כמנהג המשוגעים, ולא יכפוף קומתו כבעלי חטוטרות, אלא מסתכל למטה כמו שהוא עומד בתפילה. ומהלך בשוק כאדם שהוא טרוד בעסקיו. גם ממהלכו של אדם ניכר אם חכם ובעל דעה הוא או שוטה וסכל. וכן אמר שלמה בחכמתו: &quot;וגם בדרך כשהסכל הולך לבו חסר, ואמר לכל סכל הוא&quot; – הוא מודיע לכל על עצמו שהוא סכל.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן ב סעיף י&lt;/h3&gt;
&lt;p&gt;איתא בקידושין שם:&lt;/p&gt;
&lt;dl&gt;&lt;dd&gt;רב הונא בריה דרב יהושע לא מסגי ארבע אמות בגילוי הראש. אמר: שכינה למעלה מראשי.&lt;/dd&gt;
&lt;/dl&gt;&lt;p&gt;ואיהו גופא אמר בשבת (קיח ב): תיתי לי דלא סגינא ארבע אמות בגילוי הראש. ושם (קנו ב) איתא: כסי רישך, כי היכי דתיהוי עלך אימתא דשמיא. ומביא שם מעשה שגילוי הראש הביא אדם לידי עבירה.&lt;/p&gt;
&lt;p&gt;ואיתא במסכת כלה: פעם אחת היו יושבים זקנים בשער ועברו לפניהם שני תינוקות, אחד כיסה את ראשו ואחד גילה את ראשו. וחקרו אחרי זה שגילה ראשו, ונמצא שהוא ממזר ובן הנידה, עיין שם.&lt;/p&gt;
&lt;p&gt;והענין שהראש שבו המוח, שהוא מקור החכמה והיראה – אין לו להתגלות לפניו יתברך שמלא כל הארץ כבודו, כמו שאין לעמוד במקום קדוש בגילוי ראש. ואם אינו עושה כן, עזות יצרו מתגבר עליו גם בלא הרגשה.&lt;/p&gt;
&lt;p&gt;והנה יש מן הגדולים הסוברים שמעיקר הדין יש איסור בזה, ויש שסוברים שזהו רק ממידת חסידות. אמנם אם כה ואם כה הנסיון יעיד על זה.&lt;/p&gt;
&lt;p&gt;(ובמקום ההכרח, כמו בערכאות הקיר&quot;ה שמדינא דמלכותא אין לילך בכיסוי הראש בשם – מותר. אך שלא במקום הכרח, מי שרוצה לזכות ביראת ה' ישמור את עצמו מזה. ודי למבין. ודייק ותמצא קל.)&lt;/p&gt;
&lt;h3&gt;סימן ב סעיף יא&lt;/h3&gt;
&lt;p&gt;ויבדוק נקביו קודם התפילה דאמר רבי [יוחנן] (ברכות טו א): הרוצה לקבל עליו עול מלכות שמים שלמה – יפנה ויטול ידיו, ויניח תפילין, ויקרא קריאת שמע, ויתפלל.&lt;/p&gt;
&lt;p&gt;ויש לאדם להנהיג עצמו לפנות בוקר וערב, והוא זהירות וזריזות ונקיות. ואין לו אלא רק לבדוק את עצמו. אבל אם בדק ואין המותרות יוצא, אף שלפי דמיונו צריך לזה – מכל מקום מקרי &quot;גוף נקי&quot; ומחויב להתפלל. וחס ושלום לעבור זמן קריאת שמע מפני זה, ולא ניתנה תורה למלאכי השרת, ומה לו לעשות? ורבים טועים בזה, על כן יש להזהירם.&lt;/p&gt;
&lt;p&gt;ולא ילך במקצת גופו ערום. וגם לא ילך יחף, דאין לך מגונה יותר ממי שהולך יחף.&lt;/p&gt;</extract></page></pages></query></api>