<?xml version="1.0"?><api><query><normalized><n from="ערוך_השולחן_אורח_חיים_לב" to="ערוך השולחן אורח חיים לב" /></normalized><pages><page pageid="172842" ns="0" title="ערוך השולחן אורח חיים לב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן לב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני כתיבתן, ועל מה נכתבים, וכיצד נכתבין&lt;/b&gt;&lt;/big&gt;&lt;br&gt;&lt;big&gt;ובו תשעים ואחד סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט | ל | לא | לב | לג | לד | לה | לו | לז | לח | לט | מ | מא | מב | מג | מד | מה | מו | מז | מח | מט | נ | נא | נב | נג | נד | נה | נו | נז | נח | נט | ס | סא | סב | סג | סד | סה | סו | סז | סח | סט | ע | עא | עב | עג | עד | עה | עו | עז | עח | עט | פ | פא | פב | פג | פד | פה | פו | פז | פח | פט | צ | צא&lt;/p&gt;
&lt;h3&gt;סימן לב סעיף א&lt;/h3&gt;
&lt;p&gt;מצות תפילין שיכתוב ארבע פרשיות אלו:&lt;/p&gt;
&lt;ul&gt;&lt;li&gt;&quot;קדש לי כל בכור&quot; עד &quot;מימים ימימה&quot;,&lt;/li&gt;
&lt;li&gt;&quot;והיה כי יביאך&quot; עד &quot;בחזק יד הוציאנו ה' ממצרים&quot;,&lt;/li&gt;
&lt;li&gt;ופרשת &quot;שמע&quot; עד &quot;ובשעריך&quot;,&lt;/li&gt;
&lt;li&gt;&quot;והיה אם שמוע&quot; עד &quot;על הארץ&quot;.&lt;/li&gt;
&lt;/ul&gt;&lt;p&gt;ובשל ראש כותבים כל פרשה בקלף בפני עצמה, ובשל יד כותבין כולם על קלף אחד. ותניא במכילתא סוף פרשה &quot;בא&quot;: כתבן שלא כסדרן – יגנוזו. והך &quot;שלא כסדרן&quot; כלול שלושה דברים:&lt;/p&gt;
&lt;ul&gt;&lt;li&gt;האחד על המקום, והיינו שהסמיך בהשל יד &quot;שמע&quot; אצל &quot;קדש&quot; וכיוצא בזה. וכן בשל ראש: הניח &quot;שמע&quot; אצל &quot;קדש&quot;.&lt;/li&gt;
&lt;li&gt;והשנית על כתיבת הפרשיות, והיינו שכתב &quot;והיה כי יביאך&quot; קודם ל&quot;קדש&quot; – פסול, שצריך לכתוב על הסדר שבארנו. ולכן אם נפסלה פרשה אחרונה – חוזר וכותבה. אבל אם נפסלה הראשונה – כולן פסולות, כלומר: לא פסול עצמו, אלא שאין לו עם מי לחברן אלא אם כן יש לו פרשה ראשונה אחרת שנכתבה קודם השלוש פרשיות, דאז מחברה וכשרות.&lt;/li&gt;
&lt;li&gt;והשלישית בהאותיות, שאם טעה באות אחד וצריך למוחקו או לתקנו – נפסלים כל האותיות שאחריו עד סוף הפרשה. דהכתיבה צריך להיות כסדרן דווקא, הקודם קודם והמאוחר מאוחר. וזהו שאמרו בירושלמי פרק קמא דמגילה (הלכה ט'): אין תולין בתפילין ומזוזות. כלומר: דבתורה אם החסיר אות אחד – תולהו בין השיטין. ובתפילין ומזוזה אינו כן, משום דיהיה שלא כסדרן. ובדינים אלו חמורין מספר תורה, משום דכתיב: &quot;והיו&quot; – בהווייתן יהא. כלומר: על הסדר כפי שנכתב בתורה.&lt;/li&gt;
&lt;/ul&gt;&lt;h3&gt;סימן לב סעיף ב&lt;/h3&gt;
&lt;p&gt;ולפי זה אם נמחק או נתקלקל אות אחד בפרשה – פסולה. ודווקא כשנמחק לגמרי, אבל אם רישומו ניכר – כשרה, ומעבירה בקולמס. ועוד יתבאר בזה.&lt;/p&gt;
&lt;p&gt;ואם הקלקול קטן, והיינו שנתקלקל האות אבל עדיין תמונתו עליו, כגון שנפסקו היודי&quot;ן של האלפי&quot;ן ומכל מקום תמונת אלפי&quot;ן עליהם – מתקנן וכשרות. ואם נפסק הפסק קטן בגגו של בי&quot;ת וכיוצא בו, אם ההפסק קטן עד שעדיין תמונת בי&quot;ת עליו – מתקנו וכשר, דזה לא מקרי &quot;שלא כסדרן&quot;. ועוד יתבאר בזה בסייעתא דשמיא.&lt;/p&gt;
&lt;p&gt;וכן &quot;שלא כסדרן&quot; לא שייך רק בחסר ולא ביתר. ודבר זה כתב הרמב&quot;ם בפ&quot;ב דין ג, וזה לשונו:&lt;/p&gt;
&lt;dl&gt;&lt;dd&gt;וצריך להזהר במלא וחסר..., שאם כתב החסר מלא – פסול עד שימחק היתר. ואם כתב המלא חסר – פסול, ואין לו תקנה.&lt;/dd&gt;
&lt;/dl&gt;&lt;p&gt;עד כאן לשונו, והטעם פשוט: דכל יתר כמי שאינו, ולא שייך ביה שלא כסדרן, ומוחקו וכשר. רק יש לדקדק דאם היתר הוא באמצע התיבה, שלא יהיה הפסק גדול באמצע התיבה, ומושך האות הקודם או שלאחריו כפי היכולת (וכן כתב במגן אברהם סוף סעיף קטן ל&quot;ג, עיין שם).&lt;/p&gt;
&lt;p&gt;וכן אם כתב תיבה מיותרת – מוחקה וכשרה. ובלבד שלא ישאר ריוח כתשע אותיות קטנות, דאז פסול משום דהוי הפסק פרשה.&lt;/p&gt;
&lt;p&gt;(ואף שרבינו תם סובר דהפסק פרשה שלוש אותיות – לא קיימא לן כן, כמו שכתב המגן אברהם שם.)&lt;/p&gt;
&lt;h3&gt;סימן לב סעיף ג&lt;/h3&gt;
&lt;p&gt;בכתיבת הפרשיות של יד ושל ראש, מי קודם – אין עיכוב בדבר, דבזה לא שייך כסדרן ושלא כסדרן, ששניהם שוים. ורק יש אומרים כיון דשל ראש למעלה בקדושה משל יד – יכתוב השל ראש קודם.&lt;/p&gt;
&lt;p&gt;אבל רבינו הרמ&quot;א פסק להיפך, דלכתחילה יכתוב השל יד קודם להשל ראש. וטעמו נראה מפני שהשל יד נכתב בתורה מקודם. ועוד נראה לי טעם: דכיון דבשל יד נכתבו כל הפרשיות בקלף אחד כמו שכתבתי, משום דכן גזרה תורה &quot;וקשרתם לאות על ידך&quot; – צריך שתהיה אות אחת (מנחות לד ב). ואם כן הקלף הזה בעת כתיבתו מקודש יותר מכל קלף של ראש, שאין בכל קלף יותר מפרשה אחת. ועוד: דכתיבת התפילין אינו מפורש ונכללו בהקשירה, והוי כמו דכתיב &quot;וקשרתם וכתבתם&quot;. ואם כן כמו דבההנחה השל יד קודם, כמו כן בהכתיבה. ומיהו אינו לעיכובא, ואפשר דלכן סתמה התורה כתיבתם מפני שאינו לעיכובא.&lt;/p&gt;
&lt;h3&gt;סימן לב סעיף ד&lt;/h3&gt;
&lt;p&gt;וכן בכתיבת האותיות, בכל אות בפני עצמה לא שייך &quot;כסדרן&quot;. כלומר: דכל אות גופה יש בו קודם ומאוחר, כגון בה&quot;י יש לו לכתוב מקודם הדלי&quot;ת ואחר כך היו&quot;ד, וכמו כן בכל האותיות. ומכל מקום אם הקדים המאוחר – לית לן בה, דכל זמן שלא נגמר האות – אין זה כלום (פרי מגדים).&lt;/p&gt;
&lt;p&gt;וכן אם כתב מקצת אות, ואחר כך כתב האות הקודם, וחזר והשלים האות שלאחריו – לא הוי &quot;שלא כסדרן&quot; מטעם שנתבאר (שם).&lt;/p&gt;
&lt;p&gt;וכן נראה לי אם לא תייג האותיות הצריכין תגין, וכתב האותיות שאחר כך – אין זה &quot;שלא כסדרן&quot;, ויכול לתייגן אחר כך. וכן הדין בהקוצין של האותיות – יכול לעשות אחר כך, דכיון דעיקרי האותיות נכתבו כסדרן – לית לן בה.&lt;/p&gt;
&lt;p&gt;(וכתב המגן אברהם סעיף קטן א' דהדלי&quot;ת של &quot;אחד&quot; צריך להיות גדול, כמו ארבע דלתי&quot;ן קטנים מאוד, אבל לא כהדלתי&quot;ן של הפרשיות. פרי מגדים.)&lt;/p&gt;
&lt;h3&gt;סימן לב סעיף ה&lt;/h3&gt;
&lt;p&gt;יש שכתבו ליזהר שיכתוב כל הפרשיות של יד ושל ראש רצופים, ולא יפסיק בדיבור כלל. ולכל הפחות בין פרשה ראשונה לשנייה לא יהיה שום הפסק, וכן בין שלישית לרביעית. ואם הפסיק בין שנייה לשלישית כשמתחיל לכתוב השלישית – יעביר הקולמס על תיבה ראשונה של פרשה ראשונה ושנייה, ואחר כך יכתוב השלישית (שערי תשובה סעיף קטן ד' בשם כוונות).&lt;/p&gt;
&lt;p&gt;והנה זה אינו מן הדין אלא מהידור בעלמא. ובוודאי ראוי להדר במצוה גדולה כזו. גם שיכתבם בטהרה שיטבול מטומאת קרי. ויכתוב הפרשיות רצופים משל יד וכן משל ראש. אבל בהפסק בין של יד לשל ראש – לא ידעתי הקפידה, שהרי שני מצות הן. וכל זה אינו לעיכובא כלל כמו שכתבתי.&lt;/p&gt;
&lt;h3&gt;סימן לב סעיף ו&lt;/h3&gt;
&lt;p&gt;הכתיבה היא בדיו דווקא. ומהו &quot;דיו&quot; בארנו ביורה דעה סימן רע&quot;א מן סעיף כ&quot;ו עד סעיף ל&quot;ה, ודברי רבותינו בעלי השולחן ערוך דלכאורה סותרין את עצמם משם לכאן סעיף ג.&lt;/p&gt;
&lt;p&gt;ובארנו שם דעיקר הדין תלוי בשלושה דברים: שיהא שחור, ומתקיים, ומקורו מן העץ. ולכן בזמן הש&quot;ס היו עושים מעשן השמנים של פירות שהם מן העץ. ועכשיו אין אנו בקיאים, לפיכך אנו עושים מעפצים שהם מן העץ, וגומ&quot;א וקופע&quot;ר וואסע&quot;ר, וזהו קנקנתום.&lt;/p&gt;
&lt;h3&gt;סימן לב סעיף ז&lt;/h3&gt;
&lt;p&gt;וזהו שכתבו רבותינו בעלי השולחן ערוך בסעיף ג:&lt;/p&gt;
&lt;dl&gt;&lt;dd&gt;יכתבם בדיו שחור, בין שיש בו מי עפצים בין שלא במי עפצים. ולכתחילה יחמיר לכתוב בדיו העשויה מעשן עצים, או שמנים שרוים במי עפצים.&lt;/dd&gt;
&lt;/dl&gt;&lt;p&gt;עד כאן לשונם, כלומר: דמקודם כתבו דהעיקר הוא השחרות, דלדעת הרמב&quot;ם רק זהו לעיכובא כמו שכתבתי שם. אך באמת דבר הבא מן העץ הוא לעיכובא, אף שהרמב&quot;ם לא הזכיר זה. וכן הוא מפורש בזוהר תרומה (דף קנ&quot;ט), וזה לשונו:&lt;/p&gt;
&lt;dl&gt;&lt;dd&gt;וכל מילי דדיו עץ אינון. ועוד דיו אוכם, עיין שם. וזהו שכתבו דלכתחילה יחמיר לעשות מעשן שרוים במי עפצים, דשניהם מעצים. אך אין אנו בקיאין בזה, ולכן ביורה דעה שם ביארו רק שיהיה מן העץ. וזהו כמו שאנו עושים עפצים וגומ&quot;א ששניהם מן העץ: דגומ&quot;א גם כן מן העץ, דהוא שרף הנוטף מעץ, וקנקנתום לשחרות וזהו קופע&quot;ר וואסע&quot;ר.&lt;/dd&gt;
&lt;/dl&gt;&lt;p&gt;(ובזה אתי שפיר כל מה שנתקשה המגן אברהם בסעיף קטן ב', והפרי מגדים, עיין שם. ודייק ותמצא קל.)&lt;/p&gt;
&lt;h3&gt;סימן לב סעיף ח&lt;/h3&gt;
&lt;p&gt;כתב אפילו אות אחת בשאר מיני צבעונים או בזהב, שמערבין זהב שחוק במים וכותבין בו – פסולין לגמרי. דתיקון לא מהני שהרי צריך &quot;כסדרן&quot;, וזה האות שלא נכתב בדיו הוה כלא נכתב כלל.&lt;/p&gt;
&lt;p&gt;ואם זרק עפרות זהב על האותיות כדי לנאותן – מעביר הזהב וישאר כתב התחתון, וכשר. וכל זמן שלא העביר – פסול. ולכן אם זרק הזהב אפילו על אות אחד מהשמות – אין לו תקנה, לפי שאסור להעביר את הזהב דהוי כמוחק את השם, ובעוד הזהב עליו נפסל האות. ולכן צריכין גניזה.&lt;/p&gt;
&lt;p&gt;(ומכל מקום &quot;שלא כסדרן&quot; לא שייך כשמעביר.)&lt;/p&gt;
&lt;h3&gt;סימן לב סעיף ט&lt;/h3&gt;
&lt;p&gt;צריך שלא תדבק שום אות בחברתה. אלא כל אות תהיה מוקפת קלף מארבע רוחותיה (גמרא כט א).&lt;/p&gt;
&lt;p&gt;ואפילו האות האחרון צריך שיהיה מוקף בקלף מכל הרוחות. והטעם לא נתפרש, ונראה לי שזהו הלכה למשה מסיני. ויש מי שכתב מטעם &quot;כתיבה תמה&quot; (הגר&quot;ז). ולי נראה ד&quot;כתיבה תמה&quot; אינו אלא בגוף האות. ועוד: דבמרדכי בריש הלכות ספר תורה הביא דעות שבספר תורה אין צריך היקף גויל, וכן נראה מהנימוקי יוסף ריש הלכות מזוזה, עיין שם. וגם הרי&quot;ף לא הביא זה בספר תורה. ואם מטעם &quot;כתיבה תמה&quot; – הלא גם בספר תורה צריך &quot;כתיבה תמה&quot;? אלא וודאי דזהו הלכה למשה מסיני, וסבירא ליה דלא נאמרה בספר תורה. מיהו אנן קיימא לן דגם בספר תורה מעכב, כמו שכתבתי ביורה דעה סימן רע&quot;א. וכן פסק הרמב&quot;ם בפרק ראשון דין י&quot;ט, עיין שם.&lt;/p&gt;
&lt;p&gt;(ומלשון הטור לכאורה משמע כהגר&quot;ז, וכן כתבו הט&quot;ז והפרישה. אבל הב&quot;ח כתב כדברינו, וכתב דהטור מילי מילי קתני ולא הביא ראיות. וברור הוא שטעמו מהראיות שהבאנו.)&lt;/p&gt;
&lt;h3&gt;סימן לב סעיף י&lt;/h3&gt;
&lt;p&gt;ובירושלמי ברכות (פרק שני סוף הלכה ג') איתא: עירב את האותיות – אית תנא תני כשר, ואית תני פסול. רבי אידי... (כלומר לא פליגי): כשר מלמטן, פסול מלמעלן. כגון &quot;ארצינו תפארתינו&quot; – &quot;ארצך&quot; צריכה, &quot;תפארתך&quot; צריכה, עיין שם.&lt;/p&gt;
&lt;p&gt;וביאורו כן הוא: דבאותיות שוות באורך, הדין ברור דאם הדיבוק מלמעלה – פסול, ומלמטה – כשר; משום דגם בלא הדיבוק נשאר צורת אות. אך באותיות שאינן דומות בארכן, כמו &quot;ארצך&quot;, &quot;תפארתך&quot;, דהכ&quot;ף נמשך למטה יותר מהצדי&quot;ק והתי&quot;ו, ונדבקו בסוף הצדי&quot;ק והתי&quot;ו, ובהכ&quot;ף הוא באמצע – צריכה שאלה. כלומר: והוי ספק ופסקינן לחומרא, וכן כתב הרשב&quot;א בתשובה (סימן תרי&quot;א). וגירסתו בירושלמי לא היתה כגירסא שלנו, והוא ז&quot;ל פירש דמלמעלה לא מהני גרירה, דהוי &quot;חק תוכות&quot; כיון דעדיין לא נגמר האות. ומלמטה מהני גרירה, עיין שם.&lt;/p&gt;
&lt;p&gt;ומדברי כל הפוסקים משמע להדיא דגרירה מהני בכל ענין, דאין זה דמיון ל&quot;חק תוכות&quot; כיון שאינו גורר אלא בין האותיות. וכן כתב מפורש בהגהות מיימוניות פרק ראשון (אות פ') ובמרדכי ריש פרק &quot;הקומץ רבה&quot;, דכשעוסק בהפרדת האותיות – לא הוי כ&quot;חק תוכות&quot;, עיין שם. ורק המרדכי מחמיר גם בלמטה עד שיגרור, מדהש&quot;ס שלנו אינו מחלק בכך, עיין שם (וכן כתב הט&quot;ז סעיף קטן ג').&lt;/p&gt;
&lt;h3&gt;סימן לב סעיף יא&lt;/h3&gt;
&lt;p&gt;ולענין הלכה נראה דגרירה וודאי מהני, כמבואר מהטור והשולחן ערוך סעיף כ&quot;ה וסעיף כ&quot;ו, דאפילו בדיבוק באותיות השֵם – מותר לגרור. וכן דעת רוב הפוסקים.&lt;/p&gt;
&lt;p&gt;אמנם בדיבוק מלמטה אם מחויבים לגרור – וודאי בחול יש לגרור. אבל בשבת ויום טוב דגרירה אסור יש לסמוך בפשיטות על הירושלמי, ושלא להוציא אחרת מפני עלבונה של תורה זו.&lt;/p&gt;
&lt;p&gt;(עיין מגן אברהם סעיף קטן ג' שנוטה להחמיר, ובשם הרד&quot;ק מביא להקל, עיין שם. ולכן כשאי אפשר לגרור – יש לסמוך על זה. ואם התגין נוגעין זה לזה – יש לגרור, אבל לא מיפסל בכך. וזה שכתב שלהרמב&quot;ם פסול, תמיהני: הלא הרמב&quot;ם בפרק שני ובפרק שביעי כתב דהתגין אין מעכבין כלל, עיין שם. והמאירי מכשיר להדיא, כמו שכתב המגן אברהם. ודייק ותמצא קל.)&lt;/p&gt;
&lt;h3&gt;סימן לב סעיף יב&lt;/h3&gt;
&lt;p&gt;כתב רבינו הרמ&quot;א בסעיף ד:&lt;/p&gt;
&lt;dl&gt;&lt;dd&gt;ויכתוב כתיבה תמה, שלא יחסר אפילו קוצו של יו&quot;ד, ויהא מתוייג כהלכתו. ולכתחילה יכתוב כתיבה גסה קצת, שלא יהיו נמחקים מהרה. וכן מצוה ליפותם מבחוץ ומבפנים.&lt;/dd&gt;
&lt;/dl&gt;&lt;p&gt;עד כאן לשונו. ואף על גב דבשבת (קג ב) אמרינן: &quot;וכתבתם&quot; – כתיבה תמה, שלא יכתוב אלפי&quot;ן עייני&quot;ן... מכל מקום גם חסרון קוצו של יו&quot;ד אינו כתיבה תמה, דכתיבה תמה הוא כשהאות נכתב בשלימותו. ועוד: דגם בשם בעל כרחך אין הכוונה ממש אלפי&quot;ן עייני&quot;ן, דאם כן אינך צריך קרא ד&quot;וכתבתם&quot; שהרי אין זה האות שצריך לכתוב. אלא הכוונה שיתראה קצת כעי&quot;ן, כגון שהמשיך היו&quot;ד התחתון של האל&quot;ף למעלה ממש, והיו&quot;ד העליון של האל&quot;ף למטה ממש, ונראה קצת כעי&quot;ן כמובן, אף שבאמת הוא אל&quot;ף אך אינו בתמימותו. ואם כן גם בחסרון קוץ אינו בתמימותו. ועוד יתבאר בזה בסימן ל&quot;ו סעיף ו, עיין שם.&lt;/p&gt;
&lt;h3&gt;סימן לב סעיף יג&lt;/h3&gt;
&lt;p&gt;ודע כי שלושה קוצין יש ביו&quot;ד:&lt;/p&gt;
&lt;ul&gt;&lt;li&gt;האחד בימינו מתעקם קצת והוא העיקר;&lt;/li&gt;
&lt;li&gt;והשני כנגדו בשמאל, קטן ממנו הרבה, ואינו עקום;&lt;/li&gt;
&lt;li&gt;והשלישית מלמעלה בצד שמאל קוץ קטן, כמו שיתבאר בסימן ל&quot;ו.&lt;/li&gt;
&lt;/ul&gt;&lt;p&gt;והנה שתים אלו נראה דמעכבים גם כן, אלא שביכולת לתקנם גם אחרי כתיבת התפילין, דאין בזה &quot;שלא כסדרן&quot; כיון דעיקר האות קיים (וכן כתב הפרי מגדים בט&quot;ז סעיף קטן ג'). אבל בחסר קוץ הימין לגמרי, נראה דלא מהני כשיכתבנו אחר כך, שהרי בלעדו אין תמונת יו&quot;ד עליו (בית יוסף, וט&quot;ז סימן ל&quot;ו סעיף קטן א'). והסופרים אינם נזהרים בהקוץ השמאלי, ויש לגעור בהם כי לדעת רבינו תם בתוספות מנחות (כט א) זהו קוצו של יו&quot;ד שמעכב, עיין שם.&lt;/p&gt;
&lt;h3&gt;סימן לב סעיף יד&lt;/h3&gt;
&lt;p&gt;ודע דמלשונו, שכתב דין מתוייג עם דין הקוצין, משמע לכאורה דשניהם מעכבים. וזהו כדעת הטור ביורה דעה סימן רע&quot;ג. אבל הא בטור סימן ל&quot;ו פסק רבינו הבית יוסף כדעת הרמב&quot;ם שאין התגין מעכבין, ולא הגיה עליו כלום. וכבר כתבנו ביורה דעה סימן רע&quot;ד סעיף י&quot;ד דקיימא לן כהרמב&quot;ם, עיין שם.&lt;/p&gt;
&lt;p&gt;וצריך לומר דאין כוונתו להשוותם לגמרי, וזה שלא כתב דזהו רק לכתחילה כמו שכתב בכתיבה גסה – משום דלא דמי: דהתם הוא רק הידור לכתחילה כמו לייפותם שכתב ולא מעיקר הדין. אבל התגין הם מעיקר הדין גם להרמב&quot;ם דהוא דינא דגמרא, וחייב לתקנם. ורק אין אנו פוסלים בלא התגים. ובדין זה לא מיירי הכא אלא בסימן ל&quot;ו.&lt;/p&gt;
&lt;h3&gt;סימן לב סעיף טו&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;וצריך שיכתוב בימינו אפילו אם שולט בשתי ידיו. ואיטר יד – שמאל דידיה הוה ימין.&lt;/dd&gt;
&lt;/dl&gt;&lt;p&gt;עד כאן לשונו, והטעם: ד&quot;כתיבה תמה&quot; אי אפשר להיות רק בימין (לבוש). ועוד: דכתיב &quot;וקשרתם [...] וכתבתם&quot; – כקשירה כך כתיבה, וקשירה הוא בימין (שם). ומבואר זה במנחות (לז א).&lt;/p&gt;
&lt;p&gt;וכתב רבינו הבית יוסף בספרו הגדול דאפילו בדיעבד פסול כשכתב בשמאל אם אינו שולט בשתי ידיו, ושכן פסקו בהגהות מיימוניות (פרק שני) בשם סמ&quot;ק. וכן פסק הב&quot;ח, עיין שם.&lt;/p&gt;
&lt;h3&gt;סימן לב סעיף טז&lt;/h3&gt;
&lt;p&gt;ולפי זה נראה ברור שמה שכתב רבינו הבית יוסף בסעיף ה:&lt;/p&gt;
&lt;dl&gt;&lt;dd&gt;צריך שיכתוב בימינו אפילו אם הוא שולט בשתי ידיו. ואם כתב בשמאל – פסול אם אפשר למצוא אחרים כתובים בימין...&lt;/dd&gt;
&lt;/dl&gt;&lt;p&gt;עד כאן לשונו, דמשמע דאם אי אפשר למצוא אחרים – כשרים בדיעבד. וברור הוא דכוונתו רק אשולט בשתי ידיו. אבל כשאינו שולט בשתי ידיו – פסול, דאם לא כן הרי הוא סותר את עצמו. ועוד: דמנא לן לומר כן, כיון דהגהות מיימוניות והסמ&quot;ק פוסלים, ומבואר כן בגמרא?&lt;/p&gt;
&lt;p&gt;ולכן תמיהני על מפרשי השולחן ערוך (לבוש, וכן משמע ממגן אברהם סעיף קטן ד') שמפרשים גם באינו שולט בשתי ידיו. ויש מי שכתבו שלא לברך עליהן, אבל מכל מקום יניחם (פרי מגדים, ובית שמואל באבן העזר סימן קכ&quot;ג סעיף קטן ד).&lt;/p&gt;
&lt;p&gt;ולעניות דעתי המה פסולים לגמרי. וגם לענין שבת אינו חייב כשכותב בשמאלו, כמבואר בשבת (קג א) עיין שם. וכן האיטר כשכתב בימין כל אדם – פסולים, כדמשמע שם בשבת עיין שם.&lt;/p&gt;
&lt;p&gt;ודע שיש מי שאומר דמי שעושה מלאכתו בימין וכותב בשמאל או להיפך – אין להיות סופר, דכיון דיש ספק מה מקרי &quot;ימינו&quot;, כמבואר בסימן כ&quot;ז שיש מחלוקת בזה לענין הנחת תפילין, ואם כן הוי ספק תורה באיזה יד שכותב (פרי מגדים באשל סעיף קטן ה'). ודברי טעם הם. וכותב בפיו – פסול לגמרי (מגן אברהם סעיף קטן ה').&lt;/p&gt;
&lt;h3&gt;סימן לב סעיף יז&lt;/h3&gt;
&lt;p&gt;הלכה למשה מסיני דמזוזה צריך שרטוט בכל שיטה ושיטה. ותפילין אינם צריכים בכל שיטה ושיטה, רק בשיטה העליונה, שהרי אסור לכתוב בלא שרטוט. וישרטט שיטה עליונה ותחתונה ושבצדדים, כדי שכשיכתוב כל השורות – יכתבם בשוה.&lt;/p&gt;
&lt;p&gt;ובירושלמי פרק קמא דשבת מקפיד שלא לשרטט, שאומר שם: כל הפטור מדבר ועושיהו נקרא &quot;הדיוט&quot;, ואומר שם לענין אחר, וממילא דהוא הדין בדין זה (תוספות לב ב). אך זהו כשעושה משום חומרא. אבל אם יודע בעצמו שאין ביכלתו ליישר השיטות בלי שרטוט – כל השיטות יכול לשרטט. ורק יזהר שלא ישרטט בעופרת, מפני שהמקום מהשרטוט נשאר צבוע. והכי תניא בירושלמי מגילה (פרק ראשון הלכות ט'): מסרגלין בקנה וזהו שרטוט.&lt;/p&gt;
&lt;p&gt;וכתב רבינו הרמ&quot;א בסעיף ו:&lt;/p&gt;
&lt;dl&gt;&lt;dd&gt;ויש אומרים שצריך לשרטט תמיד למעלה ולמטה ומן הצדדים, אף על פי שיודע לכתוב בלא שרטוט. וכן נוהגים.&lt;/dd&gt;
&lt;/dl&gt;&lt;p&gt;עד כאן לשונו, ואינו מובן: הלא גם לדעה ראשונה כן הוא, דשיטה ראשונה הוא בהכרח כמו שכתבתי. ואי משום השלוש האחרות – גם כן הכל מודים בזה, כמבואר מסמ&quot;ג וספר התרומה (עיין בית יוסף).&lt;/p&gt;
&lt;p&gt;וצריך לומר דכיון דמלשון רבינו הבית יוסף שם נראה שלא הצריך רק שיטה עליונה, לזה אומר בלשון &quot;ויש אומרים&quot;.&lt;/p&gt;
&lt;p&gt;(עיין מגן אברהם סעיף קטן ח', שדקדק: הא יש כמה חומרות שאנו מחמירין והרי נקרא &quot;הדיוט&quot;? עיין שם. ונראה לי דוודאי כל שאין שום דעה להחומרא, או איזה סייג – וודאי שאין להחמיר. ורובי חומרות הם מפני הדעות. דייק ותמצא קל ותשכח. וכן משמע מהפרי מגדים, עיין שם.)&lt;/p&gt;
&lt;h3&gt;סימן לב סעיף יח&lt;/h3&gt;
&lt;p&gt;ודע שהרמב&quot;ם כתב בפרק ראשון דין י&quot;ב:&lt;/p&gt;
&lt;dl&gt;&lt;dd&gt;הלכה למשה מסיני שאין כותבין ספר תורה ולא מזוזה אלא בשרטוט. אבל תפילין אינם צריכים שרטוט, לפי שהן מחופין.&lt;/dd&gt;
&lt;/dl&gt;&lt;p&gt;עד כאן לשונו, כלומר: שאין נראין לעין הקורא, כספר תורה ומזוזה שבודקין אותה לפרקים, ואם יכתוב בעיקום יראו הכל. אבל התפילין אינם נראים, ולא חיישינן אם יכתבו בעיקום. ולדבריו גם שורה ראשונה אינה צריכה, דסבירא ליה דזה שאמרו חכמינו ז&quot;ל שאסור לכתוב בלא שרטוט – זהו בדבר הנראה לכל.&lt;/p&gt;
&lt;p&gt;וזה שכתבנו מקודם הוא דעת רבינו תם ורוב הפוסקים. ונראה לי שהולכים לשיטתם, דרבינו תם סבירא ליה דגם ספר תורה אינו צריך שרטוט, כמו שכתב הטור יורה דעה בסימן רע&quot;א, עיין שם. ולפיכך אי אפשר לו לפרש כהרמב&quot;ם בתפילין מפני שהם מחופין, שהרי גם בספר תורה כן הוא. והרמב&quot;ם לשיטתו דבספר תורה צריך שרטוט, לכן פירש בתפילין מפני החיפוי. ורבינו תם פירש דשורה ראשונה צריך.&lt;/p&gt;
&lt;p&gt;ולפי זה לדינא אם כתב פרשיות של תפילין בלי שרטוט כלל, והיינו שגם שיטה העליונה לא שרטט, וגם כתב השורות בעיקום – יכול לסמוך על דעת הרמב&quot;ם ולהניחן עד שישיג תפילין אחרים. ורבינו הבית יוסף כאן וביורה דעה שם החמיר כשני השיטות, דבכאן הצריך להשיטה העליונה שרטוט, ובשם הצריך בספר תורה שרטוט בכל השיטות. דכן עיקר לדינא, כמו שכתבתי שם בסעיף כ&quot;ה, עיין שם.&lt;/p&gt;
&lt;h3&gt;סימן לב סעיף יט&lt;/h3&gt;
&lt;p&gt;הלכה למשה מסיני: תפילין על הקלף, ולא על הדוכסוסטוס ולא על הגויל. וכותבין על הקלף במקום בשר. ואם שינה לכתוב במקום שיער, וכל שכן כשכתב על דוכסוסטוס או גויל – פסול.&lt;/p&gt;
&lt;p&gt;ומהו &quot;קלף&quot;, ומהו &quot;דוכסוסטוס&quot;, ומהו &quot;גויל&quot;? נתבאר ביורה דעה סימן רע&quot;א ד&quot;גויל&quot; מקרי כשעדיין לא נחלק העור כלל בעוביו לשנים, אלא שגררו השיער ומתקנים שם מעט, ובמקום הבשר אין מתקנים כלל.&lt;/p&gt;
&lt;p&gt;ו&quot;קלף&quot; מקרי: כשחולקים העור בעוביו, החלק החיצון שלצד השיער נקרא &quot;קלף&quot;, והפנימי הדבוק לבשר מקרי &quot;דוכסוסטוס&quot;. ולכן כי אמרינן &quot;כותבין על הקלף במקום בשר&quot;, הכוונה במקום שקרוב יותר לבשר, והיינו במקום שנחלק, וקודם שנחלק היה דבוק להדוכסוסטוס. וזהו כפי מנהגם בזמן הש&quot;ס, שהיו חולקין העורות.&lt;/p&gt;
&lt;h3&gt;סימן לב סעיף כ&lt;/h3&gt;
&lt;p&gt;אבל קלפים שלנו שאין חולקין העור, אלא מגררים הרבה במקום הדבוק לבשר, שממילא חלק הדוכסוסטוס נופל ולא נשאר רק הקלף. וכותבים על מקום זה הנגרר הרבה, דאילו מצד השיער שמגררים קליפתו העליונה – אינו אלא כדי מה שצריך לתקנו ולהחליקו.&lt;/p&gt;
&lt;p&gt;וכל הקלפים שלנו דין קלף יש להם, כי הסופרים בקיאים להכיר אם לא נשאר עדיין קצת דוכסוסטוס. והיינו שהוא חלק הרבה, והקלף אינו חלק כל כך. ואם אולי נשאר כקליפה דקה – מגררין אותה בסכין, ודבר זה ידוע לסופרים. ויזהרו שלא לגרור הרבה מצד השיער כדי שלא ישאר רק הדוכסוסטוס, דבכהאי גוונא פסול כמו שכתבתי.&lt;/p&gt;
&lt;h3&gt;סימן לב סעיף כא&lt;/h3&gt;
&lt;p&gt;וצריך להיות הקלף מעובד בעפצים או בסיד. וצריך שיהא מעובד לשמו, וצריך להוציא בשפתיו שמעבדו &quot;לשם תפילין&quot;. ובתחילת העיבוד יאמר כן, או שיעבדנו לשם ספר תורה. אבל אם עיבדו לשם מזוזה – פסול לתפילין, דקדושת תפילין חמורה מקדושת מזוזה. ומכל מקום מספר תורה לתפילין כשר, אף שספר תורה קדושתו חמורה מתפילין, דכל בלא מעשה רק הזמנה בעלמא – יכול לשנות מקדושה חמורה לקדושה קלה.&lt;/p&gt;
&lt;p&gt;ואם עיבדו כותי, וישראל עומד על גביו – להרמב&quot;ם פסול אפילו אמר לו הישראל שיעבד לשמו. ולהרא&quot;ש כשר אם ישראל עומד על גביו, וסייעו קצת בעבודה. וכן נוהגין.&lt;/p&gt;
&lt;p&gt;ופרטי דינים אלו בארנו ביורה דעה סימן רע&quot;א מן סעיף ה' עד סעיף י&quot;ב, עיין שם. ושם נתבאר אי צריך דווקא אמירה לשמה או די במחשבה. וגם נתבאר כשעיבדו שלא לשמה, אם יש לזה תיקון לחזור ולעבדו לשמה. וגם נתבאר דדווקא בתחילת העיבוד צריך להיות ה&quot;לשמה&quot;, עיין שם.&lt;/p&gt;
&lt;h3&gt;סימן לב סעיף כב&lt;/h3&gt;
&lt;p&gt;כתב רבינו הבית יוסף בסעיף י:&lt;/p&gt;
&lt;dl&gt;&lt;dd&gt;כשמסמנים הנקבים במרצע כעין אותיות, אף על פי שנקל להכותי לזייף – אין חוששין. דמירתת פן יכיר ישראל בטביעות עין.&lt;/dd&gt;
&lt;/dl&gt;&lt;p&gt;עד כאן לשונו, כלומר: דדרך הסופרים כשמניחים העורות בעת העיבוד תחת יד הכותי – עושים סימנים על העורות שלא יחליפם. ונקבים בעלמא אינם כלום, עד שיעשה נקבים כעין אותיות. ואף שגם בזה נקל לזייף, שיניח עור על עור זו ויעשה אותם הנקבים על עור זה, מכל מקום מירתת פן לא ישתוו לגמרי. וכבר בארנו ביורה דעה שם סעיף ט דמיירי במקום שהכותי נהנה בחליפין. דאם לא כן – הרי אינו חשוד להכשיל.&lt;/p&gt;
&lt;p&gt;(ובזה מתורץ מה שתמה האליה רבה סעיף קטן י&quot;ח על הסופרים שעושים סימנים קטנים מזה, עיין שם. ועיין מגן אברהם סעיף קטן י&quot;ג שהקשה מיורה דעה סימן קי&quot;ח סעיף ג. ולא הבנתי, דהא גם כאן מכיר בוודאי הכתב. ומה שכתב בשם הגהות מיימוניות דאם נתנו בתחילה בעיבוד לשם קדושה אינו צריך עוד, בארנו ביורה דעה שם).&lt;/p&gt;
&lt;h3&gt;סימן לב סעיף כג&lt;/h3&gt;
&lt;p&gt;הקלף יהיה מעור בהמה חיה ועוף הטהורים, דכתיב: &quot;למען תהיה תורת ה' בפיך&quot; – מן המותר בפיך. ואפילו שארי ספרים שיש בהם שמות – אסור לכתוב על דברים טמאים (מגן אברהם סעיף קטן י&quot;א). ולעניות דעתי נראה דאפילו בלא שמות – אסור לכתוב דברי תורה על דברים טמאים. ומי יתן טהור מטמא.&lt;/p&gt;
&lt;p&gt;אבל על עורות טהורים – מותר לכתוב, אפילו בנבילה וטריפה שלהם (שבת קח א), כיון שהוא ממין המותר &quot;בפיך&quot;. אבל מעור דג – אסור אפילו בטהורות, משום דנפיש זוהמיה (שם).&lt;/p&gt;
&lt;p&gt;והקלף צריך להיות שלם, שלא יהא בו נקבים שאין הדיו עובר עליו, דהיינו שלא תהא האות נראה בו חלוקה לשתים. אמנם מה שנראה כנגד השמש כחלוקה – לית לן בה (ב&quot;ח ומגן אברהם סעיף קטן ט&quot;ו).&lt;/p&gt;
&lt;p&gt;ויש שחלקו הקלפים למדרגות: דמשובח מכולם עור שליל, ושל חיה יותר משל בהמה, וכשרות עדיף מטרפות. ולא ידעתי מנא לן לחדש דבר שחכמינו ז&quot;ל לא אמרו כן. וכבר כתבנו מזה ביורה דעה סימן רע&quot;א.&lt;/p&gt;
&lt;h3&gt;סימן לב סעיף כד&lt;/h3&gt;
&lt;p&gt;הסופרים הזריזים עושים שלושה מיני קלפים: העב יותר לכתוב בו פרשת &quot;שמע&quot; שהיא קטנה, והדק ממנו לפרשת &quot;והיה כי יביאך&quot; שהיא יותר גדולה. ולפרשת &quot;קדש&quot; ולפרשת &quot;והיה אם שמע&quot; שהם ארוכות – עושים קלף דק מאוד. ובזה יתמלאו הבתים של ראש בשוה, וזהו נוי לתפילין.&lt;/p&gt;
&lt;p&gt;(ובשולחן ערוך סעיף י&quot;ד יש טעות הדפוס, עיין שם. וגם בהבית יוסף יש טעות זה.)&lt;/p&gt;
&lt;p&gt;ויש שמניחים גליונות גדולים בהפרשיות הקטנות יותר מפרשיות הגדולות, ועובי הקלפים עושים בשוה.&lt;/p&gt;
&lt;h3&gt;סימן לב סעיף כה&lt;/h3&gt;
&lt;p&gt;הרמב&quot;ם סוף פרק ראשון, אחר שכתב דין שכל אות צריך להיות מוקף קלף מכל צדדיו, ושכל אות צריך להיות כתיקונה עד שהתינוק יכול לקרותה ושירוץ הקורא בו, כתב וזה לשונו:&lt;/p&gt;
&lt;dl&gt;&lt;dd&gt;עור שהיה נקוב – לא יכתוב על גבי הנקב. וכל נקב שהדיו עוברת עליו – אינו נקב... ניקב העור אחר שנכתב, אם ניקב בתוך האות כגון תוך ה&quot;א או תוך מ&quot;ם וכן בשאר אותיות – כשר. ניקב בירך של אות עד שנפסקה, אם נשתייר ממנה מלוא אות קטנה – כשר, והוא שלא תדמה לאות אחרת. ואם לא נשתייר ממנה מלא אות קטנה – פסולה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;(ומפרש במנחות כט א: ניקב תוכו של ה&quot;א כלשון אחר דרש&quot;י, ד&quot;תוכו&quot; הוא החלק שבתוכו. והרא&quot;ש בהלכות ספר תורה סימן ט&quot;ו הכריע כלשון ראשון דרש&quot;י, ד&quot;תוכו&quot; הוא הרגל השמאלי של הה&quot;א. והקשה על הלשון אחר מה שכתב ה' דנקט, עיין שם. ונראה לי דנקיט משום יריכו, דזהו רק בה&quot;א. וכן בירושלמי מגילה פרק ראשון הלכה ט ביריכו נקיט ה&quot;א, ובתוכו בי&quot;ת, עיין שם. ובמנחות דחדא מימרא היא – נקט ה&quot;א משום יריכו.)&lt;/p&gt;
&lt;h3&gt;סימן לב סעיף כו&lt;/h3&gt;
&lt;p&gt;והנה מדברי הרמב&quot;ם מתבאר להדיא שבדין היקף קלף יש חילוק בין קודם כתיבת האות לניקב אחר כך. וסברא זו כתבה רבינו הבית יוסף בספרו הגדול בשם סדר גט אשכנזי, וכתב שכן נראה להדיא מהרמב&quot;ם, עיין שם. וכן כתב בשולחן ערוך סוף סעיף ט&quot;ז, וזה לשונו:&lt;/p&gt;
&lt;dl&gt;&lt;dd&gt;הא דמכשרינן כשנפסק אות – דווקא [כשנכתב] (כשנפסק) בכשרות ואחר כך נפסק. אבל אם מתחילה כשנכתב היה שם נקב ונפסק בו, או אם רגל הכ&quot;ף הפשוטה או כיוצא בה מגיע לסוף הקלף בלי היקף קלף מתחילתו – פסול.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;ואין לשאול: דאם כן למה כתב בסעיף ד שלא תדבק אות בחברתה, אלא כל אות תהיה מוקפת גויל? עד כאן לשונו. וכן בסעיף כ&quot;ה וסעיף כ&quot;ו כתב דאותיות דבוקות יכול להפרידם, עיין שם. והיה לו לבאר דזהו רק בשעת כתיבתם, אבל כשנדבקו אחר כך – אינו צריך להפרידם, מפני שמוקף גויל אינו צריך רק בשעת כתיבה ולא כשנדבקו אחר כך כמו בנקב.&lt;/p&gt;
&lt;p&gt;דיש לומר דלא דמי: חדא דבדיבוק יכול לתקן, מה שאין כן בנקב. ועוד: דדיבוק אות לאות חמיר טפי מפני שנראים כאות אחד, וזה פסול גם אם נדבקו אחר כך. ותדע לך שכן הוא, שהרי הרמב&quot;ם בפרק עשירי בעשרים פסולים שחשב שם, חשב נגיעות האותיות זו לזו. ולמה לא חשב היקף גויל? אלא וודאי משום דהיקף גויל אינו פוסל רק בתחילת הכתיבה, ודיבוק פוסל גם אחר כך.&lt;/p&gt;
&lt;p&gt;(ובזה מתורץ קושית מהר&quot;ל בן חביב שהביא הבית יוסף, למה לא חשב הרמב&quot;ם היקף גויל, עיין שם. ולפי מה שכתבתי אתי שפיר. ודייק ותמצא קל.)&lt;/p&gt;
&lt;h3&gt;סימן לב סעיף כז&lt;/h3&gt;
&lt;p&gt;אמנם ברור הדבר שהטור, וספר התרומה, והסמ&quot;ג, והמרדכי, והגהות מיימוניות – לית להו חילוק זה בין קודם הכתיבה לאחר הכתיבה. דהטור כתב:&lt;/p&gt;
&lt;dl&gt;&lt;dd&gt;ואם לאחר שנכתב ניקב בתוך האות – כשר. ויש אומרים אפילו ניקב כל תוכו. ובירושלמי משמע שצריך גם בפנים מוקף גויל.&lt;/dd&gt;
&lt;/dl&gt;&lt;p&gt;עד כאן לשונו, וכן כתבו הפוסקים שהבאנו. ואי סלקא דעתך שמחלקים בין קודם הכתיבה לאחר כך – לא הוה ליה לומר דבירושלמי מצריך גם היקף גויל מבפנים, הא גם הש&quot;ס שלנו סובר כן. אלא דסבירא ליה דלאחר כתיבה אינו צריך, והוה ליה לומר דבירושלמי מצריך גם אחר כתיבה היקף גויל. ועוד: דלמה לנו לעשות מחלוקת בין הבבלי ובין הירושלמי? נימא דהירושלמי מיירי בשעת הכתיבה, ובאמת נאמר כן לדעת הרמב&quot;ם. ואי משום דמשמע להו דהירושלמי מיירי גם כן לאחר כתיבה – הוה ליה לומר כן, כיון שזהו עיקר המחלוקת. אלא וודאי דלא סבירא ליה חילוק זה כלל.&lt;/p&gt;
&lt;h3&gt;סימן לב סעיף כח&lt;/h3&gt;
&lt;p&gt;ואין לשאול: דאם כן איך כתבו הטור והפוסקים בניקב הרגל הפנימי של הה&quot;א אם נשאר כל שהוא כשר, ובניקב הרגל הימיני כשנשאר כאות קטנה כשר, הא אין כאן היקף גויל? דמטעם זה דקדקו רבינו הבית יוסף וסידור גט אשכנזי לחלק בין קודם כתיבה לאחר כך, כמבואר בספרו הגדול.&lt;/p&gt;
&lt;p&gt;אמנם באמת נראה לעניות דעתי דאין צורך לחילוק זה, דלענין היקף גויל מצרפינן גם מקצת האות שלאחר הנקב. וראיה ברורה לזה, שהרי רש&quot;י ז&quot;ל במנחות (כט ב) פירש על איפסקא ליה כרע דוי&quot;ו ד&quot;ויהרג&quot;, ופירש&quot;י שהוי&quot;ו אירע במקום נקב, עיין שם. הרי לדידיה היה נקב בשעת הכתיבה (וכן כתב בדרישה אות ה' ונשאר בקושיא, עיין שם). אלא וודאי דלא קשיא כלל: דאנו מצרכינן כדי אות קטנה בלי הפסק הנקב, דאם לא כן אין שם &quot;אות&quot; עליו. אבל לעולם מחשבינן גם מה שאחר הנקב והוה מוקף גויל.&lt;/p&gt;
&lt;h3&gt;סימן לב סעיף כט&lt;/h3&gt;
&lt;p&gt;ולפי זה תמוהים מאוד דברי רבינו הבית יוסף בשולחן ערוך. דבסעיף ט&quot;ו כתב כלשון הטור, ובסוף סעיף ט&quot;ז כתב כדברי הרמב&quot;ם. והמה סותרים זה לזה, וכבר תמהו עליו בזה (ט&quot;ז סעיף קטן י&quot;ד, ואליה רבה סעיף קטן כ&quot;ז).&lt;/p&gt;
&lt;p&gt;ונראה לי דלעולם סובר כהרמב&quot;ם. וזה שכתב לשון הטור משום דלפי דעת הטור סובר הש&quot;ס שלנו דמבפנים אינו צריך היקף גויל, וכדי שלא להורות כן העתיק לשונו. דאפילו לדעת הטור אין הלכה כן, כיון דבירושלמי מפורש דצריך. וכל שכן לדברי הרמב&quot;ם כולי עלמא סוברים כן. וכיון דלדינא אין נפקא מינה בזה, העתיק לשונו כדי לקצר כדרכו.&lt;/p&gt;
&lt;p&gt;(ומה שכתב הט&quot;ז דהטור סבירא ליה כתירוץ הראשון של הבית יוסף לחלק בין דיבוק לנקב – תמוה. דאם כן אפילו ניקב בחוץ אינו פוסל, כל שכן בפנים. וכן תמה הפרי מגדים. ויתר דברי הפרי מגדים בסעיף קטן י&quot;ד ובסעיף קטן ח' לא אבין, עיין שם שלשונו מגומגם.)&lt;/p&gt;
&lt;h3&gt;סימן לב סעיף ל&lt;/h3&gt;
&lt;p&gt;כבר נתבאר דדעת הטור דבניקב רגל הימיני בה&quot;א – צריך להשתייר כמלוא אות קטנה. אבל ברגל פנימי – גם במשהו כשר. וזהו דעת הרא&quot;ש.&lt;/p&gt;
&lt;p&gt;אבל שארי פוסקים מצריכים גם בזה כמלוא אות קטנה, והיינו יו&quot;ד. ואם נפסק בעוביו, אם נשתייר כחוט דק – כשר. והכי הלכתא (מגן אברהם סעיף קטן ט&quot;ז).&lt;/p&gt;
&lt;h3&gt;סימן לב סעיף לא&lt;/h3&gt;
&lt;p&gt;כתבו רבותינו בעלי השולחן ערוך בסעיף ט&quot;ז:&lt;/p&gt;
&lt;dl&gt;&lt;dd&gt;נפסק אחת מהאותיות הפשוטות, כגון וי&quot;ו זיי&quot;ן וכיוצא בהן, אם תינוק שאינו לא חכים ולא טיפש יודע לקרותו – כשר. ואם לאו – פסול. ואינו צריך לכסות לו שאר אותיות כמו שנוהגים.&lt;/dd&gt;
&lt;/dl&gt;&lt;dl&gt;&lt;dd&gt;מיהו אם אנו רואים שלא נשאר צורת האות כתיקונו, או נפסק רגל האל&quot;ף – פסול אף על פי שהתינוק קורא אותו כהלכתו.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;(כן צריך לומר כפי שהגיה הט&quot;ז בסוף סעיף קטן ט', עיין שם. ודברי המגן אברהם סעיף קטן י&quot;ח דחוקים. והמחוור כמו שכתב היד אפרים, דמה שכתב האח&quot;ד – כוונתו ה&quot;א-חי&quot;ת-דלי&quot;ת, עיין שם.)&lt;/p&gt;
&lt;h3&gt;סימן לב סעיף לב&lt;/h3&gt;
&lt;p&gt;ביאור הדברים כמו שכתב הריב&quot;ש (סימן ק&quot;כ), וזה לשונו:&lt;/p&gt;
&lt;dl&gt;&lt;dd&gt;דלא מהני קריאת התינוק אלא היכא שהפסול הוא משום שזה האות נדמה לאות אחר. אבל היכא שהפסול הוא משום שנפסק צורתו – לא מהני... וכן אין להכשיר האל&quot;ף, שאין רגל השמאלי נוגע לקו האמצעי בשביל שהתינוק יקראנה אל&quot;ף, שהרי מפני הפירוד לא יטעה לומר שהיא אות אחרת...&lt;/dd&gt;
&lt;/dl&gt;&lt;p&gt;עד כאן לשונו. וכן כתב המהרי&quot;ק שורש ס&quot;ט בדין אלפי&quot;ן שאין היודי&quot;ן שלהם נוגעת על עצמה, וכן נקודת הפ&quot;א שאין נוגעת לגגה, וזה לשונו:&lt;/p&gt;
&lt;dl&gt;&lt;dd&gt;ופשוט שאין להכשירו על ידי קריאת התינוק, שלא נאמרו דברים הללו אלא כשנפסק האות ובציר לה משיעורא, כגון וי&quot;ו קטיעא שאנו מסופקים אם הגיע לאורך וי&quot;ו או הוא כשיעור יו&quot;ד. ולזה תועיל קריאת התינוק כשקראו וי&quot;ו, מדלא קראו יו&quot;ד. אבל היכא דפשיטא שאין האות נשאר בצורתה מה תועיל קריאת התינוק, שעינינו רואות שאין האות בצורתה?&lt;/dd&gt;
&lt;/dl&gt;&lt;p&gt;עד כאן לשונו (והביאם הט&quot;ז בסעיף קטן ט'). ובזה נתבארו דברי השולחן ערוך.&lt;/p&gt;
&lt;h3&gt;סימן לב סעיף לג&lt;/h3&gt;
&lt;p&gt;ולפי זה בוי&quot;ו קצר הדומה ליו&quot;ד, או יו&quot;ד ארוך הדומה לוי&quot;ו, או זיי&quot;ן קצר הדומה ליו&quot;ד, או זיי&quot;ן ארוך הדומה לנו&quot;ן פשוטה, או בי&quot;ת עגול הדומה לכ&quot;ף כפופה, או כ&quot;ף מרובע הדומה לבי&quot;ת, או דלי&quot;ת שראשו קצר ודומה לוי&quot;ו, או וי&quot;ו שראשו רחב הדומה לדלי&quot;ת, או דלי&quot;ת שהצדדי שלו ארוך ודומה לכ&quot;ף פשוטה, או כ&quot;ף פשוטה שהצדדי קצר ודומה לדלי&quot;ת, או גימ&quot;ל שהראש התחתון מחובר ודומה לנו&quot;ן כפופה, או נו&quot;ן כפופה שהראש התחתון אינו מחובר ודומה לגימ&quot;ל, או ה&quot;א שיריכו השמאלי מחובר ודומה לחי&quot;ת, או חי&quot;ת שהשמאלי אינו מחובר ודומה לה&quot;א, או ה&quot;א שהירך השמאלי אינו ניכר בטוב ודומה לדלי&quot;ת, או וי&quot;ו שהקו הוא באמצע ודומה לזיי&quot;ן, או זיי&quot;ן שהקו בהצד ודומה לוי&quot;ו – בכל אלו וכיוצא באלו מהני קריאת התינוק.&lt;/p&gt;
&lt;p&gt;אבל באלפי&quot;ן, ושיני&quot;ן, ועייני&quot;ן, וצדי&quot;ן שאין הראשים מחוברין להקוין – אינו מועיל קריאת התינוק. וכן בכל האותיות כיוצא בזה.&lt;/p&gt;
&lt;p&gt;(עיין שערי תשובה סעיף קטן כ&quot;ג בשם גינת ורדים, דכ&quot;ף פשוטה בסוף שיטה שהמשיך הגג עד שדומה לדלי&quot;ת או לרי&quot;ש, דיש להקל בשעת הדחק משום דמוכח שהמשיכו להשלמת השיטה, עיין שם. ואין שום טעם בזה, ואפילו בשעת הדחק פסול אם התינוק קוראה ד' או ר'. ושארי דבריו יתבארו בסימן ל&quot;ו.)&lt;/p&gt;
&lt;h3&gt;סימן לב סעיף לד&lt;/h3&gt;
&lt;p&gt;מהו תינוק דלא חכים? שאינו מבין הענין, דכשמבין יגיד מפני הענין ולא מפני תמונת האות. ולא טיפש, הוא שיודע היטב תמונת האותיות.&lt;/p&gt;
&lt;p&gt;וזה שכתבו שאינו צריך לכסות לו מלפניו ומלאחריו, הטעם פשוט: דכיון שאינו מבין המשך הענין, מה לנו לכסות לו? ומכל מקום יש אומרים דלפניו צריך לכסות ולא מלאחריו (מגן אברהם סעיף קטן י&quot;ט). והטעם: דחיישינן שמא מבין מעט הענין, דאם לא כן אין שום חשש בזה. וכן המנהג לכסות מה שלפניו.&lt;/p&gt;
&lt;p&gt;ודע דזה דסמכינן בוי&quot;ו קצר על קריאת התינוק, זה בקצר לגמרי. אבל בנפסק באמצע – לא סמכינן עליו כשיאמר שהוא וי&quot;ו, מפני שאמירתו הוא מפני הצירוף. ולכן צריך לכסות לו החלק התחתון (ט&quot;ז סעיף קטן י'). ואף שיש חולקים בזה, וסבירא להו דלא חיישינן שיאמר מפני הצירוף (עיין אליה רבה), מכל מקום העיקר כמו שכתבתי.&lt;/p&gt;
&lt;p&gt;ודע דבכל זה אין חילוק בין שהאות נתקלקל אחר הכתיבה, ובין שהסופר כתבו כך, דבכולם סומכין על קריאת התינוק (ט&quot;ז שם). דלא כיש מי שחולק, וסבירא ליה דלא סמכינן על קריאת התינוק רק באות שנתקלקל ולא במה שכתב הסופר מתחילה (עיין ב&quot;ח), דאין שום טעם לחלק בזה.&lt;/p&gt;
&lt;h3&gt;סימן לב סעיף לה&lt;/h3&gt;
&lt;p&gt;אם נפלה טיפת דיו לתוך האות וקלקל האות, בין שנפל בעת הכתיבה ובין שנפל לאחר הכתיבה, ובין שקלקלו שנאבדה ממנו תמונת אות ובין שעל ידי הטיפה נראה כאות אחר, כגון שנפלה טיפה בתוך אות דלי&quot;ת ונדמה לה&quot;י או בתוך ההפסק של ירך הה&quot;א ונדמה לחי&quot;ת, וכן כל כיוצא בזה – נפסל האות. ואפילו הטיפה החסיר רק הקוצה של יו&quot;ד – פסול.&lt;/p&gt;
&lt;p&gt;אך אם החסיר התגין – לית לן בה, וסמכינן על הרמב&quot;ם שאין התגין מעכבים, וכמו שכתבתי בסעיף י&quot;ד. וכן שארי קוצין של האותיות, כשנפלה עליהם טיפה לית לן בה, כיון דגוף האות קיים.&lt;/p&gt;
&lt;p&gt;ואם יש ספק אם נאבדה תמונת האות אם לאו, או אם דומה לאות אחרת – סומכין על תינוק דלא חכים ולא טפש, וכפי שיאמר כן יהיה.&lt;/p&gt;
&lt;p&gt;ודע דאין חילוק בין דיו לצבע, דגם כל מין צבע שנפל – פוסל אם קלקל האות. לבד שעוה כשנפל על האות אינו פוסלה, דהוא ככיסוי בעלמא, וגוררה וכשר. ואם מותר לגוררה בשבת, יתבאר בסימן ש&quot;מ שאסור, דלגבי איסור סקילה חשיב כמחיקה. ומכל מקום לענין הקריאה בספר תורה, כשאירע כן בשבת יכולים לקרות בה, דנחשב ככיסוי בעלמא.&lt;/p&gt;
&lt;p&gt;אבל דיו וצבע אף שהם לחים עדיין והאות יבש, מכל מקום לא שייך לומר כיסוי על זה, דכיון שנשפך וקלקלו – הוי כנמחק האות, וצריך תיקון כמו שיתבאר. וקודם תיקונו פסול לגמרי. ולכן בתפילין ומזוזות כשנפל דיו על אות וקלקלו, וכבר נכתבו הרבה אותיות אחר אות זה – נפסלו. ולא מהני תיקון דהוה שלא כסדרן, אלא אם כן יכול למחוק כל האותיות שנכתבו אחר זה האות, כגון שאין שם ביניהם.&lt;/p&gt;
&lt;h3&gt;סימן לב סעיף לו&lt;/h3&gt;
&lt;p&gt;וכיצד תקנתו? דזה אין מועיל לגרור הדיו במקום שנפל ויוחזר האות לתיקונו. דהוה &quot;חק תוכות&quot;, כלומר: דהתורה אמרה &quot;וכתבתם&quot; ולא &quot;וחקקתם&quot;, ו&quot;חקיקה&quot; מקרי כשחוקק סביבות האות והאות נתהוה ממילא. וזהו בטיפת דיו כשקלקל האות, ועתה מתקנו על ידי גרירת הדיו סביב האות – הוה &quot;חק תוכות&quot; ופסול מן התורה. אלא יגרור כל האות לגמרי ויחזור ויכתבנו.&lt;/p&gt;
&lt;p&gt;וכן אם נעשה על ידי הטיפה כאות אחרת, כגון שהמשיך ירך הה&quot;א לגגה – לא מהני גרירת הטיפה, דהוה &quot;חק תוכות&quot;. אלא יגרור כל הירך ויחזור ויכתוב. וכן אם הטיפה עשתה מבי&quot;ת פ&quot;א – לא מהני מחיקת הטיפה. אלא יגרור כל הגג עם הטיפה, ויחזור ויעשה גג.&lt;/p&gt;
&lt;p&gt;אמנם טיפה שעשתה מן דלי&quot;ת ה&quot;א נראה דמהני גרירת הטיפה, שהרי עומדת בפני עצמה, ולא קלקלה את הדלי&quot;ת אלא ששינתו לה&quot;א. ועתה נוטלו ממנו והדלי&quot;ת כמקדם. ויש לעיין בזה, ולדינא נראה לעניות דעתי כמו שכתבתי.&lt;/p&gt;
&lt;h3&gt;סימן לב סעיף לז&lt;/h3&gt;
&lt;p&gt;היה צריך לכתוב אות, ונפלה טיפת דיו ועשתה כמין חצי אות – לא ישלים האות בצירוף הטיפה, דאין זה כתיבה. אלא ימחקנה, דבעינן כל האות על ידי כתיבה (מגן אברהם סעיף קטן כ&quot;ג). ואף על גב דבגט יש מקילין בכהאי גוונא, כמו שכתבתי באבן העזר סימן קכ&quot;ה – לא דמי, דבגט אין צריך קדושה רק &quot;לשמה&quot;. והעיקר בתורף הגט מן התורה כמבואר שם, ולכן לא חיישינן בזה. מה שאין כן בספרי תורה תפילין ומזוזות, דבכל אות ומקצת אות צריך קדושה, ובחסר מקצת אות פסולים לגמרי – פשיטא דבכהאי גוונא פסול, דמקצת אות זה לא נכתב, ופשיטא שאין בו קדושה.&lt;/p&gt;
&lt;p&gt;(כן נראה לי. וצריך עיון על המגן אברהם בסוף סעיף קטן כ&quot;ג, עיין שם. והדין ברור כמו שכתבתי.)&lt;/p&gt;
&lt;h3&gt;סימן לב סעיף לח&lt;/h3&gt;
&lt;p&gt;וכן אם טעה וכתב דלי&quot;ת במקום רי&quot;ש, או בי&quot;ת במקום כ&quot;ף – אין תקנה למחוק התג לתקן האות שיהיה בעיגול, דזהו &quot;חק תוכות&quot;. אלא יוסיף דיו על התג ויעשנו עגול, דזהו כתיבה ממש.&lt;/p&gt;
&lt;p&gt;וכן להיפך: כשכתב רי&quot;ש במקום דלי&quot;ת, או כ&quot;ף במקום בי&quot;ת – אין תקנה לחקוק העיגול ולעשותו תג, דזהו &quot;חק תוכות&quot;. אלא יוסיף דיו על העיגול ויעשנו כתג, וכדומה לזה בשארי אותיות.&lt;/p&gt;
&lt;p&gt;וזהו כשלא כתב אחריו, דאם כתב אחריו לא מהני שום תיקון, דהוי &quot;שלא כסדרן&quot;. אלא אם כן ימחקם גם כן אם אין שֵם ביניהם (כל זה מתבאר מט&quot;ז סעיף קטן ט&quot;ז, וממגן אברהם סעיף קטן כ&quot;ד).&lt;/p&gt;
&lt;p&gt;ודע דכשהפסול הוא משום &quot;חק תוכות&quot; – לא מהני העברת קולמס על האות.&lt;/p&gt;
&lt;h3&gt;סימן לב סעיף לט&lt;/h3&gt;
&lt;p&gt;מ&quot;ם פתוחה שנדבק פתיחתה ונסתמה, פסק רבינו הבית יוסף בסעיף י&quot;ח שאין מועיל לגרור הדבק ולפותחה, דהוי כ&quot;חק תוכות&quot; כיון שאינו עושה מעשה בגוף האות הנשאר. דלא כ&quot;יש מי שאומר&quot; דזה אינו &quot;חק תוכות&quot; משום, דזהו כשני אותיות הדבוקים דמהני גרירה ביניהם (עיין מגן אברהם סעיף קטן כ&quot;ה בשם הרא&quot;ם). דאינו כן, דסוף סוף אות אחד הוא.&lt;/p&gt;
&lt;p&gt;אמנם גם אינו צריך לגרור כל המ&quot;ם, כמו שיש מי שסובר כן (ר&quot;ם אלשקר ורד&quot;ך, עיין בית יוסף). אלא שדי לגרור החרטום של המ&quot;ם, והיינו הוי&quot;ו של המ&quot;ם לגוררו כולו, דהמ&quot;ם הוא כמורכב מנו&quot;ן כפופה עם וי&quot;ו. ולכן כיון דהנו&quot;ן נכתב בהכשר – ישאר על מקומו. והוי&quot;ו יגרור, ויכתוב וי&quot;ו אחר. ואפילו אם נסתם אחרי כתיבת כולו, ואם כן הרי גם הוי&quot;ו נעשה בהכשר, מכל מקום הרי בהכרח לעשות מעשה בגוף האות כמו שכתבתי, ודיו בהוי&quot;ו בלבד.&lt;/p&gt;
&lt;p&gt;אך זהו רק במ&quot;ם, מפני שעשייתו הוא בשתי כתיבות: נו&quot;ן ווי&quot;ו כמו שכתבתי. אבל רי&quot;ש שעשאה כמין דלי&quot;ת, ובא לגוררו – גוררו כולו. ולא די לגרור הגג בלבד או הירך בלבד, דכיון שכל האות נעשה כאחת, וכולו נעשה בפסול, לפיכך צריך לגרור שניהם. וכדומה לזה בשארי אותיות. ולכן אם מתחילה כתב רי&quot;ש כהוגן, ואחר כך טעה ועשה לו תג – דיו לגרור הגג עם התג או הירך עם התג, כיון שנעשה בהכשר ודומה למ&quot;ם (מגן אברהם שם). ויש מחמירין גם בזה, והמחמיר תבוא עליו ברכה. אבל עיקר הדין כמו שכתבתי (ועיין מה שכתבתי בסימן ל&quot;ו סעיף י&quot;ז).&lt;/p&gt;
&lt;h3&gt;סימן לב סעיף מ&lt;/h3&gt;
&lt;p&gt;וכיון שנתבאר דהמ&quot;ם, מפני שאין עשייתו בפעם אחת אינו צריך לגוררו כולו, ולכן פשיטא ברגלי הה&quot;א והקו&quot;ף שנגעו בהגג – דיו שיגרור הרגל בלבד ויחזור ויעשנו. ואינו לגוררו כולו כיון שהגג כדין נכתב, ושני גולמים הם. וכן היודי&quot;ן שבאל&quot;ף, שצריך שיהיה רק הקוין הדקין מחובר להקו הארוך, אם הם מחוברים יותר מכשיעור והיינו שכל רוחבן של היודי&quot;ן מחוברין, ונפסל האל&quot;ף. וגרירה לא מהני בהדיבוק בלבד שזהו &quot;חק תוכות&quot;, אלא יגרור היודי&quot;ן ויתקנם, ואינו צריך לגרור הקו הארוך כיון שאינם נעשים בבת אחת. וכן הדין ביודי&quot;ן של השי&quot;ן, והעי&quot;ן, והצדי&quot;ק, והפ&quot;א, ורגלי התי&quot;ו, אם נגעו יותר מכפי הנצרך – יגררם ויתקנם.&lt;/p&gt;
&lt;p&gt;וכבר נתבאר דדיבוק אות לאות, בין בשעת כתיבה בין לאחר כתיבה – פסול. אך בזה מהני הפרדה, דלא הוי &quot;חק תוכות&quot; כיון שכל אות בפני עצמה ניכר כתיקונו. ולכן מפרידן וכשר. וכן אם רגל הכ&quot;ף פשוטה או שארי אותיות הפשוטים הארוכים מגיעים לסוף היריעה בלי היקף קלף – רשאי לגרור קצת, דזה אינו כ&quot;חק תוכות&quot;.&lt;/p&gt;
&lt;p&gt;וזה שבדיבוק אות לאות מהני גרירה, היינו כשלא נתקלקלו האותיות. אבל כשנתקלקלו – לא מהני רק גרירת גוף האותיות. ויש אומרים דגם כשהדיבוק מתפשט בכל אורך האותיות – לא מהני רק גרירת גוף האותיות. ואינו כן (מגן אברהם סעיף קטן כ&quot;ז). וכן אם נדבקה רגל הה&quot;א רק כחוט השערה, והתינוק מכיר שהוא ה&quot;א – מותר לגרור הדיבוק (שם). וכן הדין בקוצין הדקין של יו&quot;די האלף כשנוגעין – לית לן בה. וכהאי גוונא בכל האותיות.&lt;/p&gt;
&lt;p&gt;(מה שכתב המגן אברהם בסעיף קטן כ&quot;ו בשם הר&quot;ם גאלאנטי. ויתר דבריו יתבארו בסייעתא דשמיא בסימן ל&quot;ו, כי שם מקומם.)&lt;/p&gt;
&lt;h3&gt;סימן לב סעיף מא&lt;/h3&gt;
&lt;p&gt;בדבר הכרת התינוק על האותיות שנתבאר, אירע כמה פעמים שמראין לתינוק ואומר כך, ואחר כך מראין לתינוק אחר ואינו אומר כהראשון, נראה לעניות דעתי דאין להשגיח על השני. דכיון שחכמינו ז&quot;ל צוו להראותו לתינוק – כפי שיאמר הראשון כן יקום. דאם לא כן לעולם לא יתברר הדבר, דכמו שיש שינוי דעות בגדולים, כמו כן בקטנים לפי דעותיהם. וכיוצא בזה אמרו חכמינו ז&quot;ל: כל מקום שהאמינה תורה עד אחד – הרי הוא כשנים.&lt;/p&gt;
&lt;p&gt;אמנם אם שני תינוקות אומרים היפך מהראשון, נראה דאזלינן בתרייהו. ואם שואלים להרבה נערים, זה אומר בכה וזה אומר בכה – אזלינן בתר רובא. ובמחצה למחצה אזלינן לחומרא (כן נראה לי בדינים אלו).&lt;/p&gt;
&lt;h3&gt;סימן לב סעיף מב&lt;/h3&gt;
&lt;p&gt;בתחילת כתיבת הפרשיות יאמר בפיו: &quot;אני כותב לשם קדושת תפילין, וכל אזכרות שבו לשם קדושת השם&quot; (פרי מגדים). ומלבד זה צריך בכל פעם שכותב אזכרות, צריך לומר בכל אזכרה שכותב לשם קדושת השם. וכשכותב שני אזכרות או יותר כאחד בלא הפסק – די בקידוש אחד. ויש אומרים דסגי כשמחשב שכותב האזכרה לשמן, דהואיל שהוציא בתחילת הכתיבה בפיו – סגי בהכי. ויש להקל בדיעבד, אבל לכתחילה צריך שיוציא בשפתיו.&lt;/p&gt;
&lt;p&gt;ואם רוצה לנמנם – לא יכתוב, דאינו כותב אז בכוונה.&lt;/p&gt;
&lt;p&gt;וקודם כתיבת השם יעיין בקולמס שלא תהיה מלא דיו, כדי שלא יבוא לידי מחיקה. ולכן כשטובל הקולמס יכתוב אות אחד לפני השם, ואחר כך יכתוב השם ויקדש הדיו באותו אות. ואם לא הניח אות לפני השם, מכל מקום יעיין באיזה אות או תג שצריך תיקון ויעשה התיקון, ואחר כך יכתוב השם.&lt;/p&gt;
&lt;p&gt;(ויש בכתיבת השם סודות גדולים ונוראים, ומבואר בעטרת זקנים ובפרי עץ חיים. ולאו כל מוחא סביל דא, ואשרי הסופר שזוכה לזה. ובזה נכון שכל סופר יזהר שיהיה טהור מקרי, ולכתוב בהתבודדות. והעיקר לשום אל לב שהוא כותב תפילין. ובעוונותינו הרבים רבו הקלקולים בהסופרים, וכל איש ירא אלהים מחויב לראות שתפיליו לא יכתבו לו הנערים, אלא איש הבא בשנים וירא אלהים.)&lt;/p&gt;
&lt;h3&gt;סימן לב סעיף מג&lt;/h3&gt;
&lt;p&gt;צריך הסופר לדקדק בחסרות ויתרות, שאם חסר או יתר אות אחת – פסולים. ונמצאו המניחים אותם מברכים בכל יום ברכה לבטלה, ושרוים בכל יום בלא מצות תפילין. ועונשו של הסופר גדול מאוד מאוד.&lt;/p&gt;
&lt;p&gt;ולכן המתעסק בכתיבת תפילין צריך להיות ירא שמים וחרד לדבר ה', וכל פרשה אחר שיכתבנה – יקראנה היטב בכוונה ודקדוק פעמיים ושלוש, ויחזור ויקראנה קודם שיתננה בביתה כדי שלא יתחלף פרשה בפרשה.&lt;/p&gt;
&lt;p&gt;וטוב לנסות הקולמס קודם התחלת הכתיבה, שלא יהא עליו דיו יותר מדאי ויפסיד. וכן יזהר קודם שיכתוב כל שֵם לקרות כל מה שכתב אם אין בהם טעות, כדי שהשם לא יבוא לידי גניזה על ידו. והידור גדול הוא אם ביכולתו להתבודד ולכתוב כל הפרשיות בלי הפסק, ובמחשבה נכונה ורצויה לפני ה'.&lt;/p&gt;
&lt;h3&gt;סימן לב סעיף מד&lt;/h3&gt;
&lt;p&gt;ואם נמצא שהחסיר אות – אין לה תקנה, דתיקון אינו מועיל דהוי &quot;שלא כסדרן&quot; ופסולין, משום דכתיב: &quot;והיו&quot; – בהווייתן יהא.&lt;/p&gt;
&lt;p&gt;ואם יתר אות אחת – יש לה תקנה על ידי שיגרור אותה. וזהו אם היתר הוא בסוף התיבה או בתחלתה, אבל באמצע התיבה הלא ישאר הפסק כשיגרור, ויהיה נראה כשתי תיבות. אם לא שביכולת להאריך האות הקודם או שלאחריו, כגון שהאות הקודם הוא מאותיות שגגם רחבה – יאריכם עוד מעט, וכן מלאחריו. ונסתפקו הפוסקים אם אחר הגרירה יכול להמשיך האות הקודם למטה ולא למעלה, כגון שכתב &quot;מצות&quot; מלא ונצרך למחוק הוי&quot;ו, והמשיך הצד&quot;י מלמטה ונראה כתיבה אחת, אבל למעלה נראה כשתי תיבות. וכן אם אות הקודם היה נו&quot;ן כפופה, שיכול להמשיך ירך התחתון ולא העליון, דאם ימשיך גם העליון יתראה כבי&quot;ת (ט&quot;ז סעיף קטן כ' ומגן אברהם סעיף קטן ל&quot;ג). וכיון שיש ספק – הולכין לחומרא. ונראה לי דזה תלוי בראיית העין, או ישאלו לתינוק היודע לחבר האותיות לתיבה שלימה אם הם שני תיבות או תיבה אחת.&lt;/p&gt;
&lt;p&gt;וגם בתחילת הכתיבה יזהר לבלי להמשיך ירך התחתון של הנו&quot;ן והצד&quot;י יותר מירך העליון, כדי שהאות שאחריו לא יופלג מהקודם ויתראו כשני תיבות. ואם אירע כן והכניס האות שאחריו בתוכו, כגון שהיה צריך לכתוב נו&quot;ן יו&quot;ד או צד&quot;י יו&quot;ד, והמשיך הירך התחתון והכניס היו&quot;ד בתוך ירך התחתון, והיינו שהסמיכו לירך העליון וממילא שהוא בתור ירך התחתון – כשר, שהרי נראים להדיא כשני אותיות (שם). ואם מצא יתר תיבה – ימחקנו אף שישאר מקום פנוי, מכל מקום כיון דליכא כשיעור תשע אותיות, שזהו שיעור פרשה כמו שכתבתי ביורה דעה סימן ער&quot;ה – לית לן בה (שם).&lt;/p&gt;
&lt;p&gt;ויש מי שמכשיר בתיבות כפולות גם בלא מחיקה, ותמיה לומר כן (שם). וכשמוחק – ימחוק השני, דהראשון הא נכתב כהלכתו. ובדיעבד אם מחק הראשון – כשר.&lt;/p&gt;
&lt;p&gt;(ומה שכתב המגן אברהם שם דיכול למשוך גג הה&quot;א אף שהרגל לא יהיה בסופה, עיין שם – צריך עיון. ודייק ותמצא קל.)&lt;/p&gt;
&lt;p&gt;(מזה מבואר דביתור אות ליכא משום &quot;שלא כסדרן&quot;. וצריך טעם, ויש לומר דדמי לדיבוק בין האותיות. ודייק ותמצא קל.)&lt;/p&gt;
&lt;h3&gt;סימן לב סעיף מה&lt;/h3&gt;
&lt;p&gt;מותר לכתוב אפילו שמות על מקום הגרר ועל מקום המחק. ו&quot;גרר&quot; מקרי כשגררו יבש, ו&quot;מחק&quot; מקרי כשמחקו לח.&lt;/p&gt;
&lt;p&gt;ומכל מקום יזהר לכתחילה שלא ימחקנו בעודו לח, אלא ימתין עד שנתייבש ויגררנו. דאז יגרר בקל ולא ישאר בו שום רושם, מה שאין כן כשהוא לח. ואסור לתלות בין שיטה לשיטה איזה אות בתפילין, אפילו באופן שיהיה כסדרן. והכי אמרינן בירושלמי מגילה פרק ראשון (הלכה ט): אין תולין בתפילין ומזוזות.&lt;/p&gt;
&lt;p&gt;(אף על גב דעיקר הטעם כפי מה שכתבו הפוסקים הוא משום &quot;שלא כסדרן&quot;, מכל מקום סוף סוף אין הדברים יוצאין מפשוטן. וכן כתב השערי תשובה סעיף קטן ל&quot;ו בשם כמה תשובות, עיין שם.)&lt;/p&gt;
&lt;h3&gt;סימן לב סעיף מו&lt;/h3&gt;
&lt;p&gt;כלל גדול יש לדעת בענין תיקוני אותיות בפרשיות של תפילין, מתי מותר לתקנם דלא ליחשב &quot;שלא כסדרם&quot; ומתי אין מועיל תיקונן מפני דהוה &quot;שלא כסדרן&quot;. ופרטי הדינים כן הוא: דאם צורת האות נשתנה לגמרי – הוה &quot;שלא כסדרן&quot; ופסול. ואפילו לא נשתנה צורתו, רק שמפני הקלקול הזה צריך גרירת מקצת האות, כגון נגע רגל האל&quot;ף בפני האל&quot;ף דיבוק גמור באופן שצריך לגרור כל הרגל, וכן שנגע פני האל&quot;ף והיינו היו&quot;ד העליון נדבק כולו להגג שתחתיו וצריך לגוררו, או שנגעו רגלי הה&quot;א והקו&quot;ף בהגג – ובכל אלו צריך לגרור הרגל ולכן פסולים. דאף על גב דעתה צורתן עליהם, מכל מקום אחר הגרירה יאבדו צורתן, וכשיתקנם אחר כך הוי &quot;שלא כסדרן&quot; ופסולים.&lt;/p&gt;
&lt;h3&gt;סימן לב סעיף מז&lt;/h3&gt;
&lt;p&gt;ואות שנחלק אם הם מהאותיות הפשוטות כוי&quot;ו זיי&quot;ן וכדומה, אם נשאר צורת וי&quot;ו או זיי&quot;ן גם בלא התחתון לפי הכרת התינוק – פשיטא שמתקנו וכשר.&lt;/p&gt;
&lt;p&gt;ואם לא נשאר צורתו בלי חיבור התחתון, אם ההפסק רב באופן שנאבדה ממנו צורתו – אין מועיל קריאת התינוק, והוי &quot;שלא כסדרן&quot; ופסול.&lt;/p&gt;
&lt;p&gt;אבל כשההפסק מועט באופן שעדיין צורתו עליו, אף על פי שהוא פסול כפי מה שהוא עתה, מכל מקום מתקנו וכשר ואין זה &quot;שלא כסדרן&quot;.&lt;/p&gt;
&lt;p&gt;(למדתי זה מיודי&quot;ן שאינן נוגעים בשולחן ערוך סעיף כ&quot;ה, כמו שנבאר.)&lt;/p&gt;
&lt;h3&gt;סימן לב סעיף מח&lt;/h3&gt;
&lt;p&gt;וכן אם לא היו מקצת יודי&quot;ן שעל האלפי&quot;ן והשיני&quot;ן והעייני&quot;ן נוגעים בגוף האות, ואין רחוקים מגוף האות באופן שהאותיות נראים כתיקונם, וגם התינוק אומר כן, אף על פי שפסולים כמו שהם עתה וכבר כתב הרבה אחריהם – מכל מקום יכול לתקנם, ואין בזה משום &quot;שלא כסדרן&quot;.&lt;/p&gt;
&lt;p&gt;וכן להפריד האותיות הדבוקות – גם כן לא שייך &quot;שלא כסדרן&quot;, כיון שהאותיות צורתן עליהם. אלא אם כן שעל ידי הדיבוק נשתנו צורת האותיות, דאז הוי &quot;שלא כסדרן&quot; ופסולים. וכבר בארנו זה.&lt;/p&gt;
&lt;h3&gt;סימן לב סעיף מט&lt;/h3&gt;
&lt;p&gt;וכן בחלוקת האות לשתי אותיות, כגון צד&quot;י שכתב יו&quot;ד-נו&quot;ן וניכר לפני הרואה שהוא יו&quot;ד-נו&quot;ן, כגון שהפליג זה מזה כדרך שני אותיות וגם התינוק אומר כן, וכהאי גוונא בשי&quot;ן שכתבו עי&quot;ן-יו&quot;ד, וחי&quot;ת שכתבו שני זייני&quot;ן – הוי &quot;שלא כסדרן&quot; ופסולים.&lt;/p&gt;
&lt;p&gt;אבל אם לפי הראות הוא צד&quot;י, והיינו שהיו&quot;ד והנו&quot;ן סמוכין זו לזו לגמרי אלא שיש מעט פירוד ביניהם אבל אין זה כתמונת שני אותיות, וכן בשי&quot;ן וחי&quot;ת כהאי גוונא, וגם התינוק אומר כן, אף על פי שהם פסולים כפי מה שהם עתה – מכל מקום מתקנם וכשרים, דאין בזה משום &quot;שלא כסדרן&quot;.&lt;/p&gt;
&lt;p&gt;(כן נראה לי לפרש מה שכתב בשולחן ערוך סעיף כ&quot;ה באות חלוקה לשתי אותיות, עיין שם. ודייק ותמצא קל.)&lt;/p&gt;
&lt;h3&gt;סימן לב סעיף נ&lt;/h3&gt;
&lt;p&gt;וזה שכתב בשולחן ערוך סוף סעיף כ&quot;ה, דיש מי שאומר דהוא הדין אם חוטרא דחי&quot;ת למעלה אין נוגעין זה לזה, אך אין ניכר להדיא פרידתן, אף על פי שהתינוק קורא שני זייני&quot;ן – מותר להדביקם. עד כאן לשונו.&lt;/p&gt;
&lt;p&gt;ביאור הדברים כן הוא: דלפי הכללים שנתבארו, כשרק צורת האות עליהם והיינו שהפירוד קרוב לגמרי אף על פי שעתה האות פסול, מכל מקום לענין &quot;שלא כסדרן&quot; – אינו פוסל. ומובן ממילא דאות כזה יקראהו התינוק כהוגן. אבל כשאין התינוק קוראהו כהוגן – פסול, דמדינא דגמרא העיקר הוא קריאת התינוק.&lt;/p&gt;
&lt;p&gt;ולפי זה כשהחוטרים של החי&quot;ת אין נוגעים זה לזה גם כן הדין כן, דתלוי אם צורת האות עליו. וממילא דכשהתינוק קוראהו שני זייני&quot;ן – זהו סימן שאין עליו צורת האות. ואף אם בעינינו נדמה שיש עליו צורת האות – אינו כלום. ולזה אומר שיש מי שאומר דבחוטרא דחי&quot;ת אין תלוי בקריאת התינוק ורק בראיית עינינו, שזה שהתינוק קוראו שני זייני&quot;ן – זהו מפני שלא הורגל בחי&quot;ת כזה (וזהו כוונת המגן אברהם בסעיף קטן ל&quot;ז). והכי קיימא לן, דבזה אם אין ניכר פרידתן כל כך – כשר ומתקנן.&lt;/p&gt;
&lt;h3&gt;סימן לב סעיף נא&lt;/h3&gt;
&lt;p&gt;כבר נתבאר דאותיות הדבוקות זו לזו – יכול להפרידן.&lt;/p&gt;
&lt;p&gt;ואף גם באותיות השם כשהם דבוקות – יכול להפרידן. ואין זה כמוחק את השם, שהרי אינו מוחק גופו של אות אלא מה שבין אות לאות. ולכן צריך ליזהר מאוד שלא למחוק גם קצת מהאות עצמו, שלא יעבור על לאו דמחיקת השם.&lt;/p&gt;
&lt;h3&gt;סימן לב סעיף נב&lt;/h3&gt;
&lt;p&gt;וכמו שבדין של &quot;שלא כסדרן&quot; יש בקלקול האותיות מתחילת הכתיבה, כמו כן יש דין זה כשנמחקו אותיות לאחר הכתיבה אפילו לזמן מרובה. ואם אפילו רק אות אחד נמחק לגמרי – פסולה כל הפרשה, דלתקנה אי אפשר דאם כן יהיה &quot;שלא כסדרן&quot;.&lt;/p&gt;
&lt;p&gt;אמנם זה כשנמחק לגמרי. אבל כשנמחק קצת, והיינו שעיקר הדיו הוסר ממנו, אך מכל מקום רישומו של אות ניכר מדיו כהה באופן שהתינוק קוראו כדרכו – מותר להעביר קולמס על האות ולתקנו להיטיב הכתב. ולא הוי &quot;שלא כסדרן&quot; כיון שרישומו של דיו ניכר על האות, דבכהאי גוונא גם עתה האות כשר אלא שמתקנו כדי שלא יתקלקל עוד.&lt;/p&gt;
&lt;p&gt;ופשוט הדבר דזהו דווקא כשרישומו של דיו ניכר על האות. אבל אם הדיו נקפץ לגמרי, ורק נשאר הרושם של האות מהחלודה של הדיו, כלומר ממה שהדיו אכל בגופו של קלף, דמזה נשאר רושם – לאו כלום הוא ופסול. ואסור לתקנו, דהוי &quot;שלא כסדרן&quot;. וצריך בזה בקיאות גדול להבין אם זהו דיו או חלודה בעלמא (עיין מגן אברהם סעיף קטן ל&quot;ט).&lt;/p&gt;
&lt;p&gt;וזהו כשנתקלקל הדיו אחר כך. אבל אם בעת הכתיבה לא היה הדיו שחור, אלא לבן קצת או אדום קצת שהוכהה מראיתו – פסול. ולא מהני העברת קולמס אם אין הדיו שחור, והוי &quot;שלא כסדרן&quot;. אך אם הוא שחור ורוצה לשחרו יותר – לית לן בה ומותר.&lt;/p&gt;
&lt;p&gt;ויראה לי דאם כל הפרשה כתובה שלא בשחרות – יכול להעביר קולמס על כל הפרשה, שהרי אין כאן &quot;שלא כסדרן&quot; כיון שכל הפרשה כן הוא.&lt;/p&gt;
&lt;p&gt;(וזה שכתב המגן אברהם בסעיף קטן ל&quot;ח – זהו כשיש אותיות טובים.)&lt;/p&gt;
&lt;p&gt;ודע דב&quot;שלא כסדרן&quot; – אין חילוק בין אות אחד להרבה אותיות.&lt;/p&gt;
&lt;h3&gt;סימן לב סעיף נג&lt;/h3&gt;
&lt;p&gt;כתב רבינו הבית יוסף בסעיף כ&quot;ח:&lt;/p&gt;
&lt;dl&gt;&lt;dd&gt;יש ליזהר שלא יכנס ראש הלמ&quot;ד באויר הה&quot;א או החי&quot;ת, אפילו בלא נגיעה.&lt;/dd&gt;
&lt;/dl&gt;&lt;p&gt;עד כאן לשונו, ומלשונו משמע דהוא זהירות בעלמא. אבל יש פוסלין גם בדיעבד (ב&quot;ח, וט&quot;ז סעיף קטן כ&quot;ב, ואליה רבה). אבל באמת דבריו צודקין, דוודאי אם שינה צורת האות עד שאין התינוק מכירו הוא פסול, אך זה אינו מצוי רק כשנכנס לאות דלי&quot;ת דנעשה כה&quot;א. ולכן כתב רבינו הרמ&quot;א באבן העזר סימן קכ&quot;ה סעיף י&quot;ח בסופו, וזה לשונו:&lt;/p&gt;
&lt;dl&gt;&lt;dd&gt;ואם נשתנה צורת האות, שמשך ראש למ&quot;ד לחלל דלי&quot;ת, שאז נראה כה&quot;א – פסול.&lt;/dd&gt;
&lt;/dl&gt;&lt;p&gt;עד כאן לשונו. אבל כשנכנס בה&quot;א ובחי&quot;ת אינו מצוי שישתנה לגמרי, שהרי אין עליו בהכנסו צורת אות אחר, ואינו פסול אלא אם כן מבטלו מאות לגמרי וזה לא שכיח. ולכן כתב כאן רק לשון זהירות.&lt;/p&gt;
&lt;p&gt;(וכן כתב שם הבית שמואל סעיף קטן ל&quot;ד, והחלקת מחוקק סעיף קטן ל&quot;ח. וכן כתב המגן אברהם סעיף קטן מ', וכן עיקר לדינא. וגם הרמב&quot;ן שהביא הר&quot;ן בפרק שני דגיטין שפוסל, לא נחלקו עם תוספות שם ב ב שמכשירין. דהר&quot;ן מיירי כששינה את האות ונאבד מצורתו, והתוספות לא מיירי בכהאי גוונא. וגם בט&quot;ז יש לומר כן, ואין הכרח דפליגי. ודייק ותמצא קל.)&lt;/p&gt;
&lt;h3&gt;סימן לב סעיף נד&lt;/h3&gt;
&lt;p&gt;שנינו במסכת סופרים (פרק ראשון הלכה י&quot;ב) שאינו רשאי לכתוב אלא אם כן יודע לקרות. ואמרינן במנחות (לב ב) דתפילין ומזוזות נכתבות שלא מן הכתב, כלומר דבספר תורה אין לו לכתוב בעל פה שמא יטעה. אלא שיונח לפניו ספר אחר, ויביט בו ויכתוב. אבל תפילין ומזוזות נכתבות בעל פה, משום דרגיל בהם ולא יטעה.&lt;/p&gt;
&lt;p&gt;ולכן אם יודע שאינו רגיל – אין לו לכתוב אלא מן הכתב. ואם במקצתו רגיל ומקצתו אינו רגיל – במה שרגיל יכתוב בעל פה, ובמה שאינו רגיל יכתוב מן הכתב (מגן אברהם סעיף קטן מ&quot;א).&lt;/p&gt;
&lt;p&gt;ובספר תורה קיימא לן שצריך לקרות כל תיבה קודם כתיבתו, ואפשר דגם בתפילין ומזוזות כן אף כשכותב על פה. ואפשר דכיון דרגיל בהם – אינו צריך (עיין שם סעיף קטן מ&quot;ב).&lt;/p&gt;
&lt;p&gt;ומיהו אם אינו רגיל וכותב מתוך הכתב – וודאי צריך לקרות כל תיבה, דהוי כספר תורה כמבואר ביורה דעה ריש סימן רע&quot;ד. ויותר נוטה הדעת להצריך גם בהם גם ברגיל.&lt;/p&gt;
&lt;p&gt;ורבינו הבית יוסף כתב בסעיף ל&quot;א דאם אינו כותב מתוך הכתב – לא יכתוב על פה שמקרא אותו אחר, אלא אם כן יחזור הוא ויקרא אותו בפיו. עד כאן לשונו. ויש להסתפק אם כוונתו דווקא במי שאינן שגורות בפיו בעל פה. אבל מי שרגיל בהם – אינו צריך לקרוא מקודם. או אפילו ברגיל ורבותא קא משמע לן: אפילו ברגיל וגם אחר מקרא אותו, מכל מקום יחזור ויקרא בעצמו. ולכן למעשה יש להחמיר בכל גווני לקרות מקודם הכתיבה.&lt;/p&gt;
&lt;p&gt;(עיין בית יוסף, ואין הכרע ברור משם. ודייק ותמצא קל.)&lt;/p&gt;
&lt;p&gt;וביורה דעה שם סעיף ו בארנו עוד בזה, עיין שם.&lt;/p&gt;
&lt;h3&gt;סימן לב סעיף נה&lt;/h3&gt;
&lt;p&gt;צריך להניח חלק למעלה כדי גגה של למ&quot;ד, ועוד מעט חלק כדי שיהיה מוקף גויל. ויש שמצריכין חלק למעלה מהגג כחצי צפורן, שזהו אטבא דספרא בגמרא (לב א) לענין מזוזה, עיין שם. והוא הדין לתפילין, וכן הסכימו הגדולים (ב&quot;ח, וט&quot;ז, ומגן אברהם סעיף קטן מ&quot;ג).&lt;/p&gt;
&lt;p&gt;ולמטה צריך להניח כשיעור כ&quot;ף ונו&quot;ן פשוטים, ועוד מעט חלק כדי שיהיה מוקף גויל. ויש מצריכין כחצי צפורן כמו למעלה, וכן יש לנהוג. אבל מהצדדין אינו צריך מדינא ריוח כלל. ומיהו נהגו הסופרים להניח קצת גם מן הצדדין, ומנהג יפה הוא דבזה יש יותר נוי.&lt;/p&gt;
&lt;h3&gt;סימן לב סעיף נו&lt;/h3&gt;
&lt;p&gt;וצריך להניח בין כל תיבה ותיבה כמלוא אות, ובין כל אות כמלוא חוט השערה, ובין שיטה ושיטה כמלוא שיטה, כמו בספר תורה ביורה דעה סימן רע&quot;ד.&lt;/p&gt;
&lt;p&gt;ויש אומרים דמלוא שיטה אינו אלא בספר תורה שעשויה לקריאה ולא בתפילין ומזוזות, וכן נהגו הסופרים שאין מדקדקין בזה (מגן אברהם סעיף קטן מ&quot;ד). ואף גם בספר תורה מבואר שם דכל זה אינו אלא לכתחילה, עיין שם (ט&quot;ז סעיף קטן כ&quot;ד).&lt;/p&gt;
&lt;p&gt;וכתב רבינו הרמ&quot;א בסוף סעיף ל&quot;ב דגם צריך להניח מעט חלק בין פסוק לפסוק. עד כאן לשונו. ותמהו עליו: דבריב&quot;ש מבואר שאם עשה כן לא פסלה, אבל להצריך זה – וודאי שאינו (מגן אברהם סעיף קטן מ&quot;ה). אבל בספר &quot;ברוך שאמר&quot; מצריך להניח קצת ריוח בין פסוק לפסוק, עיין שם. ובוודאי על זה היתה כוונתו (אליה רבה סעיף קטן נ&quot;א). וזהו לכתחילה, וכדומה שאין נוהגין כן.&lt;/p&gt;
&lt;p&gt;(וגם ביורה דעה בדיני ספר תורה לא הזכיר מזה.)&lt;/p&gt;
&lt;h3&gt;סימן לב סעיף נז&lt;/h3&gt;
&lt;p&gt;וכתב רבינו הבית יוסף בסעיף ל&quot;ג:&lt;/p&gt;
&lt;dl&gt;&lt;dd&gt;יעשה השורות שוות, שלא תהא אחת נכנסת ואחת יוצאת. ולפחות יזהר שלא יכתוב שלוש אותיות חוץ לשיטה. ואם כתבם – לא פסל. ושני אותיות שהם תיבה אחת – לא יכתוב חוץ לשיטה. ואותיות השֵם צריך שיהיו כולם בתוך הדף, ולא יצא מהם כלל חוץ לדף.&lt;/dd&gt;
&lt;/dl&gt;&lt;p&gt;עד כאן לשונו. וכבר כתבנו ביורה דעה סימן רע&quot;ג סעיף י&quot;ט דרבינו הבית יוסף קיצר בכאן, וסמך על מה שכתב ביורה דעה שם. וכך הוא עיקר הדין, דשני אותיות אף כשהם רוב תיבה – מותר אלא אם כן הם כל התיבה. ושלוש אותיות כשהם רוב תיבה – אסור, וכשאינם רוב תיבה – מותר. ובסעיף י&quot;ח בארנו שם דבדיעבד אינו פסול גם בתיבה שלמה חוץ לשיטה, עיין שם.&lt;/p&gt;
&lt;p&gt;אמנם באותיות השם נסתפקנו: דאולי אף בדיעבד פסול אף במקצתו, דדמי לתלייה שפסול, עיין שם. ושם בסימן רע&quot;ו סעיף ב הכרענו דבדיעבד גם בהשֵם כשר. אבל פשיטא שאין זה הידור.&lt;/p&gt;
&lt;p&gt;(וכן משמע ממגן אברהם סעיף קטן מ&quot;ז. ומה שכתב שם בשם הר&quot;י מפוזנא לתקן במחיקות השורות העליונות – לא שייך בתפילין, דהוי &quot;שלא כסדרן&quot;. וכן כתב המחצית השקל, עיין שם.)&lt;/p&gt;
&lt;h3&gt;סימן לב סעיף נח&lt;/h3&gt;
&lt;p&gt;כתב הרמב&quot;ם ריש פרק שני:&lt;/p&gt;
&lt;dl&gt;&lt;dd&gt;כיצד כותבין את התפילין של ראש? כותבין ארבע פרשיות על ארבעה קלפים... ושל יד כותבין על קלף אחד...&lt;/dd&gt;
&lt;/dl&gt;&lt;dl&gt;&lt;dd&gt;וצריך להזהר בפרשיות, שאם עשה הסתומה פתוחה או פתוחה סתומה – פסלן. ושלוש פרשיות הראשונות כולן פתוחות, ופרשה האחרונה היא סתומה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;והנה דין זה אינו מבואר בגמרא לגבי תפילין אלא בספר תורה. וצריך לומר כוונת הרמב&quot;ם כן הוא, והכי פירושו: דידוע שצריך להזהר בפרשיות של תורה, דאם עשה סתומה פתוחה או להיפך – פסולה. וכיון שכן הדין בספר תורה, ואלו השלוש פרשיות &quot;קדש&quot;, &quot;והיה כי יביאך&quot;, &quot;שמע&quot; כולן פתוחות בתורה – צריך ממילא גם בהתפילין לעשותן פתוחות. והרביעית שהיא &quot;והיה אם שמע&quot; היא סתומה בתורה – צריך גם בתפילין לעשותה סתומה.&lt;/p&gt;
&lt;h3&gt;סימן לב סעיף נט&lt;/h3&gt;
&lt;p&gt;ולפי זה לא גזר הרמב&quot;ם דבתפילין כל שינוי פסול. ויש לומר באמת כמו שאמרו במנחות (לב א) במזוזה, דמצוה לעשותן סתומות השני פרשיות &quot;שמע&quot; &quot;והיה אם שמע&quot;, כמו שכתובין בתורה. ומשום הכי אי עבדינהו פתוחות – שפיר דמי, מפני שבתורה אין סמוכין זו לזו, ד&quot;שמע&quot; הוא ב&quot;ואתחנן&quot; ו&quot;והיה אם שמע&quot; ב&quot;עקב&quot;. לכן אין עיכוב בדבר.&lt;/p&gt;
&lt;p&gt;ולפי זה שתי הראשונות &quot;קדש&quot; &quot;והיה כי יביאך&quot; שסמוכות בתורה, והמה פתוחות – יש עיכוב גם בתפילין אף בדיעבד. אבל בין &quot;והיה כי יביאך&quot; ל&quot;שמע&quot;, ובין &quot;שמע&quot; ל&quot;והיה אם שמע&quot;, שאינן סמוכות בתורה – וודאי מצוה לעשותן כמו בתורה. והיינו בין &quot;והיה&quot; ל&quot;שמע&quot; צריך להיות פתוחה, ובין &quot;שמע&quot; ול&quot;והיה אם שמע&quot; סתומה. מיהו בדיעבד כשר גם בשינוי, כיון שאינן סמוכות בתורה.&lt;/p&gt;
&lt;p&gt;ורבים וגדולים פירשו דכוונת הרמב&quot;ם שכתב שאם שינה פסלן – קאי אתפילין. ולעניות דעתי אינו כן, שהרי זה אינו מבואר בגמרא. ועוד: דאם כן הוה ליה מקודם לכתוב דאלו צריכין להיות פתוחות והאחרונה סתומה, ואם שינה פסול, ואיך כתב הפסול קודם שכתב הדין? אלא וודאי כמו שכתבתי, דזה קאי על הדין המבואר בגמרא בספר תורה.&lt;/p&gt;
&lt;p&gt;(ובזה מתורץ מה שהקשו הבית יוסף והב&quot;ח ממזוזה, שאינו מעכב מפני שאין סמוכות בתורה, ונדחקו מאוד, עיין שם. ולפי מה שכתבתי אתי שפיר בפשיטות. וכמדומה שזהו דעת מהרמ&quot;פ בתשובה רש&quot;ל סימן ל&quot;ז. והט&quot;ז סעיף קטן כ&quot;ה התאמץ לחלק בין תפילין למזוזה, ולא ידעתי למה נדחוק בזה, ולהרעיש העולם על מנהגי השינוים שבתפילין. ולפי מה שכתבתי אין זה מעכב. ואם כן כל המנהגים כשרים בדיעבד. וגם הטור לא כתב עיכוב בדיעבד, עיין שם. וברוך ה' אשר למדנו זכות על כלל ישראל. ודייק ותמצא קל.)&lt;/p&gt;
&lt;h3&gt;סימן לב סעיף ס&lt;/h3&gt;
&lt;p&gt;וזה לשון רבינו הבית יוסף בסעיף ל&quot;ו:&lt;/p&gt;
&lt;dl&gt;&lt;dd&gt;יעשה כל פרשיותיה פתוחות, חוץ מפרשה אחרונה הכתובה בתורה שהיא &quot;והיה אם שמע&quot;, שיעשנה סתומה. ואם שינה – פסול.&lt;/dd&gt;
&lt;/dl&gt;&lt;p&gt;עד כאן לשונו, והולך לשיטתו בספרו הגדול שכן הוא כוונת הרמב&quot;ם. ולפי מה שכתבתי גם כוונת הרמב&quot;ם לא לעיכובא. ולא מצאתי באחד מן הראשונים שיאמר מפורש דאם שינה פסול.&lt;/p&gt;
&lt;h3&gt;סימן לב סעיף סא&lt;/h3&gt;
&lt;p&gt;וכתב רבינו הבית יוסף שם, דלכן נהגו שפרשת &quot;קדש לי&quot;, &quot;והיה כי יביאך&quot; ופרשת &quot;שמע&quot; – מתחילין בראש שיטה. ובסוף &quot;קדש&quot; ובסוף &quot;והיה כי יביאך&quot; – מניחים חלק כדי לכתוב תשע אותיות. ובסוף &quot;שמע&quot; אין מניחים חלק, ואם מניחים הוא פחות מכדי לכתוב תשע אותיות. ופרשת &quot;והיה אם שמע&quot; מתחילין באמצע שיטה עליונה, ומניח לפניה חלק כדי לכתוב תשע אותיות. ונמצא ששלושה פרשיות הם פתוחות, בין לדעת הרמב&quot;ם בין לדעת הרא&quot;ש, ופרשה אחרונה היא סתומה לדעת הרמב&quot;ם. עד כאן לשונו.&lt;/p&gt;
&lt;p&gt;ודינים אלו של פתוחות וסתומות מבוארים ביורה דעה סימן ער&quot;ה. ומבואר שם שלדעת הרא&quot;ש צורה זו שמתחלת באמצע השיטה הוי פתוחה. וכיצד הוה סתומה להרא&quot;ש אם אי אפשר להניח תשע אותיות ולכתוב הפרשה האחרת בסוף השיטה, שזהו סתומה לדברי הכל? יניח שיטה אחת פנויה לגמרי, ויתחיל אחר כך בראש השיטה. ולהרמב&quot;ם צורה זו הוי פתוחה, עיין שם. וזהו שאומר רבינו הבית יוסף דכיון דבתפילין אי אפשר לצאת יד שניהם בסתומה ד&quot;והיה אם שמע&quot; עושין כהרמב&quot;ם, דהעיקר לדינא כוותיה כמו שכתבתי ביורה דעה שם.&lt;/p&gt;
&lt;h3&gt;סימן לב סעיף סב&lt;/h3&gt;
&lt;p&gt;ורבינו הרמ&quot;א כתב שיש מכשירים בכולם פתוחות. ובמדינות אלו נוהגים אף פרשת &quot;והיה אם שמע&quot; בראש השיטה כשאר הפרשיות. עד כאן לשונו.&lt;/p&gt;
&lt;p&gt;וכבר תמהו בזה: דאיך נעשה לכתחילה &quot;והיה אם שמע&quot; פתוחה, מה שפסול לדעת הרמב&quot;ם? ואפילו לפי מה שבארנו שגם לדעתו אינו פסול, מכל מקום הרי כל הפוסקים כתבו דצריכה להיות סתומה, ואיך נעשה לכתחילה פתוחה? ונהי שאין ביכולתינו לעשות סתומה לדברי הכל, מכל מקום נעשה סתומה לדעת הרמב&quot;ם. ולכן דרך רבינו הבית יוסף מחוור טפי.&lt;/p&gt;
&lt;h3&gt;סימן לב סעיף סג&lt;/h3&gt;
&lt;p&gt;ואחד ממפרשי השולחן ערוך המציא דרך שתהיה סתומה לכל הדעות: והיינו להניח פחות מכדי תשע אותיות בסוף &quot;שמע&quot;, ולהניח חלק בראש &quot;והיה אם שמע&quot; גם כן פחות מתשע אותיות, ולהתחיל שם &quot;והיה אם שמע&quot; (ט&quot;ז סעיף קטן כ&quot;ו). והסכימו לזה רוב גדולי ישראל, וכן עושין ברוב תפוצות ישראל.&lt;/p&gt;
&lt;p&gt;והטעם: דצורה זו הוה סתומה לדברי הכל. דמצרפינן זו לזו, והוה כאילו ההפסק הוא בשורה אחת, והפרשה השנייה מתחלת בסוף אותה שיטה, שזהו סתומה לדברי הכל כמו שכתבתי. וכבר כתבנו ביורה דעה שם דזה שכתב הרמב&quot;ם שם דסתומה היא מאמצע השיטה – לאו דווקא, אלא כל שלא תתחיל מראש השיטה, עיין שם. ולהרא&quot;ש מבואר שם גם כן דכל שמסיים באמצע השיטה ומתחיל באמצע השיטה בשורה שתחתיה – היא סתומה.&lt;/p&gt;
&lt;p&gt;ובארנו שם בסעיף ו דלהירושלמי מגילה (פרק ראשון הלכה ט) כל שיש ריוח בסוף שיטה ותחילת שיטה – היא סתומה. וכן מפורש להדיא בסמ&quot;ג מצוה כ&quot;ג, וזה לשונו:&lt;/p&gt;
&lt;dl&gt;&lt;dd&gt;ובירושלמי דמגילה... פתוחה מכאן ומכאן – סתומה. וקבלתי כך הפירוש: לא שתהא פתוחה לגמרי מראשה שיעור תשע אותיות..., ולא שתהא פתוחה לגמרי מסופה... אלא תחלק שיעור הפתיחה לכאן ולכאן פחות מתשע אותיות בסוף &quot;ובשעריך&quot; ופחות מתשע אותיות בתחילת &quot;והיה אם שמע&quot;... וזהו סתומה גמורה, מאחר שאין שיעור פתיחה לא בתחילה ולא בסוף.&lt;/dd&gt;
&lt;/dl&gt;&lt;p&gt;עד כאן לשונו במזוזה, והוא הדין לתפילין.&lt;/p&gt;
&lt;p&gt;(וסופרי רייסין נהגו על פי הגר&quot;ז להניח כשיעור תשע אותיות בסוף &quot;שמע&quot; וכשיעור תשע אותיות בתחילת &quot;והיה אם שמע&quot;. ובכל המדינות לא נהגו כן אלא כסברת הט&quot;ז, וכמו שכתבתי. והגר&quot;ז בשולחן ערוך שלו לא הזכיר מזה דבר. וכתב כהט&quot;ז, עיין שם.)&lt;/p&gt;
&lt;h3&gt;סימן לב סעיף סד&lt;/h3&gt;
&lt;p&gt;ודע שיש שכתבו שבדין הפתוחות והסתומות שבתפילין – אין ליזהר רק בשל יד שכולם נכתבים בקלף אחד. אבל בשל ראש לא שייך זה, מפני שכל פרשה היא על קלף בפני עצמו ובבית בפני עצמו (מגן אברהם סעיף קטן מ&quot;ט בשם סמ&quot;ק, ועיין בית יוסף).&lt;/p&gt;
&lt;p&gt;אבל מדברי הרמב&quot;ם מבואר דגם בשל ראש כן הוא, שהרי התחיל בשל ראש גם כן. ועל זה כתב: וצריך להזהר..., וכמו שכתבתי בסעיף נ&quot;ח – הרי דעל שניהן קאי. וכן משמע מלשון הרא&quot;ש והטור וכל הפוסקים, שכתבו סתם דגם אשל ראש קאי. וכן המנהג הפשוט, ואין לשנות.&lt;/p&gt;
&lt;p&gt;ודע שפרשת &quot;קדש&quot; המתחלת בראש השיטה ואין לפניה כלום, מכל מקום היא כפתוחה כיון שהיא הראשונה. וזהו כמו בתורה: פרשה ראשונה &quot;בראשית&quot; שמתחלת בראש השיטה (בית יוסף בשם מהר&quot;י אבוהב).&lt;/p&gt;
&lt;h3&gt;סימן לב סעיף סה&lt;/h3&gt;
&lt;p&gt;ובתפילין דרבינו תם ש&quot;שמע&quot; היא האחרונה, ובכתיבתה נכתבת קודם &quot;והיה אם שמע&quot; כמו שיתבאר בסימן ל&quot;ד כיצד יעשה הדבר פשוט: דלרבינו הבית יוסף &quot;קדש&quot; &quot;והיה כי יביאך&quot; בראש שיטה, ובסוף &quot;קדש&quot; יניח חלק כדי תשע אותיות, ובסוף &quot;והיה כי יביאך&quot; לא יניח חלק או יניח פחות מתשע אותיות.&lt;/p&gt;
&lt;p&gt;ופרשה &quot;והיה אם שמע&quot; מתחיל באמצע שיטה או יניח שיעור תשע אותיות, ובסופה יניח כדי תשע אותיות.&lt;/p&gt;
&lt;p&gt;ופרשה &quot;שמע&quot; יתחיל מראש השיטה וכפי מה שנתבאר בסעיף ס&quot;ג (לפי הט&quot;ז), יניח סוף &quot;והיה כי יבאך&quot; פחות מתשע אותיות, ובתחילת &quot;והיה אם שמע&quot; פחות מתשע אותיות (באר היטב סעיף קטן נ&quot;ג), שהרי &quot;והיה אם שמע&quot; צריכה להיות סתומה כמו שהיא בתורה.&lt;/p&gt;
&lt;p&gt;ויש מי שאומר כיון שנכתבת קודם ל&quot;שמע&quot; אינה צריכה לזה אלא כולן פתוחות (נודע ביהודה סימן ה'). ואינו עיקר. אלא כמו שכתבתי, וכן נהגו הסופרים ואין לשנות.&lt;/p&gt;
&lt;h3&gt;סימן לב סעיף סו&lt;/h3&gt;
&lt;p&gt;עור הבתים צריך להיות מעור בהמה חיה ועוף הטהורים, אפילו מנבלות וטרפות שלהם. אבל לא מטמאות, דבעינן ממין המותר &quot;בפיך&quot; כמו בהפרשיות. וגם רשאי לעשותם מקלף, דגם זה מקרי עור. וכן יכול לעשותם מעור שליל. וכן הרצועות דינם כהבתים.&lt;/p&gt;
&lt;p&gt;דכללו של דבר: כל מה שבעשיית התפילין, הקלפים והעורות והגידים – צריכים כולם להיות רק מטהורים. ואם עשאן מטמאים – פסולים.&lt;/p&gt;
&lt;p&gt;ויש מי שאומר שלא יעשה הבתים מקלף אלא אם כן ישים הקלף במי קליפות של עצים שקורין לו&quot;א, שמעבדין בהם העורות. וטוב להחמיר לכתחילה (מגן אברהם סעיף קטן נ'). וכל הסופרים שלנו עושין מעורות, כי מקלף קשה לעשותן כידוע.&lt;/p&gt;
&lt;h3&gt;סימן לב סעיף סז&lt;/h3&gt;
&lt;p&gt;ואם צריך לעשות עיבוד &quot;לשמה&quot; בבתים, יש דעות: דהרמב&quot;ם בפרק שלישי דין ט&quot;ו כתב:&lt;/p&gt;
&lt;dl&gt;&lt;dd&gt;העור שמחפין בו התפילין ושעושין ממנה הרצועות, הם עור... הטהורים... ואם עשה מעור טמאים, או שחפה תפילין בזהב – פסולות. ועור הרצועה צריך עיבוד לשמה. אבל בעור שמחפין בו – אינו צריך עיבוד כלל. אפילו עשהו מצה (זהו עור כמו שהיא) – כשר. ומקומות הרבה נהגו לעשותן בעור מצה.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;והטור בשם הרא&quot;ש פסק שצריך עיבוד לשמה, ושכן פסק רב כהן צדק. וכן פסק בספר התרומה והסמ&quot;ג, והלכה כרבים. ולכן כתב רבינו הבית יוסף בסעיף ל&quot;ז:&lt;/p&gt;
&lt;dl&gt;&lt;dd&gt;צריך שיהיה מעובד לשמו היכא דאפשר.&lt;/dd&gt;
&lt;/dl&gt;&lt;p&gt;עד כאן לשונו, כלומר: והיכא דלא אפשר – מוטב לסמוך על דעת הרמב&quot;ם ולא לפטור את עצמו מתפילין לגמרי, ויניחם בלא ברכה.&lt;/p&gt;
&lt;p&gt;(ב&quot;ח ואליה רבה, דלא כמגן אברהם סעיף קטן נ&quot;א, כיון דרבים חולקין עליו.)&lt;/p&gt;
&lt;p&gt;ואף על גב דלא מצינו בהרמב&quot;ם שאינו מצריך עיבוד לשמה, אך ממילא שמעת מיניה דכיון דלא מצריך עיבוד כלל – ממילא דגם כשמעבד אינו צריך לשמה, דלא גרע מלא עיבדן כלל (ומכל מקום יש לחלק).&lt;/p&gt;
&lt;h3&gt;סימן לב סעיף סח&lt;/h3&gt;
&lt;p&gt;כתב הרמב&quot;ם ריש פרק שלישי:&lt;/p&gt;
&lt;dl&gt;&lt;dd&gt;שמונה הלכות יש במעשה התפילין, וכולן הלכה למשה מסיני. ולפיכך כולן מעכבות, ואם שינה באחת מהן – פסול. ואלו הם:
&lt;ul&gt;&lt;li&gt;שיהיו מרובעות, וכן תפירתן בריבוע ואלכסונן בריבוע, עד שיהיה להן ארבע זוית שוות.&lt;/li&gt;
&lt;li&gt;ושיהיה בעור של ראש צורת שי&quot;ן מימין ומשמאל.&lt;/li&gt;
&lt;li&gt;ושיכרוך הפרשיות במטלית.&lt;/li&gt;
&lt;li&gt;ושיכרוך אותן בשיער מעל המטלית, ואחר כך מכניסין בבתיהן.&lt;/li&gt;
&lt;li&gt;ושיהיו תופרין אותן בגידין.&lt;/li&gt;
&lt;li&gt;ושעושין להן מעבורת מעור החיפוי, שתכנס בה הרצועה עד שתהא עוברת והולכת בתוך תובר שלה.&lt;/li&gt;
&lt;li&gt;ושיהיו הרצועות שחורות.&lt;/li&gt;
&lt;li&gt;ושיהיה הקשר שלהן קשר ידוע בצורת דלי&quot;ת.&lt;/li&gt;
&lt;/ul&gt;&lt;/dd&gt;
&lt;/dl&gt;&lt;h3&gt;סימן לב סעיף סט&lt;/h3&gt;
&lt;dl&gt;&lt;dd&gt;כיצד עושין תפילין של ראש?&lt;/dd&gt;
&lt;/dl&gt;&lt;dl&gt;&lt;dd&gt;לוקחין עץ מרובע, ארכו כרחבו וכגבהו. ואם היה גבהו יותר על ארכו או פחות ממנו – אין בכך כלום. ואין מקפידין אלא על ארכו שיהא כרחבו. וחופרין בו חריצין כדי שיעשה לו ארבעה ראשים. ולוקחין עור ומרטיבין אותו במים, ומשימין בו את העץ, ומכניסין את העור בין כל חריץ וחריץ. ומכמשין אותו והוא רטוב מכאן ומכאן, עד שעושין בו דמות שי&quot;ן שיש לה שלושה ראשין מימין המניח תפילין, ודמות שי&quot;ן שיש לה ארבעה ראשים משמאל המניח.&lt;/dd&gt;
&lt;/dl&gt;&lt;dl&gt;&lt;dd&gt;ומניחין את העור על העץ עד שייבש, ואחר כך חולץ העור מעל גבי אימום של עץ. ונמצא העור שיש בו ארבעה בתים פנויים, ומכניסים פרשה בכל בית ובית. ומחזירין מקצת העור מלמטה, ותופרין אותו מארבע פינותיו. ומניחין מן העור שלמטה מקום שתכנס בו הרצועה כמו תובר, והוא הנקרא &quot;מעבורת&quot;.&lt;/dd&gt;
&lt;/dl&gt;&lt;h3&gt;סימן לב סעיף ע&lt;/h3&gt;
&lt;dl&gt;&lt;dd&gt;וכיצד עושין תפילין של יד?&lt;/dd&gt;
&lt;/dl&gt;&lt;dl&gt;&lt;dd&gt;לוקחין עץ מרובע ארכו כרחבו, ויהיה גבהו כאצבע או יתר מעט או חסר מעט. ומחפין אותו בעור רטוב, ומניחין את העור על האימום עד שייבש. וחולץ את העור, ומניח את ארבע הפרשיות במקום העץ. ומחזיר מקצת העור מלמטה, ותופרו מארבע פינותיו. ומניחין מן העור תובר מקום הרצועות, והיא המעברתא.&lt;/dd&gt;
&lt;/dl&gt;&lt;p&gt;וכל זה הוא מדברי הרמב&quot;ם פרק שלישי, עיין שם.&lt;/p&gt;
&lt;h3&gt;סימן לב סעיף עא&lt;/h3&gt;
&lt;p&gt;ומדבריו מבואר שכל התפילין, עם התיתורא שהוא הכיסוי התחתון ועם המעברתא, בין משל ראש בין משל יד – כולן מעור אחד. וכן מבואר מלשון רש&quot;י במנחות (לה א דיבור המתחיל &quot;תיתורא&quot;, עיין שם). והכי משמע להדיא בשימושא רבה, עיין שם.&lt;/p&gt;
&lt;p&gt;אבל הרא&quot;ש (סימן ז') כתב, וזה לשונו:&lt;/p&gt;
&lt;dl&gt;&lt;dd&gt;ומתוך לשון רש&quot;י משמע שהבתים והתיתורא מעור אחד. והעולם לא נהגו כן, לפי שעור הבתים דק, ועור התיתורא עב...&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;p&gt;וכיצד עושין? כתב הטור, וזה לשונו:&lt;/p&gt;
&lt;dl&gt;&lt;dd&gt;ויש שלוקחין עור עב וחזק וכופלין אותו לשנים, וחותכין בכפל העליון נקב מרובע כפי ריבוע הבתים, ומכניסין בו הבתים. והנשאר בעור הדק של הבתים מארבע רוחות – פושטים אותו הנה והנה בין שני הכפלים של עור העב, ותופרין אותו עמהם. והוא הנקרא &quot;תיתורא&quot;. ומאותו עור העב עושין גם המעברתא. וטוב לעשות כן, כי מחמת שהוא עב וחזק – מתקיים בית מושב התפילין ותופרו וריבועו.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן לב סעיף עב&lt;/h3&gt;
&lt;p&gt;ומדברי רבינו הבית יוסף משמע גם כן כן, דבסעיף ל&quot;ח כתב:&lt;/p&gt;
&lt;dl&gt;&lt;dd&gt;יעשה ארבע בתים מעור אחד לשל ראש, ובית אחד לשל יד.&lt;/dd&gt;
&lt;/dl&gt;&lt;p&gt;עד כאן לשונו, ולא כתב רק על עצם הבתים ולא על התיתורא. ובסעיף מ&quot;ד כתב:&lt;/p&gt;
&lt;dl&gt;&lt;dd&gt;תיתורא דתפילין הלכה למשה מסיני. והיינו שישים עור למטה לכסות פי הבתים, ונראה כעין דף של גשר הנקרא &quot;תיתורא&quot;. ומעברתא דתפילין הלכה למשה מסיני, והיינו שעור התיתורא יהא ארוך מצד אחד, ויעשה בו המעברתא. כיצד? יחתכנו משני צדדים שלא תהא רחבה כרוחב התיתורא, כדי שיהא ניכר ריבוע התיתורא. ובאותה מעברתא עוברת הרצועה, ועל שם כך נקראת &quot;מעברתא&quot;. וגם בתפילין של יד יעשה תיתורא ומעברתא.&lt;/dd&gt;
&lt;/dl&gt;&lt;p&gt;עד כאן לשונו, הרי שכתב שישים עור למטה, דמשמע עור בפני עצמו. דאם לא כן, הוה ליה לומר שישייר מהעור למטה כדי לכסות בו פי הבתים, כמו שהרמב&quot;ם כתב כלשון זה. ומכל מקום לא כתב מפורש כן, מפני שהרמב&quot;ם לא כתב כן. אלא שמנהג העולם כן הוא כמו שכתב הרא&quot;ש, ולפיכך סתם הדברים. ובוודאי מי שרוצה בתפילין מהודרים – יעשה כולם מעור אחד. וכן עושים המהדרים בכל מדינתינו.&lt;/p&gt;
&lt;h3&gt;סימן לב סעיף עג&lt;/h3&gt;
&lt;p&gt;ודע שיש אומרים דאפילו בבתים עצמן יכול לעשות מכמה עורות ולתופרן, דתפירה חשיב חיבור (מגן אברהם סעיף קטן נ&quot;ב בשם אגודה וסה&quot;ת, עיין שם). וכתבו שכן משמע בתוספות מנחות (לב א דיבור המתחיל &quot;דילמא&quot;), שכתבו שאפילו בהפרשיות יכול להדביק לשיטת רש&quot;י, עיין שם – וכל שכן בהבתים. וכתבו דאף על גב דאמרינן בירושלמי דתפילין ומזוזות אין נכתבין אלא בעור אחד – זהו כשלא תפר העורות זה בזה, עיין שם.&lt;/p&gt;
&lt;p&gt;ולפי זה נצטרך לומר דמה שפירש רש&quot;י בהתיתורא שהיא מעור אחד, כמו שכתבתי בסעיף ע&quot;א – זהו לא לעיכובא. ואם כן נוכל לומר דגם דעת הרמב&quot;ם לא לעיכובא. ומכל מקום מנהג העולם דהבתים הם מעור אחד ממש, ורק התיתורא הוא עור בפני עצמו. והמהדרים גם התיתורא עושים מעור אחד, כמו שכתבתי.&lt;/p&gt;
&lt;h3&gt;סימן לב סעיף עד&lt;/h3&gt;
&lt;p&gt;אורך ורוחב הבתים וגובהן – אין לזה שיעור מדינא. ומיהו הגאונים אמרו שלא תהא התיתורא פחותה משני אצבעות, האורך והרוחב וכן הגובה. וכן מבואר בשימושא רבה. ושם מבואר שאינו לעיכובא, וזה לשונו:&lt;/p&gt;
&lt;dl&gt;&lt;dd&gt;מייתי אעא טבא, תרין אצבעי על תרין אצבעי. ואי הוי טפי – שפיר דמי. ואי הוה בציר – לא הוה פסול.&lt;/dd&gt;
&lt;/dl&gt;&lt;p&gt;עד כאן לשונו, וכן כתבו התוספות ריש פק עשירי דעירובין בשם המדרש. וסמך לדבר דהציץ היה רוחבו שני אצבעות, כדאיתא בריש סוכה ובריש ערכין. משמע קצת דשיעור תפילין כשיעור ציץ, עיין שם.&lt;/p&gt;
&lt;p&gt;(עיין בית יוסף ומגן אברהם סעיף קטן נ&quot;ו, שכתבו דהחכמים ואב בית דין יעשו השל ראש גבוה משלוש אצבעות, כדי שיראו הכל. ותלמיד חכם ותלמיד בפני רבו – מניחין קטנות כאצבעו ומחצה ומכסין תחת המצנפת, כדי שלא ישוו עצמם לרבותם, עיין שם. ואצלינו לא נהגו כן. וגם משמע מתוספות שם דיותר מארבע אצבעות לא יעשה רוחב ואורך התיתורא משל ראש, דמקום תפילין אינו יותר מארבע אצבעות, עיין שם. ולפי זה יש לצווח על אותן שעושין תפילין גדולים, שאינם מונחים על מקום תפילין בראש, ואינם מקיימים מצות תפילין.)&lt;/p&gt;
&lt;h3&gt;סימן לב סעיף עה&lt;/h3&gt;
&lt;p&gt;וכבר נתבאר שצריך להיות ריבוע שוה גם למעלה גם למטה בתיתורא. וזה לשון רבותינו בעלי השולחן ערוך בסעיף ל&quot;ט:&lt;/p&gt;
&lt;dl&gt;&lt;dd&gt;תפילין בין של ראש בין של יד – הלכה למשה מסיני שיהיו מרובעות בתפרן באלכסונן, דהיינו שיהיו ריבוען מכוין ארכו כרחבו, כדי שיהא להם אותו אלכסון. שאמרו חכמינו ז&quot;ל: כל אמתא בריבוע – אמתא ותרי חומשא באלכסונא. וצריך לרבע מקום מושבן וגם הבתים. אבל על גובה הבתים – אין להקפיד אם הוא יותר מרחבן וארכן.&lt;/dd&gt;
&lt;/dl&gt;&lt;p&gt;עד כאן לשונו. ואף על גב שחשבון דאמתא ותרי חומשא באלכסונא אינו מכוון לגמרי לפי חשבון חכמי המידות כידוע, מכל מקום התורה גזרה שימדודו על פי חשבון זה, כמו שכתבתי ביורה דעה סימן ל סעיף י&quot;ג, עיין שם.&lt;/p&gt;
&lt;p&gt;(ומתורץ קושית תוספות עירובין יד א.)&lt;/p&gt;
&lt;p&gt;ודע שאף אם נאמר שאי אפשר לצמצם בידי אדם לעשות ריבוע ממש, מכל מקום התורה אמרה: עשה כפי מה שביכולתך לצמצם, ובזה תקיים המצוה. וכן אמרו חכמינו ז&quot;ל בבכורות (יז ב) לענין מידות המזבח וכלי בית המקדש שאמרה תורה מידה, וזה לשון הגמרא: רחמנא אמר עביד, ובכל היכי דמצית למיעבד ניחא ליה, עיין שם. והכא נמי בתפילין כן הוא.&lt;/p&gt;
&lt;h3&gt;סימן לב סעיף עו&lt;/h3&gt;
&lt;p&gt;ונמצא שהתפילין צריכין להיות מרובעות למעלה ולמטה בהתיתורא ובתפרן. כלומר: שלא ימשוך חוט התפירה יותר מדאי, שלא יתכווץ ויתקלקל הריבוע (רש&quot;י לה א). וכתב רבינו הבית יוסף בסעיף ל&quot;ט:&lt;/p&gt;
&lt;dl&gt;&lt;dd&gt;עשאן מרובעות ואחר כך נתקלקל ריבוען, יש מי שאומר שצריך לרבען.&lt;/dd&gt;
&lt;/dl&gt;&lt;p&gt;עד כאן לשונו, כלומר: אף על גב דבציצית אמרינן בסימן י&quot;א שאם ניתקו חוטי הערב עד שלא נשאר כאגודל מהכנף כשרים, עיין שם – זהו מפני שבציצית לא הקפידה תורה רק בשעת עשייה, כדכתיב: &quot;ועשו להם ציצית&quot;, עיין שם. אבל ריבוע דתפילין הלכה למשה מסיני, וכל שעה צריכים להיות כך. ולכתחילה יהדר שבשל ראש יהיו כל הבתים שוים, אך אין זה לעיכובא.&lt;/p&gt;
&lt;h3&gt;סימן לב סעיף עז&lt;/h3&gt;
&lt;p&gt;ומה נקרא קלקול הריבוע? נראה לי כגון שנתכווצו קצת באורך או ברוחב, או נחסר קצת וכדומה.&lt;/p&gt;
&lt;p&gt;ויש שרוצים לומר דכשהקצוות נתקלקלו קצת בחידודן, ומיחזי כעגול קצת בקצוותיה, מקרי &quot;קלקול הריבוע&quot;. ולעניות דעתי לא נראה כן. חדא: שהריבוע לא נתקלקל בזה, דהחידוד הוסר מהאורך והרוחב בשוה. ואם תאמר שזהו תפילין עגולים ולא מרובעים – זה וודאי יותר תימא שהתפילין הם מרובעים כמקדם, דאטו אם חידודי הקצוות אינם מחודדים כראוי נאבד שם &quot;מרובע&quot;? בתמיה.&lt;/p&gt;
&lt;p&gt;ולדעתי זהו שאמרו חכמינו ז&quot;ל בריבוע ובאלכסונו כמו שנתבאר, והוא במנחות (לה א). וקשה: פשיטא כיון שנעשנו מרובע ממילא יהיה אלכסונו כראוי? ואמת שרש&quot;י פירש שם שלא יהא ארכו יתר על רחבו, עיין שם. אבל הרמב&quot;ם ריש פרק שלישי כתב:&lt;/p&gt;
&lt;dl&gt;&lt;dd&gt;ואלכסונן בריבוע, עד שיהיה להן ארבע זויות שוות.&lt;/dd&gt;
&lt;/dl&gt;&lt;p&gt;עד כאן לשונו, וכוונתו מבוארת: דהעיקר דהזויות יהיו שוות. ואם כן אף אם חידוד הקצוות נתקלקלו מעט, מה בכך? מכל מקום הזויות שוות הם. ועוד: דלא ניתנה תורה למלאכי השרת, וקלקול הזויות הוא בהכרח.&lt;/p&gt;
&lt;p&gt;ואמת כי יש מסופרים מומחים גדולים באומנתם בבתים שלא יתקלקלו, אבל רובא דרובא אין ביכלתם לעשות כן. ועוד: שלוקחים בעד הבתים שלהם ממון הרבה, שאין ביכולת כל אדם להשיגן. וסוף דבר ראיתי גם בהם שבמשך העת מתקלקלים מעט, כי כן הוא בהכרח.&lt;/p&gt;
&lt;p&gt;ולכן אני אומר דחלילה לומר על זה שם פסול, ואין הקדוש ברוך הוא בא בטרוניא עם בריותיו. וזהו כמו שאמרו בבכורות (יז ב) לענין מרובע: עביד כל היכי דמצית, וכמו שכתבתי בסעיף ע&quot;ה. ואותם המחפשים חומרות יתירות – אין דעת חכמים נוחה מהם.&lt;/p&gt;
&lt;h3&gt;סימן לב סעיף עח&lt;/h3&gt;
&lt;p&gt;חריץ שבין בית לבית בשל ראש – צריך שיגיע עד למטה, והיינו במקום שתופרין התיתורא. אך אם לא הגיע עד למטה – כשרה. ודווקא שהחריץ ניכר לכל, כדי שארבעה ראשיה יהיו נראים לכל, דאם לא כן – פסולים.&lt;/p&gt;
&lt;p&gt;וצריך שכל בית ובית יעמוד בפני עצמו, כלומר: שלא יהיו מדובקים זה לזה שאי אפשר להפרידן בנקל, דאם לא כן הרי זה רק בית אחד. ויש לגעור בהסופרים שמדבקים הבתים זה לזה.&lt;/p&gt;
&lt;p&gt;ואין לומר דעל ידי העדר דבקותם נתקלקל הריבוע, דאינו כן: דהריבוע חשבינן לפי דבקותן זה לזה ממש, ומה ענין זה לזה (עיין בחיי אדם ובחת&quot;ם סופר סימן ה'). ובמנחות (לד ב) אמרו מפורש דאם אין חריצן ניכר – פסולות, עיין שם. וכן מפורש ברמב&quot;ם שם שצריך להיות הבדל בין בית לבית, עיין שם.&lt;/p&gt;
&lt;h3&gt;סימן לב סעיף עט&lt;/h3&gt;
&lt;p&gt;בשחרות הבתים לא מצינו בגמרא. ורק ברצועות אמרו דהלכה למשה מסיני שיהיו שחורות (שם לה א). ובבתים לא מצינו. ולכן כתב הרמב&quot;ם שם דין י&quot;ד שהקציצה יכולה להיות ירוקה או לבנה. ומכל מקום כתב שנוי הוא לתפילין שיהיה הכל שחור, הקציצה והרצועה כולה, עיין שם. וזה שכתב רבינו הבית יוסף בסעיף מ, וזה לשונו:&lt;/p&gt;
&lt;dl&gt;&lt;dd&gt;עור הבתים – מצוה לעשותו שחור.&lt;/dd&gt;
&lt;/dl&gt;&lt;p&gt;עד כאן לשונו. כוונתו &quot;מצוה&quot; ד&quot;זה אלי ואנוהו&quot;, והיא מצוה ולא חובה. וכן המנהג הפשוט להשחירן. ולכן אם נתלבנו קצת במשך הזמן – לית לן בה. ומשום הכי אם יש סופר במקומו – יתן לו להשחירן, אבל אינו לעיכובא.&lt;/p&gt;
&lt;p&gt;ויש סופרים שמטיחים בטיח עבה כדי להיות להם ברק, ויש לגעור בהם אם יש ממש קצת בהטיח. וכבר צווחו על זה גדולי הדורות. ועכשיו לא ראינו שיעשו כן.&lt;/p&gt;
&lt;p&gt;(ומתוספות שבת כח ב מבואר דסבירא להו דבעי שחרות מדינא, עיין שם. ועיין ב&quot;ח.)&lt;/p&gt;
&lt;h3&gt;סימן לב סעיף פ&lt;/h3&gt;
&lt;p&gt;כבר נתבאר דשי&quot;ן של תפילין הלכה למשה מסיני בשל ראש מקמטי העור, אחד בימינו ואחד בשמאלו. וקבלו הגאונים שבימין של המניח של שלושה ראשים, ושל שמאלו של ארבעה ראשים.&lt;/p&gt;
&lt;p&gt;ואם הפכן – לא פסלן. וכן אם עשה שניהם של שלושה ראשים או של ארבעה ראשים, כיון דבגמרא מבואר סתם שי&quot;ן, ושניהם בכלל שי&quot;ן. ואף שלא מצאתי זה מפורש, מכל מקום נראה לי כן.&lt;/p&gt;
&lt;p&gt;וטעמים רבים נאמרו בשיני&quot;ן אלו, כמבואר בזוהר פנחס (דף רכ&quot;ח ע&quot;ב) שהם כנגד שבעה אלפי שנין. ועוד טעמים במפרשים (עיין בית יוסף, וט&quot;ז סעיף קטן ל&quot;ה, ומגן אברהם סעיף קטן נ&quot;ט).&lt;/p&gt;
&lt;p&gt;והראשים של השיני&quot;ן – יש עושין עגולין, ויש עושין מרובעין. והיודי&quot;ן שבשיני&quot;ן צריכין ליגע למטה בשולי השיני&quot;ן, דלא כהאומר שבהשי&quot;ן של ארבעה ראשים לא יגעו היודי&quot;ן למטה (עיין מגן אברהם שם). והחריץ של השי&quot;ן, והיינו החוד שלמטה – יגיע עד מקום התפר. ולא ימשוך השי&quot;ן למטה מהתפר, אלא שגם שולי השי&quot;ן יהיה נראה על התפר.&lt;/p&gt;
&lt;h3&gt;סימן לב סעיף פא&lt;/h3&gt;
&lt;p&gt;והנה הטור והשולחן ערוך בסעיף מ&quot;ב כתבו שיעשה השיני&quot;ן מקמטי העור, והיינו שיקמוט בהעור ברכותו אות שי&quot;ן. אבל אם עשאו כמעשה דפוס – הוה &quot;חק תוכות&quot;. ואף על גב דכיון שהשי&quot;ן הוא בולט דוחק הדפוס את האותיות עצמן, ולא סביבות האותיות, והוה &quot;חק יריכות&quot; דכשר כמבואר בגיטין (כ א), מכל מקום העור שהוא רך נדחק גם סביבת בליטת השי&quot;ן והוה כ&quot;חק תוכות&quot;.&lt;/p&gt;
&lt;p&gt;אך יש אומרים דאין &quot;חק תוכות&quot; פסול בשי&quot;ן זה, דדווקא בדבר שנאמר בו &quot;כתיבה&quot; – אין זה כתיבה. אבל שיני&quot;ן אלו לא נאמרה בהם &quot;כתיבה&quot;, אלא הלכה למשה מסיני שיהיה בו צורת שי&quot;ן. אם כן גם &quot;חק תוכות&quot; הוי צורת שי&quot;ן. וזה לשונו רבינו הרמ&quot;א בספרו דרכי משה:&lt;/p&gt;
&lt;dl&gt;&lt;dd&gt;אין לשנות ממנהג זקנים, שהיו עושים בקמט של עור. ומיהו אם עשאם בדפוס או כתבם בדיו על הבית לבן – אין בידינו לפוסלן.&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן לב סעיף פב&lt;/h3&gt;
&lt;p&gt;כשגמר מעשה הבתים – יגלגל כל פרשה מסופה לתחילתה. וכן בשל יד שהם בקלף אחד – יגלגל מסופה לתחילתה, כדי שהפותחה יקרא כסדר. וכורכם בקלף קטן ובקלף כשר. והלכה למשה מסיני שיכרוך עליה שיער בהמה או חיה הטהורים, וזה מעכב אפילו בדיעבד. אבל הכריכה בקלף אינו מעכב בדיעבד אם אין לו תפילין אחרים (ב&quot;ח ומגן אברהם סעיף קטן ס'). וכן אם כרכם מתחילתן לסופן – אינו מעכב בדיעבד. ורק בזה הרי יכול לתקן ולכורכם כדין.&lt;/p&gt;
&lt;p&gt;והמנהג אצלינו לכרוך שיער על הפרשה בעצמה, ואחר כך כורכים עליו קלף כשר, וחוזרין וכורכין עליו שיער. והטעם נראה לי: משום דכריכת השיער הוה הלכה למשה מסיני, וכריכת הקלף לא נאמר מפורש, ואולי צריך השיער דווקא על הקלף של הפרשה עצמה. אך כיון דעל פי קבלת הגאונים צריך קלף על הפרשיות ועל הקלף השיער, כדאיתא בשימושא רבה – לכן אנו עושים שניהם.&lt;/p&gt;
&lt;h3&gt;סימן לב סעיף פג&lt;/h3&gt;
&lt;p&gt;והשיער יהיה של עגל, כדי לכפר על מעשה העגל. אך אם לא מצא של עגל – כורך בשל פרה או בשל שור. ורוחץ השיער היטב בתחילה עד שיהא נקי.&lt;/p&gt;
&lt;p&gt;ובאה הקבלה שמקצת משיער זה צריך שיראה חוץ לבתים, במקום פרשת &quot;והיה אם שמע&quot; בצד הפונה לפרשת &quot;קדש&quot;. ונמצא דבתפילין של רש&quot;י יוצא השיער לא רחוק מהקצה, ובתפילין דרבינו תם יוצאים באמצע. ועל פי הזוהר לא יצא שיער באורך כשעורה אלא פחות מזה.&lt;/p&gt;
&lt;p&gt;(עיין מגן אברהם סעיף קטן ס&quot;א שהקשה: הא שיער אינו מטמא. ונראה לי דגם כוונת הזוהר כן. והכי פירושו: דשיער לא מטמא אלא אם כן נתחבר לדבר אחר, כמו בכאן שכרוך על הקלף ומשמש להקלף. ואם נטמא הקלף – גם השיער טמא. וכדתנן בפרק שלושה עשר דכלים משנה ו: עץ המשמש את המתכת – טמא, עיין שם. ובאין בו כשעורה גם על ידי חיבור – אינו מטמא, דאין שם טומאה על פחות מכשעורה. ודייק ותמצא קל.)&lt;/p&gt;
&lt;h3&gt;סימן לב סעיף פד&lt;/h3&gt;
&lt;p&gt;יתן כל פרשה בבית שלה, ושתהא זקופה מעומד בביתה ולא שוכבת. ואף על גב דלשיטת רבינו תם צריך דווקא מושכב, כמבואר בתוספות מנחות (לג א דיבור המתחיל &quot;הא&quot;), מיהו אנן קיימא לן כשיטת רש&quot;י שם דדווקא מעומד.&lt;/p&gt;
&lt;p&gt;ואף על גב דבסדר הפרשיות חששו לשיטת רבינו תם – זהו מפני שכמה גאונים מהקדמונים סוברים כן, כמו שיתבאר בסימן ל&quot;ד, מה שאין כן בדין זקופות.&lt;/p&gt;
&lt;p&gt;וכיצד יזקפם? שהשורה עליונה תהיה עליון, והתחתונה לצד פה הבתים, וראש הפרשה יהיה מונח לצד ימין הקורא, שאם יבוא לפותחן ולקוראן – יהיו מונחין לפניו כהלכתן, שיפתחם ויקראם כסדר. ונראה דכל זה הוא לעיכובא, ובפרט שיכולים לתקן זה (ועיין מגן אברהם סעיף קטן ס&quot;ב).&lt;/p&gt;
&lt;h3&gt;סימן לב סעיף פה&lt;/h3&gt;
&lt;p&gt;וכן של יד – כותב הארבע פרשיות בעור אחד, וגולל אותן מסופן לתחליתן, וכורך קלף עליהם ושיער עליו. ולפי מנהגינו גם על הקלף של הפרשיות כורך שיער. ומכניסם בביתה זקופה כמו בשל ראש.&lt;/p&gt;
&lt;p&gt;ותניא במנחות (לד ב) דבדיעבד אפילו אם כתבם בארבעה קלפים, והניחם בבית אחד – יצא, ואינו צריך לדבק הפרשיות זו לזו בדבק. ולא עוד אלא אפילו אם הניחם בארבעה בתים כמו בשל ראש, אם טלה עליה עור מלמעלה על הארבעה בתים, שעתה נראה מבחוץ רק עור אחד – יצא.&lt;/p&gt;
&lt;p&gt;וכך שנינו שם: שאם אין לו תפילין של יד ויש לו שנים של ראש, שטולה עור על אחת מהן ומניחה. וכן פסקו הרמב&quot;ם ב[[רמב&quot;ם הלכות תפילין ומזוזה וספר תורה ג|פרק שלישי והטור והשולחן ערוך סעיף מ&quot;ז.&lt;/p&gt;
&lt;p&gt;וכתב רבינו הרמ&quot;א:&lt;/p&gt;
&lt;dl&gt;&lt;dd&gt;והמנהג לדבקם בדבק, שיהא הכל כקלף אחד. ויזהרו ליטול דבק כשר.&lt;/dd&gt;
&lt;/dl&gt;&lt;p&gt;עד כאן לשונו, ולא אבין: דכיון שהניחן בארבעה בתים – איך ידבק כל הארבע פרשיות? והרי רבינו הבית יוסף לא הזכיר ארבע פרשיות בבית אחד אלא בארבעה בתים, עיין שם – ואיך ידבקם?&lt;/p&gt;
&lt;p&gt;וצריך לומר דלא קאי על דין הקודם ממש. אלא שכתב דאם אירע שכתבם על ארבעה קלפים – ידבקם, ולא יכניסם כך בפירודם. וטעם דין זה הוא: דזה שהקפידה תורה שבשל יד יהיה אות אחד – זהו מבחוץ יתראה רק אות אחד, ועל מבפנים לא חיישינן.&lt;/p&gt;
&lt;p&gt;ודע דזה שאמרנו שעושה משל ראש של יד – זהו בחדשים שעדיין לא לבשם. אבל כשלבשם – אסור לשנות מקדושה חמורה לקדושה קלה. ובשלא לבשם – הזמנה לאו מילתא היא (גמרא שם).&lt;/p&gt;
&lt;h3&gt;סימן לב סעיף פו&lt;/h3&gt;
&lt;p&gt;וכן להיפך בתפילין של ראש, שנינו שם דאם כתבן בעור אחד והניחן בארבעה בתים – יצא. ואינו צריך שיהא ריוח ביניהן, ונותן חוט או משיחה בין כל אחת ואחת, עיין שם. וכן הוא בטור ושולחן ערוך סעיף מ&quot;ז. וזה שאינו צריך ריוח ביניהן – היינו ריוח גדול בין כל פרשה ופרשה. אבל ריוח קטן צריך בהכרח, שהרי צריך להניח כל פרשה בבית שלה (נימוקי יוסף). והחוט והמשיחה הוא להיכר ההפסק.&lt;/p&gt;
&lt;p&gt;ויש מן הראשונים שדקדקו מזה דאין זקיפת הפרשיות מעכב בדיעבד, שהרי בכאן בהכרח שיהיו שוכבות כמובן (עיין בית יוסף). אמנם באמת דאין ראיה, ולכן פירש&quot;י שם שלאחר שכתבן בעור אחד – יחתוך מלמעלה העור... אצבעות, ויהיה העור מדובק מלמטה, עיין שם. כלומר: שיכניס כל פרשה בכל בית מתחת הבית זקופות, ויהיו למעלה פרודים ותחתיהם מחוברים.&lt;/p&gt;
&lt;p&gt;ויש מי שפירש עוד שהחיתוך יהיה למעלה מן הכתב, כגון שיש גליון גדול למעלה מן הכתב, וכל הכתב בקלף אחד. דאם לא כן, לא שייך לומר קלף אחד (ט&quot;ז סעיף קטן ל&quot;ו). מיהו על כל פנים דלפי זה יכולים להיות זקופות. והרמב&quot;ם לא כתב כלל דין זה, וצריך עיון.&lt;/p&gt;
&lt;h3&gt;סימן לב סעיף פז&lt;/h3&gt;
&lt;p&gt;ויראה לי מדכתב הרמב&quot;ם שם בדין י&quot;א:&lt;/p&gt;
&lt;dl&gt;&lt;dd&gt;ואם אין חריצן ניכר – פסולות. וצריך להעביר בתוך כל חריץ וחריץ על גבי העור חוט או משיחה, להבדיל בין בית לבית. ומנהג פשוט להעביר גיד מגידי התפירה בכל חריץ וחריץ משלושתן.&lt;/dd&gt;
&lt;/dl&gt;&lt;p&gt;עד כאן לשונו, כלומר: דבכל התפילין עושין כן בשעת עשייתם, ואחר כך נוטלין זה. כמו כל המלאכות הצריכין שלא יתחברו זו לזו – עושין כן בשעת המלאכה, ואחר גמר המלאכה נוטלין זה, כמו העץ שבתפילין שנוטלין אחר כך, כמו שכתבתי בסעיף ס&quot;ט, עיין שם; וכמו מלאכת המזבח בזבחים (נד ב), עיין שם.&lt;/p&gt;
&lt;p&gt;ולפי זה הריוח ששנינו בברייתא שם הוא בכל התפילין, וכן החוט או משיחה. ודלא ככל הפוסקים שמפרשים זה כשהיו כולם בקלף אחד. וזה ששנינו שם: ואם כתבן בעור אחד והניחן בארבעה בתים יצא – יפרש הרמב&quot;ם דהכי פירושו: דלא תימא שצריך לכתוב בארבעה עורות דווקא. אלא אפילו כתבם בקלף אחד, ואחר כך חתכן לגמרי פרשה מפרשה – יצא, כיון שבעת הכנסן בהבתים הוה כל אחד בפני עצמו. ואם כן אין כאן דבר חידוש כלל (כן נראה לי ברור בסייעתא דשמיא).&lt;/p&gt;
&lt;h3&gt;סימן לב סעיף פח&lt;/h3&gt;
&lt;p&gt;כתבו הטור ושולחן ערוך סעיף מ&quot;ח:&lt;/p&gt;
&lt;dl&gt;&lt;dd&gt;אם ציפה הבתים בזהב או בעור בהמה טמאה – פסולים.&lt;/dd&gt;
&lt;/dl&gt;&lt;p&gt;עד כאן לשונו, וזהו ברייתא בסנהדרין (מח ב). ומפרשים: &quot;ציפן זהב&quot; – היינו על הבתים, ולא שעשה הבתים עצמן של זהב. אבל רש&quot;י במנחות (מב ב) פירש על שטלה עור טמאה – שעשה בתים מעור טמאה, עיין שם. וממילא דגם זהב פירושו כן. וראיה שעל זהב פירש רש&quot;י הטעם: דתיק של עור בעינן, עיין שם – הרי דגם בזהב פירש שעושה הבתים מזהב, ולא שחיפה הבתים בזהב. וכבר נתעורר אחד מן הגדולים בזה (נודע ביהודה סימן א').&lt;/p&gt;
&lt;p&gt;מכל מקום נראה לי דפשיטא להו להטור ושולחן ערוך דשני הדברים נכללו בכוונת הברייתא: האחד בעשיית הבתים עצמן מזהב או מטמאה, והשנית שחיפה הבתים בזהב או בטמאה. וראיה לזה מלשון רש&quot;י בגיטין (מה ב), שכתב: עשה חיפוי כיס שלהן, עיין שם.&lt;/p&gt;
&lt;p&gt;וחד טעמא הוא: דכשציפה על הבתים זהב או טמאה – נתבטל התחתון משום דהעליון אינו נראה כלל. ועוד: דאין הבתים החיצונים רואים את האויר. ועוד: דגם לגבי טומאה הציפוי מבטל עצם הכלי, כמו שכתב הרמב&quot;ם בהלכות כלים פרק רביעי דין ד, עיין שם.&lt;/p&gt;
&lt;p&gt;(ופשוט הוא דזהו כשחיברן על הבתים. אבל התיקין שעושים להבתים, שנוטלים אותם מהבתים – לאו כלום הוא. ואפילו היו על התפילין בעת הנחתם – אין זה ביטול להתפילין. אלא שלא נאה ולא יאה לעשות כן. ויש שאין מסירין התיק של יד מהתפילין גם בעת התפילה, ואין נכון לעשות כן. ודייק ותמצא קל.)&lt;/p&gt;
&lt;h3&gt;סימן לב סעיף פט&lt;/h3&gt;
&lt;p&gt;הלכה למשה מסיני שיהיו תפילין נתפרין בגיד בהמה וחיה הטהורין. אבל לא יתפור בגידי עוף שהם חלשים, וגם אין ניכר בהם בין גידין לבשר. וטוב לתפור בגידי שור. ולוקחים הגידים מהעקב של הבהמה שהם לבנים. ואם הם קשים – מרככן באבנים עד שיעשו כפשתן, וטוין אותן ושוזרין אותם, והם חזקים מאוד (מגן אברהם סעיף קטן ס&quot;ה).&lt;/p&gt;
&lt;p&gt;ואין לוקחין גידים מכותי, משום דחיישינן שמא הם של בהמה טמאה.&lt;/p&gt;
&lt;p&gt;וכתב רבינו הבית יוסף בסעיף נ דמקום שאין גידים מצויים – תופרים בטאלידור&quot;ש שעושין מן הקלף, עד שיזדמנו להם גידים. עד כאן לשונו. ואינו מובן: כיון דההלכה נאמרה לתפור בגידין, איך נתיר בקלף (נודע ביהודה תניינא סימן ב')? וצריך לומר דסבירא ליה דההלכה נאמרה כך, דאפילו התפירות צריך דווקא מטהורות, וממילא דדרך לתפור בגידין.&lt;/p&gt;
&lt;p&gt;אבל הגידין אינם לעיכובא, ולכן בשעת הדחק יש לסמוך על דברי רבינו הבית יוסף ולתפור בבני מעים דקים יבשים. יש אוסרים דאין זה גידים (שערי תשובה סעיף קטן ס&quot;ט בשם נודע ביהודה), ויש להחמיר דאולי נאמרה ההלכה גידין דווקא, וכן תפסו הפוסקים.&lt;/p&gt;
&lt;p&gt;(עיין מגן אברהם סעיף קטן ס&quot;ו, דאין לקנות גידים מכותי אפילו כשידוע שהם מטהורה, משום דכיון דזהו הלכה למשה מסיני – צריך עשייתן &quot;לשמה&quot;, ובכותי ליכא &quot;לשמה&quot;.)&lt;/p&gt;
&lt;h3&gt;סימן לב סעיף צ&lt;/h3&gt;
&lt;p&gt;יתפור שלוש תפירות בכל צד. וחוט התפירה יהיה סובב משתי הרוחות מלמעלה ומלמטה. והתפירות יהיו אצל הבית ממש ולא בהמעברתא, ויעביר חוט התפירה בין כל בית ובית.&lt;/p&gt;
&lt;p&gt;(עיין ט&quot;ז סעיף קטן ל&quot;ח, ועיין מה שכתבתי בסעיף פ&quot;ז.)&lt;/p&gt;
&lt;p&gt;וצריך להיות שתים עשרה תפירות בשל יד, וכן בשל ראש. מיהו אם לא עשה רק עשר תפירות או פחות מזה – אינו נפסל. ויש מי שאומר ששתים עשרה תפירות אלו צריכים להיות כולן בחוט אחד ולא יפסק החוט, ואם נפסק – פסולים. כלומר: עד שיחזור ויקשור אותה (ט&quot;ז סעיף קטן ל&quot;ט). ומכל מקום אם החוט קצר ולא יוכל לגמור בה כל התפירות – יגמור התפירה בחוט אחר (מגן אברהם סעיף קטן ס&quot;ח). ונראה לי דכשרואה שלא תספיק – יקשור לסופה חוט אחר. ואין לשנות.&lt;/p&gt;
&lt;h3&gt;סימן לב סעיף צא&lt;/h3&gt;
&lt;p&gt;יכניס הרצועה תוך המעברתא, ויעשה קשר כמין דל&quot;ת בשל ראש, וכמין יו&quot;ד בשל יד, להשלים אותיות שד&quot;י עם השי&quot;ן שבשל ראש. וכך אמרו בשבת (סב א) דשי&quot;ן ודל&quot;ת ויו&quot;ד של תפילין – הלכה למשה מסיני (ועיין תוספות שם). ולכן יראו לעשות השם הזה כסדר: מתחילה השי&quot;ן, ואחר כך הדל&quot;ת, ואחר כך היו&quot;ד. ואם שינה – לא עיכב. אך לכתחילה יזהר בזה.&lt;/p&gt;
&lt;p&gt;(ומה שכתב המגן אברהם סעיף קטן ס&quot;ט לעשות הדלי&quot;ת משני צדדין – לא נהגו כן. וכן מה שכתב הרמ&quot;א בסעיף נ&quot;ב דנוהגין להעביר עור על הבית של יד לרוחב הזרוע, ויהיה רחבו כרוחב הבית, עד כאן לשונו – אינו מובן כלל כוונתו בזה. ובטור יש גם כן כעין זה, ושם ביאר להעביר הרצועה על הבית של יד. כלומר: על המעברתא בשעת הקשירה כדי לחזקה, וכמו שהספרדים עושים. וכן ניכר שזהו כוונת הרמ&quot;א. אך לשונו תמוה, מהו זה שאמר &quot;ויהיה רחבו...&quot;? ואולי יש כאן טעות הדפוס.)&lt;/p&gt;</extract></page></pages></query></api>