<?xml version="1.0"?><api><query><normalized><n from="ערוך_השולחן_אורח_חיים_תמו" to="ערוך השולחן אורח חיים תמו" /></normalized><pages><page pageid="59657" ns="0" title="ערוך השולחן אורח חיים תמו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תמו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין המוצא חמץ בפסח, מה יעשה&lt;/b&gt;&lt;/big&gt;&lt;br&gt;&lt;big&gt;ובו שנים עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב&lt;/p&gt;
&lt;h3&gt;סימן תמו סעיף א&lt;/h3&gt;
&lt;p&gt;איתא בגמרא (ו א):&lt;/p&gt;
&lt;dl&gt;&lt;dd&gt;המוציא חמץ בביתו ביום טוב – כופה עליו את הכלי.&lt;/dd&gt;
&lt;/dl&gt;&lt;p&gt;ופירש רש&quot;י: דהא לא חזי לטלטולי ולאפוקי. ומיהו ב&quot;בל יראה&quot; לא עבר, דהא בטליה בלבו מאתמול. אלא משום שלא ישכח ויאכלנו – צריך כפיית כלי. עד כאן לשונו.&lt;/p&gt;
&lt;p&gt;מבואר מדבריו דאילו לא בטלו להחמץ מאתמול ועובר ב&quot;בל יראה&quot; – לא סגי בכפיית כלי. וזהו דעת הטור בשם אחיו רבינו יחיאל, שכתב שיכול לשורפו ביום טוב; כיון שיש קצת מצוה בשריפתו, אמרינן &quot;מתוך שהותרה הבערה לצורך – הותרה נמי שלא לצורך&quot;. הלכך אם לא ביטלו – יוציאנו וישרפנו, כדי שלא יעבור עליו במזיד, שעד עתה לא עבר עליו אלא בשוגג. וכן כתב בספר המצוות. עד כאן לשונו.&lt;/p&gt;
&lt;h3&gt;סימן תמו סעיף ב&lt;/h3&gt;
&lt;p&gt;וזה לשון הסמ&quot;ג בעשין (ל&quot;ט):&lt;/p&gt;
&lt;dl&gt;&lt;dd&gt;כופה עליו כלי – פירוש: בבטלו מיירי, דאי לא בטלו – היה יכול לשורפו ביום טוב... מתוך שהותרה... הותרה נמי שלא לצורך, רק שיהיה צורך יום טוב קצת.&lt;/dd&gt;
&lt;/dl&gt;&lt;p&gt;עד כאן לשונו, וכן כתב הר&quot;ן ז&quot;ל, עיין שם. ואף על גב שהחמץ הוי מוקצה גמור, שאינו ראוי לכלום שהוא אסור בהנאה, מכל מקום מפני איסור &quot;בל יראה&quot; – לא חיישינן למוקצה דרבנן.&lt;/p&gt;
&lt;h3&gt;סימן תמו סעיף ג&lt;/h3&gt;
&lt;p&gt;אבל הטור כתב:&lt;/p&gt;
&lt;dl&gt;&lt;dd&gt;המוצא חמץ בביתו... ואם הוא יום טוב יש אומרים שיכפה עליו כלי עד הלילה שיוציאנו (וישרפנו). אבל ביום טוב אינו יכול לטלטלו כדי להוציאו. ולא מיבעיא אם ביטלו... אלא אפילו לא ביטלו שיש בו איסור דאורייתא, אפילו הכי לא יוציאנו, כיון שאינו יכול לבערו כדינו, דהיינו בשריפה לרבי יהודה. וכן הדין בחמץ שנשאר בביתו בארבעה עשר שחל להיות בשבת אחר חמש שעות. אבל אחי...&lt;/dd&gt;
&lt;/dl&gt;&lt;p&gt;עד כאן לשונו. וסבירא ליה דלא אמרינן &quot;מתוך שהותרה הבערה לצורך – הותרה נמי שלא לצורך&quot; אלא בדבר שיש בו צורך קצת לעצם היום טוב. אבל מה שנוגע לאיסור מקרי שלא לצורך כלל.&lt;/p&gt;
&lt;h3&gt;סימן תמו סעיף ד&lt;/h3&gt;
&lt;p&gt;ומבואר מדברי הטור דמשום דאינו יכול לשרפו ביום טוב – אי אפשר לבערו. וזהו לשיטתו שפוסק כרבי יהודה דאין ביעור חמץ אלא שריפה, כמו שכתבתי בסימן תמה. אבל לרבנן, דמפררו וזורה לרוח או מטיל לים, היה צריך לבערו ביום טוב. ואף על גב דלרש&quot;י אחר שש השבתתו בכל דבר, סבירא ליה להטור כפירוש רבינו תם דאדרבא: אחר שש צריך שריפה דווקא, כמבואר שם. אבל מדברי הרמב&quot;ם בפרק שלישי דין ח לא משמע כן, שכתב:&lt;/p&gt;
&lt;dl&gt;&lt;dd&gt;לפיכך אם לא ביטל קודם שש ומשש שעות ולמעלה, מצא חמץ – הרי זה עבר על &quot;בל יראה&quot;... וחייב לבערו בכל עת שימצאנו. ואם מצאו ביום טוב – כופה עליו כלי עד הערב ומבערו.&lt;/dd&gt;
&lt;/dl&gt;&lt;p&gt;עד כאן לשונו. והא הרמב&quot;ם פוסק שם כרבנן, דאינו צריך שריפה דווקא וכמו שכתבתי בסימן תמה, ועם כל זה אוסרו לבערו ביום טוב. ואיהו מיירי בלא ביטול, כמבואר מדבריו שהתחיל &quot;אם לא ביטל&quot;. וכן כתב המגיד משנה, עיין שם. וצריך טעם למה לא יבערנו ביום טוב.&lt;/p&gt;
&lt;h3&gt;סימן תמו סעיף ה&lt;/h3&gt;
&lt;p&gt;וראיתי שכתבו הטעם משום מוקצה, שאסור לטלטלו (ט&quot;ז סעיף קטן ג, ומגן אברהם סעיף קטן ב). ואף על פי דמוקצה הוא דרבנן, כיון דזהו שב ואל תעשה – אסרוהו. ואינו עובר על &quot;בל יראה&quot;, כיון דאנוס הוא בתקנתא דרבנן (מגן אברהם שם), או משום דלא הוה בעידנא, כלומר דבשעה שיטלטל את המוקצה – עדיין אינו ביעור (שם).&lt;/p&gt;
&lt;p&gt;ומאוד תמוה: דהן אמת דמצינו בכמה דברים שחכמים העמידו את דבריהם, זהו מחשש שלא יבואו לידי איסור תורה, כמו שופר ולולב בשבת שמא יטלטלנו ארבע אמות ברשות הרבים. אבל משום איסור מוקצה בלבד שיניחנו לעבור על &quot;בל יראה&quot; – דבר תימה לומר כן! וגם משום &quot;בעידנא&quot; – לא מצינו זה רק בעשה דוחה לא תעשה, ולא באיסור מוקצה.&lt;/p&gt;
&lt;p&gt;ויותר נראה לומר דמשום דגם במפרר וזורה לרוח יש קרוב לאיסור דאורייתא, דמפרר כיון שאינו צריך לאכילה אפשר דחייב משום טוחן, וזורה הוה גם כן אב מלאכה, ומטיל לים גם כן בעי פירור בחמץ קשה, כמו שכתבתי בסימן תמה. ובמוצא חמץ – מסתמא נתייבש וצריך פירור. ודע דעיסה שנתחמצה ביום טוב, אף אם ביטל קודם שש – לא מהני לה, שלא היתה בכלל הביטול, ועובר על &quot;בל יראה&quot;. ופשוט הוא.&lt;/p&gt;
&lt;p&gt;(וגם לא דמי לשופר, שהוא בביטול עשה, ולא ב&quot;בל יראה&quot; שעובר כל רגע.)&lt;/p&gt;
&lt;h3&gt;סימן תמו סעיף ו&lt;/h3&gt;
&lt;p&gt;עוד כתבו טעם: דבכפיית כלי אינו עובר על &quot;בל יראה&quot; על פי דברי התוספות (כט ב). דהמשהה חמץ ודעתו לבערו – אינו עובר ב&quot;בל יראה&quot;, משום דלאו ד&quot;בל יראה&quot; הוי ניתק לעשה (מגן אברהם שם). ואי אפשר לומר כן, דהרמב&quot;ם הא לא סבירא ליה ד&quot;בל יראה&quot; הוי ניתק לעשה, מדמחייב מלקות על קונה חמץ בפסח בפרק ראשון, וכמו שכתבו שם הגדולים (משנה למלך פרק ראשון בשם כמה גדולים, עיין שם). אך לפי מה שכתבנו בסימן תלא סעיף ט יש לומר דגם הרמב&quot;ם סבירא ליה דהוי ניתק לעשה, עיין שם (עיין מחצית השקל).&lt;/p&gt;
&lt;h3&gt;סימן תמו סעיף ז&lt;/h3&gt;
&lt;p&gt;ועל ידי אינו יהודי יש מי שמתיר להוציאו מביתו, אף כשביטל החמץ, משום דכיון דמדרבנן צריך לבער – אתי עשה ד&quot;תשביתו&quot; דרבנן ודחי שבות דאמירה לאינו יהודי (שם בשם של&quot;ה). אמנם בהוצאה מביתו עדיין לא קיים עשה דרבנן מן &quot;תשביתו&quot; (שם), אמנם להטילו לנהר על ידי אינו יהודי – מותר, דהוה שבות דשבות במקום מצוה (שם). אבל לזרות לרוח – קרוב לאיסור דאורייתא (שם).&lt;/p&gt;
&lt;p&gt;ונראה לי דגם לזרקו לבית הכסא – מותר על ידי אינו יהודי. ומנהג העולם לבער חמץ הנמצא ביום טוב בעצמו, ולהשליכו לנהר או למקומות המטונפין. ואפילו חיטה שנמצאת בתבשיל – מוציאין התבשיל ומשליכין אותו למקום מטונף. ובסימן תמז יתבאר בזה בסייעתא דשמיא.&lt;/p&gt;
&lt;p&gt;(עיין מגן אברהם שם מה שכתב בשם הב&quot;ח. והוא כתב דבמקום שאין מנהג – שב ואל תעשה עדיף, עיין שם.)&lt;/p&gt;
&lt;h3&gt;סימן תמו סעיף ח&lt;/h3&gt;
&lt;p&gt;והמוצא חמץ בביתו בחול המועד – תיכף ומיד מחוייב להוציאו ולבערו. ולא ישהנו אפילו רגע אחת, אף שכבר ביטל. ובוודאי להסוברים דאין ביעור חמץ אלא שריפה, ולשיטת רבינו תם בסימן תמה דזהו לאחר זמן איסורו – מחוייב לשורפו.&lt;/p&gt;
&lt;p&gt;ויש אומרים שצריך לברך על ביעור חמץ (שם סעיף קטן א). ויש שמסתפק בזה. וכבר כתבנו בסימן תלה סעיף ג|סימן תל&quot;ה סעיף ג דספק ברכות להקל, והברכה שבירך בארבעה עשר – קאי על כל ימי הפסח, עיין שם.&lt;/p&gt;
&lt;p&gt;ובחול המועד אפילו משהו חמץ – מחוייב להוציא ולבער, וכן ערב פסח אחר חצות. אבל ביום טוב בפחות מכזית – פשיטא שכופה עליו כלי עד הערב, וכן בשבת ערב פסח אחר שעה חמישית.&lt;/p&gt;
&lt;p&gt;ויש אומרים שגם בשעה חמישית שאסור באכילה – אסור בטלטול. וכן משמע ברמב&quot;ם פרק שלישי שכתב דבערב פסח בשבת אחר ארבע שעות – כופה עליו כלי, עיין שם.&lt;/p&gt;
&lt;p&gt;וצריך עיון: מי גרע מנבילה שנתנבלה בשבת, דמותר לטלטל מפני שראוי לכלבים? והכא נמי בשעה חמישית מותר בהנאה (שם סעיף קטן ג).&lt;/p&gt;
&lt;p&gt;וצריך לומר דמיירי כגון שאין לו למי ליתן כעת (שם). כלומר דהרמב&quot;ם לא מיירי שם ביחוד בשעה זו, אלא שכתב שאחר ארבע שעות כופה עליו כלי, עיין שם, וממילא דאם בשעה חמישית יש למי ליתן – דגם כן מותר לטלטלו ולהוציאו.&lt;/p&gt;
&lt;h3&gt;סימן תמו סעיף ט&lt;/h3&gt;
&lt;p&gt;ויש מי שאומר דיום טוב שני דינו כחול המועד לענין זה. דכיון דיום טוב שני דרבנן – מתירינן ליה לטלטל המוקצה ולבערה. ומכל מקום אין להתיר לשורפה, ודי להטילו לנהר (מגן אברהם וט&quot;ז סעיף קטן ד).&lt;/p&gt;
&lt;p&gt;ואף על גב דלשיטת רבינו תם צריך שריפה, נוכל לסמוך על שיטת רש&quot;י דלאחר זמן איסורו השבתתו בכל דבר (שם). וכל שכן להרמב&quot;ם והגאונים דאינו צריך לעולם שריפה דווקא, כמו שכתבתי. ולפי מה שכתבתי דגם בפירור וזורה יש חשש תורה – ישליכנו לבית הכסא.&lt;/p&gt;
&lt;p&gt;אמנם מלשון הטור מבואר להדיא דרק בחול המועד יבער, אבל ביום טוב אין חילוק בין ראשון לשני. וכן משמע מלשון הש&quot;ס, ויש מגדולי האחרונים שפסקו כן להלכה (ח&quot;י סעיף קטן ה, ואליה רבה סעיף קטן ג).&lt;/p&gt;
&lt;h3&gt;סימן תמו סעיף י&lt;/h3&gt;
&lt;p&gt;איתא בירושלמי (פרק שני הלכה ב):&lt;/p&gt;
&lt;dl&gt;&lt;dd&gt;גגו של אינו יהודי שהיה סמוך לגגו של ישראל, ונתגלגל החמץ מגגו של אינו יהודי לגגו של ישראל – הרי זה דוחפו בקנה. ואם היה שבת או יום טוב – כופה עליו כלי.&lt;/dd&gt;
&lt;/dl&gt;&lt;p&gt;כלומר: דאפילו בחול המועד לא יטלנו בידו, אלא דוחפו בקנה, משום דגזרינן דילמא אתי למיכל מיניה. ולא דמי למוצא חמץ שלו בחול המועד דנוטלו ומבערו, משום דכיון שעוסק בביעור – לא אתי למיכל. מה שאין כן בחמץ שאינו שלו, שאינו מבערו – גזרינן. ואף על גב דביום הכיפורים מותר ליטול מאכל בידו, ולא גזרינן שמא יבוא לאכול כמו שכתבתי בסימן תריב, יש לומר דאימת יום הכיפורים עליו, ולא חיישינן שישכח שהיום הוא יום הכיפורים. מה שאין כן בפסח – ישכח שפסח היום.&lt;/p&gt;
&lt;p&gt;ולפי זה למדנו שאסור ליקח בידו בפסח חמץ של אינו יהודי, או הרואה חמץ ברחוב – לא יגע בו מטעם זה. ובשבת ויום טוב כשנתגלגל לגגו – כופה עליו כלי, מפני שאסור בטלטול אפילו על ידי קנה משום מוקצה. ואף על גב דזהו טלטול מן הצד, אך כבר נתבאר בסימן שיא דטלטול מן הצד לצורך דבר האסור – אסור. עיין שם.&lt;/p&gt;
&lt;h3&gt;סימן תמו סעיף יא&lt;/h3&gt;
&lt;p&gt;ויראה לי ברור דדין זה אינו אלא בגגין שלהם שלא היו משופעים, והיו משתמשין על הגגות. אבל בגגין שלנו – לא איכפת לן, ולא יגע בו כלל. ורק בחצירו הסמוך לחצירו של אינו יהודי, או ביתו הסמוך לביתו של אינו יהודי, ונתגלגל חמץ מזה לזה – יעשה כמו שנתבאר.&lt;/p&gt;
&lt;h3&gt;סימן תמו סעיף יב&lt;/h3&gt;
&lt;p&gt;מצא פת בפסח בביתו, ואינו יודע אם הוא מצה או חמץ, כגון רקיקי חמץ שדומין למצה – מותר אפילו באכילה, דאזלינן בתר בתרא. כלומר: דסתם תיבות שמשתמשים בהם אוכלין – נוטלין ראשון ראשון כדי שלא יתעפש, וכל שכן דמסתמא בדקה בארבעה עשר, והאי דבתרא היא ומצה היא. ודבר זה הוה כוודאי. ואפילו נמצא בגומא – מותר דבוודאי בדק כהלכתו (מגן אברהם סעיף קטן ו).&lt;/p&gt;
&lt;p&gt;ואם הפת הוא מעופש הרבה, שאי אפשר שבתוך ימי הפסח יתעפש כל כך – הרי הוא וודאי חמץ. ואם עברו מימי הפסח, שנוכל לתלות שנתעפש משנכנס הפסח עד עתה, אם אצלו נוהגים לאפות בפסח פת חמה בכל יום – תולין להקל אפילו הוא מעופש הרבה. שאנו תולים לומר דבכל יום אפה פת חם ונתנו עליו, לפיכך הרבה להתעפש.&lt;/p&gt;
&lt;p&gt;ואין מן התימא שבאיסור כרת נסמוך על זה, לפי שדבר זה הוי כוודאי, שכל איש מישראל בודק חמצו קודם הפסח. ופשוט הוא דלא מיירי שנמצא בביתו על הקרקע או באיזה מקום, דזה וודאי אסור. אלא מיירי שנמצא בתיבה שמשהין בה אוכלין. ואצלינו לא שייך דין זה, דאצלינו היטב ניכר בין חמץ למצה, ולא שמענו מעולם שיפול ספק בחתיכת פת אם הוא חמץ או מצה.&lt;/p&gt;</extract></page></pages></query></api>