<?xml version="1.0"?><api><query><normalized><n from="ערוך_השולחן_אורח_חיים_תע" to="ערוך השולחן אורח חיים תע" /></normalized><pages><page pageid="66081" ns="0" title="ערוך השולחן אורח חיים תע"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תע&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין תענית בכורים בערב פסח&lt;/b&gt;&lt;/big&gt;&lt;br&gt;&lt;big&gt;ובו חמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה&lt;/p&gt;
&lt;h3&gt;סימן תע סעיף א&lt;/h3&gt;
&lt;p&gt;איתא במסכת סופרים (פרק כא) דאין מתענין בניסן, רק הבכורים בערב פסח, והצנועין מפני המצה כדי שיכנסו בה בתאוה, עיין שם. הבכורים לזכר מכות בכורות; והצנועין נראה דהכוונה לאיסטניסים, כשאוכלין ביום אין אוכלין בלילה לתיאבון, כדאיתא בגמרא (קח א): רב ששת הוה יתיב בתעניתא כל מעלי יומא דפסחי, משום דאיסתניס הוה. דאי טעים מידי בצפרא – לא מהני ליה מיכלא לאורתא.&lt;/p&gt;
&lt;p&gt;ובירושלמי ריש &quot;ערבי פסחים&quot; איתא: רבי לא היה אוכל בערב פסח... בגין דהוה בכור. אמר רבי מנא ר' יונה: אבא הוה בכור והוה אכיל... אלא מן הדא: רבי איסתניס הוה, כד אכיל ביממא – לא אכיל ברמשא. ולמה לא הוה אכיל? כדי שיכנס למצה בתאוה. עד כאן לשונו.&lt;/p&gt;
&lt;p&gt;ואף על גב דאי משום איסטניס – אינו צריך תענית, כתבו התוספות שם וזה לשונם: רב ששת הוה יתיב בתעניתא – לאו דווקא, אלא שומר עצמו מלאכול. אי נמי: היה מקבל עליו ממש תענית, כדי שיהא נזכר ונזהר מלאכול. עד כאן לשונם.&lt;/p&gt;
&lt;p&gt;(וצריך עיון על הרא&quot;ש, שכתב שיש סמך מירושלמי. והרי המסקנא אינו כן.)&lt;/p&gt;
&lt;h3&gt;סימן תע סעיף ב&lt;/h3&gt;
&lt;p&gt;ועל פי דברי המסכת סופרים, כתבו התוספות והטור והשולחן ערוך שהבכורים מתעניין בערב פסח, בין בכור מאב בין בכור מאם. דכל מי ששם &quot;בכור&quot; עליו, או בכור לנחלה כמו מאב או בכור לכהן כמו בכור לאם – מתענה. דבמצרים נהרגו כל מיני בכורים, בין מאב בין מאם, כמו שפירש רש&quot;י על פסוק &quot;כי אין בית אשר אין שם מת&quot;. וגם גדול הבית מקרי &quot;בכור&quot;, עיין שם ברש&quot;י.&lt;/p&gt;
&lt;p&gt;ובתהלים (עח) כתיב: &quot;ויך כל בכור במצרים, ראשית אונים באהלי חם&quot;. ו&quot;ראשית אונו&quot; הוא בכור מאב, כדכתיב: &quot;כי הוא ראשית אונו, לו משפט הבכורה&quot;. ויעקב אמר על ראובן: &quot;כחי וראשית אוני&quot;.&lt;/p&gt;
&lt;p&gt;ועם כל זה לקדש בכורות לא צוה הקדוש ברוך הוא רק על בכור מאם, מפני שהוא &quot;פטר רחם&quot;. ונראה לי הטעם משום דהקדוש ברוך הוא קידש &quot;מבכור אדם ועד בכור בהמה&quot;, ובבהמה לא שייך רק &quot;פטר רחם&quot; כמובן. ולכן גם באדם לא נתקדש רק הפטר רחם.&lt;/p&gt;
&lt;h3&gt;סימן תע סעיף ג&lt;/h3&gt;
&lt;p&gt;ויש מי שאומר שאף נקבה בכורה מתענית, שהרי וודאי במצרים גם הן נהרגו במכות בכורות. וראיה, דבמדרש אומר דבתיה בת פרעה נצלה בזכות משה, אלמא דגם בנקבות היתה מכת בכורות. ומכל מקום אין המנהג כן, מטעם דבנקבות לא צוה הקדוש ברוך הוא לקדשן, רק הזכרים.&lt;/p&gt;
&lt;p&gt;והבא אחר נפל צריך להתענות, כיון דהוה בכור לנחלה. וכן בכורים, כהנים ולוים – צריכים להתענות, אף על פי שאין בהם פדיון חמש סלעים, דלא גריעי מבכור מאב.&lt;/p&gt;
&lt;p&gt;ואם יש עשרה בכורים, יש מי שאומר שהשליח ציבור אומר &quot;ענינו&quot;. ואין ראוי לעשות כן, דאם כן הוה ליה כתענית ציבור, וזה אסור בניסן. אלא היחיד אומר &quot;ענינו&quot; בשומע תפילה. ואין קורין &quot;ויחל&quot;.&lt;/p&gt;
&lt;h3&gt;סימן תע סעיף ד&lt;/h3&gt;
&lt;p&gt;ואם חל ערב פסח בשבת, נוהגין הבכורים להתענות ביום חמישי שלפניו. ויש אומרים דהואיל ואידחי – אידחי, שהרי אינו אלא מנהג. אבל המנהג להתענות כסברא ראשונה.&lt;/p&gt;
&lt;p&gt;ואין מתענין בערב שבת, מפני שלא יכנוס לשבת כשהוא מעונה. וכשמתענין ביום חמישי, וצריך לבדוק החמץ וקשה עליו התענית – יכול לטעום קודם הבדיקה (מגן אברהם).&lt;/p&gt;
&lt;p&gt;וכתב רבינו הרמ&quot;א דנוהגין כשהאב בכור – האם מתענה תחת בנה הקטן כשהוא בכור. ואם אין האב בכור – האב מתענה בעד בנו עד שיגדל. עד כאן לשונו. ועכשיו ליכא מנהג זה.&lt;/p&gt;
&lt;h3&gt;סימן תע סעיף ה&lt;/h3&gt;
&lt;p&gt;על ברית מילה או פדיון הבן – יכול הבכור לאכול. ויש מי שכתב דדוקא השייכים להמצוה, כמו בעל ברית וסנדק ומוהל וכיוצא בהם (מגן אברהם). ויש מי שאומר דהמיקל לכל אדם בסעודת מצוה – לא הפסיד (פרי חדש).&lt;/p&gt;
&lt;p&gt;אמנם עתה זה כמה דורות שמקילים לגמרי בתענית בכורים, והיינו בסיום מסכתא. ולא לבד הלומד, אלא הבכורים מתקבצים סביב המסיים, ומסיימים עמו ואוכלים. ונתפשט זה בכל המדינות.&lt;/p&gt;
&lt;p&gt;ואינו ידוע מאין להם להקל כל כך, אם לא שנאמר דמפאת חלישות הדור, והטורח רב בערב פסח, ואכילת המרור גם כן אינו יפה לבריאות. ולכן יחשבו את עצמם כאינם יכולים להתענות. ולפי שבגמרא לא נזכר כלל מזה, וגם בירושלמי המסקנא דאינם צריכים להתענות, ואינו אלא מנהג על פי מסכת סופרים – לכן לא מיחו חכמי הדור בזה. וצריך עיון.&lt;/p&gt;</extract></page></pages></query></api>