<?xml version="1.0"?><api><query><normalized><n from="ערוך_השולחן_אורח_חיים_קעג" to="ערוך השולחן אורח חיים קעג" /></normalized><pages><page pageid="222442" ns="0" title="ערוך השולחן אורח חיים קעג"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קעג&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני מים אמצעיים&lt;/b&gt;&lt;/big&gt;&lt;br&gt;&lt;big&gt;ובו שלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג&lt;/p&gt;
&lt;h3&gt;סימן קעג סעיף א&lt;/h3&gt;
&lt;p&gt;כתב רבינו הבית יוסף: &quot;מים אמצעיים רשות, והני מילי בין תבשיל לתבשיל, אבל בין תבשיל לגבינה - חובה&quot; עכ&quot;ל.&lt;/p&gt;
&lt;p&gt;וקיצר מאוד ואין לזה הבנה, והעניין כן הוא: דבסוף פרק ח' דברכות סמכו רבנן אקראי מים ראשונים ומים אחרונים ע&quot;ש, ולא הוזכר כלל מים אמצעיים. אך בחולין (ק&quot;ה:) אמרינן: &quot;מים אמצעיים רשות, אמר רב נחמן: לא שנו אלא בין תבשיל לתבשיל, אבל בין תבשיל לגבינה חובה&quot;.&lt;/p&gt;
&lt;p&gt;ופירש רשב&quot;ם דבין תבשיל לתבשיל זהו כששניהם של בשר או שניהם של גבינה, כלומר והרחיצה הוא לנקיות בעלמא, אבל בין תבשיל של בשר לגבינה שלפניו – חובה, שלא יתדבק הגבינה שבידיו להתבשיל של בשר. ור&quot;ת פירש דבין תבשיל לתבשיל היינו גם כן בין תבשיל של בשר לתבשיל של גבינה, ולא חששו חכמים בזה. אבל בין תבשיל של בשר לגבינה עצמה חובה ע&quot;ש, והטור פירש גם כן כן ע&quot;ש.&lt;/p&gt;
&lt;h3&gt;סימן קעג סעיף ב&lt;/h3&gt;
&lt;p&gt;ואין לשאול כשיש חובה ליטול ידיו למה לא תיקנו ברכה לזה, דיש לומר דזהו כהכשר אוכל כמו ניקור ומליחה (תוספות שם סוף ד&quot;ה 'מים'), ולא שייך ברכה על זה.&lt;/p&gt;
&lt;p&gt;והנה לפי זה אין זה שייך כלל להלכות סעודה אלא לדיני בשר בחלב, ונתבאר ביורה דעה סימן פ&quot;ט. ובאמת הרמב&quot;ם לא הזכיר זה בהלכות ברכות, אך בפרק ט' ממאכלות אסורות, וגם לא הזכיר שם לשון נטילה אלא הדחה ע&quot;ש, ולפי זה דברי רבינו הבית יוסף מתפרשים לשני הפירושים.&lt;/p&gt;
&lt;p&gt;וכתב עוד דבין בשר לדגים חובה ליטול משום דקשה לצרעת, וחמירא סכנתא מאיסורא. וקצת ראיה לזה מפסחים (ע&quot;ו:), והרמב&quot;ם לא הזכיר זה, וכתבו דעתה נשתנו הטבעים (מגן אברהם), וגם התוספות סוף פרק קמא דמועד קטן כתבו כעין זה. ואנחנו אין אוכלים דגים אחר בשר רק בשר אחר דגים ושמענו, שיש מקומות שאוכלין בשר ואחר כך דגים.&lt;/p&gt;
&lt;h3&gt;סימן קעג סעיף ג&lt;/h3&gt;
&lt;p&gt;וכתב רבינו הבית יוסף בסעיף ג': &quot;כל הדברים הנוהגים באחרונים נוהגים באמצעיים בין להקל בין להחמיר, חוץ מהיסח הדעת שפוסל באמצעיים, מפני שעדיין רוצה לאכול וידיו צריכין שימור, וחוץ מניגוב הידים, שאמצעיים צריכים ניגוב כראשונים&quot; עכ&quot;ל.&lt;/p&gt;
&lt;p&gt;ורבינו הרמ&quot;א הוסיף שיש שאמרו שאמצעיים צריכים דווקא מים, מה שאין כן במים אחרונים, כדלקמן סימן קפ&quot;א עכ&quot;ל, מפני ששאר משקין אינן מנקין השומן והמאכל, ויש חולק בזה (מגן אברהם בשם רש&quot;ל), והניגוב צריך משום מאיסותא (שם).&lt;/p&gt;
&lt;p&gt;ולא אבין מה שייך היסח הדעת לאמצעיים שהן הפסק בין חלב לבשר, ואי משום היסח הדעת דמים ראשונים, אם כן מה זה שייך להאמצעיים וצ&quot;ע.&lt;/p&gt;</extract></page></pages></query></api>