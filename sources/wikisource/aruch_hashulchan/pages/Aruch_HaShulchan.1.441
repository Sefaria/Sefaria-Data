<?xml version="1.0"?><api><query><normalized><n from="ערוך_השולחן_אורח_חיים_תמא" to="ערוך השולחן אורח חיים תמא" /></normalized><pages><page pageid="8277" ns="0" title="ערוך השולחן אורח חיים תמא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תמא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין מי שהלווה על חמץ&lt;/b&gt;&lt;/big&gt;&lt;br&gt;&lt;big&gt;ובו אחד עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא&lt;/p&gt;
&lt;h3&gt;סימן תמא סעיף א&lt;/h3&gt;
&lt;p&gt;אינו יהודי שהלוה לישראל על חמצו, ונתן את החמץ תחת יד האינו יהודי, ואמר לו: &quot;מעכשיו יהא שלך אם לא אפרע לך לזמן פלוני&quot;, והגיע הזמן ולא פרעו – מותר, אפילו לא הגיע הזמן עד אחר הפסח; דמשהגיע הזמן ולא פרעו – נקנה לו למפרע, והוה ליה חמצו של אינו יהודי.&lt;/p&gt;
&lt;p&gt;אבל אם לא אמר לו &quot;מעכשיו&quot; – אסור אף שהמשכון תחת יד האינו יהודי, משום דאינו יהודי מישראל לא קני משכון, והוה כשל ישראל.&lt;/p&gt;
&lt;p&gt;וכן אם אמר &quot;מעכשיו&quot;, והוא תחת יד הישראל – גם כן אסור; כיון דהאחריות על הישראל – אסור אפילו בחמץ של אינו יהודי, כמו שכתבתי בסימן הקודם, כל שכן בכי האי גוונא.&lt;/p&gt;
&lt;p&gt;וכן אם הגיע הזמן, ופרעו – אסור אפילו ב&quot;מעכשיו&quot; והיה תחת יד האינו יהודי, דכיון שפרעו – אגלאי מילתא שהחמץ היה של הישראל. אבל כשיש כל השלושה דברים – מותר.&lt;/p&gt;
&lt;h3&gt;סימן תמא סעיף ב&lt;/h3&gt;
&lt;p&gt;והרמב&quot;ם ז&quot;ל בפרק רביעי דין ה כתב:&lt;/p&gt;
&lt;dl&gt;&lt;dd&gt;ישראל שהרהין חמצו אצל האינו יהודי, אם אמר לו: &quot;אם לא אביא לך מעות מכאן ועד יום פלוני, קנה חמץ זה מעכשיו&quot; – הרי זה ברשות האינו יהודי, ואותו החמץ מותר לאחר הפסח. והוא שיהיה אותו זמן שקבע לו קודם הפסח.&lt;/dd&gt;
&lt;/dl&gt;&lt;dl&gt;&lt;dd&gt;ואם לא אמר לו &quot;קנה מעכשיו&quot; – נמצא אותו החמץ כאילו הוא פקדון אצל האינו יהודי, ואסור בהנאה לאחר הפסח.&lt;/dd&gt;
&lt;/dl&gt;&lt;p&gt;עד כאן לשונו, והראב&quot;ד והטור ורוב הפוסקים חלקו עליו. דאי בהגיע הזמן קודם הפסח – למה לנו &quot;מעכשיו&quot;? הא אפילו בלא &quot;מעכשיו&quot; כבר הוחלט החמץ להאינו יהודי.&lt;/p&gt;
&lt;p&gt;ואין לומר דהוה אסמכתא, ולא קנה דכל דאי הוה אסמכתא, דהא הרמב&quot;ם פסק בפרק אחד עשר מהלכות מכירה דבמשכון ליכא דין אסמכתא.&lt;/p&gt;
&lt;p&gt;אלא טעמו של הרמב&quot;ם הוא משום דקיימא לן: אינו יהודי מישראל לא קני משכון (הה&quot;מ), ולכן עדיין הוה כשל הישראל. אבל כשאמר לו &quot;מעכשיו&quot; – הוה כמכירה ומעכשיו בלא הגעת הזמן קודם הפסח כיון דעד הזמן עדיין אינו מותר הוה ליה לומר בגמרא &quot;כשהגיע הזמן מותר&quot;. ומדקאמר &quot;אחר הפסח מותר&quot; – משמע דמיד מותר, ובעל כרחך שהגיע הזמן קודם הפסח.&lt;/p&gt;
&lt;p&gt;ואין לומר דקביעת הזמן היה תוך הפסח או תיכף בכלות הפסח, דאין דרך הישראל להגביל בחמץ זמן כזה (שם). והלכה כרוב הפוסקים, דבהגיע הזמן קודם הפסח – מותר אפילו בלא &quot;מעכשיו&quot;. ובשולחן ערוך לא הובא כלל דעתו, עיין שם.&lt;/p&gt;
&lt;h3&gt;סימן תמא סעיף ג&lt;/h3&gt;
&lt;p&gt;ואין לשאול לדעת רוב הפוסקים דאפילו בהגיע הזמן אחר הפסח, ובלא &quot;מעכשיו&quot; – הא כיון דלא פדאו הישראל, והוחלט המשכון להאינו יהודי, הרי אגלאי מילתא למפרע שהחמץ היה בפסח של האינו יהודי.&lt;/p&gt;
&lt;p&gt;דאינו כן, דהא קיימא לן: בעל חוב מכאן ולהבא הוא גובה. כלומר: כשגובה בעד חובו שדה שנשתעבדה לו – אין השדה שייך לו למפרע משעת ההלואה, אלא משעת הגעת הזמן. וכיון שכן, ממילא היה החמץ בפסח של הישראל, ולא של האינו יהודי.&lt;/p&gt;
&lt;p&gt;ודע דלפעמים אפילו היה החמץ תחת יד הישראל – מותר. כגון: שהקנה להאינו יהודי את החמץ בקנין או אגב קרקע, ואינו באחריות הישראל – מותר אף שהונח ביד הישראל (מגן אברהם סעיף קטן א).&lt;/p&gt;
&lt;h3&gt;סימן תמא סעיף ד&lt;/h3&gt;
&lt;p&gt;וכיון דעיקר ההיתר הוא מצד &quot;מעכשיו&quot;, לכן אפילו בלא ענין הלואה על המשכון, כגון שאמר להאינו יהודי &quot;אם לא אעשה לך דבר פלוני עד ניסן – יהא החמץ שלך מעכשיו&quot;, והחמץ הוא תחת יד האינו יהודי, והגיע הזמן ולא עשה – הוה החמץ של אינו יהודי, ומותר לאחר הפסח. ואי משום אסמכתא, כבר נתבאר בחושן משפט סימן רז דב&quot;מעכשיו&quot; ליכא אסמכתא.&lt;/p&gt;
&lt;p&gt;אמנם למאן דסבירא ליה שם דרק במשכון מהני &quot;מעכשיו&quot;, ולא בשארי דברים – הדר הוה אסמכתא. אך הראב&quot;ד סובר דבאינו יהודי ליכא אסמכתא. וגם כיון דבדיניהם הוי של האינו יהודי – אזלינן בתרייהו, כדי שלא יעבור הישראל ב&quot;בל יראה&quot;, כמו שיתבאר בסימן תמח (עיין מגן אברהם סעיף קטן ב).&lt;/p&gt;
&lt;h3&gt;סימן תמא סעיף ה&lt;/h3&gt;
&lt;p&gt;ויש בזה שאלה: דאיך אנו מתירין על ידי &quot;מעכשיו&quot;, אפילו הגיע הזמן אחר הפסח? והא יכול לפדותו קודם פסח, ונאמר: הואיל ואי בעי היה פודה החמץ, ויעבור ב&quot;בל יראה&quot; כמו דאמרינן כהאי גוונא בעיסה שלשה ביום טוב, והפריש חלה ונתחמצה החלה, דעובר ב&quot;בל יראה&quot; מטעם: הואיל ואי בעי מיתשל עלה לעקור ממנה שם חלה, ותהיה שלו. ולכן אף על גב דהחלה אינו שלו, ואינו עובר ב&quot;בל יראה&quot;, מכל מקום כיון שיכול לעשותה שלו – הוא עובר. והכי נמי: הא יכול לפדותה, ויהיה שלו, ויעבור ב&quot;בל יראה&quot;. ויתבאר זה בסימן תנז.&lt;/p&gt;
&lt;p&gt;אך לא דמי, דבשם לא יחסר לו ממון על ידי זה; אבל הכא הא צריך לשלם ממון להאינו יהודי אם יפדה ממנו החמץ, וזה אינו רוצה, ולכן לא אמרינן הואיל ויכול לפדותו בדבר שיש בזה דררא דממונא (שם סעיף קטן ג בשם הר&quot;ן ז&quot;ל). ועוד: דבכאן מחוסר מעשה, שישלם להאינו יהודי ויקח החמץ לביתו, שהרי לא ירצה להניחו תחת יד האינו יהודי כאשר ישלם לו. ודבר המחוסר מעשה לא אמרינן הואיל.&lt;/p&gt;
&lt;p&gt;(ולדעת רש&quot;י מח א לא אמרינן כלל הואיל כזה, עיין שם.)&lt;/p&gt;
&lt;h3&gt;סימן תמא סעיף ו&lt;/h3&gt;
&lt;p&gt;וכל זה בדיעבד. אבל לכתחילה וודאי אסור ללוות על החמץ מאינו יהודי, ולקבוע הזמן אחר הפסח, ולומר לו &quot;אם לא אפרע לך לזמן פלוני, יהא שלך מעכשיו&quot;, דאכתי בפסח תלוי ועומד החמץ כברשותו. אמנם אם קבע הזמן קודם הפסח, ונתהוה סיבה ונמשך עד אחר הפסח – אינו מחוייב להתאמץ לפדותו קודם הפסח. אבל כשקבע זמן לכתחילה על לאחר הפסח – וודאי מחוייב להתאמץ לכתחילה לפדותו ולבערו (כסף משנה בט&quot;ז סעיף קטן ב).&lt;/p&gt;
&lt;p&gt;ואין לשאול: הא סתם משכון אין המלוה מקבל עליו אחריות אונסין, כמו שכתבתי בחושן משפט ריש סימן עב. ואם כן, לענין אונסין אכתי החמץ עומד ברשות הישראל, ואם כן יעבור ב&quot;בל יראה&quot; מפני אחריות? דאין זו שאלה: נהי דהוי אחריות, מכל מקום הא החמץ הוא ביד האינו יהודי, ונחשב כשלו. וכבר נתבאר בסימן הקודם דקבלת אחריות בביתו של אינו יהודי על חמצו של אינו יהודי – דמותר (מגן אברהם סעיף קטן ג).&lt;/p&gt;
&lt;h3&gt;סימן תמא סעיף ז&lt;/h3&gt;
&lt;p&gt;אם לוה מהאינו יהודי על חמצו, ולא אמר &quot;מעכשיו&quot; – מחוייב לראות לפדותו קודם הפסח ולבערו, כדי שלא יעבור ב&quot;בל יראה&quot;. ואם לא עשה כן – החמץ אסור בהנאה, ששום אדם אסור לקנותו אחר הפסח מהאינו יהודי, והוא עבר ב&quot;בל יראה&quot;.&lt;/p&gt;
&lt;p&gt;והיזק אין לו, שהרי האינו יהודי מקבלו בחובו, אך אולי מחוייב לפדותו ולהטילו בנהר או לשורפו, ולשלם להאינו יהודי במעות. דאם לא כן, הרי הוא פורע חובו מאיסורי הנאה (שם). ואולי כיון דממילא הוא, והוא אינו עושה מעשה בזה – אי אפשר לחייבו בזה. ובירושלמי (פרק שני הלכה ב) מבואר דאפילו במקום שעובר ב&quot;בל יראה&quot; – מכל מקום לא כפינן ליה שיפסיד על ידי זה, עיין שם (הובא בח&quot;י סימן תמ סעיף קטן ד, עיין שם).&lt;/p&gt;
&lt;h3&gt;סימן תמא סעיף ח&lt;/h3&gt;
&lt;p&gt;ישראל שהלוה לאינו יהודי על חמצו, ומשכן את החמץ ביד הישראל, ואמר לו &quot;אם לא אפרע לך לזמן פלוני יהא החמץ הזה קנוי לך מעכשיו&quot;; אפילו לא היה החמץ באחריות הישראל כלל, ואפילו לא הגיע הזמן עד אחר הפסח, מכל מקום אם הגיע הזמן ולא פרעו – הרי חמץ זה אסור בהנאה, שהרי אגלאי מילתא דחמץ זה הוא של הישראל למפרע. ואפילו היה מונח בבית האינו יהודי כל ימי הפסח, כגון שחזר הישראל והפקידו אצלו, דהוה ליה כחמצו של ישראל שהפקידו אצל אינו יהודי, דאסור בהנאה.&lt;/p&gt;
&lt;p&gt;אבל אם לא אמר לו מעכשיו, ואין אחריות החמץ עליו – מותר, דקיימא לן: ישראל מאינו יהודי ואינו יהודי מישראל – לא קנה משכון (מגן אברהם סעיף קטן ו). ואפילו נראה מדעת האינו יהודי שדעתו להשקיע אצלו את החמץ, מכל מקום אינו עובר עליו כל זמן שלא מכרו לו בפירוש. אבל ישראל הממשכן חמץ ביד ישראל חבירו הנפקד – עובר ב&quot;בל יראה&quot;, דישראל מישראל קונה משכון (שם). וגם המפקיד עובר ב&quot;בל יראה&quot;.&lt;/p&gt;
&lt;h3&gt;סימן תמא סעיף ט&lt;/h3&gt;
&lt;p&gt;ודע: דיש מי שאומר בהך ד&quot;מעכשיו&quot; שנתבאר דהחמץ אסור בהנאה, מכל מקום בפסח אינו מחוייב לבערו, דעדיין הוא ברשות האינו יהודי; דשמא יפדנו כיון שהזמן הוא אחר הפסח (שם סעיף קטן ד). ויש חולקין בזה, וסבירא להו דחייב לבער (ט&quot;ז סעיף קטן ג, וח&quot;י סעיף קטן ז), משום דאחר כך כשנשאר אצלו – עבר למפרע ב&quot;בל יראה&quot;.&lt;/p&gt;
&lt;p&gt;ומכל מקום אם עבר ולא ביערו, ובא האינו יהודי תוך הפסח לפדותו – מותר לקבל ממנו המעות, ולהניחו ליטול החמץ. ולא שיתן לו בידים את החמץ, דזה אסור, אלא יקח מעצמו. ואין זה משתכר באיסורי הנאה, דכיון שפודיהו – נמצא שלא היה של הישראל מעולם (מגן אברהם שם וח&quot;י).&lt;/p&gt;
&lt;h3&gt;סימן תמא סעיף י&lt;/h3&gt;
&lt;p&gt;ואם לא משכנו ביד הישראל קודם הפסח, והיה מונח החמץ בבית האינו יהודי, אלא ששיעבדו דאם לא יפרע עד זמן פלוני החמץ שלו, והזמן הוא אחר הפסח, ולא פרעו – מותר להישראל ליטול החמץ, אף על פי שאמר לו &quot;מעכשיו&quot;. דכיון דלא משך את החמץ אצלו, ונמצא שקנינו אינו אלא בכסף ההלואה, וקיימא לן דישראל מאינו יהודי ואינו יהודי מישראל – אין קניינם אלא במשיכה, כמו שכתבתי בחושן משפט סימן קצד (הגר&quot;ז).&lt;/p&gt;
&lt;h3&gt;סימן תמא סעיף יא&lt;/h3&gt;
&lt;p&gt;אך לשיטת רש&quot;י המובא ביורה דעה סימן שכ, דקניינו הוא רק בכסף – הרי זה עובר ב&quot;בל יראה&quot;.&lt;/p&gt;
&lt;p&gt;האמנם רוב הפוסקים לא סבירא להו כן, כמבואר שם. ולכן לפי מה שיתבאר בסימן תמח, שעל פי הדחק אנו סומכין במכירת חמץ על שיטת רש&quot;י דקונה בכסף, עיין שם. ולכן נראה לי דאם אצל זה האיש עצמו שמכר חמצו לאינו יהודי בכסף, שיעבד לו אינו יהודי חמצו, שאם לא יפרע לו אחר הפסח יהיה החמץ שלו – דאסור ליטלו. דאיך נפסוק אצלו תרתי דסתרי: דבכאן יקנה בכסף, ובכאן לא יקנה בכסף? ודבר פשוט הוא דאם הגיע הזמן קודם הפסח ולא פרעו, אפילו היה מונח החמץ בבית אינו יהודי – הרי החמץ של הישראל, ועובר ב&quot;בל יראה&quot;, ואסור בהנאה.&lt;/p&gt;</extract></page></pages></query></api>