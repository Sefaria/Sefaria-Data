<?xml version="1.0"?><api><query><normalized><n from="ערוך_השולחן_אורח_חיים_כח" to="ערוך השולחן אורח חיים כח" /></normalized><pages><page pageid="172830" ns="0" title="ערוך השולחן אורח חיים כח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן כח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני היסח הדעת וחליצת התפילין&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן כח סעיף א&lt;/h3&gt;
&lt;p&gt;גרסינן במנחות (לו ב): חייב אדם למשמש בתפילין בכל שעה, קל וחומר מציץ: ומה ציץ שאין בו אלא אזכרה אחת אמרה תורה &quot;והיה על מצחו תמיד&quot; – שלא תסיח דעתו ממנו, תפילין שיש בהן אזכרות הרבה על אחת כמה וכמה.&lt;/p&gt;
&lt;p&gt;וכבר כתבו הרא&quot;ש ותלמידי רבינו יונה בשמו בפרק שלישי דברכות (סימן כ&quot;ח), והטור לקמן סימן מ&quot;ד דהיסח הדעת לא מקרי אלא כשעומד בשחוק וקלות ראש. אבל אין הכוונה שיחשוב כל רגע בהתפילין, שהרי זהו מהנמנעות: כשמתפלל או לומד הרי מחשבתו בזה ולא בהתפילין. ולכן התירו חכמים בסוכה (כן ב) לישן שינת עראי בתפילין, והרי אין לך היסח הדעת גדול מזה. אלא כל שאינו עומד בקלות ראש – לית לן בה.&lt;/p&gt;
&lt;h3&gt;סימן כח סעיף ב&lt;/h3&gt;
&lt;p&gt;וצריך לומר לפי זה הא דאמרינן שחייב למשמש בכל שעה, הכי פירושו: בכל שעה שנזכר מהם – חייב למשמש, כדי שלא לבוא לידי היסח הדעת (ב&quot;ח ומגן אברהם סעיף קטן א'). כלומר: דאם גם בשעה שיזכור לא ימשמש – יכול לשכוח עליהם לגמרי, ויבוא לידי קלות ראש או לידי הפחה או לידי שינת קבע. וכעין זה מצאתי בספר אור זרוע הגדול (סימן תקפ&quot;ה), וזה לשונו:&lt;/p&gt;
&lt;dl&gt;&lt;dd&gt;חייב אדם למשמש... הלכך צריך אדם כשהוא לבוש תפילין לזכור שתפילין עליו ולא להסיח דעתו מהן, שלא יישן בהם ולא יפיח בהם. כי מחמת שזוכר שנושא שם הנכבד עליו – אינו בא לידי קלות ראש, ותופס יראת שמים בלבו... הלכך כשאדם מכוין לבו בתפלתו או בהלכה – אין זה היסח הדעת, דכל שכן דאיכא יראת השם. ואסקינן בפרק &quot;הישן&quot; דישן בהם שינת עראי...&lt;/dd&gt;
&lt;/dl&gt;&lt;p&gt;עד כאן לשונו. הרי דעיקר הכוונה הוא כדי שיבוא ליראת שמים ולא לקלות ראש. ושינת עראי מותר, שזהו הכרחית לאדם.&lt;/p&gt;
&lt;p&gt;(ומתורץ בזה קושית השאגת אריה סימן ל&quot;ט, דהא שחוק וקלות ראש בלאו הכי אסור, עיין שם. ולפי מה שכתבתי אתי שפיר, דזה מביא לזה. והא דאמרינן בשבת יב א: יוצא אדם בתפילין ערב שבת עם חשיכה, כיון דחייב למשמש – מידכר דכיר להו, עיין שם, הכי פירושו: כיון שאין לו למנוע מלמשמש בכל עת שיזכור, בוודאי יזכור וימשמש, ויסלקם מעליו עם חשכה. ודייק ותמצא קל.)&lt;/p&gt;
&lt;h3&gt;סימן כח סעיף ג&lt;/h3&gt;
&lt;p&gt;אבל אם כן תמוה מה שכתבן הטור ושולחן ערוך ביורה דעה סימן שפ&quot;ח, וזה לשונם:&lt;/p&gt;
&lt;dl&gt;&lt;dd&gt;מיבעי ליה לאבל ליתובי דעתיה לכווניה לבו לתפילין, שלא יסיח דעתו מהם. אבל בשעת הספד ובכי לא מנח להו.&lt;/dd&gt;
&lt;/dl&gt;&lt;p&gt;עד כאן לשונם, וזהו מדברי הרמב&quot;ן בתורת האדם, עיין שם. ואם היסח הדעת אינו אלא קלות ראש, והרי אדרבא האבל נשבר לבו בקרבו ורחוק מקלות ראש, ואיזה היסח הדעת שייך בזה (שאגת אריה שם)?&lt;/p&gt;
&lt;p&gt;אבל באמת לא קשיא כלל: דאנן לא אמרינן דהיסח הדעת הוא קלות ראש אלא היסח הדעת ממש, כדי שלא לבוא לידי קלות ראש. רק אנן הכי קאמרינן: דאין הכוונה לחשוב בכל רגע ממש בהתפילין אלא כשיזכור וימשמש, אך ממילא יזכור ובזה לא יבוא לקלות ראש.&lt;/p&gt;
&lt;p&gt;אמנם גם זה פשיטא, שכשנושא התפילין צריך להיות ביראה ובשמחה, על דרך &quot;וגילו ברעדה&quot;. וכן מוכח מריש פרק &quot;אין עומדין&quot; דצריך להיות בשמחה. וזה הוא שהשיב אביי שם: אנא תפילין קא מנחנא, כלומר: ומזה אני שמח. אבל כשלבו נשבר והוא בעצבות – גם זה מקרי היסח הדעת. כלומר: שמסיח דעתו משמחה של מצוה. וזהו שאמרו רבותינו: דמיבעי לאבל ליתובי דעתיה..., כלומר: להתיישב דעתו שלא יהא בעצבות הרבה, כדי לכוון לבו לתפילין שתהא שמחה של מצוה. ולכן בשעת הספד ובכי לא מנח להו, דאי אפשר להיות בשעת מעשה שמחה של מצוה.&lt;/p&gt;
&lt;h3&gt;סימן כח סעיף ד&lt;/h3&gt;
&lt;p&gt;והרמב&quot;ם בפרק רביעי כתב:&lt;/p&gt;
&lt;dl&gt;&lt;dd&gt;מצטער ומי שאין דעתו מיושבת עליו – פטור מן התפילין. שהמניח תפילין – אסור לו להסיח דעתו מהן.&lt;/dd&gt;
&lt;/dl&gt;&lt;p&gt;עד כאן לשונו, וכן כתבו הטור ושולחן ערוך לקמן סימן ל&quot;ח. והכי פירושו: דכיון שהוא מצטער, או אין דעתו מיושבת – בוודאי ישכח עליהם לגמרי ויבוא לידי קלות ראש. והיינו שיפיח בהם או יישן שינת קבע. ולבד מה שצריך להיות בשמחה של מצוה. והנה מזה אין ראיה שהרמב&quot;ם יחלוק על מה שנתבאר. ועיין מה שכתבתי בסימן ל&quot;ח סעיף י&quot;ד.&lt;/p&gt;
&lt;h3&gt;סימן כח סעיף ה&lt;/h3&gt;
&lt;p&gt;אמנם עוד כתב שם:&lt;/p&gt;
&lt;dl&gt;&lt;dd&gt;חייב אדם למשמש בתפיליו כל זמן שהם עליו, שלא יסיח דעתו מהם אפילו רגע אחת. שקדושתן גדולה מקדושת הציץ, שהציץ אין בו אלא שם אחד, ואלו יש בהם עשרים אוחד שם של יו&quot;ד ה&quot;א בשל ראש, וכמותן בשל יד.&lt;/dd&gt;
&lt;/dl&gt;&lt;p&gt;עד כאן לשונו, הרי שכתב &quot;שלא יסיח דעתו אפילו רגע אחת&quot;. אך אם כן אינו מובן מה שכתב אחר כך דישן בהם שינת עראי, עיין שם. והרי יש רגעים הרבה שמסיח דעתו מהן.&lt;/p&gt;
&lt;p&gt;ויש מי שאומר שיש שיעור כמה אסור להסיח דעתו מהן, והיינו בערך הילוך מאה אמה, ושינת עראי הוה פחות משיעור זה ולפיכך מותר (שאגת אריה שם). ואי אפשר לומר כן, שהרי הרמב&quot;ם כתב &quot;אפילו רגע&quot;. ויש מי שאומר דכיון דמכסה התפילין, כמו שמבואר שם – אין בזה איסור היסח הדעת (ארצות החיים). ואין בזה שום טעם לשבח כמובן.&lt;/p&gt;
&lt;h3&gt;סימן כח סעיף ו&lt;/h3&gt;
&lt;p&gt;ולדידי משינת עראי לא קשיא כלל, שהרי אדם מוכרח לישן ואז פטור מכל המצות. ומה שייך אז היסח הדעת? ורבנן לא הטריחוהו לסלקם מראשו מפני ששיערו שבזמן מועט כזה לא יבוא לידי הפחה, אבל אז אין שום חיוב עליו. והרי בעת השינה אנחנו כמתים, ולכן אנו מברכין &quot;המחזיר נשמות לפגרים מתים&quot;, ואיזה חיוב שייך על האדם אז?&lt;/p&gt;
&lt;p&gt;אך בעיקר הדבר קשה לשיטת הרמב&quot;ם: דאיך אפשר שלא להסיח דעתו אף רגע? ואם כן איך יחשוב בתפילה ובתורה, כיון שכל מחשבתו בהתפילין?&lt;/p&gt;
&lt;p&gt;ולכן נראה לעניות דעתי דהרמב&quot;ם לא קאמר אלא בעת שהולך בטל, או עוסק בצרכי העולם. אבל בעת התפילה והלימוד גם הרמב&quot;ם יודה לזה. ולא משמע כן מדבריהם.&lt;/p&gt;
&lt;p&gt;(ולהרמב&quot;ם אתי שפיר בפשיטות הך דשבת יב א שכתבנו בסוף סעיף ב, עיין שם. ודייק ותמצא קל.)&lt;/p&gt;
&lt;h3&gt;סימן כח סעיף ז&lt;/h3&gt;
&lt;p&gt;כשימשמש – ממשמש בשל יד תחילה, ואחר כך בשל ראש. דכמו שעושה בהנחתן, כמו כן במישמושם. כדכתיב: &quot;וקשרתם לאות על ידך&quot;, ואחר כך: &quot;והיו לטוטפות בין עיניך&quot;.&lt;/p&gt;
&lt;p&gt;וכשיאמר &quot;וקשרתם&quot; – ימשמש בשל יד, וכשיאמר &quot;והיו&quot; – ימשמש בשל ראש. אבל כשחולץ התפילין – חולץ השל ראש תחילה ואחר כך השל יד, משום דכתיב: &quot;והיו לטוטפות בין עיניך&quot; – שכל זמן שבין עיניך יהיו שתים.&lt;/p&gt;
&lt;p&gt;וקודם שחולץ השל ראש יסיר הרצועה של יד מהאצבע האמצעי. ויחלוץ מעומד, דכמו שמניחן מעומד כמו כן חליצתן. ולכן אותן המניחים של יד מיושב – יחלצוהו גם כן מיושב, ורק השל ראש יחלצו מעומד.&lt;/p&gt;
&lt;p&gt;ומנהג החכמים לנשק התפילין בעת הנחתן ובעת חליצתן, וחיבוב מצוה הוא.&lt;/p&gt;
&lt;h3&gt;סימן כח סעיף ח&lt;/h3&gt;
&lt;p&gt;וכתב רבינו הבית יוסף בסעיף ב שיניח בהתיק של ראש ועליו של יד, כדי שכשיבוא להניחם – יפגע בשל יד תחילה. עד כאן לשונו.&lt;/p&gt;
&lt;p&gt;ואף על גב דשל ראש מרובה קדושתו על של יד, מכל מקום אין קפידא במה שהשל יד מונח על השל ראש. ודווקא תורה ונביאים שההפרש גדול מאוד – אסור להניח נביאים על גבי תורה, כמו שכתבתי ביורה דעה סימן רפ&quot;ב. אבל בהפרש שבין של יד לשל ראש – אין קפידא.&lt;/p&gt;
&lt;p&gt;וראיה: שהרי התירו שם להניח נביאים על כתובים, וכתובים על נביאים, שבוודאי אין קדושתן שוה. אלא כיון דההפרש אינו רחוק כל כך – אין קפידא (מגן אברהם סעיף קטן ד').&lt;/p&gt;
&lt;p&gt;ויש שנהגו לעשות שני כיסין (שם). ומנהגינו להניח השל ראש לצד ימין, והשל יד לצד שמאל. וכבר זכרנו זה בסימן כ&quot;ה סעיף י&quot;ט.&lt;/p&gt;
&lt;p&gt;ויש שמקפידים על מה שכורכים הרצועות על התפילין, משום דתפילין קדושתן הרבה יותר מן הרצועות. ולכן כורכין אותן בפני עצמם ככנפים. אבל אין שום קפידא בזה כיון דכן דרך תשמישן, וכמו שכורכין מפה סביב הספר תורה. וכן בכריכת הרצועות סביבן נשמרים יפה. וכן אנו נוהגים.&lt;/p&gt;
&lt;p&gt;וגם בזה יש נוהגים שהדלי&quot;ת של הקשר של ראש – מניחים על המעברתא ולא תחת המעברתא, דאחרי שהוא משם &quot;שדי&quot; – לא נאה שיונח בתחתיתו. וכורכים הרצועות סביב הקצוות (עיין מגן אברהם סעיף קטן ד').&lt;/p&gt;
&lt;p&gt;וחולצין השל ראש ביד שמאל להראות שקשה עליו פרידתן (שם סעיף קטן ג').&lt;/p&gt;</extract></page></pages></query></api>