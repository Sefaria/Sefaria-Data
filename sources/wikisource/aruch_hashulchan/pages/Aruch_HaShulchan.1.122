<?xml version="1.0"?><api><query><normalized><n from="ערוך_השולחן_אורח_חיים_קכב" to="ערוך השולחן אורח חיים קכב" /></normalized><pages><page pageid="182320" ns="0" title="ערוך השולחן אורח חיים קכב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קכב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכת &quot;שים שלום&quot;, ודינים שבין תפילת שמונה עשרה לבין &quot;יהיו לרצון&quot; אם מותר להפסיק&lt;/b&gt;&lt;/big&gt;&lt;br&gt;&lt;big&gt;ובו שמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח&lt;/p&gt;
&lt;h3&gt;סימן קכב סעיף א&lt;/h3&gt;
&lt;p&gt;כתב הטור:&lt;/p&gt;
&lt;dl&gt;&lt;dd&gt;ברכה תשע עשרה &quot;שים שלום&quot;. ותיקנוה אחר ברכת כהנים, דכתיב: &quot;ושמו את שמי על בני ישראל, ואני אברכם&quot;. וברכה של הקדוש ברוך הוא היא &quot;שלום&quot;, דכתיב: &quot;ה' עוז לעמו יתן, ה' יברך את עמו בשלום&quot;.&lt;/dd&gt;
&lt;/dl&gt;&lt;p&gt;עד כאן לשונו. ותניא בסוף מסכת דרך ארץ בפרק &quot;גדול השלום&quot; שהתפילה מסיימת ב&quot;שלום&quot;.&lt;/p&gt;
&lt;p&gt;ומספר התיבות שבברכה זו לא מנה לא הטור ולא בפרי עץ חיים. ויש בה חמישים ושלוש תיבות, והאומרים &quot;חיים חן וחסד ורחמים&quot; יש חמישים וארבע תיבות.&lt;/p&gt;
&lt;p&gt;(ונראה לי שזהו כנגד הפסוק: &quot;ורוח לבשה את עמשי...&quot; עד &quot;ושלום&quot;, עיין שם. ויש בהם חמישים ושלוש אותיות. אך פסוק זה הוא בדברי הימים (א יב יט), וכל &quot;דוד&quot; בדברי הימים הוא מלא יו&quot;ד, והוה חמישים וארבע אותיות. ואתי שפיר שני הנוסחאות. ודייק ותמצא קל.)&lt;/p&gt;
&lt;h3&gt;סימן קכב סעיף ב&lt;/h3&gt;
&lt;p&gt;כתב רבינו הבית יוסף:&lt;/p&gt;
&lt;dl&gt;&lt;dd&gt;אם בא להפסיק ולענות קדיש וקדושה בין שמונה עשרה ל&quot;יהיו לרצון&quot; – אינו פוסק, ש&quot;יהיו לרצון&quot; מכלל התפילה הוא. אבל בין &quot;יהיו לרצון&quot; לשאר תחנונים – שפיר דמי.&lt;/dd&gt;
&lt;/dl&gt;&lt;p&gt;עד כאן לשונו. ואין שום רבותא בזה, דאטו תחנונים חובת התפילה הם? אלא דקא משמע לן: כגון אנו שאומרים תמיד תחינה אחת והיינו &quot;אלהי נצור&quot;, והיה מקום לומר שקבלנו עלינו כחובת השמונה עשרה ברכות, ואין להפסיק בה – קא משמע לן שמותר להפסיק כדי לענות קדיש...&lt;/p&gt;
&lt;p&gt;ונראה דאף &quot;אמן&quot; מותר לענות, דאף על גב דמדמה לה לברכות של קריאת שמע כמו שיתבאר, מכל מקום לאו דווקא הוא.&lt;/p&gt;
&lt;p&gt;(עיין ט&quot;ז סעיף קטן א' ודבריו צריכים עיון, דלפי מה שכתבתי אתי שפיר בטוב טעם. ולא ידעתי טעמו. ודייק ותמצא קל.)&lt;/p&gt;
&lt;p&gt;(ומה שהכריחני לפירוש זה יתבאר בסעיף ג).&lt;/p&gt;
&lt;h3&gt;סימן קכב סעיף ג&lt;/h3&gt;
&lt;p&gt;ואחר כך כתב:&lt;/p&gt;
&lt;dl&gt;&lt;dd&gt;ומיהו הרגיל לומר תחנונים אחר תפילתו, אם התחיל שליח הציבור לסדר תפילתו, והגיע לקדיש או לקדושה – מקצר ועולה. ואם לא קצר – יכול להפסיק כדרך שמפסיק בברכה של קריאת שמע, אפילו באמצע.&lt;/dd&gt;
&lt;/dl&gt;&lt;p&gt;עד כאן לשונו. ביאור דבריו כן הוא: דוודאי מצוה וחובה לומר &quot;יהיו לרצון&quot; תיכף אחר &quot;המברך את עמו ישראל בשלום&quot;, שהרי חכמינו ז&quot;ל תיקנו לומר מקודם &quot;ה' שפתי...&quot; ולבסוף &quot;יהיו לרצון&quot;. וכשם שאסור להפסיק בין &quot;ה' שפתי&quot; לברכה הראשונה, כמו כן אסור להפסיק בין ברכה האחרונה לבין &quot;יהיו לרצון&quot;. ובאמת כן צריך לנהוג, וכן נוהגין כל תלמידי החכמים.&lt;/p&gt;
&lt;p&gt;ומי שרוצה לומר עוד פעם &quot;יהיו לרצון&quot; אחר התחנונים – יכול לומר, וכן יש שנוהגין כן.&lt;/p&gt;
&lt;p&gt;(וכן כתב המגן אברהם סעיף קטן א' בשם כ&quot;ח ול&quot;ח.)&lt;/p&gt;
&lt;h3&gt;סימן קכב סעיף ד&lt;/h3&gt;
&lt;p&gt;וזהו שכתב אחר כך בסעיף ב, וזה לשונו:&lt;/p&gt;
&lt;dl&gt;&lt;dd&gt;אין נכון לומר תחנונים קודם &quot;יהיו לרצון&quot;. אלא אחר סיום שמונה עשרה יאמר מיד &quot;יהיו לרצון&quot;. ואם בא לחזור ולאמרו פעם אחרת אחר התחנונים – הרשות בידו.&lt;/dd&gt;
&lt;/dl&gt;&lt;p&gt;עד כאן לשונו. האמנם ענין התחנונים תלוי: דמי שאינו עושה אותם קבע לאמרם תמיד, או שפעם אומר תחינה זו ולפעמים אחרת, שהרי בגמרא יש הרבה תחנונים שכל אחד היה אומר אחר התפילה, ואם נוהג כן – מותר ההפסק שם לגמרי.&lt;/p&gt;
&lt;p&gt;אמנם מי שנוהג לומר תחינה אחת תמיד, ושוויה עליו כחובה, כמו אנחנו שתפסנו תפילת &quot;אלהי נצור&quot; תמיד, והיא כחובה עלינו; ולכן נהי דאינה ממש כשמונה עשרה, מיהו דין &quot;אמצע התפילה&quot; יש לה. וזהו שאומר רבינו הבית יוסף: ומיהו הרגיל לומר..., כלומר בקביעות, תחינה אחת, ושוויה עליה כחובה, אף אם אמר מקודם &quot;יהיו לרצון&quot;, מכל מקום אינה בהפסקה. ולכן יותר טוב לקצר ולומר &quot;עושה שלום&quot;.&lt;/p&gt;
&lt;p&gt;אמנם אם לא קיצר – יכול להפסיק כמו בברכות של קריאת שמע, ואינה כתפילת שמונה עשרה ממש. וכבר כתבנו דאפילו &quot;אמן&quot; סתם יכול לענות. והפסקה לדבר אחר אסור, דהא עדיין לא עקר רגליו. מיהו על כל פנים כוונת רבינו הבית יוסף הוא אף כשאמר &quot;יהיו לרצון&quot; קודם התחנונים.&lt;/p&gt;
&lt;p&gt;(ועיין מגן אברהם סעיף קטן ב', שכתב: ואם אין שהות לפסוע – יאמר מיד &quot;יהיו לרצון&quot; ויענה. עד כאן לשונו. תמיהני שהעתיק זה מדברי הרמ&quot;א בדרכי משה, והא הרמ&quot;א לא סבירא ליה כן כמו שיתבאר. והבית יוסף הא סבירא ליה דזה מוכרח לומר ה&quot;יהיו לרצון&quot; קודם התחנונים. וצריך עיון. ודייק ותמצא קל.)&lt;/p&gt;
&lt;h3&gt;סימן קכב סעיף ה&lt;/h3&gt;
&lt;p&gt;אמנם רבינו הרמ&quot;א על הא דאינו מפסיק לקדיש ולקדושה בין שמונה עשרה ל&quot;יהיו לרצון&quot; כתב על זה, וזה לשונו:&lt;/p&gt;
&lt;dl&gt;&lt;dd&gt;ודווקא במקום שנוהגים לומר &quot;יהיו לרצון&quot; מיד אחר התפילה. אבל במקום שנוהגים לומר תחנונים קודם &quot;יהיו לרצון&quot; – מפסיק גם כן לקדיש ולקדושה. ובמקומות אלו נוהגים להפסיק ב&quot;אלהי נצור&quot; קודם &quot;יהיו לרצון&quot;, ולכן מפסיקים גם כן לקדיש ולקדושה ו&quot;ברכו&quot;.&lt;/dd&gt;
&lt;/dl&gt;&lt;p&gt;עד כאן לשונו. והנה כמה מהגדולים צעקו עליו ככרוכיא, דאיך אפשר שלא לומר &quot;יהיו לרצון&quot; מיד אחר שמונה עשרה?&lt;/p&gt;
&lt;p&gt;(ט&quot;ז, וב&quot;ח, ול&quot;ח, וכן משמע ממגן אברהם סעיף קטן א' ומאליה רבה.)&lt;/p&gt;
&lt;h3&gt;סימן קכב סעיף ו&lt;/h3&gt;
&lt;p&gt;ובוודאי הצדק אתם שזהו הדרך המובחר, ומי שירצה יכול לאמרה גם אחר התחנונים. אך רבינו הרמ&quot;א אוהב ישראל היה, ולאשר כי כן היה המנהג בימיו – לא רצה לעשותם כעוברים על דינא דגמרא. וגם בזמנינו שמעתי שרוב המון ישראל אין אומרים &quot;יהיו לרצון&quot; עד אחר &quot;אלהי נצור&quot;.&lt;/p&gt;
&lt;p&gt;ולכן בהכרח ליישב הדבר. והנה המעיין בטור יראה להדיא דגם הוא סבירא ליה כן, שלא לומר &quot;יהיו לרצון&quot; עד אחר תחנונים, שהרי כתב:&lt;/p&gt;
&lt;dl&gt;&lt;dd&gt;ולאחר שסיים שמונה עשרה ברכות קודם &quot;אלהי נצור&quot; – יכול לענות קדיש...&lt;/dd&gt;
&lt;/dl&gt;&lt;p&gt;עד כאן לשונו. ויש מי שכתב דכוונתו לאחר שסיים שמונה עשרה ברכות ולאחר שאמר &quot;יהיו לרצון&quot; (ב&quot;ח). ולבד הדוחק, דהטור דרכו לפרש ולא לסתום, עוד קשה: דאם כן מאי קא משמע לן? והגם שלרבינו הבית יוסף תרצנו זה, זהו מפני שהקדים לומר דאינו פוסק קודם &quot;יהיו לרצון&quot;. אבל הטור לא הזכיר כלל מזה. וכן לקמן בסימן זה כתב הטור:&lt;/p&gt;
&lt;dl&gt;&lt;dd&gt;אחר &quot;עשה למען שמך&quot; – &quot;יהיו לרצון&quot;.&lt;/dd&gt;
&lt;/dl&gt;&lt;p&gt;עיין שם. ואי סלקא דעתך דגם מקודם אמר זה, למה צריך אחר כך? ונהי שכתבנו שיכול לומר, מכל מקום הא חובה ליכא. ומה לנו להביא מהטור? מהגמרא (יז א) מפורש כן, שאומר שם:&lt;/p&gt;
&lt;dl&gt;&lt;dd&gt;מר בריה דרבינא כי הוה מסיים צלותיה אמר הכי: &quot;אלהי נצור לשוני מרע..., וקלקל מחשבתם. יהיו לרצון...&quot;&lt;/dd&gt;
&lt;/dl&gt;&lt;p&gt;עיין שם. הרי להדיא דה&quot;יהיו לרצון&quot; הוא אחר &quot;אלהי נצור&quot;. ואולי דמשום זה בחרנו בתפילה ד&quot;אלהי נצור&quot; מכל התפילות שבגמרא, משום דבה מפורש שה&quot;יהיו לרצון&quot; הוא אחר כך.&lt;/p&gt;
&lt;h3&gt;סימן קכב סעיף ז&lt;/h3&gt;
&lt;p&gt;והענין כן הוא בשנדקדק דהטור כתב בשם רב עמרם גאון, וזה לשונו:&lt;/p&gt;
&lt;dl&gt;&lt;dd&gt;מכאן ואילך אחר השמונה עשרה ברכות – אסור לספר בשבחו של מקום, דכתיב: &quot;מי ימלל...&quot;. אבל אי בעי למימר בתר צלותיה מלכנו..., &quot;אלהי עד שלא נוצרתי...&quot;, &quot;אלהי נצור&quot; עד &quot;צורי וגואלי&quot;.&lt;/dd&gt;
&lt;/dl&gt;&lt;p&gt;עד כאן לשונו. ויש להבין: דאי אחר &quot;יהיו לרצון&quot; לימא מאי דבעי, ואי משום שעדיין לא פסע – הא להדיא אמרינן בגמרא דאחר התפילה אפילו כסדר יום הכיפורים אומר. ועוד: מאי האי שכתב &quot;עד צורי וגואלי&quot;?&lt;/p&gt;
&lt;p&gt;אלא וודאי דזהו עיקר הרבותא: אף שעדיין לא אמר ה&quot;יהיו לרצון&quot; מכל מקום יכול לומר תחנונים. ודקדקו זה מן הגמרא שם, שאמרה דמר בתר צלותיה אמר הכי, ומר אמר הכי, עיין שם. ומאי רבותא, הא כל אחד יכול לסדר לו תחנונים? אלא דהא קא משמע לן דמר בתר צלותיה אמר הכי קודם &quot;יהיו לרצון&quot;, ומר אמר הכי קודם &quot;יהיו לרצון&quot;. ולכן להאריך הרבה אסור, מפני שמאוד יתרחק ה&quot;יהיו לרצון&quot; מן השמונה עשרה ברכות. אך תפילה קצרה – מותר. ולכן אומר בעל הגמרא דמר אמר תפילה קצרה זו, ומר אמר זו. ולכן מותר גם לומר קדיש וקדושה.&lt;/p&gt;
&lt;h3&gt;סימן קכב סעיף ח&lt;/h3&gt;
&lt;p&gt;וטעמא דמילתא ד&quot;יהיו לרצון&quot; אינו דומה ל&quot;ה' שפתי תפתח&quot;. דשם בתחילת התפילה כשאומר &quot;ופי יגיד תהילתך&quot; – שפיר מחויב לומר תהילות חכמינו ז&quot;ל מה שתיקנו. אבל בגמר התפילה אלא שמבקש שיקובל ברצון מה שהתפלל – מה איכפת לנו אם יבקש עוד איזה בקשה? והרי גם באמצע תפילה בברכות האמצעיות יכול לבקש מה שצריך, וקל וחומר בסוף התפילה? וברור הוא שזהו דעת הטור והגאונים.&lt;/p&gt;
&lt;p&gt;וכתבו שצריך לומר אחר &quot;אלהי נצור&quot; – &quot;עשה למען שמך, עשה למען ימינך, עשה למען קדושתך, עשה למען תורתך&quot;. דאיתא באגדה: כל הרגיל לומר דברים אלו – זוכה ומקבל פני שכינה. ואנו נוהגים להוסיף פסוק &quot;למען יחלצון ידידיך, הושיעה ימינך וענני&quot;. ועוד נוהגים לומר פסוק המתחיל באות של שמו ומסיים באות של שמו. ומכל מקום לא יאריך הרבה בתחנונים.&lt;/p&gt;</extract></page></pages></query></api>