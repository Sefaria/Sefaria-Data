<?xml version="1.0"?><api><query><normalized><n from="ערוך_השולחן_אורח_חיים_תלו" to="ערוך השולחן אורח חיים תלו" /></normalized><pages><page pageid="7370" ns="0" title="ערוך השולחן אורח חיים תלו"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תלו&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין המפרש בים, והיוצא בשיירא&lt;/b&gt;&lt;/big&gt;&lt;br&gt;&lt;big&gt;ובו חמישה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו&lt;/p&gt;
&lt;h3&gt;סימן תלו סעיף א&lt;/h3&gt;
&lt;p&gt;כתב הרמב&quot;ם סוף פרק שני:&lt;/p&gt;
&lt;dl&gt;&lt;dd&gt;המפרש בים והיוצא בשיירא, תוך שלושים יום – זקוק לבדוק. קודם שלושים יום – אינו צריך לבדוק. ואם דעתו לחזור קודם הפסח – צריך לבדוק, ואחר כך יצא, שמא יחזור ערב פסח בין השמשות, ולא יהיה לו פנאי לבער. ואם אין דעתו לחזור – אינו צריך לבדוק.&lt;/dd&gt;
&lt;/dl&gt;&lt;p&gt;עד כאן לשונו. וטעמא דשלושים יום: משום דמאז, כיון שדורשין בהלכות פסח קודם הפסח שלושים יום, כמו שכתבתי בסימן תכט, חל עליו חובת הבדיקה, כדאיתא בגמרא (ו א).&lt;/p&gt;
&lt;p&gt;ואין לשאול: דאם כן כל מי שנוסע מביתו אחר פורים – יהא חייב בבדיקה. דאינו כן, דחשש זה אינו אלא במפליג לדרך רחוקה, כמו בימים ומדברות. אבל בסתם דרך – אין לחוש (מגן אברהם סעיף קטן א). אבל בים ומדבר, אפילו כשחושב לבוא כמה ימים קודם הפסח – חייב לבדוק, משום דבדרך רחוקה יכול להתמשך.&lt;/p&gt;
&lt;p&gt;ומיהו הכל לפי הענין. ואפילו בדרך קרובה, אם חושב לבוא יום או יומים קודם – הפסח צריך לבדוק, דבזמן מועט יכול להתמשך (שם).&lt;/p&gt;
&lt;p&gt;ופשוט הוא דכל זה הוא כשאינו מניח בביתו אשה ובנים. דכשמניח – הרי הם יבדוקו (בית יוסף), וכן פסקו בטור ושולחן ערוך.&lt;/p&gt;
&lt;h3&gt;סימן תלו סעיף ב&lt;/h3&gt;
&lt;p&gt;והנה בזה שהחמיר, דאפילו דעתו לחזור קודם הפסח חייב לבדוק, שמא יבוא בערב פסח בין השמשות, רש&quot;י והטור לא פסקו כן. וזה לשון הטור:&lt;/p&gt;
&lt;dl&gt;&lt;dd&gt;המפרש מיבשה לים, או יצא בשיירא, ואינו מניח בביתו מי שיבדוק, ואין דעתו לחזור בתוך הפסח, אם הוא קודם שלושים יום לפני הפסח – אינו צריך לבער. וכשיגיע הפסח – יבטלנו בלבו. ואם הוא בתוך שלושים יום – צריך לבער, שכבר חל עליו חובת ביעור, כיון שדורשין בהלכות הפסח. ואם דעתו לחזור בתוך הפסח – אפילו מראש השנה צריך לבער. ואם שכח ולא בדק – יבטל כשיגיע הפסח.&lt;/dd&gt;
&lt;/dl&gt;&lt;p&gt;עד כאן לשונו. הרי שלא הצריך על קודם שלושים יום בדעתו לחזור, אלא כשדעתו לחזור בתוך ימי הפסח, שאז אינו יכול לבטל, ויעבור ב&quot;בל יראה&quot;. אבל אם יחזור קודם הפסח – אינו צריך כלום, דבבואו יבדוק.&lt;/p&gt;
&lt;p&gt;ואי קשיא: והרי אפילו אם אין דעתו לחזור, למה אינו צריך לבער קודם שלושים יום, והרי יעבור ב&quot;בל יראה&quot;? אך באמת לזה כתב הטור: &quot;וכשיגיע הפסח – יבטלנו בלבו&quot;, כלומר: במקום שהוא. ואף על גב דרבנן גזרו בדיקה, זהו במקום שהוא שם, שיש לחוש לאכילה; ולא כשהחמץ במקום אחר. ואפילו לפי הטעם שכתבנו בסימן תלא סעיף טו, שלא רצו חכמים לסמוך על הביטול, מפני שהוא תלוי במחשבתו של אדם, ושמא לא יבטל כראוי, עיין שם – זהו בתמידיות. אבל במקרה כשהוא בריחוק מקום – בהכרח לסמוך על הביטול.&lt;/p&gt;
&lt;p&gt;ודבר פשוט הוא שאם לא ביטל – יעבור ב&quot;בל יראה&quot; אף כשלא ראה החמץ, אם רק יש חמץ במקומות שצריכין בדיקה (מגן אברהם סעיף קטן יא). וכבר כתבנו זה ב[[ערוך השולחן אורח חיים תלד#סימן תלד סעיף ח|סימן תלד סעיף ח, עיין שם.&lt;/p&gt;
&lt;p&gt;(והמגן אברהם שם סעיף קטן ה עשה בזה מחלוקת. ובארנו שם דאינו כן, וכמו שכתב המגן אברהם עצמו בכאן בפשיטות, וצריך עיון על דבריו שבשם. ודייק ותמצא קל.)&lt;/p&gt;
&lt;h3&gt;סימן תלו סעיף ג&lt;/h3&gt;
&lt;p&gt;והנה מדברי הטור מבואר להדיא דבדעתו לחזור קודם הפסח – אפילו בתוך שלושים יום אינו זקוק לבער. ובהכרח כן הוא, דכיון דלשיטה זו לא חיישינן שמא יבוא בערב פסח בין השמשות, אם כן מה לי תוך שלושים ומה לי לאחר שלושים? וכן כתב אחד ממפרשי השולחן ערוך (ט&quot;ז סעיף קטן ה).&lt;/p&gt;
&lt;p&gt;אבל מדברי רבינו הבית יוסף, שכתב בסעיף ב:&lt;/p&gt;
&lt;dl&gt;&lt;dd&gt;ויש אומרים דקודם שלושים, שאינו צריך לבדוק, היינו כשאין דעתו לחזור בתוך הפסח. ואף על פי שדעתו לחזור קודם הפסח או אחריו – אינו צריך לבדוק, כיון שהוא קודם שלושים...&lt;/dd&gt;
&lt;/dl&gt;&lt;p&gt;עד כאן לשונו, וזהו דעת רש&quot;י והטור. ודקדק לומר &quot;קודם שלושים&quot;, אבל בתוך שלושים – חייב לבדוק אף בדעתו לחזור קודם הפסח, כיון דחל עליו חובת בדיקה. וכן הסכימו גדולי אחרונים.&lt;/p&gt;
&lt;p&gt;(ח&quot;י סעיף קטן י, ומק&quot;ח סעיף קטן ט, דלא כט&quot;ז. וכן משמע בירושלמי, כמו שנבאר בסייעתא דשמיא.)&lt;/p&gt;
&lt;h3&gt;סימן תלו סעיף ד&lt;/h3&gt;
&lt;p&gt;ודע דשיטות הרמב&quot;ם והטור הוא לפי הש&quot;ס שלנו,דדעתו לחזור חמיר טפי. אלא שנחלקו בפירושו: דהרמב&quot;ם סובר דאפילו דעתו לחזור קודם הפסח, והטור מפרש דדווקא בתוך הפסח, כמו שכתבתי.&lt;/p&gt;
&lt;p&gt;אבל בירושלמי מבואר בלשון זה (ירושלמי פסחים פרק א הלכה א):&lt;/p&gt;
&lt;dl&gt;&lt;dd&gt;היוצא לפרש קודם שלושים יום – אינו צריך לבדוק. בתוך שלושים – צריך לבדוק. הדא דתימא בשיש בדעתו לחזור, אבל אין בדעתו לחזור – אפילו קודם לשלושים יום צריך לבדוק. ובספק, אבל בוודאי – אפילו מראש השנה. אמר רבא: ואפילו יש בדעתו לחזור – צריך לבדוק, שמא ימלך ולא יחזור.&lt;/dd&gt;
&lt;/dl&gt;&lt;p&gt;עד כאן לשון הירושלמי.&lt;/p&gt;
&lt;h3&gt;סימן תלו סעיף ה&lt;/h3&gt;
&lt;p&gt;והנה לשיטת רש&quot;י והטור – יש לכוין הדברים כבש&quot;ס שלנו, והכי פירושו: הדא דתימא בשיש בדעתו לחזור קודם הפסח. אבל אין בדעתו לחזור קודם הפסח, אלא בתוך הפסח – אפילו קודם שלושים צריך לבדוק. ולפירוש הרמב&quot;ם חולק הירושלמי על ש&quot;ס שלנו (ר&quot;ן שם).&lt;/p&gt;
&lt;p&gt;ולעניות דעתי נראה דהרמב&quot;ם יפרש הש&quot;ס שלנו בחמץ וודאי, דהירושלמי בעצמו אומר דתמיד חייב לבדוק. אמנם בשאין דעתו לחזור כלל – יודה הירושלמי שיבטלנו במקומו, ודיו. ויש ראיה מלשון הש&quot;ס דמיירי בחמץ וודאי, מדאומר &quot;זקוק לבער&quot;, ולא אמר &quot;זקוק לבדוק&quot; כלשון הירושלמי. ד&quot;בדיקה&quot; היא על הספק, וביעור הוא על הוודאי. ואף שהרמב&quot;ם עצמו כתב לשון &quot;לבדוק&quot; – לא חשש לזה הפרט לשנות לשונו מבכל הפרקים.&lt;/p&gt;
&lt;p&gt;אבל בספק – יוכל להיות דמודה הרמב&quot;ם לרש&quot;י והטור, ויפסוק הרמב&quot;ם כר' בא, דבוודאי אפילו דעתו לחזור קודם הפסח – חייב לבער. ולפי זה לא יחלוקו רבותינו לדינא, אלא בפירושא דגמרא. דרש&quot;י והטור מפרשי בספק, והרמב&quot;ם יפרש בוודאי.&lt;/p&gt;
&lt;p&gt;אמנם אם כה ואם כה, לדידן לדינא בוודאי יש להחמיר בכל ענין, ובספק יש להורות כרש&quot;י והטור, כיון דהירושלמי מסייעי להו.&lt;/p&gt;
&lt;p&gt;(ומפרשי הירושלמי נדחקו מאוד לפרש להרמב&quot;ם, וכפי מה שפירשתי אתי שפיר בפשיטות. ודייק ותמצא קל.)&lt;/p&gt;
&lt;h3&gt;סימן תלו סעיף ו&lt;/h3&gt;
&lt;p&gt;ודע: דבמקום שהזקקנוהו לבדוק – צריך לבדוק בלילה שלפני יציאתו לאור הנר (מגן אברהם סעיף קטן א). ובשעת הבדיקה יבטל גם כן (שם), ויש אומרים דהביטול יניח על ערב פסח (ט&quot;ז וח&quot;י סעיף קטן ג). ולעניות דעתי העיקר כדיעה ראשונה (וכן כתב המק&quot;ח סעיף קטן ב), דכל מקום שתקנו חכמים בדיקה – צריך ביטול, כמו שאמרו: הבודק צריך שיבטל. (ומה שכתב מרמ&quot;א – זה קאי על קודם שלושים, עיין שם.)&lt;/p&gt;
&lt;p&gt;אבל ברכה לא יברך, דלא נתקנה הברכה אלא על זמן בדיקת חמץ. וכן במקום שאמרנו שצריך לבדוק, ושכח ולא בדק – יבטל כשיגיע הפסח. ולא יברך על הביטול, דכיון דעיקר הביטול בלב – אין מברכין על דברים שבלב (מגן אברהם סעיף קטן יג).&lt;/p&gt;
&lt;h3&gt;סימן תלו סעיף ז&lt;/h3&gt;
&lt;p&gt;וכתב רבינו הרמ&quot;א על דינים אלו, וזה לשונו:&lt;/p&gt;
&lt;dl&gt;&lt;dd&gt;גם אשתו תבדוק ותבטל בביתו, דילמא ישכח לבטל במקום שהוא.&lt;/dd&gt;
&lt;/dl&gt;&lt;p&gt;עד כאן לשונו, ודבריו תמוהין: שהרי כבר נתבאר דדינים אלו אינם אלא כשלא הניח בביתו מי שיבדוק ויבטל. אבל כשהניח – אינו צריך כלום (שם סעיף קטן יד). וצריך לומר: דזה שנתבאר – הוא כשהניח איש בביתו, אבל על אשה אין לסמוך (ב&quot;ח). ולזה אומר דמכל מקום גם היא תבדוק ותבטל.&lt;/p&gt;
&lt;p&gt;ויש מי שאומר דזה שנתבאר דכשהניח בביתו אינו צריך לבדוק – זהו כשצוה שיבדוקו בלעדו, והכא מיירי שלא צוה, ולכן אין לו לסמוך על בדיקת ביתו (מגן אברהם שם). ולזה אומר דמכל מקום גם היא תבדוק ותבטל. ויש מי שפירש כגון שיש לו חדר מיוחד, ולאשתו וביתו חדרים מיוחדים (ח&quot;י סעיף קטן יד).&lt;/p&gt;
&lt;p&gt;ולי נראה דסבירא ליה דרק בדיקה לא הצריכוהו כשמניח בביתו, מפני שהם יבדוקו בליל ארבעה עשר. אבל הביטול – לעולם מוטל עליו גם כשהוא בדרך מרחוק, שהרי בכל מקום יכול לבטל. וביטול דידיה עדיפא טובא מדידהו, שאין החמץ שלהם. ולכן היוצא לדרך – הם יבדקו בליל ארבעה עשר, והוא יבטל בכל מקום שיהיה, והם אינם צריכים לבטל. ולזה אומר דמכל מקום אשתו תבדוק ותבטל בביתו, דשמא ישכח לבטל במקום שהוא, כלומר: שהיא בעת הבדיקה תבטל גם כן.&lt;/p&gt;
&lt;h3&gt;סימן תלו סעיף ח&lt;/h3&gt;
&lt;p&gt;וכן העושה ביתו אוצר, כלומר: שכל השנה השתמש שם חמץ, ועתה רוצה לעשותו אוצר לעצים או לדבר אחר (מגן אברהם סעיף קטן ד) – תוך שלושים יום זקוק לבדוק, ואחר כך כונס אוצרו לתוכו. ואם לא בדק קודם – צריך לפנות האוצר ולבדוק (שם סעיף קטן ה).&lt;/p&gt;
&lt;p&gt;ואפילו אין דעתו לפנותו קודם הפסח, דהוי כנפלה עליו מפולת, מכל מקום כיון שהוא בתוך שלושים – חל עליו חובת הבדיקה. ואם הוא קודם שלושים יום, אם דעתו לפנותו קודם הפסח – צריך לבדוק, ואחר כך עושיהו אוצר, משום דחיישינן שמא יפנהו עד שלא ישאר עליו שלושה טפחים, ואחר כך יטרוד ולא יבדוק (שם סעיף קטן ו). ואם אין דעתו לפנותו קודם הפסח – אינו צריך לבדוק, דהוי כנפלה עליו מפולת.&lt;/p&gt;
&lt;p&gt;וזהו לדעת הרמב&quot;ם. אבל לדעת הטור, אם דעתו לפנותו קודם הפסח – גם כן אינו צריך לבדוק, דיבדוק אז, כמו דסבירא ליה ביוצא לדרך ודעתו לחזור קודם הפסח (בית יוסף). וזה שאמרו בגמרא (שם) דבדעתו לפנותו חייב לבדוק – זהו בדעתו לפנותו בתוך הפסח.&lt;/p&gt;
&lt;h3&gt;סימן תלו סעיף ט&lt;/h3&gt;
&lt;p&gt;וזהו בסתם בדיקה. אבל אם יש שם חמץ ידוע – בכל ענין מחוייב לבערו (מגן אברהם סעיף קטן ז). ולא דמי לחמץ שנפלה עליו מפולת, דהוה כמבוער; דזהו בנפלה, ולא במניח עליו בידים, כהך דאוצר דזהו כמטמין לכתחילה.&lt;/p&gt;
&lt;p&gt;וכבר כתבנו דכל ענין יוצא לדרך לא מיירי בחמץ ידוע. ורק לדעת הרמב&quot;ם חדשנו דמיירי בחמץ ידוע, כמו שכתבתי בסעיף ה.&lt;/p&gt;
&lt;p&gt;(ותמיהני על המגן אברהם, דכאן כתב דלא מיירי בחמץ ידוע, ובסעיף קטן א ביוצא לדרך כתב דמיירי בחמץ ידוע. והרי בגמרא מדמה יוצא לדרך לעושה ביתו אוצר, עיין שם. וצריך עיון.)&lt;/p&gt;
&lt;h3&gt;סימן תלו סעיף י&lt;/h3&gt;
&lt;p&gt;וכתב רבינו הרמ&quot;א: דאוצר חטים, שיש חטים מחומצים בקרקעית הבור, אם נעשה האוצר שלושים יום קודם הפסח – אינו זקוק לבער, אלא מבטלו בלבו ודיו. מיהו לאחר פסח כשמפנה האוצר – אסור ליהנות מאותם חטים. ואם אין שם חמץ ידוע אלא ספק – מותר למכור האוצר כך ביחד. עד כאן לשונו.&lt;/p&gt;
&lt;p&gt;ויש שחולק עליו, דבחמץ ידוע הרי נתבאר דבכל ענין חייב לבדוק (ט&quot;ז סעיף קטן ד). ועוד: דבדין זה שיש חשש חימוץ בזה האוצר עצמו – אין חילוק בין תוך שלושים לקודם שלושים. דדוקא כשבהאוצר עצמו לא שייך בו חימוץ, אלא דהחשש חימוץ הוא ממה שהיה מקודם תחת האוצר – בזה שייך לחלק משום דהוה כחמץ שנפלה עליו מפולת, דהוי כמבוער. ולכן קודם שלושים יום – אינו זקוק לבער. אבל אם בהאוצר גופה יש חשש חימוץ – מה לי תוך שלושים, ומה לי קודם שלושים (שם)?&lt;/p&gt;
&lt;h3&gt;סימן תלו סעיף יא&lt;/h3&gt;
&lt;p&gt;והנה אין הוכחה מרבינו הרמ&quot;א דכוונתו שיש באוצר הזה חשש חימוץ. דאם כן, בוודאי אין חילוק בין תוך שלושים לקודם שלושים. אלא מיירי במכניס חטים טובים שאין בהם חשש חימוץ, והמחומצים היה מקודם. וזה שהתיר אפילו בחמץ ידוע, אף על גב דבחמץ ידוע וודאי אסור – זהו לכתחילה. אבל בדיעבד אין חשש, דהוה כמפולת (מגן אברהם סעיף קטן ח).&lt;/p&gt;
&lt;p&gt;ויש מי שאומר דגם לכתחילה מותר אפילו בחמץ ידוע, מטעמא דמפולת, ומטעמא דקודם שלושים לא איכפת לנו, ובהגיע הזמן יבטל (ח&quot;י סעיף קטן ח). וקולא יתירא היא. ומירושלמי מבואר להדיא דבחמץ ידוע צריך לבער גם קודם שלושים יום, כמו שכתבתי בסעיף ה.&lt;/p&gt;
&lt;h3&gt;סימן תלו סעיף יב&lt;/h3&gt;
&lt;p&gt;מי שמניח חטים טובים בבור נקייה, ואין שם חשש חימוץ, ואחר כך מצד הליחות נתחמצו קצת חטים – אינו צריך לבער, אפילו נעשה תוך שלושים. דכיון דבשעה שהניח לא היה שם חמץ, אחר כך כשנתחמץ הוה כנפלה עליו מפולת, דהוה כמבוער. וכל שכן כשיש ספק אם נתחמצו, ואין לך אדם שיפנה בורו (מגן אברהם סעיף קטן ח בשם תשובת הרשב&quot;א).&lt;/p&gt;
&lt;h3&gt;סימן תלו סעיף יג&lt;/h3&gt;
&lt;p&gt;כתבו רבותינו בעלי השולחן ערוך בסעיף ג:&lt;/p&gt;
&lt;dl&gt;&lt;dd&gt;ישראל היוצא מבית אינו יהודי תוך שלושים יום, ונכנס לבית אחר בעיר זו, או הולך לעיר אחרת – אינו צריך לבער בית האינו יהודי, שהרי יקיים מצות ביעור באותו בית אחר.&lt;/dd&gt;
&lt;/dl&gt;&lt;dl&gt;&lt;dd&gt;אבל אם הוא מפרש או יוצא בשיירא, ולא יכנס בפסח בבית – יש מי שאומר שחל עליו חובת הביעור, כיון שהוא תוך שלושים יום. וצריך לבער בית האינו יהודי שיוצא ממנו כדי לקיים מצות ביעור, אף על פי שהאינו יהודי יכנס לבית בפסח. ויש אומרים שאינו צריך כשיכנס בו האינו יהודי.&lt;/dd&gt;
&lt;/dl&gt;&lt;p&gt;עד כאן לשונו. ולכאורה דעה ראשונה תמוה, דאטו בדיקה הוי חובת הגוף? והא דתוך שלושים חל עליו חובת הבדיקה – זהו כשיש לו מה לבדוק. אבל בכהאי גוונא שהאינו יהודי נכנס בהבית, והחמץ שנשאר שם תשאר אצל האינו יהודי, על מה צריך הישראל בדיקה? ועוד: דאם כן גם היוצא מבית ישראל תוך שלושים – נצריכנו בדיקה, אם הוי חובת הגוף. ובאמת יש שדחה דעה ראשונה מטעם זה (ט&quot;ז סעיף קטן ז).&lt;/p&gt;
&lt;h3&gt;סימן תלו סעיף יד&lt;/h3&gt;
&lt;p&gt;ויראה לי דהכוונה כן הוא: דוודאי אם האינו יהודי נכנס בהבית קודם הפסח – אינו צריך בדיקה. אבל כשיכנס בו בפסח, ועד הפסח נמצא שם חמצו של ישראל, אף על גב דזהו כהפקר כיון שהניחה שם – מכל מקום חל עליו חובת הבדיקה על בית זו. שהרי כל חמץ אינו ברשות האדם בפסח, ועם כל זה צותה תורה לבדוק, ואם לאו יעבור ב&quot;בל יראה&quot;.&lt;/p&gt;
&lt;p&gt;ואם כן הכא נמי: נהי דלא יעבור ב&quot;בל יראה&quot;, מכל מקום לא קיים מצות בדיקה על חמצו, שגם בהגיע שעה ראשונה של פסח נקרא חמצו. ובשלמא אם היה נכנס בה ישראל היה השני מקיים מצות בדיקה על חמץ זה, או אם היה האינו יהודי נכנס קודם הפסח היה חל על החמץ הזה שם של האינו יהודי. אבל כשנכנס בפסח – צריך הוא לבדוק. אבל כשיש לו מקום אחר לבדוק – תו לא חיישינן לזה, מפני שנתבטל שמו של הישראל מהחמץ הזה, כשיש לו בית אחר וחמץ אחר. ודבר פשוט הוא שאם לא יכנס שום אדם בהבית – שחייב לבער אם הוא תוך שלושים יום (מגן אברהם סעיף קטן יז).&lt;/p&gt;
&lt;h3&gt;סימן תלו סעיף טו&lt;/h3&gt;
&lt;p&gt;נכון הוא שכל שלושים יום קודם הפסח, כשיעשה דבר – ישגיח שלא ישאר שם חמץ דבוק, שיהיה קשה להסירו, או חמץ טמון בגומא. ולכן מי שמעיין בספר בעת האכילה – נכון שמפורים ואילך יעיין שלא ישאר בו משהו חמץ, כדי שלא ימצאנו בפסח. וכן כל כיוצא בזה (עיין מגן אברהם שם וב&quot;ח).&lt;/p&gt;</extract></page></pages></query></api>