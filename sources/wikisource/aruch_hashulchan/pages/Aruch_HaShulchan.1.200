<?xml version="1.0"?><api><query><normalized><n from="ערוך_השולחן_אורח_חיים_ר" to="ערוך השולחן אורח חיים ר" /></normalized><pages><page pageid="222313" ns="0" title="ערוך השולחן אורח חיים ר"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ר&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;אחד מפסיק לשנים, ולא שנים לאחד; ועד כמה מפסיק&lt;/b&gt;&lt;/big&gt;&lt;br&gt;&lt;big&gt;ובו ששה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו&lt;/p&gt;
&lt;h3&gt;סימן ר סעיף א&lt;/h3&gt;
&lt;p&gt;כתב רבינו הבית יוסף:&lt;/p&gt;
&lt;dl&gt;&lt;dd&gt;שלושה שאכלו כאחד, אחד מפסיק על כורחו לשנים ועונה עמהם ברכת זימון. ואפילו לא רצה להפסיק – מזמנין עליו בין עונה בין אינו עונה, כל שהוא עומד שם.&lt;/dd&gt;
&lt;/dl&gt;&lt;dl&gt;&lt;dd&gt;אבל שנים אין חייבין להפסיק לאחד. והלכך אין חיוב זימון חל עד שיתרצו להפסיק לאחד ולברך. ואם לא רצו להפסיק, וזימן הוא עליהם – לא עשה כלום. ואם לא רצו להפסיק – אף הוא אינו רשאי לברך ולצאת לשוק עד שיגמרו השנים ויזמן עליהם; שהרי כבר הוא נתחייב בזימון, ואיך יברך בלא זימון?&lt;/dd&gt;
&lt;/dl&gt;&lt;p&gt;עד כאן לשונו.&lt;/p&gt;
&lt;h3&gt;סימן ר סעיף ב&lt;/h3&gt;
&lt;p&gt;ובספרו הגדול פסק דאם הדבר נחוץ להיחיד לילך – יכול לברך ולילך. משום דהרשב&quot;א כתב בשם רב האי גאון דהיחיד אינו צריך להמתין על השנים, ויכול לברך לבדו. דחיוב זימון אינו אלא בגמר אכילתם, וכל זמן ששנים לא גמרו סעודתן – אין חל עליהם חובת זימון, ויכול היחיד לברך לעצמו.&lt;/p&gt;
&lt;p&gt;וזה שנתבאר בסימן קצ&quot;ג שאין היחיד רשאי לחלק, זהו כשכולן גמרו סעודתן ורוצים לחלק. אבל כל שלא גמרו הסעודה – רשאי לברך בפני עצמו. וכן פסקו גדולי האחרונים (ב&quot;ח, ומגן אברהם סעיף קטן ב', ואליה רבה סעיף קטן ג' בשם ראב&quot;ן, עיין שם).&lt;/p&gt;
&lt;p&gt;וזהו וודאי דבלא צורך אין לעשות כן. אך אם נחוץ לעסקיו או איזה צורך אחר – יכול לעשות כן (אליה רבה שם). ויש מי שמחלק: דאם התחילו לאכול ביחד – אסור לו לברך לבדו. ואם לא התחילו לאכול ביחד – מותר (ט&quot;ז סעיף קטן א'). וכבר כתבנו שם סעיף י&quot;ד שאין סברא זו מוסכמת, עיין שם.&lt;/p&gt;
&lt;h3&gt;סימן ר סעיף ג&lt;/h3&gt;
&lt;p&gt;עד היכן צריך היחיד להפסיק להשנים? יש בגמרא (מו א) פלוגתא: חד אמר עד ברכת הזימון, כלומר: כיון שהמברך חוזר ואומר &quot;ברוך שאכלנו משלו ובטובו חיינו&quot; – חוזר לאכילתו, שהרי זהו עיקר ברכת הזימון שאין היחיד אומרה. וחד אמר: עד שיגמרו &quot;הזן את הכל&quot;. והטעם: לפי שבברכת הזימון אין שֵם ומלכות, ולכן בלא ברכת &quot;הזן&quot; אינה נראית כברכה (תוספות שם).&lt;/p&gt;
&lt;p&gt;וגם הפוסקים נחלקו בזה. ורבינו הבית יוסף פסק עד ברכת הזימון, ורבינו הרמ&quot;א פסק עד &quot;הזן את הכל&quot;. וכן המנהג הפשוט, ואין לשנות. וכן פסק הבה&quot;ג.&lt;/p&gt;
&lt;h3&gt;סימן ר סעיף ד&lt;/h3&gt;
&lt;p&gt;זה שהפסיק להשנים – חוזר ואוכל בלא ברכה, שהרי היה בדעתו לאכול עוד. ואם באמת לא היה בדעתו לאכול עוד, וחוזר מדעתו ואוכל – צריך ברכה בתחילה (מגן אברהם סעיף קטן ה').&lt;/p&gt;
&lt;p&gt;וכשגמר אכילתו ומברך, יתחיל מברכת &quot;הזן&quot;. אף כשהפסיק להם עד גמר ברכת &quot;הזן&quot; חוזר ומברך אותה, דנהי דנפטר בשמיעתו על מה שאכל קודם שברכו, אבל על מה שאכל אחר כך לא נפטר. ואפילו לא אכל אחר כך – צריך לברכה, שהרי לא כיון להפטר ממנה בשמיעתו. ואם באמת כיון שלא לאכול עוד, ולהפטר בשמיעתו – מתחיל אחר כך מן &quot;נודה לך&quot;.&lt;/p&gt;
&lt;h3&gt;סימן ר סעיף ה&lt;/h3&gt;
&lt;p&gt;אם אחד הפסיק לשנים, ואחר כך באו שנים אחרים ואכלו עמו – מצטרף להם לזימון. ולא אמרינן שכבר יצא ידי זימון כשהפסיק להשנים הקודמים, דכיון דעתה נצטרפו עמו שנים אחרים – חוזר לחיובו (ב&quot;ח ומגן אברהם סעיף קטן ג').&lt;/p&gt;
&lt;p&gt;ונראה לי דזהו דווקא כשאכל אחר שהפסיק להשנים. אבל אם לא אכל – אינו מצטרף עוד. וקל וחומר בחבורה של חמישה או ששה או יותר, שהפסיקו לשלושה מהם או ליותר, שלא יברכו אחר כך בזימון, אפילו אכלו אחר כך, דכבר פרח חובת זימון מינייהו אחרי שכולם הפסיקו להמברכים. אבל אם היה חבורה של תשעה, והפסיק אחד לשנים המברכים – יכול להצטרף אחר כך לשנים אחרים, ואחר כך לשנים אחרים; כיון שרק הוא הפסיק והם נשארו בחיובן – נצטרף להם.&lt;/p&gt;
&lt;p&gt;ואם היתה חבורה של חמישה בני אדם, והפסיק אחד לשנים – אינו יכול להצטרף עוד אל השנים הנותרים, שהרי לא נשאר בהם חובת זימון (מגן אברהם סעיף קטן ג'). אמנם אם אכלו כולם אחר כך – מחוייבים לזמן על מה שאכלו אחר כך (וכן משמע מהגר&quot;ז). ואינו דומה למה שכתבנו דאפילו אכלו אחר כך אינן מזמנים, דזהו כשכולם הפסיקו להמברכים. אבל לא כשרק אחד הפסיק, והם לא יצאו עדיין חובת זימון, לפיכך אף על פי שנשארו רק שנים, מכל מקום באכלם כולם אחר כך מצטרף הוא לחיובם. כן נראה לעניות דעתי בדינים אלו.&lt;/p&gt;
&lt;p&gt;(האבן העוזר חולק על המגן אברהם. ולפי מה שכתבתי אין מחלוקת. ודייק ותמצא קל.)&lt;/p&gt;
&lt;h3&gt;סימן ר סעיף ו&lt;/h3&gt;
&lt;p&gt;וכתב הטור דאם הם עשרה, ומפסיקין שלושה לשבעה – אינם צריכים להפסיק אלא עד שאמרו &quot;ברוך אלקינו&quot;. ואם חזרו השלושה ואכלו – יכולין לזמן יחד. עד כאן לשונו.&lt;/p&gt;
&lt;p&gt;כלומר: אפילו אם אחד המפסיק לשנים צריך להמתין עד &quot;הזן את הכל&quot;, זהו מפני שבלעדו ליכא זימון. אבל שלושה המפסיקין לשבעה, הרי גם בלעדם יש זימון, ואין הפסקתן אלא משום הזכרת השם. לפיכך אינם צריכים להפסיק רק עד שאמרו &quot;אלקינו&quot;. ולכן כשחזרו ואכלו יכולין לזמן יחד. ולא מקרי &quot;פרח זימון מינייהו&quot; כְּבַדִּין הקודם, שהרי לא הפסיקו משום הזימון אלא משום הזכרת השֵם. ויכולין להצטרף גם לשבעה אחרים להזכרת השֵם, דבזה לא שייך &quot;פרח זימון מינייהו&quot;, דאכל בי עשרה שכינתא שריא (מגן אברהם סוף סעיף קטן ג').&lt;/p&gt;</extract></page></pages></query></api>