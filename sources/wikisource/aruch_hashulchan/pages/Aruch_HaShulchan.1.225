<?xml version="1.0"?><api><query><normalized><n from="ערוך_השולחן_אורח_חיים_רכה" to="ערוך השולחן אורח חיים רכה" /></normalized><pages><page pageid="221229" ns="0" title="ערוך השולחן אורח חיים רכה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רכה&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכת &quot;שהחיינו&quot;&lt;/b&gt;&lt;/big&gt;&lt;br&gt;&lt;big&gt;ובו ארבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ז | ח | ט | י | יא | יב | יג | יד&lt;/p&gt;
&lt;h3&gt;סימן רכה סעיף א&lt;/h3&gt;
&lt;p&gt;דע דבעירובין (מ':) מבואר להדיא דברכת 'שהחיינו' שבמועדים הבאים מזמן לזמן הם חובה, וברכת 'שהחיינו' שעל פירא חדשה היא רשות ע&quot;ש, ולזה נראה לעניות דעתי דכל מיני ברכת 'שהחיינו' הבאים לזמן קבוע, כמו בחנוכה ופורים - הוי חובה, ושארי ברכות שהחיינו - הם רשות, ולפיכך הרבה מקילים בזה.&lt;/p&gt;
&lt;p&gt;ומיהו בפירות חדשות קבלוה כחובה וכולם נזהרים בזה, ונמצא בירושלמי (קדושין פרק ד') מי שהיה מצמצם פרוטות מהוצאתו לקנות כל פירא חדשה ולטעום אותה, ואומר שם שעתיד ליתן דין וחשבון על שלא אכל.&lt;/p&gt;
&lt;h3&gt;סימן רכה סעיף ב&lt;/h3&gt;
&lt;p&gt;הרואה את חבירו שחביב עליו ושמח בראייתו מאוד: אם יש שלשים יום שלא ראהו - מברך 'שהחיינו' בשם ומלכות, ואם לא ראהו שנים עשר חדש - מברך 'מחיה המתים', ואז אינו מברך שהחיינו.&lt;/p&gt;
&lt;p&gt;וזהו כשלא היה מכתבים ממנו אליו, אבל כשקבל ממנו מכתב אינו מברך 'מחיה המתים', אבל לעניין 'שהחיינו' אין חילוק, דאפילו קיבל מכתב בתוך ל' מברך 'שהחיינו'. והטעם דברכת 'שהחיינו' היא מתוך שמחת הראייה פנים בפנים, אבל ברכת 'מחיה המתים' הוא מצד שעתה נתוודע שהוא חי, ולכן כיון שכבר ידע שהוא חי על פי מכתבים או שמע מבני אדם שהוא חי שוב לא שייך ברכת 'מחיה המתים'.&lt;/p&gt;
&lt;p&gt;ושיעורא די&quot;ב חדש נראה משום דאין המת משתכח מן הלב עד י&quot;ב חדש (כן נראה לי ועיין באר היטב וש&quot;ת סק&quot;א), ומי שלא ראהו מעולם אף על פי שידע ממנו, כגון ששלח לו מכתבים ונהנה בראייתו, מכל מקום אינו מברך על ראייתו.&lt;/p&gt;
&lt;h3&gt;סימן רכה סעיף ג&lt;/h3&gt;
&lt;p&gt;ואין חילוק בדין זה בין זכרים לנקבות, ורק אם שמח מאוד בראייתם מברך 'שהחיינו', ורק ממילא דבנקבות לא שייך דין זה רק באשתו ואמו בתו ואחותו כיוצא באלו. ועכשיו מקילים מאוד בברכה זו, מיהו מי שיודע בעצמו שיש לו תענוג בראייתו ושמח מאוד, וכל שכן בן לאביו או אב לבן ואח לאחיו כיוצא בהם - צריך לברך.&lt;/p&gt;
&lt;h3&gt;סימן רכה סעיף ד&lt;/h3&gt;
&lt;p&gt;כתב רבינו הרמ&quot;א בסעיף ב': &quot;יש אומרים מי שנעשה בנו בר מצוה, והיינו כשהוא בן י&quot;ג שנה ויום אחד, יברך: &quot;ברוך אתה ה' אלהינו מלך העולם שפטרני מעונשו של זה&quot;, וטוב לברך בלא שם ומלכות&quot; עכ&quot;ל.&lt;/p&gt;
&lt;p&gt;ועניין הברכה הוא משום דעד עתה נענש האב כשהבן חטא על שלא חינכו כראוי, וגם הבן מת בעון האב, אבל כשנעשה בר מצוה אז אין האב נענש בשביל הבן ולא הבן בשביל האב (מג&quot;א סק&quot;ה), כדכתיב: &quot;איש בחטאו יומתו&quot;, והא דכתיב: &quot;פוקד עון אבות על בנים&quot;, זהו כשאוחזים מעשה אבותיהם בידיהם (סנהדרין כ&quot;ז.).&lt;/p&gt;
&lt;p&gt;וזהו שכתב לברך בלא שם ומלכות, טעמו משום דלא מצינו ברכה זו בגמרא, אבל במדרש ריש תולדות נמצא ברכה זו, וכמה ברכות מברכים אף שלא נמצא בגמרא, כברכת 'הנותן ליעף כח' ו'המקדש את שמך ברבים'. והרבה נהגו לברכה בשם ומלכות בעת קריאת התורה שקוראים נער בר מצוה לעלות לתורה, אם ביום שנעשה בר מצוה הוא יום של קריאת התורה או למחרתו (שם סק&quot;ד).&lt;/p&gt;
&lt;p&gt;ומצוה לעשות סעודה ביום שנעשה בר מצוה, והיא סעודת מצוה (שם). ואם הנער דורש, אפילו אין הסעודה באותו יום - הוי סעודת מצוה (שם בשם ים של שלמה).&lt;/p&gt;
&lt;h3&gt;סימן רכה סעיף ה&lt;/h3&gt;
&lt;p&gt;מצוה לטעום מכל פירא חדשה, וכדאיתא בירושלמי שהבאנו בסעיף א'. והטעם פשוט, כדי לתת שבח והודיה להשי&quot;ת שמחדש הפירות משנה לשנה כדי ליהנות בהם בני אדם, ומברכין על כל פירא חדשה המתחדש משנה לשנה 'שהחיינו'.&lt;/p&gt;
&lt;p&gt;והעולם נהגו לברך תחילה הברכה שעל הפירא ואחר כך 'שהחיינו', וכן ראיתי לגדולים שכתבו כן מטעם תדיר ושאינו תדיר תדיר קודם ועוד טעמים (הגרי&quot;פ ובשם הלק&quot;ט). ולעניות דעתי נראה להקדים ברכת 'שהחיינו', ולא שייך כאן טעם תדיר, דטעם תדיר אינו אלא כשחיוב שניהם באים כאחת, אבל כאן ברכת 'שהחיינו' חל קודם, דעיקר ברכת 'שהחיינו' היא על הראייה לא על האכילה, אלא שאנו נוהגים לברכה בשעת אכילה, אבל ברכת הפירא הוא רק בעת האכילה. ועוד דבכל ברכת הנהנין צריך שלא יהא הפסק בין הברכה להאכילה, ולכן יש להקדים ברכת 'שהחיינו', וכן אני נוהג.&lt;/p&gt;
&lt;h3&gt;סימן רכה סעיף ו&lt;/h3&gt;
&lt;p&gt;עיקר ברכת 'שהחיינו' היא על הראייה, כמ&quot;ש הרמב&quot;ם בריש פרק י': &quot;הרואה פירא המתחדש משנה לשנה בתחלת ראייתו - מברך 'שהחיינו'” עכ&quot;ל, וכן כתב רש&quot;י ז&quot;ל בעירובין (מ': ד&quot;ה 'אקרא חדתי'), וזה לשונו: &quot;כשאני רואה דלעת חדשה משנה לשנה אמינא זמן&quot; עכ&quot;ל.&lt;/p&gt;
&lt;p&gt;והטור והשולחן ערוך סעיף ג' כתבו: &quot;הרואה פירא חדש מתחדש משנה לשנה - מברך 'שהחיינו', אפילו רוא(י)הו ביד חבירו או על האילן. ונהגו שלא לברך עד שעת אכילה, ומי שבירך בשעת ראייה לא הפסיד. ואין לברך עד תשלום גידול הפירא, ואם לא בירך בראייה ראשונה יכול לברך בראייה שנייה&quot; עכ&quot;ל.&lt;/p&gt;
&lt;h3&gt;סימן רכה סעיף ז&lt;/h3&gt;
&lt;p&gt;והטעם המנהג, יש לומר דאין אנו בקיאים מתי תשלום גידול הפירא, ויש מי שכתב דכשהגיע לפול הלבן מברך (מג&quot;א סק&quot;ח בשם רדב&quot;ז), ויש מי שכתב דאם בירך קודם גמר הפירא צריך לחזור ולברך כשיגמר הפירא (שם בשם רשב&quot;א), ולפי זה בעת ראייה לא יהיה הדבר מבורר, ולכן נהגנו לברך בעת אכילה, דאז נתברר בטוב.&lt;/p&gt;
&lt;p&gt;ועוד אפשר לומר הטעם דהנה עיקר ברכת שהחיינו הוא מפני השמחה מהעניין הזה, ולכן בדורות הראשונים שהיו תמימי דרך ושמחו בראיית פירא חדשה ונתנו בלבם תודה לה' על טובו וחסדו לכל העולם, ולכן היו יכולים לברך על הראייה. מה שאין כן אנחנו, אין השמחה והכרת טובה ניכרת אצלינו אלא בשעת הנאת הגוף בעת האכילה, ולכן אי אפשר לנו לברך על הראייה.&lt;/p&gt;
&lt;p&gt;וזהו שכתבו: &quot;ומי שבירך על הראייה לא הפסיד&quot;, כלומר שלא נאמר דאצלינו היא ברכה לבטלה, דאינו כן. וזהו שכתבו דאם לא בירך בראייה ראשונה מברך על ראייה שנייה, ולפי זה לדידן אם לא בירך על אכילה ראשונה מברך על אכילה שנייה. אבל רבים חולקים בזה, וסבירא ליה דאם לא בירך בפעם הראשון 'שהחיינו' שוב לא יברך, וכן יש לנהוג, ובפרט בברכת 'שהחיינו' שהיא רשות (שם סק&quot;ט בשם ר&quot;מ וסמ&quot;ק ורדב&quot;ז).&lt;/p&gt;
&lt;h3&gt;סימן רכה סעיף ח&lt;/h3&gt;
&lt;p&gt;וכתבו בסעיף ד': &quot;אם בירך שהחיינו על שיריזא&quot;ש, כשיאכל גינד&quot;ש חוזר ומברך 'שהחיינו', והם כשני מיני גודגדניות כגון וויינקשו&quot;ל וקירסי&quot;ן וכל כיוצא בזה&quot; עכ&quot;ל.&lt;/p&gt;
&lt;p&gt;ואפילו אין חלוקין בשמן אלא חלוקין בטעמן, כגון תאנים לבנות ותאנים שחורות - שני מינין הן (לבוש ומג&quot;א). ויש מי שכתב אפילו יש להם טעם אחד וחלוקין במראיתן, כגון אדומות ושחורות - שני מינין הם (שם סק&quot;י בשם מט&quot;מ).&lt;/p&gt;
&lt;p&gt;ובשם מהרי&quot;ל כתבו דאפילו ב' מיני אגסים או ב' מיני תפוחים או אגוזים, מברכין על כל אחד 'שהחיינו' (שם). ולפי זה יתרבו עלינו ברכות 'שהחיינו', שהרי כמה מינים יש בכל מין ומין, ויש בהפירות הקטנים כמו קירסי&quot;ן וויינפערלא&quot;ך מראות שונות אדומים ושחורים ולבנים וירוקים וגם אינם שווים בהטעם, ונצטרך לברך על כל אחד 'שהחיינו', ואין המנהג כן.&lt;/p&gt;
&lt;h3&gt;סימן רכה סעיף ט&lt;/h3&gt;
&lt;p&gt;ובאמת יש מי שחולק על זה, וסבירא ליה דהמפורדין שבכל מין ומין אינו כמין אחר לעניין ברכת 'שהחיינו'. דהנה טעם המחמירים הוא משום דתנן בפרק ד' דתרומות דתאנים שחורות אין מעלות את הלבנות ע&quot;ש, וכיון דלעניין ביטול איסורין הוויין שני מינים והוא הדין לעניין 'שהחיינו' (עיין בית יוסף).&lt;/p&gt;
&lt;p&gt;אבל באמת גם בשם יש פלוגתא בזה, ועוד דלרבי עקיבא דהלכתא כוותיה תלוי באם ידע מה נפל אם שחורה אם לבנה, דבידע מה נפל אינן מבטלות זו את זו, ובלא ידע מבטלות. ואם כן הוי ראיה להיפך, דמזה משמע דמין אחד הם, ומה שאין מבטלות בידוע משום דאלו לא נכנסו בכלל הספק מהאיסור ואיך יבטלו את האיסור, והרי אפילו במין אחד לגמרי אותן שלא נכנסו בכלל האיסור אינן מועילות לביטול (הגר&quot;א סק&quot;ג וכן הכנסת הגדולה גמגם בזה). ולכן מנהגינו רק לברך 'שהחיינו' על מין הכולל ולא על הפרטים שבכל מין ומין (וראיה לזה מהדין שיתבאר בסעיף י' ודו&quot;ק).&lt;/p&gt;
&lt;h3&gt;סימן רכה סעיף י&lt;/h3&gt;
&lt;p&gt;כתב רבינו הבית יוסף בסעיף ה': &quot;אם בירך שהחיינו על ענבים, כשישתה יין חדש אינו חוזר ומברך&quot; עכ&quot;ל, משום דחד טעמא הוא אף שמשונים בהשם, דהכל שמחה אחת היא (מג&quot;א סקי&quot;א).&lt;/p&gt;
&lt;p&gt;והמהרי&quot;ל היה מונע עצמו מלאכול ענבים עד שתיית התירוש (שם), ולפי זה כששותה יין חדש ועדיין לא אכל ענבים - צריך לברך 'שהחיינו'. ודווקא כשהוא תירוש, אבל כשהוא יין אין צריך לברך שהחיינו, דביין אין היכר בין חדש לישן (שם), דכל שאין היכר בין חדש לישן לא שייך ברכת 'שהחיינו'. ומה הוא תירוש ומה הוא יין אין אנו בקיאין בזה, כי אין לנו יין.&lt;/p&gt;
&lt;h3&gt;סימן רכה סעיף יא&lt;/h3&gt;
&lt;p&gt;פירא שאינו מתחדש משנה לשנה, אפילו אם יש ימים רבים שלא אכלה - אינו מברך 'שהחיינו', ולכן אין מברכין על עופות חדשים ודגים חדשים 'שהחיינו' (שם סקי&quot;ב). ועל ריח המתחדש משנה לשנה, יש אומרים לברך 'שהחיינו' ויש חולקין (שם), וכמ&quot;ש בסימן רט&quot;ז וכן עיקר.&lt;/p&gt;
&lt;p&gt;ופירא שמתחדש שני פעמים בשנה - צריך לברך בכל פעם 'שהחיינו' כיון דמתחדש מזמן לזמן, דשנה לאו דווקא, אבל כל דבר שאין זמן קבוע לגידולו - אין מברכין עליו.&lt;/p&gt;
&lt;p&gt;וכתב רבינו הרמ&quot;א בסעיף ו' דלכן אין מברכין 'שהחיינו' על ירק חדש, דעומד כל השנה בקרקע עכ&quot;ל, ובמדינתינו לא ידענו מירק כזה כלל. ויש מי שכתב דהכוונה הירק הטמון בקרקע כל השנה (שם). וגם זה לא ידענו, וגם הלשון לא משמע כן, ואולי יש מדינות שאצלם עומד הירק כל השנה.&lt;/p&gt;
&lt;h3&gt;סימן רכה סעיף יב&lt;/h3&gt;
&lt;p&gt;יש מי שכתב שאין לברך 'שהחיינו' על שום מין ירק (שם בשם של&quot;ה). ואנחנו אין נוהגין כן, ועל ירק חשוב כמו אוגערקע&quot;ס קאווענע&quot;ס וכיוצא בהם - אנו מברכים 'שהחיינו', דאינם מתקיימים מזמן לזמן. ואף שבכבוש נתקיימים, הא כל הפירות מתקיימים בכבוש וטעם אחר הוא לגמרי. אבל על ירקות פשוטים כמו סאלאט&quot;א שצאווי&quot;י בצאווינ&quot;א וקירבע&quot;ס וכיוצא בהם - אין מברכין 'שהחיינו'.&lt;/p&gt;
&lt;p&gt;ועל מיני לפת כמו בריסק&quot;א מערי&quot;ן רעטא&quot;ך חריי&quot;ן ושומשמים וכיוצא בהם - אין מברכין 'שהחיינו', דמתקיימים משנה לשנה. וכן על תפוחי אדמה שקורין קארטאפי&quot;ל אין מברכין מטעם זה, וכן על קרוי&quot;ט ובוריקע&quot;ס אין מברכים, שאין בהם היכר מחדש לישן. אבל על ריב&quot;ן נהגנו לברך 'שהחיינו', מפני שאינו מתקיים משנה לשנה ויש בהם מתיקות.&lt;/p&gt;
&lt;p&gt;ועל מיני קטניות אין מברכין 'שהחיינו', כמו ארבע&quot;ס בא&quot;ב לינצזי&quot;ן שהם עדשין - אין מברכין, דמתקיימים משנה לשנה. וכן על כל מיני פת אין מברכין, מפני שאין בהם היכר בין חדש לישן, וכן על טערקעס&quot;א וויי&quot;ץ אין מברכין, וזהו שאנו קורין קיקע&quot;ס שהם גם כן מתקיימים הרבה. אבל על פרי האילנות וכן כל מיני יאגידע&quot;ס - אנו מברכין 'שהחיינו', לבד על ברוסניצע&quot;ס וכן זוראלינע&quot;ס אין מברכין, מפני שאינם חשובים וגם מתקיימים משנה לשנה.&lt;/p&gt;
&lt;p&gt;וכתב רבינו הבית יוסף בסעיף ז' דאינו מברך על הבוסר 'שהחיינו' אלא כשהבשילו האשכולות ענבים, וכן בכל פרי אחר גמרו עכ&quot;ל. ופשוט הוא, וכבר נתבאר בסוף סעיף ו' ע&quot;ש (מ&quot;ש המג&quot;א שם דמברכין על הריפות, לא ידעתי מה זה).&lt;/p&gt;
&lt;h3&gt;סימן רכה סעיף יג&lt;/h3&gt;
&lt;p&gt;כשם שמברכין על פירי חדשה כך מברכין על בריה משונה, שהוא גם כן עניין חדש. אך 'שהחיינו' לא שייך בזה כמובן, ומברך בשם ומלכות: &quot;ברוך... משנה הבריות&quot;.&lt;/p&gt;
&lt;p&gt;לפיכך הרואה את הכושי שהוא שחור הרבה, והגיחור שהוא אדום הרבה, והלווקן שהוא לבן הרבה, והקיפח דהיינו שהוא ארוך במדה ודק מאוד, או שבטנו גדול ומשונה עד שמתוך עביו נראית כקומתו מקופחת, והננס שהוא קטן הרבה, והדרקונה דהיינו שהוא מלא יבלת, ופתויי הראש דהיינו שכל שערותיו דבוקות זה בזה, ואת הפיל ואת הקוף - מברך 'משנה הבריות', וכן הרואה את החיגר ואת הקטוע בידיו ואת הסומא.&lt;/p&gt;
&lt;p&gt;ומוכה שחין והבהקנין, והיינו שהוא מנומר בנקודות דקות לבנות, אם הם ממעי אמם - מברך 'משנה הבריות', ואם נשתנה אחר כך שנעשה חיגר או קיטע וסומא ומוכה שחין ובוהק - מברך 'דיין האמת' כמו שמברכין על כל צרה שלא תבא. ויש מי שאומר דברכה זו של 'דיין האמת' אינו מברך אלא מי שנצטער עליו הרבה, אבל לא על מי שאינו מצטער.&lt;/p&gt;
&lt;p&gt;וברכה זו ד'משנה הבריות' אינו מברך על זה אלא בפעם ראשון ולא כל ל' יום, מפני שבפעם הראשון נראה השינוי גדול מאוד והוה דבר התמוה, ולא כן פעם שני. ויש אומרים דמברך מל' ל' ככל ברכות הראייה אם לא ראה אחר כיוצא בו תוך ל', ופשוט הוא דעל אחר מברך אפילו תוך ל'.&lt;/p&gt;
&lt;h3&gt;סימן רכה סעיף יד&lt;/h3&gt;
&lt;p&gt;והרואה אילנות טובות שאינן מצויות ובריות נאות שמצויינין ביופיין הרבה, בין איש בין אשה (אליה רבה) בין ישראל בין כותי, ואפילו כשרואה בריה נאה ממיני בהמות ועופות - מברך בשם ומלכות: &quot;ברוך שככה לו בעולמו&quot;, והוא ברכת שבח והודאה למקום.&lt;/p&gt;
&lt;p&gt;ואינו מברך עליהם רק פעם ראשונה ולא יותר, לא עליהם ולא על אחרים, משום דלבד פעם הראשון אין בזה התפעלות, אלא אם כן היו נאים מהראשונים (ואף שאין להסתכל באשה וכו', זהו דרך הסתכלות הרבה אבל ראייה בעלמא הא בעל כורחו רואה ולית לן בה, עיין אליה רבה).&lt;/p&gt;</extract></page></pages></query></api>