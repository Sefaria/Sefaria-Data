<?xml version="1.0"?><api><query><normalized><n from="ערוך_השולחן_אורח_חיים_קטז" to="ערוך השולחן אורח חיים קטז" /></normalized><pages><page pageid="181929" ns="0" title="ערוך השולחן אורח חיים קטז"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קטז&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;ברכה שמינית שהיא &quot;רפאנו&quot;&lt;/b&gt;&lt;/big&gt;&lt;br&gt;&lt;big&gt;ובו שני סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב&lt;/p&gt;
&lt;h3&gt;סימן קטז סעיף א&lt;/h3&gt;
&lt;p&gt;ברכה שמינית &quot;רפאנו&quot;. ומה ראו לומר רפואה בשמינית? מתוך שמילה בשמיני וצריכה רפואה, לפיכך קבעוה בשמינית (מגילה יז ב). ויש בה עשרים ושבע תיבות כנגד עשרים ושבע פסוקים שבפרשת מילה, וכנגד עשרים ושבע תיבות שבפסוק &quot;ויאמר אם שמוע תשמע&quot; עד &quot;כי אני ה' רפאך&quot; (טור). ויש עשרים ושבע אותיות בפסוק &quot;כי חיים הם למוצאיהם, ולכל בשרו מרפא&quot; (שם).&lt;/p&gt;
&lt;h3&gt;סימן קטז סעיף ב&lt;/h3&gt;
&lt;p&gt;הרי&quot;ף ז&quot;ל בסוף פרק רביעי דמגילה הביא תוספתא, שאין לשנות מלשון הכתוב. ולפי זה הקשו: דאיך אנו אומרים &quot;רפאנו ה' ונרפא&quot; בלשון רבים? הא בירמיה כתיב לשון יחיד: &quot;רפאני ה' וארפא&quot;.&lt;/p&gt;
&lt;p&gt;ותרצו דזהו בקורא הפסוק או מתרגמו, ולא האומרים דרך תפילה. ואין כוונת הציבור לאמר הפסוק – יכולין לשנותן כפי הצורך (טור בשם הרמ&quot;ה). ועוד: דזהו דווקא באומר כל המזמור, אבל באומר פסוקים מלוקטים בתוך התפילות, אף שכיון לזה הפסוק מכל מקום כיון שאינו אומר המזמור בשלימות – רשאי לשנות (שם בשם רבינו יונה). ולזה הסכים הרא&quot;ש ז&quot;ל.&lt;/p&gt;
&lt;p&gt;ולכן בפסוקים שבהבדלה לתירוץ הראשון אסור לשנותן, ולתירוץ השני מותר (ט&quot;ז). וכן בשארי ענינים כיוצא בזה.&lt;/p&gt;
&lt;p&gt;וצריך לומר &quot;רופא חולֵי עמו ישראל&quot; הלמ&quot;ד של חולֵי בציר&quot;י (עיין ט&quot;ז).&lt;/p&gt;</extract></page></pages></query></api>