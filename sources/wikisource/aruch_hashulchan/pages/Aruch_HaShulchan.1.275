<?xml version="1.0"?><api><query><normalized><n from="ערוך_השולחן_אורח_חיים_רעה" to="ערוך השולחן אורח חיים רעה" /></normalized><pages><page pageid="172476" ns="0" title="ערוך השולחן אורח חיים רעה"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · סימן ערה | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דברים האסורים לעשות לאור הנר בשבת&lt;/b&gt;&lt;/big&gt;&lt;br&gt;&lt;big&gt;ובו שבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז&lt;/p&gt;
&lt;h3&gt;סימן ערה סעיף א&lt;/h3&gt;
&lt;p&gt;אסור להשתמש לאור הנר של שמן דבר שצריך עיון הרבה, כגון לפלות בגדיו או לבדוק ציצית, או להבחין בין כלים הדומים זה לזה וצריך עיון הרבה לחלקם וכל כיוצא בזה, וכן לקרות בספר לאור הנר.&lt;/p&gt;
&lt;p&gt;ואסרו מפני חשש שמא על ידי העיון ישכח שהיום שבת, ויטה הנר להביא השמן לפי הפתילה שידליק יפה, ונמצא מבעיר בשבת. (רש&quot;י י&quot;א. ד&quot;ה 'ולא') ואפילו אינו קורא בהספר בפיו, אלא שרואה בו ולומד במחשבה - גם כן אסור, דסוף סוף טרוד בעיונו ויבא להטות, ועיין בסעיף ט&quot;ו.&lt;/p&gt;
&lt;h3&gt;סימן ערה סעיף ב&lt;/h3&gt;
&lt;p&gt;והנה אין ספק דהחשש דשמא יטה לא שייך אלא במקום שיש לחוש שיתמעט האור מכמו שהדליקו ,ויתקנו בהטייתו שיהיה אורו כמק(ו)דם, כמו בהדלקה שלהם, שנתנו שמן בכלי ונתנו לתוכו פתילה, והפתילה מונחת קצהו בצד הכלי. וממילא כשיתמעט השמן - נתקטן האור, ויטהו להביא השמן לפי הפתילה, לתקן האור שידלק יפה, שכן פירש רש&quot;י (שם) והר&quot;ן והרע&quot;ב ע&quot;ש, וגם לשון הרמב&quot;ם בפירוש המשנה שם, 'לתקן האור' ע&quot;ש.&lt;/p&gt;
&lt;p&gt;אבל במקום שהאור עומד מראשו ועד סופו במצב אחד, כמו אצלינו שמדליקין הגא&quot;ז בלאמפי&quot;ן, שהאור הוא באמצע הכלי למעלה, דהפתילה רחבה ותחובה באמצע הפמוט וזכוכית על גביו, ואורו בשוה מתח(י)לתו ועד סופו עד שיכלה הנפט, ואז לא תועיל ההטייה, כלומר שיוציא הפתילה מעט יותר על ידי החוליא שבצדה, כי אז בהכרח שתכבה.&lt;/p&gt;
&lt;p&gt;וכל זמן שלא יכלה הנפט אורו בשוה כבשעה שהודלקה - אפשר לומר דלא שייך בזה שמא יטה, ובזה יש ללמוד זכות על רבים מישראל שלומדים לפני הפמוטות שלנו, וכבר תמהנו על זה מאין הרגלים להתיר, וכפי מה שבארנו אתי שפיר. (וכן ראיתי בספר משנה ברורה שכתב בשם מסגרת השלחן ששמע מכמה גדולים היתר זה מסברא דנפשייהו ע&quot;ש, ולא הביאו דברי רש&quot;י והרמב&quot;ם והר&quot;ן והרע&quot;ב דמוכח כן להדיא ודו&quot;ק)&lt;/p&gt;
&lt;h3&gt;סימן ערה סעיף ג&lt;/h3&gt;
&lt;p&gt;איתא בגמרא (י&quot;ב:): &quot;ולא יקרא לאור הנר. אמר רבה: ואפילו גבוה שתי קומות, ואפילו שתי מרדעות, ואפילו עשרה בתים זו על גב זו&quot;. ופירש רש&quot;י: 'ואף על גב דליכא למיחש להטייה - לא פלוג רבנן' ע&quot;ש.&lt;/p&gt;
&lt;p&gt;ואחר כך אומר דרק יחיד אסור לקרות, אבל שנים - מותרים, שאם אחד יבא להטות יזכירנו חבירו. וכן אדם חשוב שאינו רגיל להטות הנר גם בחול מפני חשיבותו - מותר ללמוד בשבת לאור הנר, דליכא למיחש שמא יטה, כיון דגם בחול אין דרכו להטות ע&quot;ש. וכן אמרינן שם דבדנפט מותר, דלא יבא להטות, מפני שמסריח ולא יבא להטות, ע&quot;ש בפירוש רש&quot;י. (ואינו כן לפירוש הרמב&quot;ם שיתבאר בסעיף ט&quot;ז)&lt;/p&gt;
&lt;h3&gt;סימן ערה סעיף ד&lt;/h3&gt;
&lt;p&gt;ויש בזה שאלה, דכיון דאמרנו דכשאפילו גבוה שתי קומות, דליכא למיחש להטייה - לא פלוג רבנן ואסרו בכל עניין, אם כן למה התירו בשנים ובאדם חשוב ובמה שריחו רע, נימא דלא פלוג רבנן.&lt;/p&gt;
&lt;p&gt;ויש מי שתירץ דחילוק שמצד הנר - לא פלוג רבנן, וחילוק שמצד האדם - לא גזרו אדם זה אטו אדם אחר, ולכן לא גזרו שנים אטו אחד ואדם חשוב אטו אינו חשוב. (ט&quot;ז סק&quot;א) ולא יתיישב תירוץ זה במה שלא גזרו בדנפטא אטו משחא, לפי פירוש רש&quot;י בסוגיא ע&quot;ש.&lt;/p&gt;
&lt;p&gt;אך באמת כבר עמד בזה אחד מרבותינו הראשונים, (ר&quot;ן בפרק כ&quot;ג) וכתב דהך דרבה - היינו שהשוו מדותיהן במין אחד, אבל להחמיר במין אחר אטו אותו המין - אפילו רבה מודה דלא מחמירינן, דהא אמרינן דאם אדם חשוב הוא מותר, ולא גזרינן אטו שאינו חשוב. ובשמן נמי חלקו בין משחא לדנפטא, ולא גזרו זה מפני זה עכ&quot;ל, וזהו תירוץ ברור. (ובירושלמי מדמה זה לזה)&lt;/p&gt;
&lt;h3&gt;סימן ערה סעיף ה&lt;/h3&gt;
&lt;p&gt;וזהו דעת רבינו הב&quot;י בסעיף א', שכתב:&lt;/p&gt;
&lt;dl&gt;&lt;dd&gt;&quot;אין פולין ואין קורין לאור הנר... ואפילו הוא גבוה עשר קומות שאינו יכול ליגע אליו, שלא חילקו חכמים בדבר. ומטעם זה יש לאסור אפילו הוא בעששית, או קבוע בחור שבכותל&quot; עכ&quot;ל.&lt;/dd&gt;
&lt;/dl&gt;&lt;p&gt;ויש מי שכתב דאם היא סגורה במפתח - מותר, וכן עשה מהרא&quot;ש ומהר&quot;ם ותלמידיהם, ויש מי שאוסר. (מג&quot;א סק&quot;ב) ודעת המתיר תמוהה, דכיון דלא פלוג רבנן - אם כן בכל גווני אסור, ומה לי אם אינו יכול להטות מפני גובהו או מפני שהוא סגורה. ואין ספק בדבר, דלפי מה שנתבאר - אסור בכל גווני. (ויש שחילקו ואינו ברור)&lt;/p&gt;
&lt;h3&gt;סימן ערה סעיף ו&lt;/h3&gt;
&lt;p&gt;ואם תשאל דאם כן איך התירו הגדולים בסגירת מפתח, נראה לעניות דעתי ברור שלא היו מפרשים כפירוש רש&quot;י דטעם האיסור בגבוה הרבה משום דלא פלוג רבנן, אלא מטעם דגם בגבוה חיישינן שמא יעלה ויטה.&lt;/p&gt;
&lt;p&gt;ודבר זה מפורש ברמב&quot;ם פרק ה' דין י&quot;ד שכתב: &quot;אין פולין... ואפילו עשרה בתים זה על גב זה והנר בעליונה - לא יקרא ולא יפלה לאורה בתחתונה, שמא ישכח ויטה&quot; עכ&quot;ל. הרי פירש להדיא שאין הטעם משום 'לא פלוג', אלא דגם בגובה יש חשש הטייה. וזהו טעם הגדולים שהתירו בסגירת מפתח, כיון דבכהני גווני אי אפשר בהטייה, ותמיהני על המפרשים שלא הרגישו בדברי הרמב&quot;ם שהבאנו.&lt;/p&gt;
&lt;p&gt;(עיין ב&quot;ח שטרח בדברי הרמב&quot;ם והעלהו לכוונה אחרת, מפני דבריו שבפרק כ&quot;ב לעניין מראה הקבוע בכותל שאוסר ע&quot;ש. ותמיהני שהרי מפורש ברש&quot;י קמ&quot;ט. בד&quot;ה 'של מתכת' - שהיא עצמה מגלחת ע&quot;ש. אלא דרבי מאיר סבירא ליה דעד שיגלח יזכור, ורבנן לית להו סברא זו, והוה ממש כבכאן. ואין זה עניין למקום שאין ביכולתו להטות, כמו כשסגורה, ואם תחשוש שמא יביא המפתח - בוודאי אין חשש בזה, דבכהני גווני פשיטא שיזכור, שהרי מטעם זה סגרו. אבל בעששית או בחור שביכולתו להטות - לא יזכור, ואם באמת בשם אין ביכולתו להטות - מותר, וזהו יסוד גדול בעניין זה ודו&quot;ק)&lt;/p&gt;
&lt;h3&gt;סימן ערה סעיף ז&lt;/h3&gt;
&lt;p&gt;וכתב רבינו הב&quot;י: דכמו כן בנר של שעוה - אסור. ואין הטעם משום 'לא פלוג', שהרי כבר נתבאר דמין זה אטו מין אחר לא גזרינן, אלא דהעניין כן הוא, שיש מחלוקת אם שייך בנר של שעוה הטייה כבשמן, אם לאו. ויש מי שמתיר, ורבינו הב&quot;י בספרו הגדול הכריע לאיסור, וזה לשונו: &quot;ולי נראה פשוט לאסור, דהא שייך בו שימחוט ויחתוך ראש הפתילה&quot; עכ&quot;ל, דעל ידי זה יתרבה אורו והוה מבעיר, כן היה נראה לעניות דעתי.&lt;/p&gt;
&lt;p&gt;והכי אמרינן בביצה (ל&quot;ב:): &quot;מוחטין את הפתילה ביום טוב, מאי מוחטין - לעדויי חושכא&quot;, כלומר להסיר החשך שיאיר יותר, והוה מבעיר. וזה שלקמן סימן תקי&quot;ד פירשו שזה הוא מכבה - וודאי שגם זה אמת, שהרי הפתילה שמוחט נתכבה, ולעניין יום טוב אין איסור במבעיר רק במכבה, ולכן מיירינן שם לעניין מכבה. אבל בשבת דמבעיר אסור - פשיטא שיש בזה גם מבעיר.&lt;/p&gt;
&lt;h3&gt;סימן ערה סעיף ח&lt;/h3&gt;
&lt;p&gt;ולכן נפלאתי מאד על החולקים על רבינו הב&quot;י, ומפרשי הש&quot;ע (הט&quot;ז סק&quot;ב והמג&quot;א סק&quot;ג והא&quot;ר) כתבו הטעם דכיון דהאיסור משום מכבה - אין בזה איסור דאורייתא, דהוה מלאכה שאינה צריכה לגופה, דמכבה דאורייתא אינו אלא כיבוי לעשות פחמין, כמו שבארנו בסימן רמ&quot;ב, ובדרבנן לא גזרינן.&lt;/p&gt;
&lt;p&gt;ומאד תמוה, דהא וודאי יש כאן גם מבעיר, אם לא שנאמר דסבירא ליה דהאור לא נתוסף כלל אלא שהפתילה מחשיכו, וכשנוטלין אותה מבהיק האור הקודם, אבל לא שנתוסף האור. (ועיין ט&quot;ז בסימן רע&quot;ח)&lt;/p&gt;
&lt;p&gt;ופשוט הוא דנר חלב דמי לנר שעוה, ואדרבא בנר של חלב יש היתר יותר, דמאיס וכשמוחטין אורו בידים נשאר בהאצבעות קצת ריח רע של החלב המוסרח. והעולם נוהגים היתר ללמוד לפני נר של חלב, וכל שכן נר של חלב שנתקשה שקורין סטרי&quot;ן ליכ&quot;ט, שאין בהן פתילה שנעשית אפר ואין צריך למוחטן כלל - דפשיטא דמותר לכתח(י)לה ללמוד ולעשות מלאכה לפניהן, וכן אנו נוהגים. (באור זרוע הגדול הנדפס סימן ל&quot;ב האריך להוכיח דאין הלכה כרבה דאפילו גבוה שתי קומות, והלכה כאביי ורב אחא לקמן קמ&quot;ט דפליגי ארבה, ודבר חדש הוא)&lt;/p&gt;
&lt;h3&gt;סימן ערה סעיף ט&lt;/h3&gt;
&lt;p&gt;כבר נתבאר דדווקא אחד אסור לקרות לאור הנר, אבל שנים - מותרים, דאם יבא האחד להטות יזכירנו השני, דזה לא שכיח שישכחו שניהם ברגע אחת ששבת היום.&lt;/p&gt;
&lt;p&gt;ודווקא כשעסוקים בעניין אחד, אפילו בשני ספרים, דכשעסוקים בעניין אחד - רואה מה שחבירו עושה. אבל כשעסוקים בשני עניינים - אפילו בספר אחד אסור, משום דאין אחד משגיח על מעשה השני. ויש אומרים דבשני ספרים - אפילו בעניין אחד אסור מהאי טעמא, דבשני ספרים אין אחד משגיח על חבירו.&lt;/p&gt;
&lt;p&gt;ולכן אסור לומר פיוטים ביום טוב שחל להיות בשבת בליל שבת כשכל אחד אומר במחזור שלו, אפילו בבית הכנסת שיש רוב עם, משום דאין אחד משגיח על השני, וכן המנהג שלא לומר פיוטי מערבית בליל יום טוב שחל בשבת. אבל התפ(י)לה - מותר מתוך הסידור אפילו יחיד בביתו, משום דשגורה בפי כל ולא יבא להטות.&lt;/p&gt;
&lt;h3&gt;סימן ערה סעיף י&lt;/h3&gt;
&lt;p&gt;ודווקא לקרות בספר מותר בשנים, אבל שארי מיני עיון, כמו לפלות בגדיו ולעיין בהפרש כלים - גם בשנים אסור, מפני שכל אחד עוסק בפני עצמו, ואפילו בבגד אחד כשעוסקים - זה עוסק בפינה זו מהבגד וזה עוסק באחרת.&lt;/p&gt;
&lt;p&gt;אמנם אם הוא עוסק בהעניין, ואחד יושב בטל סמוך לו להשגיח עליו - פשיטא דבכל המלאכות מותר, וכל שכן בקריאה בספר. ולכן בקריאה בספר, אם יש אחר עמו אפילו אינו קורא, ואומר לו: 'תן דעתך עלי שלא אטה' - מותר, והוא הדין אם אומר כן לאשתו. אבל על קטן - נראה לי שאינו יכול לסמוך, אפילו הקטן אומר שישמרנו, דאין בו דעת נכון לעכבו קודם ההטייה, וכל שכן דעכו&quot;ם אינו מועיל.&lt;/p&gt;
&lt;h3&gt;סימן ערה סעיף יא&lt;/h3&gt;
&lt;p&gt;וכבר נתבאר דאדם חשוב שאין דרכו בחול להטות - מותר בכל גווני. כן הוא בגמרא שם, ובטור וש&quot;ע סעיף ד', והרמב&quot;ם השמיט זה, ולא ידעתי למה. אמנם גם על הטור וש&quot;ע קשה, דהא בגמרא מבואר דמי שמשים עצמו על דברי תורה כהדיוט כרבי ישמעאל בן אלישע - אסור ע&quot;ש, ולמה השמיטו זה, ואולי סבירא ליה דזה לא שכיח בדורותינו.&lt;/p&gt;
&lt;p&gt;ונראה שזהו טעמו של הרמב&quot;ם, דכיון דאצל רבי ישמעאל בן אלישע אירע קלקול, כמבואר בגמרא, משום דמשים עצמו על דברי תורה כהדיוט - ובוודאי שגם בדורותינו יכול להיות כן. ואולי סבירא ליה להרמב&quot;ם דכל התלמידי חכמים הם בגדר זה, ואדם חשוב היינו עשיר ואינו בן תורה, ולפי דאי אפשר לגדור בזה גדר גמור - השמיטו ואסור לכל.&lt;/p&gt;
&lt;p&gt;ויש מי שאומר דדווקא כשברור הוא שאין דרכו להטות בחול, אבל בסתמא - לא אמרינן כן, (ט&quot;ז סק&quot;ה) ולפי זה גם כן אתי שפיר מה שהשמיט הרמב&quot;ם, מפני שאי אפשר לידע זאת ברור.&lt;/p&gt;
&lt;h3&gt;סימן ערה סעיף יב&lt;/h3&gt;
&lt;p&gt;עוד איתא בגמרא שם: דבמדורה אפילו עשרה בני אדם - אסורים לקרות, משום דהואיל שיושבים רחוקים זה מזה - לא ירגיש אחד בחבירו, ואפילו יושבים סמוכים זה לזה, מכל מקום לא ירגיש אחד בהשני, מפני שזנבות האודים סמוכים להם, ולא ירגיש כשהיושב אצלו יבא להבעיר ולחתות האוד.&lt;/p&gt;
&lt;p&gt;ודווקא לקרות בספר אסור כנגד המדורה, דבשביל שירצה להסתכל יפה בהספר - יבא לחתות. אבל כשיושב אצל המדורה להתחמם - מותר אף שיושב סמוך אצל זנבות האודים, דלמה יחתה כיון שאין צריך הסתכלות. ויש מי שמחמיר דגם בכהני גווני לא ישב סמוך להאודים, מטעם שלא יבא לחתות, (ט&quot;ז סק&quot;ו) ונראה לי דחומרא יתירא הוא. (וגם הא&quot;ר סק&quot;ט השיג עליו ע&quot;ש וכן הת&quot;ש סק&quot;י דחה דבריו)&lt;/p&gt;
&lt;p&gt;ונראה פשוט דכשם שבלימוד אצל הנר - מותר כשהשני יושב אצלו משגיח עליו, כמ&quot;ש בסעיף י' - הוא הדין נמי במדורה, דכיון דיושב ביחיד להשגיח עליו - לא דמי לשנים הקורין. ויש מי שמחמיר בכהני גווני במדורה, (ת&quot;ש שם) ולעניות דעתי נראה כמ&quot;ש.&lt;/p&gt;
&lt;h3&gt;סימן ערה סעיף יג&lt;/h3&gt;
&lt;p&gt;וגם דין דמדורה השמיט הרמב&quot;ם, ולא ידעתי טעמו. ואולי היה מפרש פירוש אחר בגמרא שם, דפריך אמאן דאמר דשנים מותרים: 'והתניא: לא אחד ולא שנים', ומתרץ רבי אלעזר: כאן בעניין אחד כאן בשני עניינים, וכמו שבארנו. ואחר כך אומר הך דמדורה אפילו עשרה אסור, ואחר כך אומר דאדם חשוב מותר בנר ע&quot;ש.&lt;/p&gt;
&lt;p&gt;וקשה, למה הפסיק בדין מדורה בין דיני נר, והוה ליה לומר הך דמדורה אחר הך דאדם חשוב. ולכן מפרש הרמב&quot;ם דהך דמדורה - הוא תירוץ על הברייתא שאוסרת שנים. והיינו דברייתא מיירי במדורה, וחולק על התירוץ הקודם שמחלק בין עניין אחד לשני עניינים, ואנן קיימא לן כתירוץ הראשון, ולכן דחאה מהלכה. (ואפשר דלפניו היתה הגירסא רב הונא אמר במדורה וכו' ע&quot;ש ודו&quot;ק)&lt;/p&gt;
&lt;h3&gt;סימן ערה סעיף יד&lt;/h3&gt;
&lt;p&gt;תינוקות של בית רבן - קורין לאור הנר, מפני שאימת רבן עליהם, ולא יבואו להטות. והרמב&quot;ם והטור כתבו: 'לפני רבן', וכן נראה, דאז אימת רבן עליהן. והרשב&quot;א סובר דאפילו שלא בפני רבן מתייראים, ולשון רבינו הב&quot;י בסעיף ו' הוא כהרשב&quot;א. (ט&quot;ז ומג&quot;א סק&quot;ז)&lt;/p&gt;
&lt;p&gt;ומותר לקרות פרק 'במה מדליקין' לאור הנר, שהרי הוא מזכיר איסור שבת, ואיך ישכח להטות. ודווקא מפני ששונה דיני הדלקה, אבל כששונה שארי דיני שבת - אסור. וכן זמירות של שבת, אם אינו בקי בהם - אסור מתוך הספר לפני הנר, דאף על גב דמזכיר שבת - מכל מקום יוכל לשכוח כרגע, מה שאין כן כששונה דיני הדלקה.&lt;/p&gt;
&lt;p&gt;וכן בליל יום הכיפורים - נוהגים לומר מחזור לפני אור הנר, מפני שאימת יום הכיפורים עליהם, ולא ישכחו שהיום יום הכיפורים, ולא יבואו להטות. ודווקא בשעת תפ(י)לה, דאז האימה גדולה, אבל אסור ללמוד בליל יום הכיפורים בספר כמו בשבת, דאחר התפ(י)לה - אין האימה כל כך, כמושג בחוש, וישכח על יום הכיפורים ויבא להטות. וכן ליל פסח שחל להיות בשבת - מותר לקרות ההגדה לאור הנר בספר, משום דכל אחד מישראל אפילו העם הארץ בקי בראשי פרקים, ולא יבואו להטות, והוה כמו תפ(י)לה שמותר מהאי טעמא.&lt;/p&gt;
&lt;h3&gt;סימן ערה סעיף טו&lt;/h3&gt;
&lt;p&gt;הרב המלמד עם התינוקות - יכול לראות לאור הנר מהיכן יקראו התינוקות, ולסדר ראשי הפרשיות בפיו בספר, וקורא כל שאר הפרשה על פה, דזה התינוקות קוראים אותם בספר, דכשרואה ראש הפרשה - נותן הספר בידם (רמב&quot;ם)&lt;/p&gt;
&lt;p&gt;ולאו דווקא ראשי פרשיות, דכללא הכי הוא: דכל שיודע הפרשה על פה, ובקצת צריך לראות בספר - מותר, שמאחר שאינו מעיין בספר תמיד - אית ליה הכירא ולא יבא להטות. כלומר כיון שאין צריך עיון רב בהספר - לא ישכח על שבת שיבא להטות. והוא הדין בכל דבר שאדם בקי בו, כמו לימוד משניות וגמרא, אם הוא בקי בהעניין שלומד אלא שצריך קצת לראות בספר - מותר מהאי טעמא, והמקצת שצריך לראות בספר - יכול להוציא גם בשפתיו, (ב&quot;י) ועיין בסעיף א'.&lt;/p&gt;
&lt;h3&gt;סימן ערה סעיף טז&lt;/h3&gt;
&lt;p&gt;כלים הדומים זה לזה, וצריך עיון להבחין ביניהם - אסור לבדקן לאור הנר. ואפילו להבחין בין בגדיו לבגדי אשתו, אם הם דומים - אסור לבדוק לאור הנר, אף על גב דרגיל בהם, וכל שכן בשארי דברים.&lt;/p&gt;
&lt;p&gt;וכתב הרמב&quot;ם:&lt;/p&gt;
&lt;dl&gt;&lt;dd&gt;&quot;לפיכך שמש שאינו קבוע - אסור לו לבדוק כוסות וקערות לאור הנר, מפני שאינו מכירן, בין בנר של שמן זית בין בנר של נפט שאורו רב. אבל שמש קבוע - מותר לו לבדוק לאור הנר כוסות וקערות, מפני שאינו צריך עיון הרבה. ואם היה נר של שמן זית - אין מורין לו לבדוק ואף על פי שהוא מותר, גזירה שמא יסתפק ממנו&quot; עכ&quot;ל, וכתב כן לפי גירסתו בגמרא שם.&lt;/dd&gt;
&lt;/dl&gt;&lt;h3&gt;סימן ערה סעיף יז&lt;/h3&gt;
&lt;p&gt;אבל לפי גירסת רש&quot;י ופירושו חמיר שמש קבוע מאינו קבוע, מפני שהקבוע עליו לדקדק הרבה, מפני אימת הבעלים. אך בשל נפט - הכל מותר, מפני שמסריח ולא יבא להטות. ובשל שמן - הקבוע אסור ושאינו קבוע מותר אם עושה מעצמו, ואין מורין לו היתר.&lt;/p&gt;
&lt;p&gt;דרש&quot;י מפרש 'אינו קבוע' - שאינו בקביעות אצל הבעל הבית הזה, אלא שמשמשו בדרך אקראי, לפיכך אינו מדקדק הרבה. והרמב&quot;ם מפרש 'אינו קבוע' - שהוא זמן לא כביר אצל הבעל הבית הזה, כלומר שאינו עדיין בקביעות, ואינו בקי עדיין בהכלים, וצריך יותר לדקדק.&lt;/p&gt;
&lt;p&gt;והתוספות והרי&quot;ף והרא&quot;ש מפרשים שמש שאינו קבוע כפירוש רש&quot;י, ומכל מקום מחמירים בו יותר, דמפני שאינו בקביעות עדיין - מדקדק יותר כדי למצא חן בעיני הבעלים, וישכורו אותו בקביעות. וגם לדידהו בדנפט - מותר בכל עניין, חדא מפני שאורו רב, ועוד שמסריח ולא יסתפק ממנו. ובשל שמן - האינו קבוע אסור, והקבוע: אם בא לבדוק - אין מונעין אותו, אבל אם בא לשאול - אין מורין לו היתר לכתח(י)לה.&lt;/p&gt;
&lt;p&gt;וזה שלהרמב&quot;ם חוששין בשמש שיסתפק מהשמן, ולא חיישינן חששא זו בשארי תשמישים של בני אדם - מפני שהוא מתקרב להנר ביותר. (ב&quot;י) וגם אין לשאול על התירו בשמש קבוע מפני שאין צריך עיון הרבה, אטו יש עיון פחות מהבחנה שבין בגדיו לבין בגדי אשתו, דהטעם דהקילו מפני הנקיות, (ר&quot;ן) והכי איתא בירושלמי שם: 'אבל מסתכל הוא במה שבכוס ובמה שבקערה ואינו חושש'. והטעם: או מפני הנקיות, ויש סכנה כשלא יהיה נקי, או מפני שהוא לשעה קלה, ואין חשש שיטה. ולטעם הנקיות - מותר לברור הירק מפני הפסולת ע&quot;ש בירושלמי (מג&quot;א סק&quot;י), וזהו בעת האכילה דבורר ואוכל, דאם לא כן - הא יש איסור ברירה.&lt;/p&gt;
&lt;p&gt;וכתב רבינו הרמ&quot;א דנהגו לכסות הקטנים שלא יהיו ערומים בפני הנרות משום ביזוי מצוה, וכן כתב הרוקח עכ&quot;ל, ויש סכנה בזה. (עיין פסחים קי&quot;ב)&lt;/p&gt;</extract></page></pages></query></api>