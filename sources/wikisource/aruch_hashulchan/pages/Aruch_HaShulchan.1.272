<?xml version="1.0"?><api><query><normalized><n from="ערוך_השולחן_אורח_חיים_רעב" to="ערוך השולחן אורח חיים רעב" /></normalized><pages><page pageid="171759" ns="0" title="ערוך השולחן אורח חיים רעב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · סימן ערב | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;על איזה יין מקדשין, ואם מקדשין על שארי משקין&lt;/b&gt;&lt;/big&gt;&lt;br&gt;&lt;big&gt;ובו שבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז&lt;/p&gt;
&lt;h3&gt;סימן ערב סעיף א&lt;/h3&gt;
&lt;p&gt;אמרינן בבבא בתרא (צ&quot;ז.): &quot;אין אומרים קידוש היום אלא ביין שראוי לנסך על גבי המזבח&quot;. ופירשו בגמרא שם: דדברים שבדיעבד כשר בנסכים, אף על פי שלכתחלה אין להביאם - מכל מקום בקידוש גם לכתחלה כשר. ואלו הן: יין מגיתו, שעדיין לא הועמד כראוי - לא יביא לנסכים ואם הביא כשר, ובקידוש אפילו לכתח(י)לה, 'דאמר רבא: סוחט אדם אשכול של ענבים ואומר עליו קידוש היום'. (בבא בתרא צז ב) וכן יין מגיתו - מקדשין עליו, ומכל מקום מצוה יותר ביין ישן. (מג&quot;א סק&quot;ג)&lt;/p&gt;
&lt;p&gt;וכן אין מביאין לנסכים מפי החבית מלמעלה, מפני שיש שם מעט קמחין, ולא משולי החבית, מפני השמרים, אלא מאמצע, ואם הביא - כשר. ובקידוש - אפילו לכתחלה מותר מפיה ומשוליה, ומכל מקום אם יש עליו קרום לבן - אין מקדשין עליו. (שם סק&quot;ד) ויש אוסרין בכל עניין אם רק יש בו קמחים, וצריך לסננו להעביר הקמחים לכתח(י)לה, ובנסכים גם בסינון - אסור לכתח(י)לה. (כן מוכרח ודו&quot;ק)&lt;/p&gt;
&lt;h3&gt;סימן ערב סעיף ב&lt;/h3&gt;
&lt;p&gt;יין שחור או לבן מאד או מתוק וחלש מאד, או של מרתף, והיינו שנמצא ביניהם חביות קוססות דריחיה חלא וטעמיה חמרא, או של צמוקים - כל אלו בנסכים אסור לכתחלה ובדיעבד כשר, ובקידוש - אפילו לכתחלה. ומכל מקום מצוה לברור יין טוב לקדש עליו.&lt;/p&gt;
&lt;p&gt;והרמב&quot;ן ז&quot;ל פוסל יין לבן לקידוש אפילו בדיעבד, ו'לבן' שבגמרא שם אינו לבן ממש, אלא נוטה ללבנות, ולכן קרי לה בגמרא שם 'בירק' ע&quot;ש, כלומר ברק של לבנונית. אבל מבדילים עליו, דהבדלה אין צריך טוב כבקידוש. ומנהג העולם דלא כהרמב&quot;ן, אלא מקדשין על יין לבן. (ב&quot;י)&lt;/p&gt;
&lt;h3&gt;סימן ערב סעיף ג&lt;/h3&gt;
&lt;p&gt;ויין שפסול בדיעבד גם כן לנסכים - יש שלקידוש כשר ויש שפסול. כיצד: יין קוסס שריחיה חלא וטעמא חמרא - פסול לנסכים, וזה שנתבאר דשל מרתף כשר - זהו מפני שבמרתף רובו גם ריחיה חמרא, אבל בידוע שריחיה חלא - פסול לנסכים. ובקידוש - כשר, דקיימא לן: 'ריחיה חלא וטעמיה חמרא - מברכין עליו בורא פרי הגפן', וכשר לקידוש.&lt;/p&gt;
&lt;p&gt;אבל להיפך, כשריחו חמרא וטעמו חלא, והיינו כל שבני אדם נמנעין לשתות ממנו מפני חמיצותו - גם בדיעבד פסול לקידוש ולהבדלה, וגם בורא פרי הגפן אין מברכין עליו, (ט&quot;ז סק&quot;ג) ועיין לעיל סימן ר&quot;ד. ואין זה בכלל דאין מקדשין אלא ביין הראוי למזבח בריחיה חלא וטעמיה חמרא, דפסולו למזבח אינו מפני שאינו יין, אלא משום דבקרבנות כתיב 'ריח ניחוח', ובעינן שיהא ריחו כטעמו. אבל קידוש שהוא לטעם בלבד - מה איכפת לן בריחו.&lt;/p&gt;
&lt;h3&gt;סימן ערב סעיף ד&lt;/h3&gt;
&lt;p&gt;וכן יין מזוג, אף על פי שפסול לנסכים - כשר לקידוש גם לכתחלה, דפסולו בנסכים משום דכתיב 'שכר' - מידי דמשכר, ודרשינן בספרי: 'ונסכו רביעית ההין - חי אתה מנסך ולא מזוג', ובקידוש פשיטא שמזוג עדיף מחי, שאינו ראוי כל כך לשתייה. ומכל מקום גם על יין חי, אף על פי שחזק מאד, שיכול לקבל ג' חלקים מים - מקדשין עליו. ומכל מקום יותר טוב למוזגו, כדי שיהא ראוי לשתייה בהרווחה, ובלבד שיהא מזוג כראוי, שלא ירבה מים יותר מדאי.&lt;/p&gt;
&lt;p&gt;וכל זה היה ביינות שלהם, אבל יינות שלנו יותר טובים הם בלא מזיגה, שאינם חזקים כל כך, והראוי למזיגה - יכול למוזגו. ופשיטא דיין צמוקים שלנו אינם ראויים למזיגה כלל, ובמזיגה יברך 'שהכל' ואין מקדשין, עליו כי אפילו בקצת מזיגה נעשה כמים כידוע.&lt;/p&gt;
&lt;h3&gt;סימן ערב סעיף ה&lt;/h3&gt;
&lt;p&gt;יין שריחו רע - פסול לנסכים, וגם בקידוש פסול, אפילו ריחיה וטעמיה חמרא. ומהו ריחו רע - שמסריח (רש&quot;י שם) דכיון דפסולו הוא משום מאיסותא, ועל זה אמר הנביא: &quot;הקריבהו נא לפחתך, הירצך&quot;, ממילא דלכל דבר מצוה פסול גם לקידוש והבדלה ולכוס ברכת המזון.&lt;/p&gt;
&lt;p&gt;וכן יין מגולה - פסול לנסכים, שיש לחוש שמא שתה הימנו נחש, והוא מאוס וסכנה. וממילא גם לקידוש פסול מטעם שנתבאר, אפילו האידנא דלא קפדינן אגילוי, ובאמת יינות שלנו עומדות בבקבוקים מכוסים, ואם עמד שעה מועטת מגולה אין קפידא, (מג&quot;א סק&quot;א) וגם הפחות והסגנים אין מקפידין בזה. (שם) אבל כשעמד כל הלילה מגולה, או אפילו הרבה שעות - אין מקדשין עליו ואין מבדילין עליו, וגם לא לכוס ברכת המזון, אף על פי שמברכין עליו 'בורא פרי הגפן' במדינות שלנו שאין נחשים מצויים, ואין נזהרין בגילוי. אבל לדבר מצוה - הוא בכלל 'הקריבהו נא לפחתך'. ובגילוי אינו מועיל אפילו עבריה במסננת (גמרא שם) מהטעם שנתבאר, ויש להזהיר בזה, דלאו כולי עלמא ידעי דין זה.&lt;/p&gt;
&lt;h3&gt;סימן ערב סעיף ו&lt;/h3&gt;
&lt;p&gt;כיון שנתבאר בסעיף א' דיין שבשולי החבית, אף על פי שיש בו שמרים - כשר לקידוש, לכן שמרי יין או חרצנים שנתן עליהם מים: אם ראוי לברך עליו 'בורא פרי הגפן' כפי מה שנתבאר בסימן ר&quot;ד - מקדשין עליו, ואם לאו - אין מקדשין עליו.&lt;/p&gt;
&lt;p&gt;וזה שנתבאר שמקדשין על יין צמוקים, כתב הטור וזה לשונו:&lt;/p&gt;
&lt;dl&gt;&lt;dd&gt;&quot;מקדשין על יין צמוקין, לא שנא מכמשי בגופנייהו ולא שנא נצטמקו על ידי חמה או על ידי תולדות האור, כגון שהכניסן בחמין למהר צימוקן או שתלאן בעשן. והוא שיצא מהן קצת לחלוחית כשמעצרין אותן, אבל אם אין בהם לחלוחית, ואין יוצא מהם דבר אלא על ידי שרייה ששורין אותן במים - לא&quot; עכ&quot;ל.&lt;/dd&gt;
&lt;/dl&gt;&lt;p&gt;וכן כתב רבינו הרמ&quot;א בסעיף ו', והנה דבר זה כתבו גם הרי&quot;ף והרמב&quot;ם בפרק כ&quot;ט ע&quot;ש.&lt;/p&gt;
&lt;h3&gt;סימן ערב סעיף ז&lt;/h3&gt;
&lt;p&gt;ולפי זה יש לתמוה הפלא ופלא איך אנו מקדשים על צמוקים שלנו, שדבר ידוע הוא שהצמוקים הקטנים שעושין מהן יין בכל מדינתינו לא יצא מא(י)תם לחלוחית יין, ואיך מצאנו ידינו ורגלינו בזה.&lt;/p&gt;
&lt;p&gt;וכבר תמהנו על זה לעיל בסימן ר&quot;ד סעיף ט&quot;ו, וכתבנו שם ללמד זכות: דהרי&quot;ף והרמב&quot;ם דסברי 'טעם כעיקר - לאו דאורייתא' - שפיר מצרכי שמהצמוקים עצמן יהיה יין קצת, אבל אנן דקיימא לן כר&quot;ת והראב&quot;ד ד'טעם כעיקר - דאורייתא', לכן אם בשריית הצמוקין במים יש בהם טעם יין - הוה טעם כעיקר, והוה כיין ע&quot;ש. ובסימן ר&quot;ד סעיף ט&quot;ז כתבנו היתר אחר: דיין תלוי במה שהעולם תופסים ליין ע&quot;ש, ומה נעשה אחרי שאין יין מצוי בינינו, וגם בדין תמד נתבאר שם.&lt;/p&gt;
&lt;h3&gt;סימן ערב סעיף ח&lt;/h3&gt;
&lt;p&gt;כתב הרמב&quot;ם בפרק כ&quot;ט דין י&quot;ד:&lt;/p&gt;
&lt;dl&gt;&lt;dd&gt;&quot;אין מקדשין אלא על היין הראוי לנסך על גבי המזבח. לפיכך אם נתערב בו דבש או שאור, אפילו כטיפת החרדל בחבית גדולה - אין מקדשין עליו, כך אנו מורין בכל המערב. ויש מי שמתיר לקדש עליו, ואומר לא נאמר ביין הראוי לנסך על המזבח אלא להוציא יין שריחו רע או מגולה או מבושל, שאין מקדשין על אחד מהן&quot; עכ&quot;ל.&lt;/dd&gt;
&lt;/dl&gt;&lt;p&gt;ביאור הדברים: דכבר נתבאר דלאו כללא הוא דהפסול למזבח פסול לקידוש, והכלל אינו אלא במה שנפגם למזבח, כמו ריחו רע או מגולה, משום 'הקריבהו נא לפחתך', אבל לא בשארי דברים. וסובר הרמב&quot;ם דעירוב שאור או דבש - הוה גם כן כנפגם, שהרי היין כמו שהיה, ואם כן למה פסול למזבח, אלא משום דאיפגם והוה כמגולה. והחולק אומר דאין זה משום פגם, אלא משום דשאור ודבש אסרה התורה למזבח, כדכתיב: &quot;כי כל שאור וכל דבש לא תקטירו וגו'&quot;, אבל אינו עניין לקידוש, והוה כיין מזוג שפסול לנסכים וכשר לקידוש.&lt;/p&gt;
&lt;p&gt;ורוב הפוסקים הסכימו להיש מי שמתיר, ובש&quot;ע לא הובא כלל דעת הרמב&quot;ם ע&quot;ש, והרשב&quot;א ז&quot;ל הביא ראיה מירושלמי פרק ערבי פסחים לעניין ד' כוסות, שאומר שיוצאין ביין קונדיטין, וזהו יין שמערבין בו דבש ובשמים. וכן דעת הרמב&quot;ן והריטב&quot;א בפרק ו' דבבא בתרא ע&quot;ש, וכן כתב הריב&quot;ש וכן כתב רבינו ירוחם, וכתב עוד שאפילו יהיה בו כל כך דבש ופלפלין עד שנשתנה - מקדשין עליו. (ב&quot;י)&lt;/p&gt;
&lt;h3&gt;סימן ערב סעיף ט&lt;/h3&gt;
&lt;p&gt;והנה הרמב&quot;ם כתב דגם מבושל פסול לקידוש, וגם בשם רש&quot;י כתבו שמברכין עליו 'שהכל', וכן כתב אחד מן הגאונים. (טור) אבל ר&quot;ת ור&quot;י והעיטור והרא&quot;ש כתבו דמבושל - כשר לקידוש, וכל שכן שמברכין עליו 'בורא פרי הגפן'. (טור)&lt;/p&gt;
&lt;p&gt;וטעמם ברור, דזה שפסלה התורה מבושל לנסכים - לא מפני גריעותו, שהרי משנה שלימה שנינו בריש פרק י&quot;א דתרומות דמבושל עדיף טפי ע&quot;ש, אלא מפני שנשתנה מברייתו, וכתיב 'זבח ונסכים' - מה זבח שלא נשתנה, אף נסכים שלא נשתנו, (בכורות י&quot;ז.) ואין זה עניין לקידוש. ודעה ראשונה סוברת דבטעמא נשתנית לגריעותא, ובמשנה דתרומות פירושו שמשביח לעניין שראוי להתקיים זמן הרבה יותר משאינו מבושל, אבל לעולם הלך ממנו שם יין.&lt;/p&gt;
&lt;p&gt;ורבינו הב&quot;י בסעיף ד' כתב: &quot;מקדשין על יין מבושל ועל יין שיש בו דבש, ויש אומרים שאין מקדשין עליהם&quot; עכ&quot;ל. ותפס לעיקר כדעת המתירין, ולכן כתב דעת האוסרין בשם יש אומרים. וכן כתב רבינו הרמ&quot;א: דהמנהג לקדש עליהם אפילו יש לו יין אחר, רק שאינו טוב כמו המבושל, או שיש בו דבש עכ&quot;ל. וזה שלא הזכירו עירוב שאור - משום דאין דרך לערב שאור ביין, אבל אם נפל מעט שאור לתוך הרבה יין באופן שלא נשתנה הטעם כלל - גם כן כשר, כדעת החולקים על הרמב&quot;ם.&lt;/p&gt;
&lt;h3&gt;סימן ערב סעיף י&lt;/h3&gt;
&lt;p&gt;כתב הרמב&quot;ם שם דין י&quot;ז:&lt;/p&gt;
&lt;dl&gt;&lt;dd&gt;&quot;מדינה שרוב יינה שכר, אף על פי שהוא פסול לקידוש - מותר להבדיל עליו, הואיל והוא חמר המדינה&quot; עכ&quot;ל.&lt;/dd&gt;
&lt;/dl&gt;&lt;p&gt;כלומר שרוב שתיית אנשי המדינה הוא שכר, אבל קידוש - בכל גווני אסור, דקידוש לא נתקן רק על היין ולא על משקה אחרת, וממילא אם אין לו יין - מקדש על הפת. וכן אם היה מתאוה לפת יותר מן היין - מקדש עליו, כמו שביאר שם מקודם, והבאנו זה בסימן הקודם סעיף ל&quot;א ע&quot;ש.&lt;/p&gt;
&lt;p&gt;ומדלא ביאר שזהו דווקא בקידוש הלילה - שמע מינה דסבירא ליה דאין חילוק בזה בין קידוש הלילה לקידוש היום, דאם לא כן היה לו לבאר זה. ואף על גב דבקידוש היום כשיקדש על הפת אין שום היכר לקידוש, כיון דליכא רק ברכת 'המוציא' - מכל מקום מה בכך, וההיכר הוא בלחם משנה ובכוונתו לשם קידוש.&lt;/p&gt;
&lt;h3&gt;סימן ערב סעיף יא&lt;/h3&gt;
&lt;p&gt;והנה גם הרי&quot;ף כתב בפרק ערבי פסחים דאין מקדשין אלא על היין, רק אם חביב ליה פת - מקדש על הפת, וזהו דעות הגאונים הקדמונים רב עמרם ורב צמח ורב נסים, וכן דעת ראבי&quot;ה ומהר&quot;ם מרוטנבורג. (הגהמ&quot;י שם)&lt;/p&gt;
&lt;p&gt;אבל הרא&quot;ש פרק ערבי פסחים (סימן י&quot;ז) כתב שמקדשין על השכר אם הוא חמר מדינה, ושכן דעת ר&quot;י בעל התוספות וראב&quot;ן, ולזה הסכימו רוב הגאונים ע&quot;ש.&lt;/p&gt;
&lt;p&gt;ואמת דמגמרא (פסחים ק&quot;ז.) משמע להדיא דאין חילוק בין קידוש להבדלה, שאומר שם דרב ושמואל סברי: כשם שאין מקדשין על השכר - כך אין מבדילין על השכר ע&quot;ש, ואם כן כמו דבהבדלה לא קיימא לן - כן כמו כן בקידוש. ועוד איתא שם דרב קדיש אשיכרא, והוא היפך ממה שהביא הש&quot;ס מקודם בשם רב. ובהכרח צריך לומר דמקודם מיירי כשאינו חמר מדינה, ובמקום דקדיש אשיכרא - היה חמר מדינה, וזו כראיה לשיטת המתירים, ועל כל פנים אין ראיה להאוסרים.&lt;/p&gt;
&lt;p&gt;אמנם בירושלמי ברכות ריש פרק ח' מפורש כהאוסרים, שאומר שם: &quot;מבדילין בלא יין אלא על השכר, ואין מקדשין בלא יין&quot; ע&quot;ש. והמתירין לא חשו לזה, כיון דבגמרא הוא להיפך, ועוד דהרא&quot;ש כתב שם שיש לומר דזהו במקום שאינו חמר מדינה ע&quot;ש. (והאוסרים לא ניחא להו בכך, דאם כן הבדלה נמי, ושטחיות הירושלמי לא משמע כן ע&quot;ש)&lt;/p&gt;
&lt;h3&gt;סימן ערב סעיף יב&lt;/h3&gt;
&lt;p&gt;ורבותינו בעלי הש&quot;ע הכריעו בסעיף ט' כהרא&quot;ש וזה לשונם:&lt;/p&gt;
&lt;dl&gt;&lt;dd&gt;&quot;במקום שאין יין מצוי: יש אומרים שמקדשים על שכר ושאר משקין חוץ מן המים, ויש אומרים שאין מקדשין. ולהרא&quot;ש: בלילה לא יקדש על השכר אלא על הפת (ומניח ידיו עליו), ובבוקר יותר טוב לקדש על השכר, שיברך עליו 'שהכל' קודם ברכת 'המוציא', שאם יברך על הפת תחלה - אין כאן שום שינוי. ודברי טעם הם, וכן המנהג פשוט כדברי הרא&quot;ש. ואם יין בעיר - לא יקדש על הפת&quot; עכ&quot;ל, מפני דדעת ר&quot;ת שאין מקדשין על הפת.&lt;/dd&gt;
&lt;/dl&gt;&lt;p&gt;ומכל מקום לא יקדש על השכר לכתח(י)לה בלילה, מפני שזהו נגד דעת הרי&quot;ף והרמב&quot;ם. אבל ביום - בהכרח לעבור על דעתם, דאם לא כן אין כאן היכר ושינוי כמ&quot;ש. ונמצא דלהלכה הכריעו דלא כהרמב&quot;ם ולא כר&quot;ת, אלא שבמקום שאנו יכולין לצאת דעותיהם - מוטל לעשות כן, ואם אין ביכולת - מוקמינן אדינא. (ויותר מהדרינן לצאת ידי הרמב&quot;ם מלצאת ידי ר&quot;ת, מפני שדעת ר&quot;ת היא דעה יחידאי ודו&quot;ק)&lt;/p&gt;
&lt;h3&gt;סימן ערב סעיף יג&lt;/h3&gt;
&lt;p&gt;אך מה שכתבו: דכשיש יין בעיר - לא יקדש על הפת, דוודאי יין מצוה מן המובחר גם בלילה גם ביום, מיהו גם גדולי הדור נהגו בשחרית לברך אשכר. (עיין ב&quot;ח ומג&quot;א שהמהרש&quot;ל והרש&quot;כ עשו כן, והיה להם יין ע&quot;ש)&lt;/p&gt;
&lt;p&gt;וטרחו המפרשים ליתן טעם בזה: יש מי שכתב שרצו לפטור המשקין שבתוך הסעודה, (ב&quot;ח) ויש מי שכתב מפני שהיין ביוקר, (ט&quot;ז סק&quot;ו) ויש מי שכתב משום דבמדינתינו הוי שכר חמר מדינה, (מג&quot;א סק&quot;ט) או אולי היה השכר חביב עליהם, דמטעם זה גם היום הרבה בזמנינו שמקדשין בשחרית על יי&quot;ש, משום דלרוב העולם חביב היי&quot;ש קודם האכילה, ואצלינו הוא חמר מדינה.&lt;/p&gt;
&lt;p&gt;ויש שכתבו שלא לקדש על יי&quot;ש אלא אם כן במדינות שרוב שתיית ההמון הוא יי&quot;ש בכל יום, (שם סק&quot;ו) ושיהיה ביכולתו לשתות מלא לוגמיו בבת אחת. (א&quot;ר) ואצלינו כן הוא, שאין שותין חזק כל כך, והוא חמר מדינה.&lt;/p&gt;
&lt;h3&gt;סימן ערב סעיף יד&lt;/h3&gt;
&lt;p&gt;אמנם כל הטעמים אין מתקבלים על הלב, דסוף סוף וודאי יין טוב מן שארי משקים, ולמה לא עשו קידוש על היין גם ביום, כיון שהיה להם יין בביתם או בעיר.&lt;/p&gt;
&lt;p&gt;ולעניות דעתי נראה ברור טעם אחר, דהנה הטור כתב דמתי מיקרו שארי משקין חמר מדינה - כשאין יין גדל סביבות העיר מהלך יום ע&quot;ש, והמרדכי כתב כשלקו הכרמים ע&quot;ש. והנה כל קדמונינו וכן הגאונים הקדמונים היו בבבל ובספרד ובצרפת ואשכנז, ששם יש יינות הרבה, דבכל מדינות אלו גד[י]לים ענבים עד למרבה. אבל במדינות הצפוניות כשלנו - ידוע שאין אצלינו יין כלל, והמובאים ממדינות אחרות אין באפשרי להשיגם מפני היוקר הגדול, וגם הרבה יראי אלקים שאינם רוצים לשתותן מפני ההכשר כידוע. ואין אצלינו רק יין מצמוקים, והיין הזה בדוחק לברך עליו 'בורא פרי הגפן', כמו שטרחנו בזה לעיל סימן ר&quot;ב וסימן ר&quot;ד ולעיל סעיף ז'.&lt;/p&gt;
&lt;p&gt;ולכן הגדולים שהיו במדינתינו הרחיקו את עצמם מיין זה, ודי להם בקידוש של לילה, ובאמת כמשא כבד תכבד עלינו היין של צמוקים שלנו, אך באין ברירה - בהכרח לקדש עליו. ויש מי שכתב שיש ליזהר שיהיו הצמוקים אחד מששה במים על כל פנים. (תב&quot;ש)&lt;/p&gt;
&lt;p&gt;ויותר מזה ראינו לגדולים, שעשו הבדלה על חלב או על טיי מתוק, אף על גב דוודאי לא שייך לקרותן 'חמר מדינה', אך מפני הלחץ זו הדחק, כגון שאין לו יין ולא שכר, או שנזהר מחדש. והנה הקידושים עושים בלילה על הפת ובשחרית על היי&quot;ש, אבל הבדלה שקשה לשתות אז יי&quot;ש - בהכרח לעשות על איזה משקה, וחלב הוי משקה וטיי מתוק גם כן שותים הרבה, דבאמת כשנדקדק אין אצלינו חמר מדינה כלל זולת יי&quot;ש, דרוב בעלי בתים במדינתינו אין שותים בחול לא יין ולא שכר לכל סעודה, ומה שייך לקרותם 'חמר מדינה'. ולכן בדחק גדול כזה - די במה שרק שם משקה על זה. אמנם זהו וודאי דעל יין יותר טוב מכל המשקין, בין לקידוש בין להבדלה ובין על כוס של ברכה.&lt;/p&gt;
&lt;h3&gt;סימן ערב סעיף טו&lt;/h3&gt;
&lt;p&gt;וכתב רבינו הרמ&quot;א בסעיף ט': דמי שאינו שותה יין משום נדר - יכול לקדש עליו, וישתו אחרים המסובין עמו. ואם אין אחרים עמו - יקדש על הפת ולא על היין, או ישמע קידוש מאחרים עכ&quot;ל.&lt;/p&gt;
&lt;p&gt;ויש מי שחולק בזה אם האחרים יודעים לקדש, ולמה לא יקדשו בעצמן. (מג&quot;א סק&quot;ט) אמנם נראה דגם רבינו הרמ&quot;א כוונתו לקידוש של לילה, וכגון שהאחרים אינם יודעים לקדש בעצמן.&lt;/p&gt;
&lt;p&gt;ודע, דזה שנתבאר דאם הפת חביב עליו - שיכול לקדש על הפת בלילה, וכן הוא להדיא בגמרא (פסחים ק&quot;ו:) - אינו חובה אלא שיכול לקדש על הפת, מיהו אם ירצה לקדש על היין - הרשות בידו (שם), ופשוט הוא.&lt;/p&gt;
&lt;p&gt;ואצלינו יש למי שהיי&quot;ש חביב עליהם ביותר, שמקדשין גם בלילה על יי&quot;ש. ואין דעת חכמים נוחה מזה, דבלילה או על היין או על הפת, ואם היי&quot;ש חביב עליו - ישתה אחר המוציא. אמנם בשחרית יכול לקדש על היי&quot;ש, ומה שיש רוצים לומר דאין יי&quot;ש בכלל משקה, מפני המדרש שאומר ששמן עולה על כל המשקים ויי&quot;ש אינו כן - טעות הוא, דדווקא היי&quot;ש החזק מאד אין השמן עולה, ואנחנו שותים יי&quot;ש לא חזק כל כך, ועוד דאין למידין מן המדרש, ועינינו הר(ו)אות שהוא חמר מדינה.&lt;/p&gt;
&lt;h3&gt;סימן ערב סעיף טז&lt;/h3&gt;
&lt;p&gt;ברכת יין של קידוש פוטרת יין שבתוך הסעודה ושלאחר הסעודה קודם ברכת המזון, וכן פוטרת כל מיני משקין. ואין צריך ברכה לאחריו על היין, דברכת המזון פוטרתו, בין שמברך על כוס ובין כשאינו מברך על כוס.&lt;/p&gt;
&lt;p&gt;וגם בשחרית כשאכל מיני מזונות אחר הקידוש, ותיכף נוטלין לידים ואוכלין הסעודה - אין צריך ברכה אחרונה גם על המזונות, כמ&quot;ש בסימן קע&quot;ו ע&quot;ש.&lt;/p&gt;
&lt;h3&gt;סימן ערב סעיף יז&lt;/h3&gt;
&lt;p&gt;יש מי שכתב בלשון זה: &quot;אם הוא בערב שבת במקום שיש בו יין, ויודע שבשבת לא יהיה לו יין - יקדש מבעוד יום על היין וישתה, ואסור אחר כך לעשות מלאכה&quot;. (מג&quot;א ריש סימן זה)&lt;/p&gt;
&lt;p&gt;ואמת שכן נמצא בבה&quot;ג הלכות קידוש, וזה לשונו: &quot;והיכא דפשיטא ליה מילתא דלבי שמשי לא מתרמי ליה חמרא לקידושי, ואיתרמי ליה חמרא במנחה... - מקדש מבעוד יום ואומר 'ויכולו', ולאורתא כד אתי לביתיה - מקדש אריפתא להוציא בניו ובני ביתו&quot; עכ&quot;ל, ובוודאי הכוונה אחר פלג המנחה.&lt;/p&gt;
&lt;p&gt;(וכן מפורש במג&quot;א שם, וכן כתב המחה&quot;ש והפרמ&quot;ג, וע&quot;ש שכתב דקידוש קודם לתפלה בצבור, והיינו קידוש על היין אם אינו יכול להשיג שניהם, ומכל מקום נשאר בצ&quot;ע. ולעניות דעתי לא נראה כן, ויקדש על הפת, ולא תהא תפ(י)לה בצבור כמו מי שחביב לו פת ודו&quot;ק)&lt;/p&gt;</extract></page></pages></query></api>