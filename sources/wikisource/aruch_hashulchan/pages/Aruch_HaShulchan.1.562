<?xml version="1.0"?><api><query><normalized><n from="ערוך_השולחן_אורח_חיים_תקסב" to="ערוך השולחן אורח חיים תקסב" /></normalized><pages><page pageid="9111" ns="0" title="ערוך השולחן אורח חיים תקסב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן תקסב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין קבלת התענית ועניין התענית&lt;/b&gt;&lt;/big&gt;&lt;br&gt;&lt;big&gt;ובו שלושים ושלושה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ | כא | כב | כג | כד | כה | כו | כז | כח | כט | ל | לא | לב | לג&lt;/p&gt;
&lt;h3&gt;סימן תקסב סעיף א&lt;/h3&gt;
&lt;p&gt;ארבעה מיני תעניות יש. שנים מדברי תורה, האחד קבוע והשני אינו קבוע. וכן שנים מדברי סופרים, האחד קבוע והשני אינו קבוע.&lt;/p&gt;
&lt;p&gt;כיצד? הקבוע מדברי תורה הוא יום הכיפורים פעם בשנה. ושאינו קבוע – זהו תענית שקבל עליו בנדר להתענות יום או כך וכך ימים. ועל זה נאמר (במדבר ל ג): &quot;איש כי ידור נדר... ככל היוצא מפיו יעשה.&quot; ואפילו נדר להתענות בשבת ויום טוב – חל הנדר, כמו שכתבתי ביורה דעה סימן רטו, עיין שם.&lt;/p&gt;
&lt;p&gt;והקבוע שמדברי סופרים הם חמשה ימים בשנה: ארבעה הצומות ותענית אסתר. ושאינו קבוע מדברי סופרים הם על כל צרה שלא תבוא, כמו שנבאר בסייעתא דשמיא.&lt;/p&gt;
&lt;h3&gt;סימן תקסב סעיף ב&lt;/h3&gt;
&lt;p&gt;וזה לשון הרמב&quot;ם ריש הלכות תענית:&lt;/p&gt;
&lt;dl&gt;&lt;dd&gt;מצות עשה מן התורה לזעוק ולהריע בחצוצרות על כל צרה שתבוא על הציבור, שנאמר: &quot;על הצר הצורר אתכם, והרעתם בחצוצרות.&quot; כלומר: כל דבר שיצר לכם, כגון בצורת, ודבר, וארבה, וכיוצא בהן – זעקו עליהן והריעו.&lt;/dd&gt;
&lt;/dl&gt;&lt;dl&gt;&lt;dd&gt;ודבר זה מדרכי התשובה הוא, שבזמן שתבוא צרה, ויזעקו עליה ויריעו – ידעו הכל שבגלל מעשיהם הרעים הורע להן, ככתוב (ירמיה ה כה): &quot;עונותיכם הטו אלה...&quot;, וזה הוא שיגרום להסיר הצרה מעליה. אבל אם לא יזעקו ולא יריעו, אלא יאמרו: דבר זה ממנהג העולם הוא שאירע, ומקרה היא – הרי זו דרך אכזריות, וגורמת להם להדבק במעשיהם הרעים, ותוסיף הצרה צרות אחרות. הוא שכתוב בתורה: &quot;והלכתם עמי בקרי, והלכתי אף אני בחמת קרי&quot;. כלומר: כשאביא עליכם צרה כדי שתשובו, אם תאמרו שהוא קרי – אוסיף לכם אותה קרי.&lt;/dd&gt;
&lt;/dl&gt;&lt;p&gt;עד כאן לשונו. וכתב עוד:&lt;/p&gt;
&lt;h3&gt;סימן תקסב סעיף ג&lt;/h3&gt;
&lt;dl&gt;&lt;dd&gt;ומדברי סופרים להתענות על כל צרה שתבוא על הציבור, עד שירוחמו מן השמים. ובימי תענית האלו זועקין בתפלות, ומתחננים בתחנונים, ומריעין בחצוצרות בלבד.&lt;/dd&gt;
&lt;/dl&gt;&lt;dl&gt;&lt;dd&gt;ואם היו במקדש – מריעין בחצוצרות ובשופר, השופר מקצר והחצוצרות מאריכות, שמצות היום בחצוצרות. ואין תוקעין בחצוצרות ושופר כאחד אלא במקדש, שנאמר: &quot;בחצוצרות וקול שופר – הריעו לפני המלך ה'...&quot;&lt;/dd&gt;
&lt;/dl&gt;&lt;p&gt;עד כאן לשונו, כלומר: רק לפני ה' במקדש תריעו בשני הדברים, ולא בגבולין. מיהו על כל פנים למדנו דעל צרה מחוייבין להתענות מדברי סופרים. ולדעת הרמב&quot;ם גם יחיד שבאה עליו צרה – מחוייב להתענות, ויתבאר בסימן תקעח. וצרות ציבור יתבארו בסימן תקעה וסימן תקעו בסייעתא דשמיא.&lt;/p&gt;
&lt;h3&gt;סימן תקסב סעיף ד&lt;/h3&gt;
&lt;p&gt;ויש לנו בזה שאלה: דהנה בסימן זה יתבאר דכל תענית שלא קבלו עליו מבעוד יום בשעת מנחה – לאו שמיה תענית. וגמרא מפורשת היא בתענית (יב א). וזהו וודאי רק בתענית של נדר, דאילו התעניות הקבועות – לא שייך קבלה, שהרי אפילו מי שמורגל להתענות עשרת ימי תשובה – אינו צריך קבלה, כמו שכתב רבינו הבית יוסף בסעיף ב, וכמו שיתבאר. וכל שכן תעניתי ציבור שמפני הצרות פשיטא, שאינן צריכות קבלה. דרק תענית יחיד צריך קבלה, כמו שכתבו הטור והשולחן ערוך בסעיף ה, דכל תענית שלא קבלו עליו היחיד מבעוד יום – אינו תענית, עיין שם.&lt;/p&gt;
&lt;p&gt;והרבה תימא: כיון דהוא מצווה מן התורה מפני נדרו, אם כן מה לי אם קבלו מבעוד יום או לא קבלו? וכי גרע זה מנודר שלא אוכל ככר זה, וכיוצא בזה? והן אמת שיש לומר דנדרו חייב לקיים, אבל שכר תענית אין לו אם לא קיבלו מבעוד יום. אבל הדוחק מבואר.&lt;/p&gt;
&lt;h3&gt;סימן תקסב סעיף ה&lt;/h3&gt;
&lt;p&gt;אמנם האמת הוא דקבלת תענית סתם אינו מענין נדר. וזה לשון הרמב&quot;ן בהלכות נדרים סוף פרק תשיעי: דהאי נדר דהכא לאו נדר ממש הוא דאפקיה בלשון &quot;הרי עלי&quot;, אלא קבלת תענית בעלמא הוא. וקבלת תענית לא חמירא כנדרים ממש למעקר יום טוב, ואפילו דמגילת תענית... עד כאן לשונו.&lt;/p&gt;
&lt;p&gt;וכן כתב הריטב&quot;א שם, וזה לשונו: וטעמא דמילתא דקבלת תענית אינו לא נדרי איסור, ולא ידות נדרים לאסור עליו מאכל ומשתה באותו יום, אלא צערא הוא, דקביל עליה לעשות מצות תשובה באותו יום. ואין במשמע שיהא זה... עד כאן לשונו.&lt;/p&gt;
&lt;p&gt;וגם הנמוקי יוסף כתב שם כעין זה, וזה לשונו: דהכא הוא ממש נדר דאיסור חפצא, דאמר &quot;קונם עלי כל מאכל...&quot;, והתם לאו נדר ממש, אלא קבלת תענית שקיבל עליו להתענות. ואינו אלא כמקבל עליו לעשות מצוה, שאין בקבלתו איסור חפצא. ולא חמירא כנדרים ממש. ולפיכך אמרו: &quot;לוה אדם תעניתו ופורע...&quot;. אלמא דקבלת תענית אינו נדר, ולפיכך אינו אלא מדרבנן משום דעבר על קבלתו. ואינו צריך היתר חכם. עד כאן לשונו.&lt;/p&gt;
&lt;p&gt;וזהו כוונת הראב&quot;ד בהשגות בפרק שלישי מנדרים דין ט, על מה שכתב הרמב&quot;ם דהנודר שיצום בשבת או ביום טוב חייב לצום, כתב בזה הלשון: דווקא כשאמר &quot;עלי&quot;, אבל אם אמר &quot;הריני בתענית היום&quot; – אסור להתענות. עד כאן לשונו (והמגן אברהם רמז לה בסימן תק&quot;ע סעיף קטן ב עיין שם).&lt;/p&gt;
&lt;p&gt;ולפי זה, לדברי רבותינו אלה התענית שמן התורה אינו אלא באומר &quot;הרי עלי שלא לאכול&quot; או &quot;קונם עלי לבלי לאכול יום זה&quot;, ובכי האי גוונא אינו צריך קבלת תענית. אבל כשאמר &quot;הריני בתענית למחר&quot; או &quot;ליום פלוני&quot; – אינו אלא מדרבנן. וצריך לקבלו בשעת מנחה, ואם לאו אינו צריך להתענות. והנה ביורה דעה סימן רטו בארנו דהרמב&quot;ם לא סבירא ליה כן, ולדידיה נצטרך לומר כמו שכתבתי בסוף סעיף הקודם. ועיין מה שכתבתי בסעיף כ.&lt;/p&gt;
&lt;h3&gt;סימן תקסב סעיף ו&lt;/h3&gt;
&lt;p&gt;ולפי זה יצא לנו עוד דין חדש. דהנה בגדר חיוב להתענות, אפילו בתשעה באב דחמיר טובא פסקנו בסימן תקנד דאפילו חולה שאין בו סכנה אינו צריך להתענות, משום דבמקום חולי לא גזרו רבנן, עיין שם. ולפי זה בתענית יחיד, דהוה כנגד דהוא דאורייתא – חייב להתענות, ואינו פטור אלא אם כן יש בו סכנה. והרי אין אנו עושין כן, דכל הנוהגין להתענות באיזה ימים כמו יארציי&quot;ט, ועשרת ימי תשובה, וערב רראש חודש שנהגו כן להתענות, דהמנהג הוי כנדר, ואנן מקילינן בהו טובא, עוד יותר מהארבע צומות.&lt;/p&gt;
&lt;p&gt;אלא וודאי דסתם תענית הוה דרבנן. ואם באמת קבלו בלשון &quot;קונם&quot; או בלשון &quot;הרי עלי&quot;, דהוה דבר תורה אסור באין בו סכנה (כן נראה לעניות דעתי). אך בזה כבר בארנו ביורה דעה סימן ריד דמנהג אינו בגדר נדר כלל. וזה דקיימא לן שם דלעבור על מנהג צריך התרה – זהו חומרא בעלמא, עיין שם.&lt;/p&gt;
&lt;h3&gt;סימן תקסב סעיף ז&lt;/h3&gt;
&lt;p&gt;ולפי זה נראה ברור דכמה דינים שיש בתענית, כגון שאין מתענין לשעות לפי מה שיתבאר, או דכל תענית שלא שקעה עליו חמה לאו שמיה תענית, או מה דקיימא לן לוה אדם תעניתו ופורע – אין זה אלא בסתם שקיבל עליו להתענות. אבל אם אמר &quot;קונם עלי מאכילה ושתייה כך וכך שעות&quot; – צריך לקיים נדרו, ולא יותר.&lt;/p&gt;
&lt;p&gt;ובזה אי אפשר ללוות לזמן אחר, וליפרע דנדר לחוד ותענית לחוד. דבנדר ליכא לשון &quot;תענית&quot;, דנדר צריך לאסור החפץ על גופו, ואין זה שייך בלשון תענית. ואפילו אמר &quot;הריני נודר להתענות&quot; – אין זה לשון נדר (מגן אברהם סימן תק&quot;ע סעיף קטן ב); וכן אם אמר &quot;הרי עלי להתענות&quot;; אלא באומר &quot;הריני נודר מלאכול ומלשתות יום מחר או יום פלוני&quot; או &quot;הרי עלי שלא לאכול ושלא לשתות&quot; או &quot;קונם מאכילה ושתייה&quot;. אבל כל לשון &quot;תענית&quot; – הוא קבלת תענית ולא נדר.&lt;/p&gt;
&lt;p&gt;(וזהו שאמרו בתענית יב ב: אמר ר&quot;י אמר רב: לוה אדם תעניתו ופורע. כי אמריתה קמיה דשמואל אמר לי: וכי נדר קביל עליה וכו', עיין שם. ועוד יתבאר בזה ב[[ערוך השולחן אורח חיים תקסח|סימן תקסח.)&lt;/p&gt;
&lt;h3&gt;סימן תקסב סעיף ח&lt;/h3&gt;
&lt;p&gt;כל תענית שלא שקעה עליו חמה, דהיינו שלא השלימו עד צאת הכוכבים, דהיינו שלושה כוכבים בינונים כשיתראו, או שהלבנה זורחת בתוקף על הארץ – אינו תענית. ואם דעתו לאכול קודם זמן זה – אינו מתפלל &quot;ענינו&quot;.&lt;/p&gt;
&lt;p&gt;ולפי זה גם בין השמשות אסור לאכול. ואף על גב דבפסחים (נד ב) אמרינן דרק תשעה באב בין השמשות שלו אסור כיום הכיפורים, ומבואר להדיא דשאר תענית שרי בין השמשות – זהו בעילוי יומא של תחילת התענית. אבל באפוקי יומא של סוף התענית – בכל תענית אסור בין השמשות, דמספיקא לא נפקא קדושתה ולא עיילי קדושתה (בית יוסף ומגן אברהם).&lt;/p&gt;
&lt;h3&gt;סימן תקסב סעיף ט&lt;/h3&gt;
&lt;p&gt;ואמת שכן כתבו המרדכי ביוסוף פרק קמא דתענית, והרא&quot;ש שם (סימן י&quot;ב). אבל הרא&quot;ש עצמו בסוף פרק שני דשבת כתב בשם רבינו יונה דבין השמשות מותר, עיין שם. וכן נראה לי דעת הרמב&quot;ם, שלא נמצא בחיבורו דין זה דכל תענית שלא שקעה עליו חמה לאו שמיה תענית. ואדרבא בפרק חמישי לעניין תשעה באב כתב דבין השמשות שלו אסור, דמבואר להדיא דבשארי תענית כל בין השמשות מותר. וכן מתבאר לי מדברי הר&quot;ן, דהך דכל שלא שקעה עליו חמה הוא כפשוטו שקיעת החמה.&lt;/p&gt;
&lt;p&gt;ואי קשיא: מאי קא משמע לן? אך זה קאי על הקודם אי מתענין לשעות, עיין שם. ועל זה אומר דכל שלא שקעה עליו חמה – אינו תענית, כלומר: ואין תענית לשעות. ולכן כשכתב הרמב&quot;ם דין תענית שעות – לא הוצרך להזכיר זה. וכן מתבאר מדברי רש&quot;י, עיין שם.&lt;/p&gt;
&lt;p&gt;ולפי זה נראה לעניות דעתי דהסומך על רבותינו אלה להתענות רק עד בין השמשות – אין מזניחין אותו.&lt;/p&gt;
&lt;p&gt;(וגם הגר&quot;א סעיף קטן ב כתב כן, והביא ראיה מלשון ספיקו שבגמרא שם. וגם התוספות בעבודת כוכבים לד א דיבור המתחיל &quot;מתענין&quot; כתבו גם כן דהך שקיעת החמה הוא כפשוטו, עיין שם. ותמיהני שלא הביא ראיה מהרמב&quot;ם ורש&quot;י והר&quot;ן שבארנו. וראיתי להקרבן נתנאל בשבת שם, שרצה להסב כוונת הרא&quot;ש בשהתנה כן בפירוש, עיין שם באות מ&quot;ד, ודבריו תמוהים. ודייק ותמצא קל.)&lt;/p&gt;
&lt;h3&gt;סימן תקסב סעיף י&lt;/h3&gt;
&lt;p&gt;והנה רבינו הרמ&quot;א בסעיף א כתב על דברי רבינו הבית יוסף, שכל שלא התענה עד צאת הכוכבים אינו תענית, כתב וזה לשונו:&lt;/p&gt;
&lt;dl&gt;&lt;dd&gt;מיהו נוהגין להתפלל &quot;ענינו&quot; אף על פי שאין משלימין עד צאת הכוכבים, וכן דעת מקצת רבוותא. ונראה לי דדווקא ביחיד דאומר &quot;ענינו&quot; ב&quot;שומע תפילה&quot;, דבלאו הכי יכול להוסיף, כמו שכתבתי בסימן קיט. אבל שליח ציבור לא יאמר &quot;ענינו&quot; אלא אם כן משלימין, וכן נוהגין.&lt;/dd&gt;
&lt;/dl&gt;&lt;p&gt;עד כאן לשונו. ויש ממפרשי השולחן ערוך שפירש בכוונתו במה שכתב &quot;וכן דעת מקצת רבוותא&quot; שכוונתו על הרמב&quot;ם, שפסק בהך דמתענין לשעות כפשוטו, אף שאכל באותו יום, כמו שיתבאר. ולפי זה כוונתו של רבינו הרמ&quot;א שיכול להתפלל &quot;ענינו&quot; אף בכמה שעות קודם הלילה.&lt;/p&gt;
&lt;p&gt;ולפי זה התפלא עליו: דהרי דעה זו הוי דעה דחויה. ועוד: היאך יאמר &quot;יום צום תעניתינו&quot; – הא אינו יום שלם? ולכן דחה דבריו (ט&quot;ז סעיף קטן א).&lt;/p&gt;
&lt;p&gt;ויש מי שפירש בכוונתו: כשפירש בשעת קבלה שלא להשלים, דאז אפילו התפלל מנחה גדולה – מתפלל &quot;ענינו&quot; (מגן אברהם סעיף קטן ב).&lt;/p&gt;
&lt;p&gt;(ועיין בסעיף כח דגם להרמב&quot;ם ליכא &quot;ענינו&quot; בכי האי גוונא.)&lt;/p&gt;
&lt;h3&gt;סימן תקסב סעיף יא&lt;/h3&gt;
&lt;p&gt;וכל זה תמוה בעיני. וברור הוא בכוונתו דקאי רק על צאת הכוכבים, כלומר דאפילו לא התענו רק עד השקיעה ולא עד צאת הכוכבים – הוי תענית ומתפלל &quot;ענינו&quot;. והמקצת רבוותא הם רבינו יונה ברא&quot;ש סוף פרק שני דשבת, והתוספות שם. וכתב דבציבור אין לשליח הציבור לומר &quot;ענינו&quot;, כיון שהיא ברכה בפני עצמה, ורוב דעות סבירא להו עד צאת הכוכבים. ונראה לעניות דעתי, דלפי מה שבארנו דגם דעת הרמב&quot;ם ורש&quot;י והר&quot;ן כן הוא – גם בציבור יכולים לסמוך על כל הני רבוותא.&lt;/p&gt;
&lt;p&gt;(ומה שהמרשים ברמ&quot;א כתב שמקורו מתרומת הדשן הוא טעות, דלא נמצא שם כלל, עיין שם.)&lt;/p&gt;
&lt;h3&gt;סימן תקסב סעיף יב&lt;/h3&gt;
&lt;p&gt;כתב רבינו הבית יוסף בסעיף ב:&lt;/p&gt;
&lt;dl&gt;&lt;dd&gt;ויש אומרים שמי שרגיל להתענות עשרת ימי תשובה, כיון שאין רגילות לקבלם בתפילה – אינו צריך להתענות עד צאת הכוכבים, אלא עד שיצא מבית הכנסת.&lt;/dd&gt;
&lt;/dl&gt;&lt;p&gt;עד כאן לשונו. וכתב רבינו הרמ&quot;א:&lt;/p&gt;
&lt;p&gt;והיחיד מתפלל &quot;ענינו&quot;, וכן חתן יתפלל &quot;ענינו&quot; קודם שנכנס לחופה, ואז יוכל לשתות מכוס של ברכה. אבל מי שמתענה משבעה עשר בתמוז עד תשעה באב – צריך להשלים, אף על גב דאינו צריך קבלה. מי שאינו מתענה כל עשרת ימי תשובה, רק יום או יומים – בעי קבלה והשלמה. ונראה לי דדווקא בסתם, אבל אם התנה שלא להשלים – הרשות בידו, דלא עדיף משאר תענית.&lt;/p&gt;
&lt;p&gt;עד כאן לשונו.&lt;/p&gt;
&lt;h3&gt;סימן תקסב סעיף יג&lt;/h3&gt;
&lt;p&gt;ביאור הדברים, דהנה בתענית (יב א) איתא: כל תענית שלא שקעה עליו חמה – לאו שמיה תענית. ופריך מאנשי משמר, שהיו מתענין ולא משלימין. ומתרץ: התם לצעורי נפשייהו בעלמא הוא. ופירש רש&quot;י: אבל אינו תענית לא לתפילת &quot;ענינו&quot;, ולא לקובעו עליו חובה כלל. וכל שעה שהוא רוצה לאכול – אוכל. עד כאן לשונו.&lt;/p&gt;
&lt;p&gt;ולפי זה אינו בגדר תענית כלל, ויכול לאכול באמצע היום מתי שירצה. ולפי זה גם בעשרת ימי תשובה, דהוה גם כן לצעורי בעלמא לכפרה על עונותיו, שתקובל תפילתו ותקרע גזר דינו, ואינו מקבלו מאתמול בשעת מנחה – אינו בגדר תענית כלל, ואוכל מתי שירצה אף באמצע היום.&lt;/p&gt;
&lt;p&gt;וכמו גם עתה יש שמתענין עד אחר חצות, ומתפללין מנחה גדולה, ואוכלין. ואינו אומר &quot;ענינו&quot;, לפי שאינו בגדר תענית כלל.&lt;/p&gt;
&lt;h3&gt;סימן תקסב סעיף יד&lt;/h3&gt;
&lt;p&gt;אבל הטור כתב, וזה לשונו:&lt;/p&gt;
&lt;dl&gt;&lt;dd&gt;כתב אבי העזרי: מי שרגיל להתענות בעשרת ימי תשובה – אינו צריך להתענות עשרה ימים עד צאת הכוכבים, רק עד שיצא מבית הכנסת. דצערא בעלמא קביל עליה, מדפריך תלמודא עליה דרב חסדא מאנשי משמר, שמתענין ולא משלימין. ומשני התם: לצעורי בעלמא. ורב חסדא לא אמר אלא מי שקבל עליו תענית בפירוש. וסתם תענית יום שלם, אבל בעשרת ימי תשובה לא. ואין רגילות לקבלו בתפילה בעשרת ימי תשובה.&lt;/dd&gt;
&lt;/dl&gt;&lt;p&gt;עד כאן לשונו, וזהו דעת היש אומרים שבשולחן ערוך. וחולק על רש&quot;י שכתב דאוכל מתי שירצה, שהרי הצריך להתענות עד יציאתו מבית הכנסת. וקורא לזה תענית, אלא שאינו צריך עד צאת הכוכבים. וכיון שהוא תענית, ממילא דמתפלל &quot;ענינו&quot; כדברי רבינו הרמ&quot;א. וכן הוא במרדכי ובהג&quot;א, ושלא כדברי רש&quot;י שאינו מתפלל &quot;ענינו&quot;.&lt;/p&gt;
&lt;h3&gt;סימן תקסב סעיף טו&lt;/h3&gt;
&lt;p&gt;ולפי עניות דעתי שהולכים לשיטתם. דהנה כבר בארנו דרש&quot;י ז&quot;ל סבירא ליה דכל תענית שלא שקעה עליו חמה אינו צאת הכוכבים אלא שקיעה בלבד. ואם כן ממילא זה שאמרו מתענין ולא משלימין – היינו אפילו קודם השקיעה. ואם כן אין גבול לדבר, ואפילו באמצע היום, וממילא שאין זה בגדר תענית כלל.&lt;/p&gt;
&lt;p&gt;אבל הטור ואבי העזרי סבירא להו דכל תענית שלא שקעה עליו חמה – זהו צאת הכוכבים, כמו שכתב הטור עיין שם, וכן כתב המרדכי בשם ראבי&quot;ה, והוא אבי העזרי כידוע. ולפי זה מה שאמרו מתענין ולא משלימין – זהו עד צאת הכוכבים. אבל מכל מקום צריך איזה גבול להתענית: או שקיעת החמה, או אחר שמתפללים הקהל ערבית, שהוא מפלג המנחה שעה ורביע קודם הלילה. וזהו שאומר: עד שיצאו מבית הכנסת (וכן כתב המגן אברהם סעיף קטן ה). וכיון שיש גבול לזה, שמקודם אסור לאכול – ממילא דמתפלל &quot;ענינו&quot;.&lt;/p&gt;
&lt;h3&gt;סימן תקסב סעיף טז&lt;/h3&gt;
&lt;p&gt;ולפי זה ביאור הדברים של רבותינו בעלי השולחן ערוך כן הוא: דמי שמקבל תענית ממש – פשיטא שצריך להתענות עד צאת הכוכבים, שכן הוא דעת רוב הפוסקים, אפילו לרבינו הרמ&quot;א, כמו שכתבתי בסעיף יא. אך התעניתים שמקובלים ועומדים מכח המנהג, כמו עשרת ימי תשובה, או מקצת ימים מהם אם רק נוהגים להתענות בו בתמידיות, כמו המתענים יום ראשון של סליחות או ערב ראש השנה, שהם בלי קבלה – נהי דנקראים &quot;תענית&quot; לעניין &quot;ענינו&quot;, מכל מקום אינו צריך השלמה עד צאת הכוכבים, אלא דיו עד השקיעה או עד אחר תפילת ערבית. דכיון שיש גבול לזה, שמקודם אסור לאכול – מקרי &quot;תענית&quot;. וכן חתן ביום חופתו, שצריך להתענות עד אחר החופה וזהו גבולו, ולכן יתפלל &quot;ענינו&quot; קודם החופה, ואז יכול לשתות מכוס של ברכה.&lt;/p&gt;
&lt;p&gt;אבל המתענים מן שבעה עשר בתמוז עד תשעה באב – אף בלא קבלה צריכים להשלים עד צאת הכוכבים, כיון דתעניתם הוא על החורבן, ממילא דהוי כמו שבעה עשר בתמוז ותשעה באב. וכן בעשרת ימי תשובה אותם שאין מתענין תמיד בשוה, רק יום או יומים, ולא בקביעות יום זה או שני ימים אלו, אלא פעם יום זה ופעם יום זה – פשיטא דבעי קבלה והשלמה. ואם קבל תענית סתם – צריך להשלים עד צאת הכוכבים. אמנם אם התנה בשעת קבלת התענית שלא להשלים – פשיטא שהרשות בידו, ואינו צריך להשלים.&lt;/p&gt;
&lt;p&gt;(זהו ביאור דברי השולחן ערוך. וכן נראה שתפסו הט&quot;ז והמגן אברהם, אלא שקיצרו בעיקר הדברים. ודברי הב&quot;ח בזה צריכים עיון גדול, עיין שם. והרמ&quot;א אף על גב דבסעיף הקודם כתב דנוהגין גם בתענית גמור שלא להתענות עד צאת הכוכבים, אך בכאן יש רבותא דאפילו עד השקיעה אינו צריך, אלא עד איזה גבול, כגון בעשרת ימי תשובה עד אחר תפילת ערבית, והחתן עד אחר החופה, וכיוצא בזה. ומה שהסבירו המגן אברהם בסעיף קטן ו, והט&quot;ז בסעיף קטן ג, לחלק בין עשרת ימי תשובה ובין בין המצרים, משום דעשרת ימי תשובה התענית על העתיד, ובין המצרים על העבר על החורבן – היא קשה הציור. ודבריהם הם מתרומת הדשן, והב&quot;ח התמרמר על זה, והקשה קושיא עצומה מהך דרבי אליעזר ברבי צדוק שלא השלים, והוא התענה על העבר. והט&quot;ז והמגן אברהם נדחקו לתרץ, עיין שם. אבל לפי מה שכתבתי אין זה העיקר, ודוגמא בעלמא הוא. ועיקר הטעם דכיון שהם בין שבעה עשר בתמוז בתמוז לתשעה באב, והתענית כוונה אחת להם על החורבן – אם כן ממילא דמשלימין עד צאת הכוכבים כמו הם עצמן. מה שאין כן בהך דרבי אליעזר ברבי צדוק, שבתשעה באב גופה לא היה משלים. ולפי זה אין שום התחלה לקושית הב&quot;ח. כללא דמילתא: כל מיני תעניתים שבלא קבלה – אינו צריך להשלים עד צאת הכוכבים, אלא עד איזה גבול. וכן המתענים מראש חודש אלול. ולבד בין המצרים, מטעם שבארנו בסייעתא דשמיא. ודייק ותמצא קל.)&lt;/p&gt;
&lt;h3&gt;סימן תקסב סעיף יז&lt;/h3&gt;
&lt;p&gt;יחיד שקבל עליו תענית סתם להתענות בערב שבת – צריך להתענות עד צאת הכוכבים, אם לא שפירש בשעת קבלת התענית &quot;עד שישלימו הציבור תפילתם&quot;. ועיין לעיל סימן רמט. וכן תענית חלום – צריך להתענות עד צאת הכוכבים, ואפילו בערב שבת, דכיון דהסגולה לחלום רע הוי התענית, כמו שאמרו בשבת (יא א) – יפה תענית לחלום כאש לנעורת. ממילא דצריך תענית גמור. ועיין לעיל סימן רמט.&lt;/p&gt;
&lt;h3&gt;סימן תקסב סעיף יח&lt;/h3&gt;
&lt;p&gt;כל תענית יחיד שלא קבלו מבעוד יום – אינו תענית, ולא יתפלל &quot;ענינו&quot;. וכן אם מחוייב איזה תענית – אינו יוצא בתענית זה לפטור מנדרו. ומכל מקום חייב להשלימו, כשהיה בדעתו להתענות ולהשלים. וגם יש לו שכר, והוי כפרת עון, דלא גרע ממצער עצמו מבשר ויין.&lt;/p&gt;
&lt;p&gt;(ובמגן אברהם סעיף קטן ט יש טעות הדפוס, וכן צריך לומר: אם התחיל להתענות ביום זה אדעתא להשלים, עיין שם. והמחצית השקל נדחק בזה, ואין בדבריו שם טעם, עיין שם. ואף על גב דבריש סימן תקס&quot;ג כתב המגן אברהם דבלא קבלה במנחה אינו צריך להתענות כלל, אך אחר כך מסיק דיש להחמיר, עיין שם. והכוונה בכאן שקבלו בפיו, אך לא בזמנו.)&lt;/p&gt;
&lt;h3&gt;סימן תקסב סעיף יט&lt;/h3&gt;
&lt;p&gt;ודע דבגמרא שם (י א) איתא, אמר שמואל: כל תענית שלא קיבל עליו מבעוד יום – לאו שמיה תענית. ואי יתיב מאי? אמר רבה בר שילא: דמיא למפוחא מליא זיקא. ופירש רש&quot;י: הוא מפוח של נפחין המתמלא ברוח, אף זה נתמלא רוח, שלא אכל בחנם. עד כאן לשונו.&lt;/p&gt;
&lt;p&gt;מזה מבואר דיכול לאכול אף אם קיבל עליו להתענות, כיון שלא קבלו מבעוד יום. וכן כתב המרדכי שם, וזה לשונו: &quot;כל תענית...&quot; – משמע דלא חשיב תענית, ומותר לאכול אף על פי שקבל עליו אחר חשיכה להתענות כל היום. דכיון דלא קביל מבעוד יום – כאילו לא קבל. עד כאן לשונו.&lt;/p&gt;
&lt;p&gt;והנה כל הפוסקים סתמו דבריהם, ולא כתבו רק לשון הש&quot;ס. אבל על רבינו הרמ&quot;א יש לתמוה, שכתב בסעיף ה על דברי המחבר שכתב כלשון הש&quot;ס דאינו תענית, כתב וזה לשונו: דאינו תענית להתפלל &quot;ענינו&quot;, ולא לעניין אם חייב תענית... לא יצא ידי נדרו... עד כאן לשונו.&lt;/p&gt;
&lt;p&gt;ולמה לא כתב גם כן שמותר לו לאכול? ואחד ממפרשי שולחן ערוך (מגן אברהם סעיף קטן ט) כתב מפורש להיפך, דצריך לשלם נדרו, כלומר: וחייב להתענות, וכמו שכתבנו בסעיף הקודם. וזהו נגד דברי רש&quot;י והמרדכי.&lt;/p&gt;
&lt;h3&gt;סימן תקסב סעיף כ&lt;/h3&gt;
&lt;p&gt;ונראה לעניות דעתי דרבינו הרמ&quot;א בכוונה השמיט זה. דהנה באמת יש מי שהקשה דאיך מותר לאכול, הא על כל פנים הוי נדר (מגן אברהם ר&quot;ס תקס&quot;ג בשם ב&quot;ח)? ותרצו דתענית לחוד ונדר לחוד (שם). וזהו על היסוד שבארנו בסעיף ה בשם הרמב&quot;ן, והראב&quot;ד, והריטב&quot;א, והנמוקי יוסף, עיין שם. וכבר כתבנו שם דדעת הרמב&quot;ם אינו כן, והארכנו בזה ביורה דעה סימן רטו בסייעתא דשמיא, עיין שם.&lt;/p&gt;
&lt;p&gt;ולפי זה לדעת הרמב&quot;ם וודאי אסור לאכול מפני נדרו, אך לעניין תענית אינו עולה לו. וזה ששאל הש&quot;ס: ואי יתיב מאי? – אין הכוונה דאי בעי יאכל, אלא הכי פירושו: ואי יתיב מאי, כלומר אולי בדיעבד עולה לו לתענית? ואומר דאינו כן, אלא דמי למפוחא מליא זיקא, כלומר לעניין התענית: דאינו מתפלל &quot;ענינו&quot;, וגם אינו עולה לתענית, שחייב לשלם.&lt;/p&gt;
&lt;p&gt;ולכן רבינו הרמ&quot;א לא רצה לכתוב בפירוש שאסור לו לאכול, מפני דלרוב דעות מותר לאכול. וגם לא רצה לכתוב דמותר לאכול, מפני שהוא נגד דעת הרמב&quot;ם, ולכן סתם הדברים.&lt;/p&gt;
&lt;p&gt;(והמגן אברהם בכאן ובריש סימן תקס&quot;ג, שכתב דנראה להחמיר – או מפני דסבירא ליה כהרמב&quot;ם, או דלא נחית למניינא. ואנחנו בסעיף הקודם כתבנו שחייב להתענות, משום שכן נוטין דברי הרמ&quot;א. ומיהו לדינא: מי שאינו רוצה להתענות ולסמוך על רוב הפוסקים – הרשות בידו. ודייק ותמצא קל.)&lt;/p&gt;
&lt;h3&gt;סימן תקסב סעיף כא&lt;/h3&gt;
&lt;p&gt;עוד כתב רבינו הרמ&quot;א דמיהו יש אומרים דמתפלל &quot;ענינו&quot;. וכן נראה לי לנהוג בתענית יחיד. ולכולי עלמא בתענית חלום מתפלל &quot;ענינו&quot;, אף על פי שלא קבלו עליו מאתמול. עד כאן לשונו.&lt;/p&gt;
&lt;p&gt;והנה בתענית חלום וודאי כן הוא, כיון שחכמים אמרו שיתענה – אינו צריך קבלתו. אבל בתענית יחיד יש מחלוקת בהמרדכי שהבאנו, וזה לשונו שם: ומיהו נראה לר&quot;י שמתפלל &quot;ענינו&quot;, דלא גרע מתענית חלום. וראבי&quot;ה פליג עליה בהא. והר&quot;ר מרדכי שמע מפי מורינו ז&quot;ל דאם לא קבל מבעוד יום – אין מתפלל &quot;ענינו&quot; למחר. עד כאן לשונו.&lt;/p&gt;
&lt;p&gt;ואינו מובן הדמיון לתענית חלום. אמנם כוונתם דלא גריע מתענית – שעות שמתפלל &quot;ענינו&quot;, כמו שיתבאר. וזה שמדמה לתענית חלום, הכי פירושו: כמו שבתענית חלום אומר &quot;ענינו&quot; בלא קבלה מאתמול, כמו כן בכאן. דביחיד כיון שאינו קובע ברכה לעצמו – לא קפדינן כולי האי, כיון שעל כל פנים קבלו. אבל כשלא קיבל כלל, אלא שלא אכל כל היום – אינו כלום, ואינו מתפלל &quot;ענינו&quot;.&lt;/p&gt;
&lt;h3&gt;סימן תקסב סעיף כב&lt;/h3&gt;
&lt;p&gt;אימתי מקבלו? בתפילת המנחה ב&quot;שומע תפילה&quot;, או אחר שסיים תפילתו קודם שיעקור רגליו.&lt;/p&gt;
&lt;p&gt;ואומר: &quot;הריני בתענית יחיד למחר. יהי רצון שתהא תפילתי ביום תעניתי מקובלת.&quot; ואם לא הוציא בפיו, אלא הרהר בלבו שמקבל עליו תענית למחר – הוי קבלה. דזהו כמו תרומה וקדשים דסגי גמר בלבו, אף שלא הוציא בשפתיו, כדאיתא בשבועות (כו ב). ורק בשבועה בעינן לבטא בשפתים.&lt;/p&gt;
&lt;p&gt;ודווקא שיהרהר כן בתפילת המנחה, וקבל קבלה גמורה בלבו להתענות. אבל אם לא קבל קבלה גמורה, אלא היה דעתו להתענות – לאו כלום הוא.&lt;/p&gt;
&lt;p&gt;ודע דלאו דווקא בתפילת המנחה, דזהו רק לכתחילה. אבל בדיעבד – מהני קבלה כל זמן שהוא יום, אפילו אחר תפילת המנחה (מגן אברהם סעיף קטן יב). וטוב יותר לקבלו אחר התפילה קודם שעקר רגליו מבתפילה, כדי שלא יפסיק בתפילתו. ומכל מקום יהרהר בלבו גם ב&quot;שומע תפילה&quot;.&lt;/p&gt;
&lt;p&gt;ואין לומר: הא בנדרים קיימא לן בביורה דעה סימן רי דלא מהני קבלה בלב כמו שבועה, ולמה מהני בתענית? דיש לומר דתענית הוה כמו קרבן, שמקריב חלבו ודמו שנחסר מפני חלישת התענית (אליה רבה, וכן כתב הט&quot;ז בסעיף קטן ח).&lt;/p&gt;
&lt;h3&gt;סימן תקסב סעיף כג&lt;/h3&gt;
&lt;p&gt;קבלת התענית שבשעת המנחה מועיל אפילו כשמפסיק באכילה, שהרי אוכל ושותה כל הלילה. וכן מועיל אפילו לכמה ימים, כגון שמקבל ביום ראשון במנחה שיתענה יום שני ויום שלישי ויום רביעי – הוי קבלה לכל הימים, אף על פי שאוכל ושותה ביניהם. ואינו צריך קבלה אחרת, ואינו צריך לקבל כל אחד במנחה שלפניו, ודי בקבלת המנחה שקבל ביום ראשון על כל הימים. ואפילו אמר שמקבל עליו שני ימים רצופין – אין הכוונה רצופים בלי הפסק אכילה בלילה ביניהם, אלא הכוונה שיתענה למחר עד הלילה, וגם היום שלאחריו, אלא אם כן פירש בהדיא דכוונתו רצופים ממש, בלא הפסק בלילות. ולענין &quot;ענינו&quot; במנחה – אין חילוק בין מתענה רק ביום ולא בלילה, ובין כשאינו מפסיק באכילה בלילות.&lt;/p&gt;
&lt;h3&gt;סימן תקסב סעיף כד&lt;/h3&gt;
&lt;p&gt;וזהו כשהימים שמקבל התעניתים המה רצופים. אבל אם קיבל ימים שאינם רצופים, כגון שקבל עליו בתפילת המנחה להתענות ארבעה וחמשה ימים מפוזרים, כמו שני וחמישי בשנים ושלושה שבועות וכיוצא בזה – יש מי שמסתפק אי סגי בקבלה אחת לכולם, או אם צריך קבלה לכל אחד ואחד. מיהו נהגו העם לקבלם בקבלה אחת, וסגי בהכי, וכן דעת מקצת רבוותא. וזה הוא המנהג שלנו בתעניתי בה&quot;ב שמקבלין בשבת על כל השלושה ימי המפוזרים. אך מזה אין ראיה, דזהו כקבלת הציבור. וראיה: שהרי אינו צריך קבלה במנחה הקודמת, כמו שכתבתי בסעיף לב.&lt;/p&gt;
&lt;h3&gt;סימן תקסב סעיף כה&lt;/h3&gt;
&lt;p&gt;ואם קבל עליו להתענות שני ימים רצופים ממש עם הלילה שביניהם, וחלש לבו ואכל בלילה שביניהם – איבד תעניתו, ואינו מתפלל &quot;ענינו&quot;, וצריך להשלים ימים אחרים (עיין ט&quot;ז בשם כלבו). אבל מי שקבל עליו להתענות הרבה ימים בהפסק לילה שביניהם, והיינו שבכל לילה יאכל, והתענה איזה ימים, ואחר כך לא התענה באחד מן הימים; ועם כל זה כשמתענה הימים שאחר כך אומר בכל יום &quot;ענינו&quot;, כי כל יום ויום הוי תענית בפני עצמה (שם).&lt;/p&gt;
&lt;h3&gt;סימן תקסב סעיף כו&lt;/h3&gt;
&lt;p&gt;$$$ וכל זה הוא כשקיבל על כמה ימים. אבל אם קיבל תענית רק על יום אחד, כגון שאמר &quot;הריני בתענית למחר&quot; והתענה, אך בלילה שאחר התענית נמלך להתענות גם למחר, ואפילו לן בתעניתו שלא אכל בלילה והתענה גם למחר ביום השני – מכל מקום אינו תענית, אף שנמשך ביחד עם יום הראשון, כיון שלא היתה קבלה על היום השני.&lt;/p&gt;
&lt;p&gt;ואפילו קבלו בלילה השנייה – אינה כלום. וגריע מתענית שעות, שקבלם קודם השעות. וכן על תענית של יום שלם – צריך להתחיל קודם היום. ומכל מקום יכול להתפלל &quot;ענינו&quot;, דעל כל פנים הוי כתענית שעות, כמו שכתבתי בסעיף כא, דהא קבלו קודם שהתחיל להתענות ביום השני. ונהי דאינו תענית יום, מכל מקום לא גרע מתענית שעות (עיין מגן אברהם סעיף קטן טו).&lt;/p&gt;
&lt;h3&gt;סימן תקסב סעיף כז&lt;/h3&gt;
&lt;p&gt;איפסקא בגמרא (יא ב): הלכתא מתענין לשעות, ומתפללין תפילת תענית. והוא שלא טעם כל היום כולו.&lt;/p&gt;
&lt;p&gt;וביאור הדברים: כגון שהיה טרוד בעסקיו או בחפיציו, ולא אכל עד חצות או עד תשע שעות, ונמלך להתענות בשעות שנשארו מן היום – הרי זה מתענה אותם שעות, ומתפלל בהם &quot;ענינו&quot;, שהרי קיבל עליו התענית קודם שעות התענית.&lt;/p&gt;
&lt;p&gt;ולא דמי למה שנתבאר, דאם לא קבל בתפילת המנחה אינו תענית אפילו קבלו בלילה. וכי גרע קבלה בלילה מקבלה למחר אחר חצות? דוודאי גרע, משום דכל מין תענית צריך לקבלו קודם הזמן שיחול עליו התענית. ולכן אם רצונו להתענות כל היום – צריך לקבל עליו התענית קודם שיחול היום, וחלות היום הוא מתחילת הלילה. ואף על פי שאוכל בלילה – מכל מקום כיון דתענית זה נחשב תענית ליום, והיום הולך אחר הלילה, לפיכך צריך לקבלו קודם הלילה. ובתענית שעות צריך לקבלו קודם שחלו השעות של התענית.&lt;/p&gt;
&lt;p&gt;ולכן כשעלה על דעתו להתענות שעות כך וכך, וקבלם קודם השעות – הוה שפיר קבלה. אך התנאי לזה שלא יאכל גם מקודם מפני סיבה בעלמא, כמו שכתבתי. דאם לא כן איך נקרא זה תענית? והרי לא התענה.&lt;/p&gt;
&lt;h3&gt;סימן תקסב סעיף כח&lt;/h3&gt;
&lt;p&gt;ואמת ששיטת הירושלמי הוא דאפילו אכל באותו יום, ואחר כך עלה על דעתו להתענות שאר היום – מקרי גם כן תענית שעות. וכן כתב הרמב&quot;ם בפרק ראשון, עיין שם.&lt;/p&gt;
&lt;p&gt;אבל כבר הקשו עליו: והרי שיטת הש&quot;ס שלנו אינו כן? והרמב&quot;ם נקיט תרוייהו: כשיטת הש&quot;ס שלנו וכשיטת הירושלמי. ולעניות דעתי נראה דהדין עם הרמב&quot;ם, דהש&quot;ס שמצריך שלא יאכל כל היום – זהו לעניין תפילת &quot;ענינו&quot;. דאם לא כן איך יאמר &quot;ענינו ביום צום תעניתינו&quot; כיון שלא התענה? אבל מכל מקום גם הש&quot;ס מודה דמיחשב תענית שעות, ויש לו שכר, ואסור לאכול בשעות אלו. אלא שאינו מתפלל &quot;ענינו&quot; (הירושלמי הוא בפרק שמיני דנדרים).&lt;/p&gt;
&lt;h3&gt;סימן תקסב סעיף כט&lt;/h3&gt;
&lt;p&gt;וזה לשון הרמב&quot;ם שם דין יג:&lt;/p&gt;
&lt;dl&gt;&lt;dd&gt;מתענה אדם שעות, והוא שלא יאכל כלום כל שאר היום. כיצד? הרי שהיה טרוד... – הרי זה מתענה אותן שעות, ומתפלל בהן &quot;ענינו&quot;... וכן אם אכל ושתה, ואחר כך התחיל להתענות שאר היום – הרי זה תענית שעות.&lt;/dd&gt;
&lt;/dl&gt;&lt;p&gt;עד כאן לשונו, ולא סיים שיתפלל &quot;ענינו&quot; משום דבכי האי גוונא אינו צריך, ואי אפשר להתפלל &quot;ענינו&quot;. וסבירא ליה דזה שאומר הש&quot;ס &quot;והוא שלא טעם כל היום כולו&quot; – קאי אמאי דאמר &quot;ומתפלל תפילת תענית (כן נראה לעניות דעתי ברור).&lt;/p&gt;
&lt;p&gt;ודע דברש&quot;י שם מבואר דאם קבל עליו מבעוד יום להתענות למחר עד חצי היום, ואחר כך נתיישב לבלי לאכול עד הלילה – הוי תענית גמור ולא תענית שעות. עיין שם.&lt;/p&gt;
&lt;h3&gt;סימן תקסב סעיף ל&lt;/h3&gt;
&lt;p&gt;והנה גם הטור והשולחן ערוך כתבו בסעיף יא, וזה לשונם:&lt;/p&gt;
&lt;dl&gt;&lt;dd&gt;אם קבל עליו תענית עד חצי היום ואכל אחר כך, או שאכל עד חצי היום וקבל עליו תענית משם ואילך – אינו נקרא תענית להתפלל &quot;ענינו&quot;. אבל נקרא תענית לעניין שצריך להשלים נדרו.&lt;/dd&gt;
&lt;/dl&gt;&lt;p&gt;עד כאן לשונם. ולפי זה תמיהני טובא על הטור והמגיד משנה, ועוד מהפוסקים שדחו דברי הרמב&quot;ם, וכתבו שטעות הוא. וששמעו שהרמב&quot;ם עצמו חזר בו (עיין בית יוסף). והרבה תימה: הא הרמב&quot;ם גם כן אומר כן, והרי דקדוק לשונו הטהור מורה כן, שמקודם כתב שאומר &quot;ענינו&quot; ואחר כך לא כתב כן. וצריך עיון גדול.&lt;/p&gt;
&lt;h3&gt;סימן תקסב סעיף לא&lt;/h3&gt;
&lt;p&gt;האמנם לדעת הרא&quot;ש והטור אין זה תענית שעות, מה שכתבנו שלא אכל עד חצי היום, אלא דגם תענית שעות צריך לקבלו מאתמול. והיינו כגון שקבל מאתמול להתענות עד חצי היום, ואחר כך נתיישב שלא לאכול עד הלילה, או שקבל עליו מאתמול להתענות למחר מחצי היום ואילך, ואחר כך נתיישב שלא לאכול גם עד חצי היום – דזה מקרי תענית שעות. אבל לרש&quot;י ז&quot;ל זהו תענית גמור, כמו שכתבתי בסעיף כט.&lt;/p&gt;
&lt;p&gt;ולפי זה, לדעת הרא&quot;ש והטור כל שבלא קבלה מבעוד יום – לא הוה תענית כלל לענין &quot;ענינו&quot;. ולפי זה כל הפרטים שכתבנו מקודם דינם בקיבל בלילה צריך להתפלל &quot;ענינו&quot;, דלא גריע מתענית שעות – לדעת הרא&quot;ש והטור אינו כן.&lt;/p&gt;
&lt;h3&gt;סימן תקסב סעיף לב&lt;/h3&gt;
&lt;p&gt;תענית שגוזרים על הציבור – אין כל יחיד צריך לקבלו בתפילת המנחה, אלא שליח ציבור מכריז התענית – והרי הוא מקובל.&lt;/p&gt;
&lt;p&gt;ויש אומרים דהני מילי בארץ ישראל, שהיה להם נשיא לפי שגזירתו קיימת על כל ישראל. אבל בחוץ לארץ – צריכים כל הציבור לקבל על עצמם כיחידים, שכל אחד מקבל על עצמו.&lt;/p&gt;
&lt;p&gt;ויראה לי דמכל מקום גם בכי האי גוונא אין דינם כיחיד שצריך לקבלו בתפילת המנחה, אלא מתי שמקבלים הוה תענית, משום דציבור כשמקבלים ביחד, אף שכל אחד מקבל לעצמו – הויין כבי דין הגדול. כמו שכתבתי בחושן משפט סימן ב, שטובי העיר בעירם כבית דין הגדול דמיין. וכל שכן כל הציבור ביחד. וראייה לזה מתעניתי בה&quot;ב, שהשליח ציבור מכריז בשחרית, והציבור עונין &quot;אמן&quot;, ואינם צריכים קבלה אחרת.&lt;/p&gt;
&lt;p&gt;(ובזה מתורץ קושית הט&quot;ז סעיף קטן טז. ומה שכתב דיחיד שקבל בנדר להתענות חייב מן התורה להתענות, עיין שם – לא שם אל לבו הטהור, דתענית אינו נדר מן התורה, כמו שכתבתי לעיל. ודייק ותמצא קל.)&lt;/p&gt;
&lt;h3&gt;סימן תקסב סעיף לג&lt;/h3&gt;
&lt;p&gt;כתב רבינו הבית יוסף בסעיף יג:&lt;/p&gt;
&lt;dl&gt;&lt;dd&gt;יש מי שאומר שמי שנדר ואמר &quot;אם לא אלך למקום פלוני אשב בתענית&quot;, מאחר שמה שהתנה הוי דבר הרשות – הוה אסמכתא. אבל אם אמר &quot;אם לא אעשה מצוה פלונית אשב בתענית&quot;, וכן אם אמר &quot;אם יציליני ה' מצרה או אם יצליח דרכי&quot; – לא הוי אסמכתא.&lt;/dd&gt;
&lt;/dl&gt;&lt;p&gt;עד כאן לשונו, כלומר: דקיימא לן בחושן משפט סימן רז אסמכתא לא קניא. והיינו כשאמר &quot;אם יהיה כן&quot;, דכל &quot;דאי&quot; הוה אסמכתא, ולא גמר בלבו לעשות כן באמת.&lt;/p&gt;
&lt;p&gt;אמנם בדבר מצוה נתבאר שם דליכא אסמכתא, דכל דבר מצוה גומר בלבו בשלימות. ומקרא מלא הוא ביעקב (בראשית כח כ): &quot;אם יהיה אלקים עמדי ושמרני...&quot;. ובזה מבוארים הדברים: &quot;ואם יצליח דרכי&quot; הוה גם כן בזה כדבר מצוה, דבזכות שהצליח גמר ומקני (מגן אברהם סעיף קטן יז).&lt;/p&gt;
&lt;p&gt;ומכל מקום יש לפקפק בזה: דנהי דהתנאי היה בדבר הרשות, מכל מקום כיון שאמר &quot;אשב בתענית&quot; – הרי דבר מצוה הוא, ולא תיהוי אסמכתא כמו בצדקה ביורה דעה סימן רנח, דלא הוה אסמכתא בכי האי גוונא, עיין שם. וצריך לומר דסבירא ליה דעיקר תענית לא מקרי דבר מצוה, שהרי בגמרא יש מי שסובר דהיושב בתענית נקרא חוטא. ולכן כתב בשם &quot;יש מי שאומר&quot;, כלומר: אבל מי שסובר דבכל הדברים הוה תענית כצדקה – גם בדבר הרשות ליכא אסמכתא.&lt;/p&gt;
&lt;p&gt;(ובזה מיושב קושיות הט&quot;ז סעיף קטן יז, והמגן אברהם סעיף קטן טז, עיין שם. ודייק ותמצא קל.)&lt;/p&gt;</extract></page></pages></query></api>