<?xml version="1.0"?><api><query><normalized><n from="ערוך_השולחן_אורח_חיים_קצב" to="ערוך השולחן אורח חיים קצב" /></normalized><pages><page pageid="222151" ns="0" title="ערוך השולחן אורח חיים קצב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן קצב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין ברכת זימון בשלושה או בעשרה, כיצד&lt;/b&gt;&lt;/big&gt;&lt;br&gt;&lt;big&gt;ובו שבעה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז&lt;/p&gt;
&lt;h3&gt;סימן קצב סעיף א&lt;/h3&gt;
&lt;p&gt;שנו חכמים במשנה (מה א): שלושה שאכלו כאחד – חייבין לזמן. כלומר: לברך ביחד ולהוסיף עוד ברכה, והיינו ברכת זימון. וילפינן זה מקרא ד&quot;וברכת את ה' אלהיך&quot; – זו ברכת זימון (מח ב).&lt;/p&gt;
&lt;p&gt;וכתיב: &quot;גדלו לה' אתי ונרוממה שמו יחדיו&quot;. כלומר שזהו כשיש שלושה, דאחד אומר לשנים &quot;גדלו לה' אתי&quot; (גמרא). וכן אמר משה רבינו]]: &quot;כי שם ה' אקרא הבו גודל לאלהינו&quot; (שם). וזהו גם כן שאחד אומר לשנים: &quot;הבו גודל&quot;.&lt;/p&gt;
&lt;p&gt;ולא תיקנו בברכת זימון שם ומלכות, מפני שאינה ברכה קבועה, דאחד או שנים פטורים ממנה. ולא צוו להזכיר השם רק בעשרה, שאז אומרים &quot;נברך לאלהינו&quot; כמו שיתבאר. וכן כתיב: &quot;במקהלות ברכו אלהים&quot;, כלומר: כשיש קהל ועדה, דאז יזכירו &quot;אלהינו&quot;. דאין &quot;עדה&quot; פחותה מעשרה (לבוש).&lt;/p&gt;
&lt;p&gt;ואף על גב דכל ברכה שאין בה שם ומלכות אינה ברכה, כמו שכתבתי בסימן רי&quot;ד, ברכת זימון שאני שהרי היא הכנה והזמנה לכמה ברכות, ולכן קוראין אותה ברכת זימון, ולכן הוה כאילו גם בה יש שם ומלכות. וזהו שאומרים בברכת זימון &quot;נברך שאכלנו משלו&quot;, כלומר: נברך בשם ומלכות; אף על גב דעיקר הכוונה הוא שיענו &quot;ברוך שאכלנו משלו&quot;, מכל מקום גם זה נכלל בה (כן נראה לעניות דעתי).&lt;/p&gt;
&lt;h3&gt;סימן קצב סעיף ב&lt;/h3&gt;
&lt;p&gt;בפסחים (קג א) משמע שקודם ברכת הזימון היו אומרים &quot;הב לן ונברך&quot;, עיין שם. ואולי דמזה המנהג שלנו שאומרים מקודם &quot;רבותי מיר ווילין בענטשין&quot;, ועונין &quot;יהי שם ה' מבורך מעתה ועד עולם&quot;. וכן הוא בזוהר &quot;דברים&quot; שצריך הזמנה לזה שיאמרו שמכינים עצמם. ובזוהר שלפנינו הוא בפרשת &quot;בלק&quot; (דף קפ&quot;ו ע&quot;ב), עיין שם.&lt;/p&gt;
&lt;p&gt;והעניין נראה לי: דהנה עניין גדול כשחושבים לעשות – עושים הכנה והזמנה מקודם. ובדור הפלגה שרצו למרוד בה', כתיב: &quot;הבה נבנה לנו עיר&quot;. ופרעה כשרצה לאבד את ישראל אמר: &quot;הבה נתחכמה לו&quot;. ו&quot;הבה&quot; הוא לשון הזמנה. וכן בקדושה, כמאמר הכתוב: &quot;הבו לה' כבוד ועוז&quot;. ומשה רבינו כשנצטוה למנות דיינים ושופטים אמר: &quot;הבו לכם אנשים&quot;. ולכן כל מצוה צריכה הזמנה.&lt;/p&gt;
&lt;p&gt;והנה בכל מצות מעשיות יש ברכה מקודם, והיא היא ההזמנה. אבל ברכת המזון שהמצוה היא הברכה בעצמה – צריך הכנה קודם הברכה; ולכן אומרים &quot;הב לן ונברך&quot;, והוא מלשון &quot;הבה&quot; שזהו הזמנה.&lt;/p&gt;
&lt;p&gt;(וזה לשון הזוהר: חמי דוד דבעי הזמנה, ואמר &quot;אברכה...&quot;. ואי תימא בשאר ברכאן אמאי לא אית הזמנה? אלא ההוא מילא דברכה איהו הזמנה... אוף הכי לברכת זימון... &quot;הב ונברך...&quot;. עד כאן לשונו, עיין שם. ודייק ותמצא קל.)&lt;/p&gt;
&lt;h3&gt;סימן קצב סעיף ג&lt;/h3&gt;
&lt;p&gt;כיצד היא ברכת הזימון? המברך אומר &quot;נברך שאכלנו משלו&quot;, והמסובין עונין &quot;ברוך שאכלנו משלו ובטובו חיינו&quot;. והמברך חוזר ואומר כן, והם עונין &quot;אמן&quot; שהרי היא סוף ברכה. ויש שמפקפק בזה, ואינו עיקר (עיין מגן אברהם ואליה רבה).&lt;/p&gt;
&lt;p&gt;ולמה אינו אומר &quot;ברכו&quot; כמו בתפילה ובקריאת התורה? משום דאין אומרים &quot;ברכו&quot; לפחות משלושה, כמבואר מקראי ד&quot;גדלו&quot; ו&quot;כי שם&quot; כמו שכתבתי. ולכן צריך לכלול עצמו עמהם, לומר &quot;נברך&quot;.&lt;/p&gt;
&lt;p&gt;ולפי זה כשיש ארבעה מסובין היה יכול לומר &quot;ברכו&quot;, וכל שכן כשמברכין בעשרה. אלא כדי להשוות כל ברכת זימון תיקנו לומר תמיד &quot;נברך&quot;. ועוד: כדי שלא להוציא עצמו מן הכלל. ומה שבתפילה ותורה אין אומרים כן, דבשם כיון שאומר &quot;המבורך&quot; – לא הוציא עצמו. ועוד: דבשם אף על פי שכבר יצא ידי חובתו יכול לעשות &quot;ברכו&quot; להוציא אחרים, ואינו צריך לכלול עצמו עוד; אבל ברכת המזון אינו מברך אלא אם כן אכל בעצמו וחייב בברכה, לכן אינו רשאי להוציא עצמו מן הכלל (מגן אברהם סעיף קטן ב'). ובדיעבד בארבעה ויותר כשאמר &quot;ברכו&quot; – יצא (שם סעיף קטן א'). וכן כתב הטור.&lt;/p&gt;
&lt;h3&gt;סימן קצב סעיף ד&lt;/h3&gt;
&lt;p&gt;ולמה אינו אומר מקודם &quot;ובטובו חיינו&quot;? משום דמקודם הוא רק ציוי לכל המסובין שנברך את ה' על שהאכילנו בסעודה זו, והוא גם כן כהכנה והזמנה, ואין להזכיר יותר. והם כשעונים אומרים &quot;ובטובו חיינו&quot;, כלומר: שלא לבד בסעודה זו אכלנו משלו אלא אנו חיים תמיד בטובו יתברך. ולכן מחוייב המברך לחזור ולומר &quot;ברוך...&quot;, מפני שלא אמר עדיין &quot;ובטובו חיינו&quot;.&lt;/p&gt;
&lt;p&gt;ויש שהיו נוהגים שהמברך בעת שאמר &quot;נברך שאכלנו משלו&quot; היה מסיים גם כן &quot;ובטובו חיינו&quot;, ונדחו דבריהם (עיין ב&quot;ח וט&quot;ז). ועתה אין מנהג זה בשום מקום.&lt;/p&gt;
&lt;p&gt;ואם הם עשרה יברך בשם, והיינו שיאמר &quot;נברך אלהינו&quot;, והם עונים גם כן &quot;ברוך אלהינו&quot;, וגם הוא חוזר ואומר &quot;ברוך אלהינו...&quot;. ולא יאמר &quot;נברך לאלהינו&quot; בלמ&quot;ד, דבברכה לא כתיב למ&quot;ד, כדכתיב: &quot;ברכו עמים אלהינו, במקהלות ברכו אלהים&quot; (תר&quot;י).&lt;/p&gt;
&lt;h3&gt;סימן קצב סעיף ה&lt;/h3&gt;
&lt;p&gt;ותיכף מתחילין בברכת &quot;הזן&quot;. ויש שאומרים מקודם &quot;ברוך הוא וברוך שמו&quot;; ואינו כן, שלא מצינו זה לא בגמרא ולא בפוסקים. ואף שבטור יש לשון זה, כתבו שהוא טעות הדפוס, דאין לזה עניין כלל, והוא הפסק בין ברכת הזימון לברכת &quot;הזן&quot;.&lt;/p&gt;
&lt;p&gt;מיהו גם ברוקח נמצא כן (בסימן רפ&quot;ד), וכן באבודרהם. ויש מי שכתב דזהו כשמברכים בעשרה, דכיון שמזכיר השם נותנים לו ברכה, כדכתיב: &quot;כי שם ה' אקרא, הבו גודל לאלהינו&quot; (ב&quot;ח). אבל יותר נכון שלא לאמרו; וכן הוא המנהג הפשוט במדינתינו, וכן נראה מרוב הפוסקים.&lt;/p&gt;
&lt;p&gt;ואין חילוק בין עשרה למאה ואלף ויותר, דאין אומרים יותר מן &quot;נברך לאלקינו&quot; (דהלכה כרבי עקיבא במשנה מט ב).&lt;/p&gt;
&lt;p&gt;ולמה בזימון אומרים שם &quot;אלקים&quot; ובתורה ותפלה שם הוי&quot;ה? מפני שמזון הברואים – הדין נותן שיתן הוא יתברך מזון לכל הברואים, ולכן מזכיר שם &quot;אלקים&quot; שהוא מידת הדין. אבל התורה היא תורת חסד, לכן מזכירים שם הוי&quot;ה (אליה רבה סעיף קטן ו'). ועוד: שמזון הכין בעת בריאת העולם, וכל מעשי בראשית הוא בשם &quot;אלקים&quot;, שכן נתייסדה מזמן הבריאה; מה שאין כן התורה והתפילה הם למעלה מעולם הזה, ואצולה מגנזי מרומים. ולכן מזכירים שם הוי&quot;ה ברוך הוא.&lt;/p&gt;
&lt;p&gt;ולמה מזכירים השם בעשרה ולא בפחות? משום דאכל בני עשרה שכינתא שריא. ועוד: משום קרא ד&quot;במקהלות&quot;, כמו שכתבתי בסעיף א.&lt;/p&gt;
&lt;h3&gt;סימן קצב סעיף ו&lt;/h3&gt;
&lt;p&gt;וכל המשנה ממטבע שטבעו חכמים ומנוסח שקבעו – אינו אלא טועה. כגון שאומר &quot;נברך על המזון שאכלנו&quot;, דמשמע שמברך להמזון. ולכן בעשרה שמזכיר השם – יכול לומר כן כמובן, שמברך את השם על המזון שאכלנו.&lt;/p&gt;
&lt;p&gt;וכן לא יאמר &quot;נברך למי שאכלנו משלו&quot;, דזה משמע כמו שמברך להבעל הבית. ואף בעשרה אין לומר כן, דאף דלא משמע על הבעל הבית כמו שכתבתי, מכל מקום משמע חס ושלום: לזה אלוה שאכלנו משלו, כאילו יש שתי רשויות חס ושלום (ב&quot;ח ומגן אברהם).&lt;/p&gt;
&lt;p&gt;וכן לא יאמר במקום &quot;ובטובו&quot;: &quot;ומטובו&quot;, דמשמע מקצת, וממעט בחסדי הקדוש ברוך הוא. ורק בשאלה ובקשה יש לומר כן, כמו &quot;ושבענו מטובך&quot;, דאין דרך ארץ לשאול הרבה, אבל לא בשבחיו יתברך (גמרא).&lt;/p&gt;
&lt;p&gt;וכן לא יאמר &quot;במקום חיינו חיים&quot;; והאומר כן הרי זה בור, דהוציא עצמו מן הכלל (רש&quot;י נ א).&lt;/p&gt;
&lt;h3&gt;סימן קצב סעיף ז&lt;/h3&gt;
&lt;p&gt;אם היו עשרה, וטעו המברך והעונים ולא הזכירו &quot;אלקינו&quot; – אין יכולים לחזור ולברך בשם, כי כבר נפטרו מידי זימון, והוה מעוות לא יוכל לתקון.&lt;/p&gt;
&lt;p&gt;אבל אם עדיין לא ענו אחריו, כיון שלא נתקיימה עדיין מצות זימון – יחזור המברך ויענה בשם, ואחר כך יענו אחריו.&lt;/p&gt;</extract></page></pages></query></api>