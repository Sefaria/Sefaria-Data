<?xml version="1.0"?><api><query><normalized><n from="ערוך_השולחן_אורח_חיים_ריא" to="ערוך השולחן אורח חיים ריא" /></normalized><pages><page pageid="214462" ns="0" title="ערוך השולחן אורח חיים ריא"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן ריא&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני קדימה בברכת הפירות&lt;/b&gt;&lt;/big&gt;&lt;br&gt;&lt;big&gt;ובו שבעה עשר סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז&lt;/p&gt;
&lt;h3&gt;סימן ריא סעיף א&lt;/h3&gt;
&lt;p&gt;כתב הרמב&quot;ם בפרק ח' דין י&quot;ג: &quot;היו לפניו מינין הרבה, אם היו ברכותיהן שוות - מברך על אחד מהם ופוטר את השאר, ואם אין ברכותיהן שוות - מברך על כל אחד מהם ברכה הראויה לו, ואיזה מהם שירצה להקדים מקדים.&lt;/p&gt;
&lt;p&gt;ואם אינו רוצה בזה יותר מבזה, אם יש ביניהם אחד מז' המינים - עליו הוא מברך תחילה. וכל הקודם בפסוק קודם בברכה, והשבעה הן האמורים בפסוק זה: &quot;ארץ חטה ושעורה גפן ותאנה ורמון, ארץ זית שמן ודבש&quot;, ודבש זה הוא דבש תמרים, והתמרים קודמים לענבים, שהתמרים שני לארץ והענבים שלישי לארץ&quot; עכ&quot;ל.&lt;/p&gt;
&lt;h3&gt;סימן ריא סעיף ב&lt;/h3&gt;
&lt;p&gt;ביאור דבריו: דמקודם כתב דכשברכותיהן שוות מברך על אחד מהם ופוטר את השאר, כלומר ואסור לו לברך על זו ולכוין שלא לפטור השנית ולעשות ברכה על השנית בפני עצמה וכן כולם, דזהו קרוב לברכה לבטלה, כיון שהברכה אחת היא ורצונו לאכלן כולן - אסור להרבות בברכות חנם, וכמ&quot;ש בסימן ר&quot;ו סעיף י&quot;ב ע&quot;ש.&lt;/p&gt;
&lt;p&gt;אבל אם אין ברכותיהן שוות - מברך על כל אחד ברכה הראויה לו, כלומר דזה הוי להיפך, דהנה ידוע דכשמברך 'האדמה' על פרי העץ יצא, וב'שהכל' יצא על כל הדברים, ואם כן אם לפניו דברים שברכתן 'העץ' ודברים שברכתן 'האדמה' ודברים שברכתן 'שהכל', וירצה למעט בברכות והיינו שיברך 'האדמה' ויכוין לפטור גם פרי העץ, או יברך 'שהכל' לפטור את כולם - גם זה אסור לכתחילה. ובוודאי אם עשה כן שוב אינו מברך ברכה אחרת, אבל לכתחילה אסור לעשות כן, אלא יברך על כל אחד הברכה הראויה לו: על פרי העץ יברך 'העץ' ועל פרי האדמה 'האדמה' ועל שארי דברים 'שהכל', ולא מיירי עדיין בדין קדימה כלל (עיין כ&quot;מ).&lt;/p&gt;
&lt;h3&gt;סימן ריא סעיף ג&lt;/h3&gt;
&lt;p&gt;ועתה מיירי בדין קדימה, ואומר שאיזה מהם שירצה להקדים מקדים. כלומר שצריך להקדים איזה שהוא חפץ עתה לאכול יותר, כלומר דבר שחביב עליו עתה לאכול יותר מהדבר השני. וזהו בין בברכות שוות שעל החביב לו עתה יברך עליה לפטור את השאר, ובין בברכות שאינן שוות להקדימה בברכה השייך לה (כ&quot;מ).&lt;/p&gt;
&lt;p&gt;ואין חילוק אפילו יש ביניהם ממין שבעה ועליו חביב עתה מין שאינו משבעת המינין, מכל מקום יברך על החביב לפטור את כולם או להקדימו בברכה על השאר. ולא הזכיר גם שיש יחוס לברכת 'העץ' על ברכת 'האדמה' וברכת 'האדמה' לברכת 'שהכל', דהולכין רק אחר החביב עליו עתה.&lt;/p&gt;
&lt;p&gt;אמנם אם בחביבות כולן שוין, ממילא דז' מינים עדיפי משארי דברים, וכל המוקדם בפסוק מוקדם לברכה (והולך בשיטת הרי&quot;ף שפסק כחכמים דמשנה מ': דמברך על איזה מהם שירצה, כלומר על החביב לו עתה, ולא כרבי יהודה דמין שבעה קודם לחביב. ולדבריהם צריך לומר גם במעשה דתלמידי דבר קפרא (לט.) דמוכח משם ד'האדמה' עדיף מ'שהכל', זהו הכל לרבי יהודה ולא לרבנן, ולכן לא הזכירו זה לא הרי&quot;ף ולא הרמב&quot;ם. אך במקום דליכא חביב - וודאי כן הוא ואין צריך לבאר כי פשוט הוא).&lt;/p&gt;
&lt;h3&gt;סימן ריא סעיף ד&lt;/h3&gt;
&lt;p&gt;אבל כל רבותינו חולקים עליו, וסבירא ליה דמין שבעה עדיף מחביב, וכן 'האדמה' קודם ל'שהכל' אפילו אם מה שברכתו 'שהכל' הוא יותר חביב, וכן 'העץ' ל'האדמה'. אך דעת הרא”ש דעץ נגד 'האדמה' ליכא חשיבות, ועוד יתבאר בזה (ופוסקים כרבי יהודה ולא כחכמים, דסוגית הש&quot;ס כמותו).&lt;/p&gt;
&lt;p&gt;אמנם זהו כשהברכות שוות, אבל כשאין ברכותיהן שוות, יש אומרים שאין כאן דין קדימה כלל, ואפילו אחת היא מז' המינים וגם חביב עליו - מכל מקום יכול לברך מקודם על השנית, דכיון דצריך לברך על כל אחת בפני עצמה אין שייכות מזה לזה כלל (רא&quot;ש).&lt;/p&gt;
&lt;p&gt;ואין להתפלא על מה שאמרנו שאין כאן דין קדימה כלל באין ברכותיהן שוות, והא אמרנו ד'העץ' קודם ל'האדמה' ו'האדמה' ל'שהכל', והא אין ברכותיהן שוות. דהעניין כן הוא, דבאין ברכותיהן שוות ליכא מעלה דשבעת המינים וליכא מעלה דחביב, וגם חשיבות דברכת 'העץ' נגד ברכת 'האדמה' ליכא. אבל המעלה ד'העץ' ו'האדמה' על 'שהכל' נשאר גם באין ברכותיהן שוות (למדתי זה מהרא”ש ע&quot;ש, וגם בתוספות שם נצרך לפרש כן ע&quot;ש ודו&quot;ק).&lt;/p&gt;
&lt;h3&gt;סימן ריא סעיף ה&lt;/h3&gt;
&lt;p&gt;ויש מרבותינו דסבירא ליה דגם באין ברכותיהן שוות לא הוסרה רק מעלה דשבעת המינים, אבל אחר מעלה דחביב הולכין (סמ&quot;ק הובא בטור, וכן כתב בשם רבינו שמעיה בשם הגאון עיין בית יוסף וב&quot;ח). ובפירושא דחביב גם כן חולקין על הרמב&quot;ם, דלהרמב&quot;ם פירושו מה שחביב עליו עתה, והם מפרשים מה שדרכו להיות עליו תמיד חביב, אף שעתה רצונו יותר במאכל אחר. והנה זהו עיקרן של הדעות בעניין זה.&lt;/p&gt;
&lt;h3&gt;סימן ריא סעיף ו&lt;/h3&gt;
&lt;p&gt;ודע דזה שאמרנו לדעה הקודמת דבאין ברכותיהן שוות ליכא מעלה דשבעת המינים וליכא מעלה דחביב, ולהדיעה דסעיף הקודם דליכא מעלה דשבעת המינים, זהו כשאחד משבעת המינים ואחד אינו משבעת המינים, כגון צנון שברכתו 'האדמה' וזית שברכתו 'העץ', דיכול להקדים הצנון להזית משום דאין להם שייכות זה עם זה בשום דבר.&lt;/p&gt;
&lt;p&gt;אבל כששניהם משבעת המינים ואין ברכותיהם שוות, כגון הכוסס את החטה שברכתו 'האדמה' וזית שברכתו 'העץ' - החטה קודמת מפני שהוא מוקדם בפסוק (וזהו כוונת המג&quot;א בסק&quot;ב).&lt;/p&gt;
&lt;p&gt;ויש אומרים דזה שאמרנו דבאין ברכותיהן שוות ליכא מעלה דחביב ויכול להקדים איזה שירצה, דהכי פירושו: דאין הולכין אחר החביב לו תמיד אלא מה שחביב לו עתה (ב&quot;ח וט&quot;ז סק&quot;א ופרישה). ולכן אם אחד מהם מז' המינים - הוא קודם, אפילו רוצה עתה בהשני (שם), כיון דקיימא לן דז' מינים עדיף מחביב, ומהרא”ש לא משמע כן (מג&quot;א שם).&lt;/p&gt;
&lt;h3&gt;סימן ריא סעיף ז&lt;/h3&gt;
&lt;p&gt;רבינו הבית יוסף אחר שהביא דעות הפוסקים ודעת הרמב&quot;ם, כתב בסעיף ג': &quot;הביאו לפניו דבר שברכתו 'בורא פרי העץ' ודבר שברכתו 'שהכל' - 'בורא פרי העץ' קודמת שהיא חשובה, שאינה פוטרת אלא דבר אחד, וכן 'בורא פרי האדמה' ו'שהכל' - 'בורא פרי האדמה' קודמת. ואם הביאו לפניו 'בורא פרי העץ' ו'בורא פרי האדמה', איזה מהם שירצה יקדים, ויש אומרים ש'בורא פרי העץ' קודם&quot; עכ&quot;ל, ודיעה ראשונה היא דעת הרא”ש דסבירא ליה ד'העץ' אינה נחשבת מבוררת יותר מ'האדמה'.&lt;/p&gt;
&lt;p&gt;ויראה לי דלא אמר הרא”ש דאין חשיבות ביניהם אלא כשעתה רצונו יותר בפרי האדמה, אבל אם אינו רוצה כלל בזה יותר מבזה - 'בורא פרי העץ' קודמת. וכן משמע לשון הרא”ש שכתב: דלא חשיב כל כך 'ברכת בורא פרי העץ' כנגד ברכת 'האדמה' וכו' ע&quot;ש, ומשמע להדיא דקצת חשיבות יש.&lt;/p&gt;
&lt;h3&gt;סימן ריא סעיף ח&lt;/h3&gt;
&lt;p&gt;והנה זה ש'העץ' ו'האדמה' קודמין ל'שהכל' היינו אפילו אם ה'שהכל' חביב עליו (שם סק&quot;ג) ואפילו אם היה יכול להיות ממין שבעה, ד'שהכל' נגד 'העץ' ו'האדמה' אינו כלום.&lt;/p&gt;
&lt;p&gt;וזה ש'העץ' קודמת ל'האדמה' לדעת היש אומרים, כבר נתבאר בסעיף ד' שיש אומרים שאין דין קדימה כלל באין ברכותיהן שוות, ולהדיעה שבסעיף ה' הולכין אחר החביב וזהו גם לדעת הרמב&quot;ם, ואם כן היכי משכחת לה ש'העץ' קודם ל'האדמה', ואם שניהם משבעת המינים כמו כוסס חטה ואוכל גפן, הלא חטה קודמת כמ&quot;ש בסעיף ו'.&lt;/p&gt;
&lt;p&gt;האמנם זהו דעת בה&quot;ג ד'בורא פרי העץ' תמיד קודם ל'בורא פרי האדמה', אפילו נגד מעלת ז' המינין ונגד מעלה דחביב. מיהו להלכה יש לילך אחר חביב, דהא להרמב&quot;ם לעולם חביב עדיף ולהסמ&quot;ק בהך דינא גם כן חביב עדיף, ולרש&quot;י והרא”ש מברך על איזה שירצה וזהו גם דעת הגאון, ואם כן הבה&quot;ג יחיד לגבייהו (שם סק&quot;ד).&lt;/p&gt;
&lt;h3&gt;סימן ריא סעיף ט&lt;/h3&gt;
&lt;p&gt;ויש מי שכתב בלשון זה: &quot;ולעניין ההלכה אין כאן חשש, דבכל הדרכים יש על מי לסמוך: דאם הברכות שוות ויש מין ז', יכול יטול המין ז' ולברך עליו ולפטור את שאינו מין ז', וזהו דעת רוב הפוסקים. ויכול ליטול את שאינו מין ז' אם הוא חביב עליו ולפטור את המין ז', וזהו דעת הרמב&quot;ם. ואם אין ביניהם ממין ז' - וודאי החביב עדיף בברכות שוות, וכשאין ברכותיהן שוות גם כן כבר נתבאר דאיך שיעשה יש לו על מי לסמוך. ובפירושא דחביב: אם יקח מה שחביב לו עתה יצא לדעת הרמב&quot;ם, ואם יקח מה שחביב עליו תמיד יצא לדעת שארי פוסקים&quot; (ט&quot;ז סק&quot;א).&lt;/p&gt;
&lt;h3&gt;סימן ריא סעיף י&lt;/h3&gt;
&lt;p&gt;ואיתא בגמרא (מ&quot;א.): דכל המוקדם ב[קרא] ד&quot;ארץ חטה ושעורה&quot; מוקדם לברכה, ובאמצע כתיב: &quot;ארץ זית שמן ודבש&quot;, והפסיק 'ארץ' זה ביניהם להשמיענו דהסמוך ל'ארץ' השני קודם מהמאוחר ל'ארץ' הראשון, ולכן דבש שהם תמרים קודמין לענבים, דענבים הם שלישי ל'ארץ' הראשון ודבש הוא שני ל'ארץ' השני. ודין זה יכול להיות לכל הפוסקים, אפילו לדעת הרמב&quot;ם שהולך אחר חביב, והיינו כגון שבחביבות כולם שוין אצלו, ואז לכל הדעות יש לו להקדים המוקדם בקרא.&lt;/p&gt;
&lt;p&gt;וזה שכתב רבינו הבית יוסף בסעיף ה' דהא דחטה ושעורה קודמין דווקא כשעשה מהם תבשיל או פת, אבל הכוסס חטה שברכתו 'בורא פרי האדמה' אינה קודמת לברכת 'בורא פרי העץ' עכ&quot;ל, דקדק וכתב: 'אינה קודמת', אבל לא כתב ש'בורא פרי העץ' קודם, שהרי כבר כתב בסעיף א' דבאין הברכות שוות ליכא מעלה כלל, ולהרמב&quot;ם והסמ&quot;ק הולכין אחר חביב, ורק לדעת בה&quot;ג צריך להקדים 'העץ' כמו שבארנו (ודברי הט&quot;ז בסק&quot;ה צ&quot;ע ע&quot;ש ודו&quot;ק).&lt;/p&gt;
&lt;h3&gt;סימן ריא סעיף יא&lt;/h3&gt;
&lt;p&gt;ובזה שנתבאר שתמרים קודמים לענבים כתב רבינו הרמ&quot;א בסעיף ד': דזהו דווקא כשאוכל ענבים כמות שהן, אבל אם עשה מהם יין שקובע לעצמו ברכת 'בורא פרי הגפן' - חשובה והיא קודמת לברך עליו תחילה. אבל מעשה קדרה מחמשת מיני דגן - היא חשובה יותר מברכת היין עכ&quot;ל, לפי שברכתם 'מזונות' וגם קודמים ליין בפסוק (טור).&lt;/p&gt;
&lt;p&gt;וכן יתבאר לקמן בסדר המעלות, שאחר 'המוציא' ברכת מזונות קודמת לכל הברכות, ומהרמב&quot;ם משמע שבכל דבר הולכין אחר החביב, אך רוב הפוסקים לא סבירא ליה כן בפרט לעניין ברכות 'הגפן' ו'מזונות'.&lt;/p&gt;
&lt;p&gt;עוד כתב רבינו הרמ&quot;א: דכל הנאמר סמוך ל'ארץ' קמא קודם למה שנאמר סמוך ל'ארץ' בתרא, לאחר ששוה לו בסמיכות לארץ עכ&quot;ל. כלומר דחטה קודם לזית ושעורה קודם לתמרים, וזה אינו אלא להרמב&quot;ם דלא סבירא ליה קדימה בברכות, וכגון שכולם שווים לו בחביבות. אבל לשארי פוסקים לא משכחת לה, דאם עשה מהם תבשיל הלא מצד ברכת 'מזונות' קודמין, ואם כוססן וברכתן 'האדמה' הלא באין ברכות שוות אין כאן קדימה כמו שנתבאר, ולבה&quot;ג אדרבא 'העץ' קודם כמ&quot;ש, אבל להרמב&quot;ם אתי שפיר (ומתורץ קושית המג&quot;א סק&quot;ח ע&quot;ש ודו&quot;ק).&lt;/p&gt;
&lt;h3&gt;סימן ריא סעיף יב&lt;/h3&gt;
&lt;p&gt;עוד כתב בסעיף ה': &quot;ברכת 'המוציא' קודם לברכת 'בורא מיני מזונות' וכל שכן לשאר ברכות, ואף על פי שהדבר השני חשוב או חביב עליו&quot; עכ&quot;ל.&lt;/p&gt;
&lt;p&gt;נראה דדין זה לא משכחת לה אלא באוכל פת פחות מכזית דאין צריך נטילת ידים, כמ&quot;ש בסימן קנ&quot;ט, בזה 'המוציא' קודם. אבל בנוטל ידיו ואוכל סעודה קבועה לא שייך זה, דלאחר נטילת ידים הלא מוכרח לברך 'המוציא' מיד, ואם קודם נטילת ידים, הרי מעשים בכל יום בקידוש שבתות וימים טובים שאוכלים הרבה מיני מתיקה קודם נטילת ידים, ומה שייך בזה דין קדימה כיון ששני עניינים הם, ומשנה מפורשת היא: 'בירך על הפרפרת - לא פטר את הפת' (מ&quot;ב.), הרי שאכל הפרפרת קודם הפת והיינו קודם נטילת ידים.&lt;/p&gt;
&lt;p&gt;(וכל דברי המג&quot;א בסק&quot;ט לא נתבררו לי כלל, ודבר הרגיל הוא גם בחול שקודם נטילת ידים טועמין מן התבשילין ומברכים עליהם, ומה שייך בזה ברכה שאין צריך הלא רצונו לאכול קודם נטילת ידים, וכן מנהג העולם בפשיטות).&lt;/p&gt;
&lt;h3&gt;סימן ריא סעיף יג&lt;/h3&gt;
&lt;p&gt;כבר נתבארו דברכת 'בורא מיני מזונות' קודם לשארי ברכות, לבד 'המוציא'. ולא מיבעיא מיני תבשילים העשוים מחטה ושעורה דכתיבי בהדיא, אלא אפילו היה לפניו תבשיל מקמח כוסמין ושבולת שועל ושיפון שנקרא קאר&quot;ן, דלא כתיבי בהדיא אלא שנכללין בכלל חטה ושעורה - מכל מקום ברכתן קודמת לגפן ותאנה ורמון דכתיבי בהדיא, ואפילו מיין דחשיב טובא, וזהו מכמה טעמים: חדא דכיון שנכללו בכלל חטה ושעורה הרי הם כהם עצמם, ועוד כיון דחשיבי, דעבדי מינייהו פת ומברך עלייהו 'המוציא' וברכת המזון, הם קודמים אף כשלא עשה מהם פת, ואפילו שעורה ומיניו שהוא שני ל'ארץ' קדם לזית שהוא ראשון ל'ארץ' השני, מפני שברכתם 'מזונות' וקודמין לברכת 'בורא פרי העץ' (ומ&quot;ש המג&quot;א בסקי&quot;ג דזית קודם צ&quot;ע, וכל החמשת מינים קודמים לו ועיין מחצית השקל ודו&quot;ק).&lt;/p&gt;
&lt;h3&gt;סימן ריא סעיף יד&lt;/h3&gt;
&lt;p&gt;כל מקום שאמרנו שאחד קודם לחברו זהו כשרוצה לאכול משניהם, לכן יש להקדים מז' המינין או החביב או החשוב. אבל אם אין רצונו לאכול משניהם אינו מברך רק על זה שרוצה לאכול אף על פי שגם השני מונח לפניו, כמו בסימן קס&quot;ח לעניין 'המוציא' ע&quot;ש.&lt;/p&gt;
&lt;p&gt;ובמקום שצריך להקדים מפני מעלת שבעת המינים, אפילו היא חצי פירא והאחרת פירא שלימה (מג&quot;א סק&quot;א), וכן בהקדמה דשבעת המינים זה לזה, כמו בפת של חטים שקודם לשל שעורים, אפילו החטה פרוסה כמ&quot;ש בסימן קס&quot;ח.&lt;/p&gt;
&lt;p&gt;אמנם במקום מעלת חביב נראה דשלם עדיף (שם), כששניהם שווים במעלת הז' מינין או שניהם אינם מז' המינים, וראיה משם בשניהם חטים או שניהם שעורים והאחד נקי והאחד שלם, דשלם עדיף ע&quot;ש.&lt;/p&gt;
&lt;h3&gt;סימן ריא סעיף טו&lt;/h3&gt;
&lt;p&gt;וכתב רבינו הרמ&quot;א דכל זה דצריך להקדים היינו לכתחילה דווקא, אבל אם עבר ובירך על השני, אם הברכות שוות - יוצא ואין צריך לחזור ולברך על זה שהיה לו להקדים, ובלבד שיהא דעתו עליו גם כן בברכתו עכ&quot;ל.&lt;/p&gt;
&lt;p&gt;ואפילו היו שניהם לפניו בעינן שיתכוין בפירוש לפוטרו, שאינו נכון שיפטור האינו חשוב את החשוב בסתמא אלא כשיכוין לה בפירוש, אבל החשוב פוטר את שאינו חשוב גם בסתמא (מג&quot;א סקי&quot;א). ובשאין השני לפניו אפילו החשוב אינו פוטר את שאינו חשוב בסתמא (שם) אלא אם כן כיון עליו בפירוש, ודברים אלו נתבארו בסימן ר&quot;ו ע&quot;ש.&lt;/p&gt;
&lt;h3&gt;סימן ריא סעיף טז&lt;/h3&gt;
&lt;p&gt;ונראה לפי עניות דעתי שזה שכתב רבינו הרמ&quot;א דשאינו חשוב אינו פוטר את החשוב בסתמא אפילו כששניהם לפניו, זהו בתלמיד חכם שיודע הדין ועם כל זה בירך על שאינו חשוב, יש לומר דסתמא הוי כמו בפירוש שלא יפטור. אבל במי שאינו יודע הדין כלל ושלא בכוונה בירך על אחת מהן, וודאי גם בסתמא ככוונתו לפטור הדבר השני, דזה ידוע לכל.&lt;/p&gt;
&lt;p&gt;ואפילו בתלמיד חכם אולי סבירא ליה כהרמב&quot;ם דחביב קודם, ואצלו היה זה חביב, ולכן דין זה של רבינו הרמ&quot;א צ&quot;ע ואי אפשר להורות כן למעשה.&lt;/p&gt;
&lt;h3&gt;סימן ריא סעיף יז&lt;/h3&gt;
&lt;p&gt;סדר המעלות: 'המוציא', 'בורא מיני מזונות' על חטין, 'בורא מיני מזונות' על שעורין, זתים תמרים גפן ותאנה ורמון. ויש מי שאומר דזתים קודם ל'בורא מיני מזונות' של שעורין (מג&quot;א סקי&quot;ג וצ&quot;ע שהשמיט תמרים), ולעניות דעתי אינו כן (וכן כתב האליה רבה).&lt;/p&gt;
&lt;p&gt;ו'העץ' ו'האדמה' קודמין ל'שהכל', ו'העץ' קודם ל'האדמה', אך אם 'האדמה' חביב יברך מקודם על 'האדמה' ויכוין לבלי לפטור את 'העץ'. ומין ז' קודם לאינו מין ז', וכל הקודם בפסוק מוקדם לברכה, והסמוך ל'ארץ' שני יש לו מעלה על הג' של 'ארץ' קמא.&lt;/p&gt;
&lt;p&gt;ו'האדמה' של ז' מינין, כגון כוסס חטה עם 'העץ' שאינו מז' המינין: לדעת בה&quot;ג 'העץ' קודם, ושארי הפוסקים חולקים, ולדעת הרמב&quot;ם חביב קודם לכל דבר. ולדעת הרמב&quot;ם מקרי חביב מה שחביב לו עתה, ולדעת הרא”ש מה שחביב עליו תמיד.&lt;/p&gt;
&lt;p&gt;ואכילה ושתייה קודמים לריח (שם), ונראה לי דאכילה קודם לשתייה, והשותים יי&quot;ש עם לעקא&quot;ך לכל הדעות מברך על הלעקא&quot;ך 'מזונות' תחילה אף על פי שהיי&quot;ש חביב עליו ואפילו לדעת הרמב&quot;ם, דאין סברא ששתייה ו'שהכל' יקדום לאכילה ו'מזונות', וכן יש להורות הלכה למעשה (ו'בורא פרי הגפן' קודם לשארי ברכות לבד 'המוציא' ו'בורא מיני מזונות').&lt;/p&gt;</extract></page></pages></query></api>