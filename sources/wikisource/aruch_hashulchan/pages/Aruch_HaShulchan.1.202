<?xml version="1.0"?><api><query><normalized><n from="ערוך_השולחן_אורח_חיים_רב" to="ערוך השולחן אורח חיים רב" /></normalized><pages><page pageid="212211" ns="0" title="ערוך השולחן אורח חיים רב"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן רב&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דיני ברכת פירות האילן&lt;/b&gt;&lt;/big&gt;&lt;br&gt;&lt;big&gt;ובו ארבעים וחמישה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ&lt;br&gt;כא | כב | כג | כד | כה | כו | כז | כח | כט | ל | לא | לב | לג | לד | לה | לו | לז | לח | לט | מ&lt;br&gt;מא | מב | מג | מד | מה&lt;/p&gt;
&lt;h3&gt;סימן רב סעיף א&lt;/h3&gt;
&lt;p&gt;כלל גדול נראה לי בברכות: דכל ברכה שקבעו חכמים למין זה - אינו יוצא בברכה אחרת, אף על פי שיש למין זה שייכות לברכה. ורק במקום שאמרו חכמים מפורש דיצא, כגון כשבירך על פרי העץ האדמה או שהכל כשבירך על איזה דבר שהוא, כדתנן (מ.'): &quot;בירך על פירות האילן 'בורא פרי האדמה' - יצא, ועל כולם אם אמר 'שהכל' - יצא.&lt;/p&gt;
&lt;p&gt;אבל בהא דתנן ריש פרק כיצד מברכין: &quot;על פירות האילן הוא אומר 'בורא פרי העץ' חוץ מן היין, שעל היין הוא אומר 'בורא פרי הגפן', ועל פירות הארץ אומר 'בורא פרי האדמה' חוץ מן הפת שעל הפת הוא אומר 'המוציא' וכו'&quot;, אם בירך על יין העץ ועל פת האדמה - דלא יצא. וראיה ברורה לזה, דאם לא כן למה לא תני כן במשנה דאם בירך העץ על יין והאדמה על פת דיצא, כמו ששנה על העץ דאם בירך האדמה דיצא או דעל כולם אם אמר שהכל יצא. אלא וודאי דבאלו לא יצא מפני שהחכמים עקרוה לגמרי מהעניין הקודם, וכן ראיתי כתוב על שם רבותינו הרא&quot;ה והריטב&quot;א ועוד גדולים (ברכ&quot;י סימן ר&quot;ז בשיורי ברכה).&lt;/p&gt;
&lt;p&gt;ויש מי שכתב דיצא בפת כשבירך האדמה (חיי אדם כלל נ&quot;ח בנשמת אדם), ויש דספוקי מספקא ליה (כסף משנה בפרק ד' הלכה ו'). וכן כתב אחד ממפרשי השולחן ערוך בסימן ר&quot;ח: דאם בירך על היין 'בורא פרי העץ' - דלא יצא (מג&quot;א סקכ&quot;ב). וכן נראה לי דאם בירך על ירקות 'בורא מיני דשאים' - דלא יצא (כיון דקיימא לן כרבנן במשנה שם, ועיין מ&quot;ש בסימן ר&quot;ה). וכל המשנה ממטבע שטבעו חכמים - לא יצא, וחוזר ומברך כהוגן.&lt;/p&gt;
&lt;h3&gt;סימן רב סעיף ב&lt;/h3&gt;
&lt;p&gt;אמרו חז&quot;ל (ב&quot;ק ל'.): &quot;האי מאן דבעי למיהוי חסידא - יקיים מילי דברכות&quot;. ונראה דהכי פירושו: דהחסיד עושה לפנים משורת הדין, והנה בברכות קיימא לן: 'ספק ברכות להקל', והחסיד מוציא את עצמו מידי קולא זו.&lt;/p&gt;
&lt;p&gt;כגון שספק אצלו אם בירך בורא נפשות אם לאו - ואין צריך לברך מספק, והחסיד אוכל או שותה עוד איזה דבר ומברך בורא נפשות. וכן כשיש דבר שספק הוא אם מברכין העץ או האדמה - מברכין האדמה, והחסיד אוכל עוד שני דברים שברכתן וודאי אחת העץ ואחת האדמה. וכן כשיש ספק אם צריך לברך ברכה אחרונה, כגון שאינו יודע אם אכל כזית בכדי אכילת פרס - ואין צריך לברך מספק, והחסיד אוכל שיהיה וודאי בכדי אכילת פרס ומברך, וכן בשתיית חמים כיוצא בזה. וכן בכל מיני ספיקות רואה החסיד להוציא את עצמו מן הספיקות.&lt;/p&gt;
&lt;p&gt;וכל שכן שהחסיד לא יסמוך עצמו על מה דתנן: &quot;ועל כולם אם אמר שהכל - יצא&quot;, והפוטר עצמו בכל דבר בברכת שהכל - הרי זה בור (אליה רבה סעיף קטן א בשם האריז&quot;ל).&lt;/p&gt;
&lt;h3&gt;סימן רב סעיף ג&lt;/h3&gt;
&lt;p&gt;ונראה לפי עניות דעתי שיש תקנה מדינא להוציא עצמו מכל ספק ברכה אחרונה, כגון שיש אצלו ספק אם בירך ברכה אחרונה אם לאו, או אם צריך לברך ברכה אחרונה אם לאו, יש דרך להוציא את עצמו מכלל הספק.&lt;/p&gt;
&lt;p&gt;והיינו דהא קיימא לן דאם אמר: &quot;בריך רחמנא מרא מלכא דעלמא דהאי פיתא&quot; - יצא בברכת המוציא, כמו שכתבתי בסימן קס&quot;ז, ואם כן יכול לומר: 'בריך רחמנא מרא מלכא דעלמא בורא נפשות וכו', ואם חייב בברכה זו הרי יצא בזה, ואם אין צריך ברכה הרי לא הוציא שם שמים לבטלה, דאין כאן הזכרת השם כלל והא יכול לומר רחמנא מאה פעמים. וכיוצא בזה בשארי ברכות, ויחשוב בלבו אם צריך ברכה הרי זה לשם ברכה, ואם לאו הרי זה אמירה בעלמא, וכן אני נוהג כמה פעמים בשתיית חמים (וראיתי מי שכתב דגם זה הוי כברכה לבטלה, ולא נראה לי כלל וכלל).&lt;/p&gt;
&lt;h3&gt;סימן רב סעיף ד&lt;/h3&gt;
&lt;p&gt;עוד כלל גדול בברכות: דברכה ראשונה חייב לברך אפילו בכל שהוא, בין אכילה בין שתייה כשכוונתו לאוכלו או לשתותו. אבל כשכוונתו רק לטעום את התבשיל אם הוא טוב אם לאו - אין צריך ברכה, וגם בזה יש דעות ויתבאר בסימן ר&quot;י.&lt;/p&gt;
&lt;p&gt;וכשלוקח זה לרפואה: אם טעמם לא טוב - אין צריך ברכה, ואם טעמם טוב - צריך ברכה, כיון שעל כל פנים החיך נהנה מזה, ויתבאר בסימן ר&quot;ד. ואם אחרים אנסוהו לאכול ולשתות והוא אינו רוצה בזה - פסק רבינו הרמ&quot;א שם דאפילו אם נהנה מזה אין צריך לברך, ויש חולקים בזה ויתבאר שם בסייעתא דשמיא.&lt;/p&gt;
&lt;h3&gt;סימן רב סעיף ה&lt;/h3&gt;
&lt;p&gt;וזהו בברכה ראשונה, אבל ברכה אחרונה: באוכלים - צריך כזית, ופחות מזה אין צריך ברכה אחרונה. והוא שיעור חצי ביצה, ויש אומרים שליש ביצה, ואנו תופסים לעיקר חצי ביצה. וממילא דהחסיד יאכל או פחות משליש או כחצי ביצה.&lt;/p&gt;
&lt;p&gt;ובשתייה דעת הרמב&quot;ם בפרק ג' דצריך רביעית, והתוספות והרא”ש נסתפקו בזה, דאולי די בכזית. וכבר כתבו זה הטור והשולחן ערוך בסימן ק&quot;ץ, ורבינו הבית יוסף בסימן ר&quot;י תפס לעיקר כדעת הרמב&quot;ם ע&quot;ש, וכן מסתבר דאין ספק מוציא וודאי, וכך אנו מורגלים לפסוק ברביעית, והחסיד יראה עצמו להוציא מידי ספק. וכבר כתבנו בסימן ק&quot;ץ סעיף ד' דכזית הרבה פחות מרביעית ע&quot;ש.&lt;/p&gt;
&lt;h3&gt;סימן רב סעיף ו&lt;/h3&gt;
&lt;p&gt;שיעור האכילה בכזית אינו אלא כשאוכל הכזית בכדי אכילת פרס, אבל כשאוכלו ביותר משיעור זה - אין צריך ברכה אחרונה. וכמה הוא אכילת פרס: לדעת הרמב&quot;ם ג' ביצים, ולדעת רש&quot;י ד' ביצים, כמ&quot;ש בסימן תרי&quot;ב ע&quot;ש. ובבריה יש ספק דאולי לא בעינן כזית, כמ&quot;ש בסימן ר&quot;י, ושם יתבאר בזה בסייעתא דשמיא, והחסיד יזהר בכל זה.&lt;/p&gt;
&lt;p&gt;ובשיעור שתיית רביעית פסק הרמב&quot;ם לעניין איסורים בפרק י&quot;ד ממאכלות אסורות דין ט' וזה לשונו: &quot;וכן השותה רביעית... מעט מעט... או ששתה מן הדם מעט מעט: אם שהה מתחלה ועד סוף כדי שתיית רביעית - מצטרפין, ואם לאו - אין מצטרפין&quot; עכ&quot;ל, וכן פסק לעניין יום הכיפורים בפרק ב' משביתת עשור וכן פסק לעניין תרומה בפרק י' מתרומות ע&quot;ש.&lt;/p&gt;
&lt;p&gt;ובתוספתא דיומא פרק ד' מפורש כן, וזה לשון התוספתא: &quot;שתה וחזר ושתה: אם יש מתחלת שתייה ראשונה ועד סוף שתייה אחרונה כדי שתיית רביעית - מצטרפין, ואם לאו - אין מצטרפין&quot; עכ&quot;ל.&lt;/p&gt;
&lt;p&gt;ואין לתמוה מה שייך בשתיית רביעית לשהות כדי שתיית רביעית, דהכי פירושו: דאין דרך לשתות הרביעית בבת אחת, דזהו גרגרן, כדאמרינן: &quot;השותה כוסו בבת אחת - הרי זה גרגרן, שנים - מדרך ארץ&quot;, ודרך להפסיק מעט ולשתות בנחת וצריך לזה איזה זמן. ואם כן ממילא לדעת הרמב&quot;ם גם לברכה אחרונה כן הוא, דאם שהה יותר מכדי שתיית רביעית - אין צריך לברך ברכה אחרונה, ועיין מ&quot;ש ביורה דעה סימן פ&quot;ה.&lt;/p&gt;
&lt;h3&gt;סימן רב סעיף ז&lt;/h3&gt;
&lt;p&gt;ולפי זה בשתיית חמין טי&quot;י או קאוו&quot;א ששוהין זמן מה בשתיית רביעית - אין צריך ברכה אחרונה, והחסיד יראה לשתות רביעית מהם בלא שהייה כדי לברך ברכה אחרונה, מפני דעת הראב&quot;ד שיתבאר.&lt;/p&gt;
&lt;p&gt;ואין לומר כיון דדרך לשתות חמין מעט מעט אינם דומין לשארי משקין, דכבר בארנו בסימן ק&quot;ץ סעיף ד' שאין לחלק בין שתייה לשתייה, להוציא ממי שסובר דביי&quot;ש חזק מברכין ברכה אחרונה אף על פחות מרביעית, דלא פלוג חכמים בין שתייה לשתייה ע&quot;ש, שכן הסכימו גדולי האחרונים.&lt;/p&gt;
&lt;h3&gt;סימן רב סעיף ח&lt;/h3&gt;
&lt;p&gt;האמנם הטור והשולחן ערוך לקמן סימן תרי&quot;ב לעניין יום הכיפורים הביאו שהראב&quot;ד סובר דגם צירוף שתייה הוי כדי אכילת פרס כאכילה. ורבים הסכימו לדבריו, שכן מפורש בכריתות (י&quot;ב:) לעניין טומאה, דפסול גווייה דצירוף שתייה כצירוף אכילה ע&quot;ש, והרמב&quot;ם עצמו פסק כן בפרק ח' מאבות הטומאות ע&quot;ש. וצריך לומר דסבירא ליה דאין למידין מטומאה, ואיסור מטומאה לא ילפינן, או שיאמר דכיון דטומאת גווייה הוי מדרבנן לא רצו לחלק בין אכילה לשתייה.&lt;/p&gt;
&lt;p&gt;והנה על כל פנים יש מחלוקת בשיעור צירוף שתיית רביעית. והפרש גדול יש ביניהם, דכדי אכילת פרס וודאי הוי כג' או ד' מינוטי&quot;ן, וכדי שתיית רביעית וודאי לא יגיע למחצה ולשליש משיעור זה. ולפיכך יזהר החסיד בזה כמ&quot;ש בסעיף הקודם או להרגיל את עצמו לברך 'בריך רחמנא', וכמ&quot;ש בסעיף ג'.&lt;/p&gt;
&lt;h3&gt;סימן רב סעיף ט&lt;/h3&gt;
&lt;p&gt;והנה לעניין איסורים כתב הרמב&quot;ם בפרק י&quot;ד ממאכלות אסורות דכזית הוא חוץ ממה שבין השיניים, אבל מה שבין החניכים מצטרף. כזית חלב או נבילה... שהניחו בחמה ונתמעט - האוכלו פטור, חזר והניחו בגשמים ונתפח - חייבין עליו כרת או מלקות. היה פחות מכזית מתחלה ונתפח ועמד על כזית - אסור ואין לוקין עליו&quot; עכ&quot;ל.&lt;/p&gt;
&lt;p&gt;ונראה פשוט דגם לעניין ברכה אחרונה הדין כן, דאנו הולכין כפי מה שהמאכל עכשיו, ואם יש בו עתה כזית - מברכין ברכה אחרונה, ואם אין בו עתה כזית, אף שמתחלה היה בו כזית - אין מברכין עליו ברכה אחרונה, ואם לא היה בו כזית מתחלה ונתפח ועמד על כזית - אין מברכין עליו. ופשוט הוא דבמאכל ספוגי שיש בו נקבים נקבים - אין הנקבים מצטרפין לכזית (וכן כתב הש&quot;ת בסימן ר&quot;י בשם ברכ&quot;י ע&quot;ש).&lt;/p&gt;
&lt;p&gt;עוד נראה לי כמו דתנן בריש פרק ג' דטהרות: &quot;הרוטב והגריסין והחלב: בזמן שהן משקה טופח - הרי אלו תחילה, קרשו - הרי אלו שניים&quot;. כלומר כיון שקרשו חשיבי כאוכלים - כמו כן לעניין ברכה אחרונה, דאם נקרשו המים ואכלן בקרישותן - צריך לברך ברכה אחרונה על כזית, וכהני גוונא בשארי משקין, דבזה לא שייך לחלק בין טומאה לשארי דברים.&lt;/p&gt;
&lt;p&gt;וכן נראה לי דהאוכל שלג או ברד או כפור וגליד ונהנה מזה, כגון שהוא צמא וכיוצא בזה - צריך לברך ברכה אחרונה על כזית. ואף על גב דלמקוה משלימין למ' סאה כמים, כמ&quot;ש בפרק ז' דמקוואות, מכל מקום עתה באכילתו שם אכילה על זה ולא שם שתייה, וקל וחומר הוא מרוטב דמשנה דטהרות שהבאנו (ועיין נדה י&quot;ז. וצ&quot;ע).&lt;/p&gt;
&lt;h3&gt;סימן רב סעיף י&lt;/h3&gt;
&lt;p&gt;כל האוכלין מצטרפין לכזית וכל המשקין מצטרפין לרביעית (מג&quot;א סימן ר&quot;י סק&quot;א), אפילו אכל חצי זית מדבר שברכתו האחרונה מעין שלש וחצי זית מדבר שברכתו בורא נפשות - מצטרף לבורא נפשות. וכן במשקין כששתה חצי רביעית יין וחצי רביעית משארי משקין - מצטרף לבורא נפשות. אבל האוכל והשותה - אינו מצטרף (שם), שהרי אין שיעורן שוה ואין הנאתן שוה.&lt;/p&gt;
&lt;p&gt;וכל מכשירי אוכלין הבאים לתקן את האוכל - אוכל הוא, כמו ציר שעל הירק או משקה הנבלע באוכל, ומצטרפין לכזית (שם), אבל כשהמשקה עומד בפני עצמו - אינו מצטרף. ולכן אוכלין המטוגנין בדבש כמו טייגלא&quot;ך פירעסקע&quot;ס או איי&quot;ן גימאכ&quot;ץ, או המטוגנין בחמאה כמו קרעפלא&quot;ך בלינצע&quot;ס פאמפוסקע&quot;ס טייגאכ&quot;ץ, או מטוגנין בשומן החמאה והשומן שעל האוכל - מצטרפין לכזית, דמשקה הבא לאוכל אוכל הוא (שבת קמ&quot;ד:).&lt;/p&gt;
&lt;p&gt;ונראה לי דהממולאים בבשר או בביצים או בגבינה - אין הבשר והביצים והגבינה מצטרפין לכזית לעניין ברכת על המחיה, כיון שעומדין בפני עצמן, וכל שאין מהקמח כזית - מברך בורא נפשות אם אלו ממלאין לכזית. וכן הטח חמאה על הפת או על רקיקין - אין החמאה מצטרף, כיון שהוא גוש ועומד בפני עצמו, אבל הטח שמן או שומן - מצטרף, דהוא נבלע בהם והוי כציר שעל הירק (כן נראה לפי עניות דעתי בדינים אלו).&lt;/p&gt;
&lt;h3&gt;סימן רב סעיף יא&lt;/h3&gt;
&lt;p&gt;ואין מברכין על אוכל ומשקה עד שיהיה המאכל או המשקה לפניו, כמ&quot;ש בסימן ר&quot;ו, וגם שיהיה מוכן לאוכלו או לשתותה. כגון שאוכל אגוזים או שקדים: לא יברך עד שישבר את האגוז הראשון או השקידה הראשונה, דאם יברך קודם השבירה, הוי השבירה הפסק.&lt;/p&gt;
&lt;p&gt;ולא דמי לחיתוך הפת שגומר החיתוך אחר ברכת המוציא, כמ&quot;ש בסימן קס&quot;ז, דבשם הפת שאוכל גלוי לפנינו וגמר החיתוך הוא כרגע, מה שאין כן האגוז, המאכל מכוסה וגם השבירה אינה כרגע, לפיכך ישבור מקודם הברכה.&lt;/p&gt;
&lt;p&gt;וכן אם אוכל תפוח ואין רצונו לאכלה עד אחר שיקלפנה, יברך אחר שיקלפנה שלא תהא הקילוף הפסק, וכן כל כיוצא בזה. וכן בשתייה שהמשקה היא בקנקן ושופכים להכוס ושותים מהכוס, לא יברך עד שישפוך להכוס.&lt;/p&gt;
&lt;p&gt;וכן אם המאכל או המשקה קר מאוד או חם מאוד, שאי אפשר לאכלו או לשתותה עד שיעבור איזה זמן מועט, לא יברך עד שתהא ראוי לאכול ולשתות, וכן כל כיוצא בזה (עיין אליה רבה סק&quot;א שהביא מי שאומר דיברך קודם שבירת אגוז וקודם קליפה כדי שיברך על השלם ע&quot;ש, ולא מסתבר כלל, וע&quot;ש דמסקנתו גם כן אינו כן ודו&quot;ק).&lt;/p&gt;
&lt;h3&gt;סימן רב סעיף יב&lt;/h3&gt;
&lt;p&gt;על כל פירות האילן בין משבעת המינים בין משארי מינים: ברכה ראשונה שלהם היא 'בורא פרי העץ'. ואף על פי שגידולן מן הארץ כפרי האדמה, ולכן באמת אם בירך עליהן 'האדמה' יצא, מכל מקום לכתחילה קבעו עליהן ברכה מבוררת יותר מפני חשיבותן, שכל החשוב יותר ברכתו מבוררת יותר, וליתן שבח להקדוש ברוך הוא שברא דבר חשוב כזה.&lt;/p&gt;
&lt;p&gt;ולשון הברכה היא 'בורא פרי העץ' ולא 'הבורא', דכל ברכה צריך להיות לשעבר. ואף על גב דגם 'הבורא' הוי לשון עבר, כמו 'המוציא לחם מן הארץ', מכל מקום 'בורא' הוא לשון מבורר יותר, ובהמוציא הוי הטעם שלא לערבב האותיות, כמ&quot;ש בסימן קס&quot;ז. ואפילו לטעם האחר שכתבנו שם, להראות דקדוק בלשון, דיו ב'המוציא', ולכן כל הברכות הם בלא ה&quot;י, כמו 'בורא פרי העץ', 'בורא פרי האדמה', 'בורא מיני מזונות' (מחצית השקל סק&quot;א).&lt;/p&gt;
&lt;p&gt;וכבר בארנו שם סעיף ז' דזהו לשון הוה המורה על השגחתו יתברך בכל עת ובכל רגע ע&quot;ש.&lt;/p&gt;
&lt;h3&gt;סימן רב סעיף יג&lt;/h3&gt;
&lt;p&gt;ועל היין מפני חשיבותו קבעו לו ברכה בפני עצמו: 'בורא פרי הגפן', בין חי בין מבושל. ואף על פי שהמבושל גרוע מחי ואין בו דין יין נסך, ולדעת רש&quot;י אין מקדשין עליו ואין מברכין עליו בורא פרי הגפן, כמ&quot;ש הטור לקמן סימן ער&quot;ב, אך רוב רבותינו חולקים בזה כמ&quot;ש הטור שם, וכן כתבו רבותינו בעלי התוספות בבבא בתרא (צ&quot;ז.) והרא”ש שם, וכן סתמו בכאן הטור והשולחן ערוך סעיף א'.&lt;/p&gt;
&lt;p&gt;וכן יין מזוג מברכין 'בורא פרי הגפן'. ודווקא יינות שלהם שהיו חזקים, אבל יינות שלנו כשנתערב בהם מעט מים, נתבטל טעם היין ומברכין שהכל, אך לא כל היינות שוות בזה. ואם בירך על יין בורא פרי העץ - לא יצא, כמ&quot;ש בסעיף א'. וגם אם עשה מיין קונדיטון, דהיינו שנותנין בו דבש ופלפלין - גם כן ברכתו בורא פרי הגפן, ולא נודע לנו זה.&lt;/p&gt;
&lt;h3&gt;סימן רב סעיף יד&lt;/h3&gt;
&lt;p&gt;וכתב רבינו הרמ&quot;א בסעיף א': דאם נתערב יין בשכר - אזלינן אחר הרוב: אם הרוב יין מברך 'בורא פרי הגפן', ואם הרוב שכר מברך 'שהכל' עכ&quot;ל.&lt;/p&gt;
&lt;p&gt;ולא אזלינן בתר הטעם, דכיון דשניהם בני חיובא בברכה, ממילא דאזלינן בתר רוב דהוא העיקר (ט&quot;ז סק&quot;א). ועוד נראה לעניות דעתי דוודאי אם אין כאן טעם יין - אין מברכין עליו בורא פרי הגפן אפילו כשרוב יין, והכא מיירי בשכר תאנים (מג&quot;א סק&quot;ג) שיש בו מתיקות כמו יין. אבל שכר שלנו או שארי משקין שמבטלין טעם היין - לא מהני רוב יין כלל. וכשהיין מועט מהשכר תאינים, אפילו יש בו טעם יין - אזלינן בתר רובא ומברכין עליו שהכל.&lt;/p&gt;
&lt;h3&gt;סימן רב סעיף טו&lt;/h3&gt;
&lt;p&gt;ודע דיין מצמוקים מברכין עלייהו 'בורא פרי הגפן', ועושין עליהן קידוש והבדלה כמ&quot;ש בסימן ער&quot;ב, והרי אפילו לגבי נסכים בבית המקדש כשר בדיעבד, כדאיתא בבבא בתרא (צ&quot;ו.), ובכל מדינתינו אין היין מצוי כלל רק מה שעושים מצמוקים כידוע.&lt;/p&gt;
&lt;p&gt;אמנם מעולם נצטערתי על זה, דהנה הרי&quot;ף שם והרמב&quot;ם בפרק כ&quot;ט משבת והטור והשולחן ערוך לקמן סימן ער&quot;ב כתבו מפורש דבעינן שגם מהצמוקים עצמן בלא מים יצא מעט יין, אבל בלאו הכי לא חשיב יין ע&quot;ש.&lt;/p&gt;
&lt;p&gt;והרי הצמוקין שלנו שעושים מהן יין אין בהם כלל לחלוחית של יין, ורק על ידי שרייתם במים הרבה זמן יש בהמים טעם יין, ואיך אנחנו מברכים עליו 'בורא פרי הגפן' ועושים עליו קידוש והבדלה ומברכין 'בורא פרי הגפן', ואם באנו לשנות ולומר לברך 'שהכל' לא יצייתו לנו, שכן מנהגינו מאבות אבותינו ואין פוצה פה ומצפצף, ואנחנו בעצמינו עושים כך ואיך מצאנו ידינו ורגלינו בעניין זה.&lt;/p&gt;
&lt;h3&gt;סימן רב סעיף טז&lt;/h3&gt;
&lt;p&gt;ובהכרח ליישב מנהגן של ישראל, דהנה ידוע מחלוקת הראשונים בטעם כעיקר, דרש&quot;י והרמב&quot;ם סבירא ליה דהוה דרבנן, כמ&quot;ש הרמב&quot;ם בפרק ט&quot;ו ממאכלות אסורות, דאפילו נמחה גוף האיסור בתוך ההיתר, אם אינו אוכל מהאיסור עצמו כזית בכדי אכילת פרס - אינו לוקה עליו, וכל שכן בטעם בלבד. אבל ר&quot;ת והראב&quot;ד פסקו דטעם כעיקר אסור מן התורה, כמ&quot;ש הטור ביורה דעה סימן צ&quot;ח ע&quot;ש.&lt;/p&gt;
&lt;p&gt;ולפי זה נאמר דהרי&quot;ף והרמב&quot;ם שהצריכו שיצא יין קצת מהצמוקים עצמן, אזלי לשיטתייהו דטעם כעיקר דרבנן, ואנן סומכים על ר&quot;ת והראב&quot;ד דטעם כעיקר דאורייתא, ואם כן ממילא כשהמים קלטו טעם היין הטמון בהענבים, ואין לך טעם כעיקר יותר מזה, לפיכך מברכין עליו 'בורא פרי הגפן'.&lt;/p&gt;
&lt;p&gt;אך זהו וודאי דביין צמוקים שלנו, אם נתערב אפילו מעט מים או משקה אחרת - מקלקל הטעם לגמרי ומברכין עליו 'שהכל'. והדינים שנתבארו כמו קונדיטון ותערובת יין בשכר לא שייך ביין צמוקים שלנו, ובסימן ר&quot;ד סעיף ט&quot;ז יתבאר טעם יפה בזה ע&quot;ש.&lt;/p&gt;
&lt;h3&gt;סימן רב סעיף יז&lt;/h3&gt;
&lt;p&gt;כל פרי העץ מיד שהפרי נתגדלה קצת ורוצה לאכלה - מברך עליה 'בורא פרי העץ' אף על פי שלא נגמר בישולה, אם רק ראויה לאכילה אפילו על ידי הדחק, שהרי היא עומדת לאכילה והוא אוכלה.&lt;/p&gt;
&lt;p&gt;אך אם אינה ראויה לאכילה כלל אף על ידי הדחק, כגון שהיא מר ביותר או עפוץ ביותר שקורין זויע&quot;ר - אין מברכין עליו כלל, וכעץ בעלמא הוא. ואם מתקן על ידי האור מברך 'שהכל', דאינה עדיין בגדר פרי העץ. ולכן כל מיני תפוחים וכל מיני אגסים וכל מיני גודגדניות אף שלא נגמר בישולם עדיין, כיון שאוכלין אותם על ידי הדחק - מברך עליהם 'בורא פרי העץ'.&lt;/p&gt;
&lt;h3&gt;סימן רב סעיף יח&lt;/h3&gt;
&lt;p&gt;ובענבים אינו כן, דכל זמן שהם עדיין בוסר ולא הגיעו לשיעור פול הלבן - מברכין עליהם 'בורא פרי האדמה'. וטעמו של דבר: מפני שענבים עיקרן הם לעשות מהם יין, אם כן כל זמן שלא הגיעו לשיעור הזה אינם ראוים לעשות מהם יין, ואין ברכתם העץ אלא האדמה כשארי פרי האדמה, דבטל שם ענבים מעליהם.&lt;/p&gt;
&lt;p&gt;ושיעור פול הלבן לא נודע לנו, ולכן לעולם מברכים עליהם 'בורא פרי האדמה' עד שיראה לעינים שנגמר בישולם. ואין זה נגד הדין, שהרי בדיעבד אם בירך על העץ האדמה יצא, ולכן כל זמן שיש ספק - מברכין האדמה.&lt;/p&gt;
&lt;p&gt;ויש אומרים דעל חרובין אינו מברך העץ עד שיראה בהן כמין שרשראות של חרובין, וכן בזיתים עד שיגדל הנץ סביבם, דקודם זה אין שם פירי עליהם כלל ומברכים עליהם האדמה. ורבינו הרמ&quot;א כתב שכן עיקר, ויש חולקים בזה (עיין מג&quot;א סק&quot;ה). ואין לנו ידיעה בזה, כי אינם גדילים במדינתינו.&lt;/p&gt;
&lt;h3&gt;סימן רב סעיף יט&lt;/h3&gt;
&lt;p&gt;כתב רבינו הבית יוסף בסעיף ג': &quot;גרעיני הפירות: אם הם מתוקים - מברך עליהם 'בורא פרי העץ', ואם הם מרים - אינו מברך עליהם כלל, ואם מתקן על ידי האור - מברך עליהם 'שהכל'&quot; עכ&quot;ל, דסבירא ליה דגרעינין הם כפירי עצמו שהרי חייבין בערלה, כדתנן בפרק קמא דערלה: &quot;קליפי אגוזין והגרעינין - חייבין בערלה&quot;.&lt;/p&gt;
&lt;p&gt;ודקדקו מזה התוספות והרא”ש בברכות (ל&quot;ז:) דגם ברכתן העץ. אבל הרשב&quot;א חולק בזה, וסבירא ליה דוודאי גרעינים אינם בכלל פירי, ואין מברכים עליהם העץ אלא האדמה, וגבי ערלה יש דרש דמרבינן מ'את פריו' - את הטפל לפירי, ולא לעניין ברכה.&lt;/p&gt;
&lt;p&gt;והרבה גדולים חשו לדעתו, ופסקו דיברך על הגרעינין 'האדמה', ויש חוששין לברך רק 'שהכל' (עיין באר היטב וש&quot;ת סק&quot;ו ומג&quot;א סק&quot;ז). וטוב לברך 'האדמה', דבזה אנו יוצאים גם דעת התוספות והרא”ש, שהרי יוצאין בדיעבד ב'האדמה' גם על פרי העץ. (המג&quot;א סק&quot;ז הקשה למה פסק במתקן על ידי האור 'שהכל', מאי שנא משקדים ע&quot;ש, ותמיהני שהוא עצמו פסק כן בסק&quot;ה ע&quot;ש ודו&quot;ק) ובסעיף כ&quot;ג יתבאר הפרש בין גרעינין לגרעינין ע&quot;ש.&lt;/p&gt;
&lt;h3&gt;סימן רב סעיף כ&lt;/h3&gt;
&lt;p&gt;כל המשקים היוצאים מכל הפירות, כגון שסחטן והוציא מהן משקין - זיעה בעלמא הוא וברכתן 'שהכל', דלא נטעי אינשי פירי אדעתא דמשקין, לבד זתים וענבים שעיקר נטיעתן הוא לשמן וליין, באלו ברכתן 'העץ', וליין קבעו ברכה לעצמו 'הגפן' מפני חשיבותו. אבל על שמן מברכין 'העץ' כמו על הזתים עצמן.&lt;/p&gt;
&lt;p&gt;אמנם זהו מציאות רחוקה לברך על שמן זית, דאם שותה שמן כמו שהוא הלא אזוקי מזיק ליה ואין מברכין עליו כלל, ואם אכלו עם פת הרי הוי הפת עיקר והשמן טפל, ומברך על העיקר ופוטר את הטפילה. ולא משכחת לה אלא כששותה השמן לרפואה ואוכל עמו מעט פת שלא יזיקנו השמן, דאז מברך על השמן כיון דעיקר כוונתו על השמן (שם סק&quot;ח). וכן כשנותן בשמן שארי משקין שלא יזיקנו השמן, וכוונתו רק אל השמן - דמברך העץ (שם).&lt;/p&gt;
&lt;p&gt;ואף על גב דמכוין לרפואה, מכל מקום כיון שיש לו הנאה מזה - חייב בברכה, ורק מפני שטבע השמן להזיק להחיך כששותיהו בפני עצמו, לכן נוטל עוד איזה דבר, אבל עיקר כוונתו להשמן. והרמב&quot;ם פרק ח' פסק דשותה שמן מברך 'שהכל', וצ&quot;ע וכבר השיג עליו הטור.&lt;/p&gt;
&lt;h3&gt;סימן רב סעיף כא&lt;/h3&gt;
&lt;p&gt;וכעין זה אמרו בגמרא (ל&quot;ו.): כגון שחושש בגרונו ושותה השמן לרפואה מעורב עם מי סילקא הנקרא אניגרון, שאז לבד שאינו מזיקו אדרבא מועיל להגרון, והוה ליה שמן עיקר ומברך עליו 'בורא פרי העץ', ואפילו השמן פחות מהסילקא (שם סק&quot;ט), כיון דעיקר כוונתו להשמן - מברך 'העץ'.&lt;/p&gt;
&lt;p&gt;ולכן אם אינו חושש בגרונו ואינו מתכוין לרפואה אלא לאכילה - הוה ליה אניגרון עיקר אפילו הוא פחות מהשמן, וברכתו 'שהכל', דהוה ליה אניגרון עיקר והשמן טפל, ומברך על העיקר ופוטר את הטפילה (מכל זה מבואר שיש הנאה בשתיית שמן, ואצלינו אינו ידוע זה, ואולי השמן שלהם היה טוב משלנו וצ&quot;ע).&lt;/p&gt;
&lt;h3&gt;סימן רב סעיף כב&lt;/h3&gt;
&lt;p&gt;בשקדים יש שני מינים: מתוקים ומרים, והמתוקים הרי הם ככל הפירות. והמרים בגדולתן אינם ראוים לאכילה מפני מרירותן ואינם בכלל ברכה, ומשתמשין בהן לתבלין, אבל בעצמן אינן ראוין לאכילה כלל. אך בקטנותן הקליפה שעליהם מתוקה, ואוכלין אותם בשביל הקליפה, והרבה שנוטעין אותן למען זה לאכלן בקוטנן, ולכן מברכין עליהם 'בורא פרי העץ'. והגדולים כשמתקן על ידי האור או על ידי דבר אחר - גם כן מברך עליהם 'בורא פרי העץ'.&lt;/p&gt;
&lt;p&gt;ולא דמי לגרעינין שבסעיף י&quot;ט דבכהאי גוונא מברכין 'שהכל', דהתם אין הגרעין עיקר הפרי, ולכן כשאינן ראוין רק על ידי האור, אינן בכלל הפירי. אבל הכא עיקר פירי הוא, ואכילתן הוא על ידי האור ונוטעין אותן לכך להמתיקן על ידי האור, וזהו עיקר אכילתן ושפיר מברכינן 'בורא פרי העץ' (לבוש וזה כוונת המג&quot;א סקי&quot;ג). הא למה זה דומה: לירקות שאכילתן הוא רק על ידי בישול, ומברכינן עלייהו 'בורא פרי האדמה' כמ&quot;ש בסימן ר&quot;ה, והכי נמי כן הוא.&lt;/p&gt;
&lt;h3&gt;סימן רב סעיף כג&lt;/h3&gt;
&lt;p&gt;בזמן רבותינו היה מין אילן שקורין צלף, ויש בו ד' דברים הראויין לאכילה: האחת עיקר הפירי ונקראת אביונות, והשנית דסביב הפירי גדל קליפה גדולה כקליפת האגוזים הדקים ונקראת קפריס, והשלישית הם העלים שגם כן ראוים לאכילה, והרביעית שבתוך העלין גדילין כמין תמרות.&lt;/p&gt;
&lt;p&gt;והנטיעה הוי רק בשביל עיקר הפירי, ולפיכך על האביונות מברך 'בורא פרי העץ', ועל הקפריסין והעלין והתמרות מברכין 'בורא פרי האדמה'. וכללא הוא בפירות אילנות: דלכל מה שהוא כוונת הנטיעה - מברכין 'העץ', ולכל מה שאין כוונת הנטיעה לזה - מברכין 'האדמה'. וגרעינין שמברכין 'העץ' משום דכוונתם להגרעינין, דיש פירות שעיקר הטעם הוא בהגרעינים. וכשיש ספק אם נוטעים על דעת זה - מברכים 'האדמה'.&lt;/p&gt;
&lt;p&gt;ולפי זה נראה לי ברור דזה שנתבאר דמברכין על הגרעינין 'העץ' אינו אלא בפירות שהם מלאים גרעינים, כמו צמוקים ותאנים ורמונים וכיוצא בהם, שכשאוכלין אותן אוכלין אותן עם גרעיניהן. אבל גרעיני תפוחים ואגסים וכיוצא בהן שאכילתן הם בלא הגרעינין - אינו מברך על הגרעין 'העץ' אלא 'האדמה' או 'שהכל', וכן נראה לי עיקר לדינא (ולרמב&quot;ם בפרק י&quot;א מתרומות יש חילוק במיני גרעינים ע&quot;ש).&lt;/p&gt;
&lt;h3&gt;סימן רב סעיף כד&lt;/h3&gt;
&lt;p&gt;כתב הרמב&quot;ם בפרק ח' דין ד': &quot;תמרים שמיעכן ביד והוציא גרעינין שלהן ועשה כעין עיסה - מברך עליה תחילה 'בורא פרי העץ' ולבסוף 'מעין שלש'&quot; עכ&quot;ל.&lt;/p&gt;
&lt;p&gt;כלומר דלא תימא דברכת 'בורא פרי העץ' ו'מעין שלש' אינו אלא באוכל פירי כמו שהיא, שתמונת הפירי ניכרת, אבל כשממעכה כמין עיסה ירדה ממעלתה, דאינו כן. וזה לשון הגמרא (ל&quot;ח.): &quot;והלכתא תמרי ועבדינהו טרימא - מברכינן עלייהו 'בורא פרי העץ'. מאי טעמא: במילתייהו קיימי כדמעיקרא&quot; ע&quot;ש.&lt;/p&gt;
&lt;p&gt;ופשוט הוא דהוא הדין בכל הפירות הדין כן, ולכן פאווידל&quot;א שלנו שממעכין הפירות ומטגנין אותן עד שיתייבשו ומחתכין אותן לחתיכות - מברכין עלייהו 'בורא פרי העץ'. וכן כתב רבינו הרמ&quot;א על דברי רבינו הבית יוסף בסעיף ז' שהעתיק לשון הרמב&quot;ם וזה לשונו: &quot;ולפי זה בלוטערי&quot;ן הנקרא פאווידל&quot;א - מברכין עליהם 'בורא פרי העץ'&quot; עכ&quot;ל.&lt;/p&gt;
&lt;h3&gt;סימן רב סעיף כה&lt;/h3&gt;
&lt;p&gt;אך אחר כך כתב דיש אומרים לברך עליהם 'שהכל'. וטוב לחוש לכתחילה לברך 'שהכל', אבל אם בירך 'בורא פרי העץ' - יצא, כי כן נראה עיקר עכ&quot;ל.&lt;/p&gt;
&lt;p&gt;והתבאר דדיעות רבותינו בעלי השולחן ערוך לברך העץ, אלא שרבינו הרמ&quot;א חשש לכתחילה לדעת יש אומרים, והוא בעל תרומת הדשן בסימן כ&quot;ט שפסק לברך שהכל. ולפי שלעניות דעתי הך דתרומת הדשן הוא עניין אחר לגמרי, לכן מוכרחני לבארם. אך מקודם נבאר דברי הטור שהם תמוהים מאוד לכאורה, ואחר כך נבאר דברי התרומת הדשן בס&quot;ד.&lt;/p&gt;
&lt;h3&gt;סימן רב סעיף כו&lt;/h3&gt;
&lt;p&gt;וזה לשון הטור: &quot;תמרים שכתשן קצת ואינן מרוסקין לגמרי - 'בורא פרי העץ', ועל דבש הזב מהן 'שהכל'. ובה&quot;ג כתב דווקא שעירב בו מים, אבל אם הוא בעיניה - 'בורא פרי העץ', ור&quot;י לא היה מחלק. והרמב&quot;ם כתב: דבש תמרים - 'שהכל', אבל תמרים שמיעכן ביד... ועשה מהן עיסה - מברך 'בורא פרי העץ' ולבסוף... ואפשר שגם ר&quot;י מודה בזה העניין, כיון שהן בעין - חשובין כעיקר הפירי לדברי הכל&quot; עכ&quot;ל.&lt;/p&gt;
&lt;p&gt;וסותר את עצמו, דמקודם כתב דווקא שאינן מרוסקין לגמרי 'בורא פרי העץ', ומשמע להדיא דבמרוסקין לגמרי אינו מברך 'בורא פרי העץ', דכן משמע מפירוש רש&quot;י בהך דטרימא, שכתב דטרימא הוא דבר הכתוש קצת ואינו מרוסק עכ&quot;ל. ומבואר לכאורה דבמרוסק אין ברכתן 'בורא פרי העץ', ואם כן איך כתב הטור אחר כך דלדברי הכל מודים להרמב&quot;ם, הא של הרמב&quot;ם מרוסקין לגמרי כיון שהם כעין עיסה. ומפרשי הטור (ב&quot;י וב&quot;ח) כתבו שבאמת חוזר מסברתו הקודמת ומדחה פירוש רש&quot;י מפני הרמב&quot;ם ע&quot;ש, והדוחק מבואר.&lt;/p&gt;
&lt;h3&gt;סימן רב סעיף כז&lt;/h3&gt;
&lt;p&gt;אבל באמת נראה לי כמ&quot;ש בעל הדרישה דאין כאן סתירה כלל, וזה שכתב: 'אין מרוסקין לגמרי' הכי פירושו: שאינו מרוסק עד שנעשה כמשקה או דבש, דבזה וודאי מודה הרמב&quot;ם כיון שנתבטל שם אוכל מעליו.&lt;/p&gt;
&lt;p&gt;והרמב&quot;ם מיירי שמראה אוכל עליו אלא שנעשה כעיסה ונתבלבל מראיתו, אבל מכל מקום מאכל הוא, כמו פאווידל&quot;א שלנו, ובזה גם רש&quot;י מודה שמברכין עליו העץ (ולדינא גם הט&quot;ז סק&quot;ד פוסק כן, אלא שנדחק בלשון רש&quot;י ע&quot;ש. ולדברי הדרישה אין כאן דוחק, והוא עניין אחר לגמרי כמ&quot;ש). ולשון ריסוק הוא שנעשה כמשקה, כמו 'אין מרסקין את השלג'.&lt;/p&gt;
&lt;h3&gt;סימן רב סעיף כח&lt;/h3&gt;
&lt;p&gt;ולפי זה אני אומר דגם דברי בעל תרומת הדשן הוא עניין אחר, וזה לשונו: &quot;שאלה: לטווירג&quot;א שעושין מגודגדניות שקורין וויינקסלע&quot;ן, שמבשלין אותן עד שהם נימוחים לגמרי ומערבין בהן תבלין ודבש, יש לברך עליהם 'שהכל' או 'העץ'. תשובה:... אמנם כי דייקינן בפירוש רש&quot;י בההיא דטרימא... משמע דאי הוה מרוסקין הרבה מברכינן עלייהו 'שהכל'... שהם נמוקים לגמרי וכו'&quot; עכ&quot;ל.&lt;/p&gt;
&lt;p&gt;ורבינו הבית יוסף בספרו הגדול סימן ר&quot;ד תמה עליו, איך לא הביא כלל דברי הרמב&quot;ם, ע&quot;ש שדחה דבריו. אבל באמת אין זה עניין כלל לדברי הרמב&quot;ם, דמיירי שנימוחים לגמרי עד שנעשה כמשקה כמבואר מלשונו, וזה יש אצלינו גם כן, שממחין הפירות וסוחטין אותם ומטגנין בדבש או בנופת צוקע&quot;ר, וזהו וודאי ברכתו 'שהכל' וקורין לזה סירו&quot;פ.&lt;/p&gt;
&lt;h3&gt;סימן רב סעיף כט&lt;/h3&gt;
&lt;p&gt;והנה גם במהרי&quot;ק (שורש מ&quot;ג) מצאתי וזה לשונו: &quot;אודות הענבים שמבשלין אותן עד שיעשו עבים וקורין אותו קונפא&quot;ט, ונסתפקת אם לברך עליו 'שהכל' או 'העץ' כיון דאישתני לעילויא... נראה לי דמברך 'שהכל'... אבל האי קונפא&quot;ט שאין לו מראה ענבים ולא טעם ענבים כלל... ולא אישתני לעילויא אלא לגריעותא וכו'&quot; עכ&quot;ל.&lt;/p&gt;
&lt;p&gt;ומקודם כתב דקונפא&quot;ט לא בא לדרך אכילתו כלל, ולא נטעי אדעתא דהכי וכו' עכ&quot;ל, ולא הביא כלל דברי הרמב&quot;ם ולא הך דטרימא, אלא וודאי שמיירי עד שנעשה כמשקה עבה. וגם בזה כתב משום דאישתני לגירעותא ואין לו טעם ענבים כלל ולא נטעי אדעתא דהכי, אבל הפאווידל&quot;א שלנו שהם אוכל כמקדם אלא שמראיתו נתבלבל וגם אישתני למעליותא כידוע וגם טועמים בו טעם הפירי - אין שום ספק בזה שמברכים עליו 'בורא פרי העץ', וכן אני נוהג וכן יש להורות למעשה.&lt;/p&gt;
&lt;p&gt;(וגם דברי המג&quot;א סקי&quot;ח מורים כן, שמחלק בין נימוחים לגמרי על ידי בישול ובין לא נימוחים לגמרי, אלא שלשונו קצרה, אבל אין כוונתו לחלק בין מבושל ובין אינו מבושל ע&quot;ש היטב. ועיין בלבוש שמחלק בין ריסוק לריסוק, וכבר השיגו עליו, עיין אליה רבה סקי&quot;א שדחק ליישבו, אבל לפי דברינו אין צריך לכל זה ודו&quot;ק.&lt;/p&gt;
&lt;h3&gt;סימן רב סעיף ל&lt;/h3&gt;
&lt;p&gt;בקליפי מאראנצי&quot;ן נחלקו הפוסקים איזה ברכה עליה: יש אומרים 'העץ' (מג&quot;א סקי&quot;ז), דכיון דלגבי ערלה קיימא לן דהקליפה והגרעין חייבין בערלה (ל&quot;ו:), ואם כן כמו שפסקנו דעל גרעינין מברכין 'העץ' כמו כן על קליפין, ויש אומרים לברך 'האדמה' (ט&quot;ז בסימן ר&quot;ד סקט&quot;ו).&lt;/p&gt;
&lt;p&gt;וטעמו דאף על גב דחייבת בערלה, זהו מפני שהוא שומר לפירי, ומרבינן מ'את פריו' - את הטפל לפריו, ולא לעניין ברכה, דהא לא נטעי אדעתא דקליפין, והוי כקפרס ועלין ותמרות שבצלף בסעיף כ&quot;ג, ויש אומרים לברך שהכל (ע&quot;ת ואליה רבה בסימן ר&quot;ג סק&quot;ב).&lt;/p&gt;
&lt;p&gt;ואני לא באתי להכריע, אלא ששמעתי על בירור שרובי מאראנצי&quot;ן שלנו הבאות מאיטליא אינם קליפות של לימונע&quot;ס או עפלצי&quot;ן כמו שרגילין לומר, אלא שהם עיקרי הנטיעות והם כהפירות עצמן, שגידולם כך כקליפות ותולשין הפירות ומחתכין אותן למאראנצי&quot;ן, ואם כן וודאי מברכינן עלייהו 'בורא פרי העץ'. ומיום ששמעתי זה אני מברך עליהם 'בורא פרי העץ', ובפרט שדיעה ראשונה סוברת כן אפילו אם הם קליפות של פירי (וגם הפנים מאירות סימן ס&quot;ה הכריע כהמג&quot;א כמ&quot;ש הבאר היטב סקי&quot;ג, ואולי מטעם שכתבנו, ואין בידי ספרו לעיין בו, וכן פסק הח&quot;א כלל נ&quot;ב לברך 'העץ' ע&quot;ש).&lt;/p&gt;
&lt;h3&gt;סימן רב סעיף לא&lt;/h3&gt;
&lt;p&gt;כבר כתבנו דמשקין היוצאין מכל מיני פירות על ידי סחיטה - מברך 'שהכל', דאינו אלא זיעה בעלמא, לבד זתים וענבים, ולכן גם דבש הזב מהתמרים ברכתו 'שהכל'. ודעת בה&quot;ג לברך 'העץ' כמ&quot;ש בסעיף כ&quot;ו, ואולי טעמו מפני שבתורה כתיב 'דבש' וכתיב 'זבת חלב ודבש', שמע מינה דזהו עיקר הפירי. אבל כל הפוסקים חולקים עליו, דדבש שבתורה הוא תמרים, והם ככל הפירות וברכתן 'שהכל'.&lt;/p&gt;
&lt;p&gt;וכן סופי ענבים שאין מתבשלין לעולם ואי אפשר לעשות מהם יין כלל ועושים מהם חומץ, ולכן אינם בכלל ענבים - ומברכין עליהם 'שהכל'. ולא דמי לבוסר שמברכים 'האדמה', דבוסר עומד להתגדל וגם עתה ביכולת לעשות ממנו יין, ולכן אינו יורד רק ממעלת העץ להאדמה, אבל אלו דינם כהחומץ היוצא מהם.&lt;/p&gt;
&lt;p&gt;וכן על מין תמרים הנקראים 'נובלות', והיינו שנתבשלו ושרפם החום ונתייבשו ואי אפשר לעשות מהם דבש כלל, ואינם בכלל תמרים - ומברכין עליהן 'שהכל', דנשתנו הרבה לגריעותא.&lt;/p&gt;
&lt;h3&gt;סימן רב סעיף לב&lt;/h3&gt;
&lt;p&gt;איתא בגמרא (ל&quot;ט.): &quot;מיא דסילקא כסילקא ומיא דליפתא כליפתא, ומיא דכולהו שלקי ככולהו שלקי&quot;, וכן מיא דשיבתא, וזהו ירק שנותנין בקדרה כדי למתק הקדרה ולא לאכלו (רש&quot;י).&lt;/p&gt;
&lt;p&gt;מבואר מזה שכשמבשלין ירקות או פירות במים - מברכין על המרק כמו על הירקות והפירות עצמן. ולא דמי למי פירות דאמרינן זיעה בעלמא הוא וברכתן 'שהכל', כמ&quot;ש בסעיף הקודם, דבשם אין טעמם כטעם הפירות. אבל מי השלקות טעמן כטעם השלקות עצמן, ולכן מברכין על המרק כברכת הפירי עצמה (רא&quot;ש פ&quot;ו סי&quot;ח).&lt;/p&gt;
&lt;p&gt;וכן אם בישל פרי העץ ונכנס הטעם במי הבישול - מברכין 'העץ', ולפי זה אם בשלו פלוימע&quot;ן או ראזינקע&quot;ס - מברכין על המים גם כן 'העץ', ואם בשלו קרוי&quot;ט או ברויקע&quot;ס - מברכין על המים 'האדמה'.&lt;/p&gt;
&lt;h3&gt;סימן רב סעיף לג&lt;/h3&gt;
&lt;p&gt;וזה לשון הטור והשולחן ערוך בסימן ר&quot;ה סעיף ב': &quot;על המים שבשלו בהם ירקות - מברך הברכה עצמה שמברכין על הירקות עצמן, אף על פי שאין בהם אלא טעם הירק. והני מילי כשבשלם בלא בשר, אבל אם בשלם עם בשר - מברך עליו 'שהכל'&quot; עכ&quot;ל, דכיון שיש בהם טעם אחר לבד טעם הירקות, אין הולכין אחר טעם הירק.&lt;/p&gt;
&lt;p&gt;וממילא דהוא הדין אם בשלו ירקות בחומץ או בקווא&quot;ס או בבארס&quot;ט - אין מברכין על המרק 'האדמה' אלא 'שהכל', מפני שיש בו טעם אחר לבד הירקות (ט&quot;ז שם סק&quot;ה). ולפי זה הוא הדין כשמבשלין קרוי&quot;ט או ברויקע&quot;ס של חלב ונותנין בהם חלב או סמעטענ&quot;א כנהוג - גם כן אין מברכין על המרק 'האדמה' אלא 'שהכל'.&lt;/p&gt;
&lt;p&gt;וכללו של דבר: שאין מברכין על המרק של ירקות 'האדמה' אלא כשבשלו הירקות עם מים ולא נתנו בהם דבר אחר, שאין בהם אלא טעם הירקות, וכל שיש בהמרק טעם לבד הירקות - מברכין על המרק 'שהכל'.&lt;/p&gt;
&lt;h3&gt;סימן רב סעיף לד&lt;/h3&gt;
&lt;p&gt;וכל זה הוא בירקות, אבל בפירות כתב רבינו הבית יוסף בסימן זה סעיף י': &quot;פירות ששראן או בשלן במים, אף על פי שנכנס טעם הפירי במים - אינו מברך על אותם המים אלא 'שהכל'. והרא”ש כתב דאפשר היכא שנכנס טעם הפירי במים, מברך 'בורא פרי העץ'&quot; עכ&quot;ל.&lt;/p&gt;
&lt;p&gt;ודיעה ראשונה היא דעת הרשב&quot;א שמחלק בין ירקות לפירו,ת דהוא כתב דדווקא ירקות שדרכן לשלקן ואין נאכלין בלי שליקה כמו קרוי&quot;ט ובוריקע&quot;ס, לפיכך עיקר מאכילתן הוא הבישול, ולכן מימיהן כמותן. אבל פירות דעיקר אכילתן כשהן חיין, ולכן בבישולם אין על המרק דין הפירות.&lt;/p&gt;
&lt;p&gt;וכשיש פירות שדרכן רק בבישול, כמו פלוימע&quot;ן יבשים - מברכין על המרק 'העץ' גם להרשב&quot;א (ט&quot;ז סק&quot;ח), וכן תפוחים ואגסים יבשים שאין נאכלין רק על ידי בישול - מברכין 'העץ'. (ב&quot;ח) והוא הדין לסעפטאלי&quot;ן, וכן צמוקים יבשים שרוב מאכלן על ידי בישול.&lt;/p&gt;
&lt;h3&gt;סימן רב סעיף לה&lt;/h3&gt;
&lt;p&gt;אבל יש חולקין בזה, וסבירא ליה דלדעת הרשב&quot;א אין מברכין על שום מרק של פירות 'העץ', דטעמו של הרשב&quot;א הוא דבעינן דברים שעיקר זריעתן הוא לבישול, כמו ירקות של קרוי&quot;ט ובוריקע&quot;ס. אבל כל מיני פירות עיקר נטיעתן לאכלן חיים, ואינו מועיל מה שמייבשין אותם עד שאינם ראוים בלא בישול (לבוש ומג&quot;א סקכ&quot;ב).&lt;/p&gt;
&lt;p&gt;ולפי זה גם על מרק של פלוימע&quot;ן וכל מרק של מיני פירות יבשין - מברכין 'שהכל'. והנה לדינא ספק ברכות להקל ומברכין 'שהכל', דבדיעבד גם להרא”ש יוצאין בזה.&lt;/p&gt;
&lt;h3&gt;סימן רב סעיף לו&lt;/h3&gt;
&lt;p&gt;ולהרמב&quot;ם שיטה אחרת בכל זה בפרק ח' דין ד', ותמיהני על רבותינו שלא הביאו דבריו כלל. וזה לשון הרמב&quot;ם: &quot;ירקות שדרכן להשלק: שלקן - מברך על מי שלק שלהן 'בורא פרי האדמה', והוא ששלקן לשתות מימיהם, שמימי השלקות כשלקות במקום שדרכן לשתותן&quot; עכ&quot;ל.&lt;/p&gt;
&lt;p&gt;הרי דלשיטתו לא שייך זה בכל מיני שלקות של ירקות שלנו, כמו קרוי&quot;ט ובוריקע&quot;ס שמבשלין לאוכלן עם המרק, ולהרמב&quot;ם אינו אלא דווקא כשמבשלין רק בשביל מימיהם, וכל שכן דלא שייך זה בפירות. ובזה נראה להדיא דעתו כדעת הרשב&quot;א, דדין זה אינו אלא בירקות בלבד, ואפילו בירקות אינם אלא כשהבישול הוא רק בשביל מימיהם.&lt;/p&gt;
&lt;p&gt;ויש אצלינו גם כן כמו שמבשלין בוריקע&quot;ס שלימים בשביל השלק וקורין לזה ראסי&quot;ל, והיינו שהבוריקע&quot;ס משליכים לחוץ או לבהמה. ולפי זה לדינא אין לנו לברך על שום שלק הברכה של הפירי רק 'שהכל', אם לא כשמבשל ירק בשביל המים ואין בו בשר או חלב, דאז לכל הדעות מברך 'האדמה'.&lt;/p&gt;
&lt;p&gt;ויראה לי דאף אם מטעים הראסי&quot;ל בביצה אחת או שתים כדרך העולם, מכל מקום ברכתו 'האדמה', דאין הביצים ניכרים כלל בהמרק כידוע, אם לא ששפך לתוכו הרבה ביצים. אבל בשר או חלב או חלב קפוי שקורין סמעטענ&quot;א נותנים טעם נכון בהראסי&quot;ל ומברכין 'שהכל', וכן נראה לי הלכה למעשה.&lt;/p&gt;
&lt;h3&gt;סימן רב סעיף לז&lt;/h3&gt;
&lt;p&gt;ונראה לי ראיה לדברי הרמב&quot;ם שעיקרו של דבר זה עשוי לשתייה, דהנה בריש כיצד מברכין אומר הש&quot;ס לעניין שמן דקא שתי ליה על ידי אניגרון, דאמר רבה: &quot;אניגרון - מיא דסילקי, אנסיגרון - מיא דכולהו שלקי&quot; ע&quot;ש, הרי דקרי לה הש&quot;ס שתייה, ובכאן אומר גם כן: &quot;מיא דסילקא, מיא דכולהו שלקי&quot;.&lt;/p&gt;
&lt;p&gt;וכן משמע מדברי רבינו יונה, שהקשה: כיון דמיא דשלקא כשלקא, למה אין מברכין על שכר של שעורים 'האדמה' כמו על השעורין עצמן. ותירץ: דמי השלקות דרך לאכול בהן פת ע&quot;ש. ואי סלקא דעתך כשבישולן הוא לאכול עם השלקות, אין זה דמיון לשכר, אלא וודאי דדומין לשכר שמבשלין לכתחילה רק למען המשקה, וכן מתבאר לי מדברי המרדכי ע&quot;ש. (עיין מג&quot;א סימן ר&quot;ה סק&quot;ו, ושם יתבאר עוד בזה בסייעתא דשמיא ע&quot;ש, ועיין נשמת אדם כלל נ&quot;ב מ&quot;ש בכוונת הרמב&quot;ם, ואין בהם טעם ע&quot;ש ודו&quot;ק)&lt;/p&gt;
&lt;h3&gt;סימן רב סעיף לח&lt;/h3&gt;
&lt;p&gt;ועל הרוטב של ירק הנכבש כמו הראסי&quot;ל של קרוי&quot;ט ושל אוגערקע&quot;ס, נראה דדינם כמו בבישול, שהרי הטעם הוא כהירקות עצמן ורובי זריעתן על מנת כן שיכבשו אותם, ואוכלים הירק עם הרוטב כשהם כבושים. ולכן להרא”ש והרשב&quot;א כששותה אותם - מברך 'האדמה'. אך לפי מה שבארנו לדעת הרמב&quot;ם - ברכתן 'שהכל', לפי שאין כבישתן בשביל מימיהן בלבד.&lt;/p&gt;
&lt;p&gt;ומכל מקום נראה לי דבקרוי&quot;ט כיון שאין נותנין בהם מים אלא שהקרוי&quot;ט מוציא מעצמותו רוטב, גם להרמב&quot;ם מברך 'האדמה' כיון שיש בו טעם הקרוי&quot;ט עצמו, ולא דמי למי פירות כמ&quot;ש בסעיף ל&quot;ב. אבל ראסי&quot;ל של בוריקע&quot;ס: כששותה חי - מברך 'שהכל' לכל הדעות, מפני שאין דרך לשתותו חי אלא מבושל.&lt;/p&gt;
&lt;p&gt;ויש מי שכתב דראסי&quot;ל של אוגערקע&quot;ס עומד לשפיכה (ח&quot;א שם), ואינו כן והרבה עניים אוכלים זה בלחם, וגם לעשירים עולה על השלחן כידוע. והקווא&quot;ס מייאגידע&quot;ס או מתפוחים - ודאי ברכתו 'שהכל', דאין בהם טעם הפירי ומיא בעלמא נינהו, וכן המנהג הפשוט (וכן כתב הח&quot;א) (ועיין ט&quot;ז סוף סק&quot;י ודבריו תמוהין ודו&quot;ק).&lt;/p&gt;
&lt;h3&gt;סימן רב סעיף לט&lt;/h3&gt;
&lt;p&gt;כתב רבינו הבית יוסף בסעיף י&quot;א: &quot;מי שריית צמוקים ותאנים או מי בישולם - מברך עליהם 'שהכל' ויוצא גם להרא”ש, אבל בברכה שלאחריהם יש להסתפק אם מברך 'בורא נפשות' או אם מברך 'ברכה אחת מעין שלש'&quot; עכ&quot;ל.&lt;/p&gt;
&lt;p&gt;כלומר כיון דלהרא”ש הוי מי פירות כמי ירקות, ולהרשב&quot;א אינו כן כמו שנתבאר, והנה לעניין ברכה ראשונה כשמברך 'שהכל' כהרשב&quot;א יוצא גם להרא”ש, משום דעל כולם אם אמר 'שהכל' יצא, אבל בברכה אחרונה מה יעשה, שהרי הם משבעת המינים וצריך להרא”ש ברכה מעין שלש כלהפירי עצמה, ואם יברך 'בורא נפשות' כהרשב&quot;א הרי אינו יוצא להרא”ש.&lt;/p&gt;
&lt;p&gt;אך ממילא 'ספק ברכות להקל', ולא יברך לא 'מעין שלש' שהיא ברכה לבטלה לדעת הרשב&quot;א, ולא 'בורא נפשות' שהיא ברכה לבטלה להרא”ש, ולכן טרח רבינו הבית יוסף למצא תקנה כמו שיתבאר. ונראה לי דאם אין תקנה - יברך 'בורא נפשות', דכבר בארנו דגם הרמב&quot;ם סובר בזה כהרשב&quot;א, וכן נראה מרבינו יונה וממרדכי והם רבים, וכמ&quot;ש בסעיף ל&quot;ז (כן נראה לעניות דעתי).&lt;/p&gt;
&lt;h3&gt;סימן רב סעיף מ&lt;/h3&gt;
&lt;p&gt;וכתב עוד: &quot;ולכן ירא שמים לא ישתה אלא בתוך הסעודה, או יאכל פרי מז' מינים וגם ישתה מים, כדי שיצטרך לברך ברכה אחת מעין שלש ו'בורא נפשות'. ואם משך המים והבדילן מהצמוקים - הוה ליה יין ומברך 'בורא פרי הגפן' וברכה אחת מעין שלש. והוא שיהיו צמוקים שיש בהם לחלוחית, שאם ידרוך אותן יצא מהם דבשן. אבל אם כשיעצרו אותם לא יצא מהם שום לחלוחית דבש - לא&quot; עכ&quot;ל.&lt;/p&gt;
&lt;p&gt;וזה שכתב מקודם דמי שריית צמוקים מברך 'שהכל', משום דכל זמן שהצמוקים מעורבים עם המים אין עליהם תורת יין, וכשמשכן והבדילן מן המים יש עליהן תורת יין, וכמ&quot;ש ביורה דעה בסימן קכ&quot;ג.&lt;/p&gt;
&lt;p&gt;ויש מי שכתב דאחר ג' ימים גם כשהצמוקים בתוך היין יש עליהן דין יין (ט&quot;ז סק&quot;י), ויש מי שאומר דגם כוונת רבינו הבית יוסף כן הוא, דזה שכתב: &quot;אם משך והבדילן מהצמוקים&quot; אין הכוונה שהבדיל הצמוקים מהיין, אלא הצמוקים עדיין מעורבין בהמים, אלא שהוא משך בכלי רק המים, ומקודם מיירי שלקח בכלי המים עם הצמוקים (מג&quot;א סקכ&quot;ז).&lt;/p&gt;
&lt;p&gt;וזה שכתב דדווקא שיהיה בהם לחלוחית בארנו בסעיף ט&quot;ז ע&quot;ש, וזה שכתב שיברך ברכה מעין שלש ו'בורא נפשות', יש מי שאומר שיברך מקודם 'בורא נפשות', דאם יברך מקודם 'מעין שלש' שמא יפטור 'בורא נפשות'. ואינו כן, דמים וודאי לא פטר ברכה מעין ג', ויכול להקדים איזה שירצה (עיין מג&quot;א סקכ&quot;ו).&lt;/p&gt;
&lt;h3&gt;סימן רב סעיף מא&lt;/h3&gt;
&lt;p&gt;ודע דבמחלוקת הרא”ש עם הרשב&quot;א במי פירות יש עוד ספק שאי אפשר לצאת לכל הדעות, כגון שישתה מי שריית תאנים ויאכל גם תאנים, מה יעשה בברכה אחרונה. דלהרא”ש מברך על שניהם ברכה מעין שלש, אבל להרשב&quot;א מברך על התאנים ברכה מעין שלש ועל מימיהם 'בורא נפשות', ולכן צריך לשתות גם מים או לאכול דבר שברכתו אחרונה בורא נפשות ויברך שני הברכות (מג&quot;א סקכ&quot;ד).&lt;/p&gt;
&lt;h3&gt;סימן רב סעיף מב&lt;/h3&gt;
&lt;p&gt;כל פירי שהיא טובה חיה ומבושלת כמו תפוחים ואגסים - מברכין עליהן 'בורא פרי העץ', בין כשאוכלן חיין בין מבושלין ובין כשכובשין אותן בדבש או בחומץ או במשקה אחרת. וכל שאוכלין אותה רק חיה וכשהיא מבושלת מפסדת הטעם - מברכין על החי 'העץ' ועל מבושלת 'האדמה', ועל כבושין: אם היא טובה בכבישתה - מברכין 'העץ', ואם לאו - 'האדמה'.&lt;/p&gt;
&lt;p&gt;וכן להיפך אם אין דרך לאכלן חיים אלא מבושלין: כשהן חיים - מברכין 'שהכל', וכשהן מבושלין 'העץ' וכן כשהן כבושין. ולמה אין מברכין 'האדמה' כשהן חיין כמו בבוסר, דיש לומר כיון דנטיעתן הוא לאכלם רק על ידי בישול, ולכן כל זמן שלא נתבשלו אינם בכלל פירי (כן מוכרח לחלק לפי דברי הטור שולחן ערוך בסעיף י&quot;ב דמברכין 'שהכל', וכן כתב התוספות ל&quot;ח: ד&quot;ה 'משכחת' ע&quot;ש, וכן משמע בלבוש ע&quot;ש ודו&quot;ק).&lt;/p&gt;
&lt;h3&gt;סימן רב סעיף מג&lt;/h3&gt;
&lt;p&gt;כתבו רבותינו בעלי השולחן ערוך סעיף י&quot;ג: &quot;אגוז גמור המטוגן בדבש ונקרא ניאנד&quot;ו או נויא&quot;ט - מברך עליו 'בורא פרי העץ', אגוז רך שמבשלין בדבש וקורין לו נו&quot;ס מושקאד&quot;ה - מברך עליו 'שהכל', וכן אותם אגוזים שמבשלים בדבש בעודם ירוקים - מברכים 'שהכל' עכ&quot;ל.&lt;/p&gt;
&lt;p&gt;והנה אין אנחנו יודעים מזה כלל, אך כפי העניין נראה דהאגוז הגמור ראוי לאכילה גם קודם בישול, ולאחר בישול אינו טוב כל כך כשהוא בלא דבש, אך בדבש הוא טוב יותר הרבה מכשהוא חי, ולכן ברכתו 'העץ' כקודם בישול. ואף על גב דעיקר הטבה בבישולו הוא על ידי הדבש, ובאמת שמטעם זה הביא הטור יש אומרים שמברך עליו לאחר בישול 'שהכל', אך הטור דחה זה וטעמו ברור, דכיון דגם בעודנו חי הוא טוב לאכילה, לא ירד ממעלתו בשביל הדבש, אף על פי שהדבש מתקנו מכל מקום האגוז עיקר ואליו כוונת האוכל לא אל הדבש. אבל האגוז הרך אינו ראוי כלל לאכילה בעודו חי, ואי אפשר לאוכלו רק על ידי בישול בדבש, לפיכך הדבש עיקר ומברך 'שהכל'.&lt;/p&gt;
&lt;p&gt;ומכל מקום אם היתה פירי גמורה דנטעי אינשי אדעתא דהכי, כקליפי מאראנצי&quot;ן - היו מברכין עליו 'העץ', אבל אינה פירי גמורה ולא נטעי אינשי אדעתא דהכי, לפיכך ברכתו 'שהכל', וזה הטעם גם באגוזים שמבשלין בדבש בעודם ירוקים שמברכין 'שהכל', ויש מי שכתב דזהו עצמו האגוז הרך. (וכתב המג&quot;א בסקל&quot;א שזה שנדפס 'וכן אותם אגוזים' טעות הוא, וכן צריך לומר 'והן אותם וכו' ע&quot;ש).&lt;/p&gt;
&lt;h3&gt;סימן רב סעיף מד&lt;/h3&gt;
&lt;p&gt;כתבו התוספות והרא”ש (ל&quot;ו: ד&quot;ה 'ברטיבא') דעל צוקר&quot;ו מברכינן 'בורא פרי העץ' כי 'יערי עם דבשי' זה צוקר&quot;ו. ורבינו יונה כתב שם דעל הסוקע&quot;ר מברכין 'בורא פרי האדמה' והביא כן משם בה&quot;ג.&lt;/p&gt;
&lt;p&gt;והרמב&quot;ם בפרק ח' דין ה' כתב: &quot;הקנים המתוקים שסוחטין אותן ומבשלין מימיהן עד שיקפא וידמה למלח: כל הגאונים אומרים שמברכים עליהם 'בורא פרי האדמה' ומקצתן אמרו 'בורא פרי העץ', וכן אמרו שהמוצץ אותם קנים מברך 'בורא פרי האדמה'. ואני אומר שאין זה פירי ואין מברכין עליו אלא 'שהכל', שלא יהיה דבש אלו הקנים שנשתנה על ידי אור גדול מדבש תמרים שלא נשתנה על ידי האור, ומברכין עליו 'שהכל'&quot; עכ&quot;ל.&lt;/p&gt;
&lt;p&gt;והטור השיג עליו, דאין זה דמיון לדבש תמרים שעיקר הפירי הם התמרים והדבש הוי ככל משקין היוצאין מהפירות, אבל הצוקע&quot;ר עיקר נטיעתן על דעת הדבש, וזהו עיקר פירי שלהן ומברכין 'בורא פרי העץ' ע&quot;ש.&lt;/p&gt;
&lt;p&gt;אבל כוונת הרמב&quot;ם נראה דסבירא ליה דקנים אלו אינם בגדר פירי כלל, וכמו דהגאונים דסבירא ליה לברך עליהם 'האדמה' משום דסבירא ליה דאין זה עץ אלא כזריעה בעלמא, והרמב&quot;ם סבירא ליה דאינו פירי כלל אלא קנים בעלמא שיש בהם מתיקות. והתוספות הביאו ראיה מדכתיב 'יערי עם דבשי' שקרא לזה יער והוא עץ, והרמב&quot;ם סבירא ליה ד'יערי' לא קאי א'דבשי' והכי פירושו: יערי עם דבשי שבתוך היער.&lt;/p&gt;
&lt;p&gt;וזה שכתב: &quot;שלא יהיה דבש אלו הקנים... גדול מדבש תמרים וכו'&quot; הכי פירושו: דוודאי דבר המוציא דבש לא מקרי פירי, שהרי דבש תמרים לא מקרי פירי אף שהתורה קראתה להתמרים 'דבש', מכל מקום פשיטא להו לרבנן דהכוונה על התמרים ולא על הדבש ועקרו הכתוב ממשמעותיה, משום דאין סברא לומר דדבש הוי פירי, קל וחומר לקנים אלו שאי אפשר לקרותן פירי מפני הדבש שלהן שנעשה דבש על ידי בישול.&lt;/p&gt;
&lt;p&gt;וממילא דלדינא חוששין לדעת הרמב&quot;ם ומברכין 'שהכל' שבזה יוצאין לכל הדעות, וכן פסק רבינו הבית יוסף בסעיף ט&quot;ו. (כן נראה לי בכוונת הרמב&quot;ם, ועל דברי הכ&quot;מ הקשה הט&quot;ז בסקי&quot;ג והגר&quot;א. ומ&quot;ש המג&quot;א סקל&quot;ב דדמי למי פירות ע&quot;ש, יותר קשה, למה הם דומים למי פירות הרי זהו עיקר פירותן, ולדברינו אתי שפיר ודו&quot;ק.)&lt;/p&gt;
&lt;h3&gt;סימן רב סעיף מה&lt;/h3&gt;
&lt;p&gt;דברים שאין דרכם לאכלם אלא נכנסים לתבלין למאכל על ידי תערובות, כגון: פלפל וזנגביל יבשים שקורין אינגבע&quot;ר, וגלאף של גרופל&quot;י שקורין נעגעלא&quot;ך, וגלגי&quot;ן וציטוו&quot;א וכיוצא בהן - אין מברך עליהם כלום, שאין זה מאכל אדם כלל והאוכלן בטלה דעתו אצל כל אדם, והרי זה כמברך על עצים בעלמא. אבל על אגוז מושקא&quot;ט - מברך 'בורא פרי העץ', ואף שגם הוא נכנס לתבלין במאכלים, מכל מקום אוכלין אותו ביבשותו בעצמו גם כן (מג&quot;א סקל&quot;ד).&lt;/p&gt;
&lt;p&gt;ומי שיש לו שלשול ונותן המושקא&quot;ט לתוך השכר כדי שיעצרנו, אם אינו צמא והעיקר אצלו המושקא&quot;ט - מברך עליו 'העץ' כמו בשמן בסעיף כ' ע&quot;ש. ואם הוא צמא מברך 'שהכל' על השכר, דהוא העיקר (שם).&lt;/p&gt;
&lt;p&gt;ועל קנילה שהוא צימרינ&quot;ג, כשאוכלו ביבשותו - מברכין 'האדמה', ואף על גב דעיקרו לתבלין מכל מקום יש בו טעם יפה גם כשאוכלין אותו לבדו, ולא דמי לאינגבע&quot;ר. ועל פלפל וזנגביל כשהם רטובים - 'בורא פרי האדמה', דאז הם טובים לאכילה. ואף שהם אילנות, מכל מקום רובן נוטעים על דעת שיתייבשו ואין הכוונה לאכלן ברטיבותן, ולכן ברכתן 'האדמה' ודינם כבוסר (עיין מג&quot;א סקל&quot;ה).&lt;/p&gt;
&lt;p&gt;וכללו של דבר: כל הפירות שיודע בהם שהם עיקר הפירא - מברך עליהם 'בורא פרי העץ', ושאינם עיקר הפירא - מברך 'בורא פרי האדמה', ואם הוא מסופק אם היא עיקר הפירא אם לאו - גם כן מברך 'האדמה'. ואם אינו יודע כלל מה הוא - מברך 'שהכל', ומי שלא למד ילך אצל חכם וילמדנו דיני ברכות (גמרא ל&quot;ה.).&lt;/p&gt;</extract></page></pages></query></api>