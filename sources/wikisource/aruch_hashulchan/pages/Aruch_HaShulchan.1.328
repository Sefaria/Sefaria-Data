<?xml version="1.0"?><api><query><normalized><n from="ערוך_השולחן_אורח_חיים_שכח" to="ערוך השולחן אורח חיים שכח" /></normalized><pages><page pageid="208041" ns="0" title="ערוך השולחן אורח חיים שכח"><extract xml:space="preserve">&lt;center&gt;
&lt;p&gt;&lt;b&gt;אורח חיים · יורה דעה · אבן העזר · חושן משפט · העתיד&lt;/b&gt;&lt;br&gt;&lt;b&gt;צפייה במהדורה המקורית להגהה ולהורדה&lt;/b&gt;&lt;/p&gt;
&lt;p&gt;&lt;br&gt;&lt;big&gt;&lt;b&gt;&amp;lt;&amp;lt; | ערוך השולחן · אורח חיים · &lt;strong class=&quot;selflink&quot;&gt;סימן שכח&lt;/strong&gt; | &amp;gt;&amp;gt;&lt;/b&gt;&lt;/big&gt;&lt;/p&gt;
&lt;p&gt;סימן זה ב&lt;b&gt;טור אורח חיים&lt;/b&gt; וב&lt;b&gt;שולחן ערוך&lt;/b&gt; (לבוש · משנה ברורה)&lt;/p&gt;
&lt;p&gt;&lt;big&gt;&lt;b&gt;דין פיקוח נפש שדוחה שבת, ודיני חולאים&lt;/b&gt;&lt;/big&gt;&lt;br&gt;&lt;big&gt;ובו חמישים ושמונה סעיפים:&lt;br&gt;&lt;/big&gt;&lt;/p&gt;
&lt;/center&gt;
&lt;p&gt;א | ב | ג | ד | ה | ו | ז | ח | ט | י | יא | יב | יג | יד | טו | טז | יז | יח | יט | כ&lt;br&gt;כא | כב | כג | כד | כה | כו | כז | כח | כט | ל | לא | לב | לג | לד | לה | לו | לז | לח | לט | מ&lt;br&gt;מא | מב | מג | מד | מה | מו | מז | מח | מט | נ | נא | נב | נג | נד | נה | נו | נז | נח&lt;/p&gt;
&lt;h3&gt;סימן שכח סעיף א&lt;/h3&gt;
&lt;p&gt;פקוח נפש דוחה את השבת דכתיב: &quot;וחי בהם&quot;, ולא שימות בהם (יומא פ&quot;ה:). ואפילו ספק פקוח נפש דוחה את השבת (משנה שם פ&quot;ג.) שאין לך דבר שעומד בפני פקוח נפש אלא עבודת כוכבים וגילוי עריות ושפיכות דמים (שם פ&quot;ב.).&lt;/p&gt;
&lt;p&gt;ואסור להתמהמה בחילול שבת בחולה שיש בו סכנה, דמשפטי התורה הם רחמים וחסד ושלום בעולם, כדכתיב: &quot;אשר יעשה אותם האדם וחי בהם&quot; (רמב&quot;ם ריש פרק ב'), והזריז בפקוח נפש הרי זה משובח. ואיתא בירושלמי (שם): &quot;השואל - הרי זה מגונה&quot;, דאין לישאל שאלה בפקוח נפש דעד שישאל וישיבו לו יבא החולה לידי סכנה, &quot;והנשאל - הרי זה שופך דמים&quot;, שהיה לו לידרוש ברבים דפקוח נפש דוחה את השבת.&lt;/p&gt;
&lt;h3&gt;סימן שכח סעיף ב&lt;/h3&gt;
&lt;p&gt;ולמדתי מתשובת הריצב&quot;א המובא באור זרוע הגדול (סימן ק&quot;ח), דזה שנתבאר דהשואל מגונה והנשאל שופך דמים, זהו בחולה שזמנו בהול שהוא מסוכן גדול וכל רגע מרובה אצלו, בזה ודאי אין שאלה ואין תשובה ועושים כל מה שביכולת לבלי לדקדק, ויהיה שבת כחול ממש.&lt;/p&gt;
&lt;p&gt;אבל בחולה שאין זמנו בהול - ודאי יש שאלות, שהרי אמרו במנחות (ס&quot;ד.): בעי רבא: חולה שאמדוהו לשתי גרוגרות ויש שתי גרוגרות בשתי עוקצין וג' בעוקץ אחת, איזה מהן יביא, ומסיק דיביא השלש ע&quot;ש. הרי יכול להיות ספיקות בפקוח נפש, ובהכרח שישאל ושהמשיב ישיב, אלא דזהו בחולה שאין זמנו בהול ע&quot;ש.&lt;/p&gt;
&lt;p&gt;ולפי זה בחולה שמסוכן מאד וזמנו בהול - אסור לעשות שום שאלה, ויעשו כפי הראות בלי שום חשש ופקפוק, והזריז הרי זה משובח. אמנם בחולה המורגל - יכול להתיישב ולשאול שאלות, וכן מנהג העולם (כן נראה לעניות דעתי), ועיין בסעיף י&quot;ג בסופו.&lt;/p&gt;
&lt;h3&gt;סימן שכח סעיף ג&lt;/h3&gt;
&lt;p&gt;אם שבת דחויה היא אצל פקוח נפש או הותרה, דעת הרשב&quot;א בתשובות (סימן תרפ&quot;ט) דדחויה היא, וכן כתב הר&quot;ן בפרק ב' דביצה. ונראה שזהו דעת הרמב&quot;ם בריש פרק ב' משבת, וזה לשונו: &quot;דחויה היא שבת אצל סכנת נפשות כשאר כל המצות וכו'” ע&quot;ש.&lt;/p&gt;
&lt;p&gt;אבל מדברי הרא&quot;ש פרק ח' דיומא (סימן י&quot;ד) משמע דהותרה, שכתב וזה לשונו: &quot;ורבינו מאיר הביא דמיון מאוכל נפש ביום טוב... אלא כיון דהתורה התירה אוכל נפש ביום טוב - הוה כמו בחול, והכא נמי כיון שהתירה התורה פקוח נפש - הוי כל מלאכה כמו בחול&quot; ע&quot;ש, ומלשון זה מבואר דהיא הותרה ולא דחויה. ועוד מדקמדמי לה לאכול נפש ביום טוב, והתם לא שייך לומר דחויה כיון שלא נאסרה מעולם, וגם בתשובת הרשב&quot;א שם מבואר דלסברת רבינו מאיר הוי הותרה ולא דחויה ע&quot;ש.&lt;/p&gt;
&lt;p&gt;(וגם הר&quot;ן בפרק ב' דביצה כתב ההפרש דשבת דחויה אצל סכנת נפשות, ואוכל נפש ביום טוב הותרה ע&quot;ש, וכיון דרבי מאיר מדמי זה לזה, שמע מינה דסבירא ליה דבשניהם הותרה. ולכאורה מאן דיליף ביומא שם ממילה דפקוח נפש דוחה שבת - ודאי הותרה, דמילה אי אפשר לומר שהיא דחויה, כמ&quot;ש ביורה דעה סימן רס&quot;ו סעיף כ&quot;ה ע&quot;ש. ושם בארנו דגם בפקוח נפש מ&quot;ש הרמב&quot;ם דחויה, אין כונתו דחויה ממש ע&quot;ש, אבל כיון דהרשב&quot;א והר&quot;ן להדיא סבירא ליה דהיא דחויה ולא הותרה, אין הכרח להוציא דברי הרמב&quot;ם מפשוטן, ואולי יסבורו דגם מילה דחויה. או דאף דלמידין ממילה, מכל מקום אין ראיה שיהו שוין לגמרי ודו&quot;ק)&lt;/p&gt;
&lt;h3&gt;סימן שכח סעיף ד&lt;/h3&gt;
&lt;p&gt;והנה ביומא (ו':) בענין טומאה אי דחויה או הותרה, אומר שיש נפקא מינה לענין אהדורי אטהורין, דאם יש טהורים מוכנים לפניו, אפילו למאן דסבירא ליה הותרה - עבדי טהורים ולא טמאים, ללישנא קמא שם בגמרא. רק אם אין טהורים לפנינו ונצרך להשיגם, אזי למאן דאמר 'הותרה' - עבדי הטמאים, ולמאן דאמר 'דחויה' - מהדרינן אטהורים ע&quot;ש.&lt;/p&gt;
&lt;p&gt;ואם כן הכא נמי בחולה, אם הדבר האסור והמותר שניהם מוכנים לפנינו - ודאי מאכילין אותו ההיתר ולא האיסור. רק אם האיסור מוכן או בנקל להשיגו וההיתר אינו מוכן או בקושי להשיגו, תלוי בפלוגתא דאם הותרה שבת וכל האיסורים אצל פקוח נפש לוקחין האיסור, ואם דחויה מהדרינן אהתירא.&lt;/p&gt;
&lt;p&gt;כן היה נראה לכאורה, אבל דבר חדש הוא ולא מצאנו זה בהפוסקים, ואדרבא הזהירו לזרז בזריזות כל דבר שהחולה צריך. ואף על גב דלפי מה שבארנו יכול להיות דזהו בחולה שזמנו בהול, כמ&quot;ש בסעיף ב', מכל מקום משמע מכל הפוסקים דאינו כן.&lt;/p&gt;
&lt;h3&gt;סימן שכח סעיף ה&lt;/h3&gt;
&lt;p&gt;ובאמת נראה לעניות דעתי ברור דאפילו אי דחויה היא אין צריך להמתין על ההיתר, ולא דמי לטומאה, דכיון דהתורה צותה לחלל עליו שבת ולהאכילו כל האיסורים, אם נאמר שנמתין - יכול לבא לידי סכנה. ונמצא דלפי זה אין חילוק בין דחויה להותרה בפקוח נפש לענין זה, ורק יש חילוק להאיכא דאמרי שם, דלמאן דאמר הותרה, אפילו יש טמאין וטהורין לפנינו - יעשו הטמאים ע&quot;ש.&lt;/p&gt;
&lt;p&gt;ואם כן יש נפקא מינה רבתא, כגון שהיה ההיתר והאיסור לפנינו, למאן דסבירא ליה 'דחויה' - אסור ליתן לו האיסור, ולמאן דסבירא ליה 'הותרה' – מותר. אמנם לדידן גם בזה אין נפקא מינה, כיון דללשון ראשון אינו כן כמ&quot;ש.&lt;/p&gt;
&lt;p&gt;ומכל מקום יש נפקא מינה בין נבילה לשחיטה, והיינו דחולה הצריך לבשר בשבת - שוחטין לו כמו שיתבאר, ואין מאכילין אותו נבילה מטעמים שיתבארו. אמנם אם הנבילה מוכנת לפנינו, למאן דסבירא ליה 'הותרה' - שוחטין לו בשבת ואין מאכילין אותו הנבלה, ולמאן דסבירא ליה 'דחויה' - מאכילין אותו הנבילה כדי שלא לחלל שבת באב מלאכה, כן ביאר הרשב&quot;א שם (כן נראה לעניות דעתי).&lt;/p&gt;
&lt;h3&gt;סימן שכח סעיף ו&lt;/h3&gt;
&lt;p&gt;ואמרו חז&quot;ל שם, דכשנצרך לחלל שבת בשביל חולה שיש בו סכנה - לא יעשו מה שנצרך לעשות בשבילו על ידי אינו יהודי, ולא על ידי נשים ולא על ידי קטנים, אלא על ידי ישראלים גדולים.&lt;/p&gt;
&lt;p&gt;והטעם: דשמא יאמרו הרואים שבקושי התירו לחלל שבת בשביל פקוח נפש, ואין מתירין על ידי המחוייבים במצות, ומזה יבא מכשול שמא באיזה פעם לא ימצאו אינו יהודי וקטנים ונשים, ולא ירצו הגדולים לחלל שבת, ויבא לידי סכנה (ר&quot;ן וכן מפורש ברא&quot;ש).&lt;/p&gt;
&lt;p&gt;והתוספות כתבו עוד: דאפילו היכא דאפשר באינו יהודי - מצוה בישראל, דשמא שיתעצל האינו יהודי ויבא לידי סכנה ע&quot;ש. וממילא דגם לענין נשים וקטנים כן, דסתם נשים עצלניות הן, וכל שכן קטנים. ולדבריהם יכול להיות דלכן אסרו חכמים לעשות על ידיהם.&lt;/p&gt;
&lt;h3&gt;סימן שכח סעיף ז&lt;/h3&gt;
&lt;p&gt;ויש להתפלא על רבינו הרמ&quot;א בסעיף י&quot;ב, שעל מה שכתב רבינו הב&quot;י דין זה, וזה לשונו: &quot;כשמחללין שבת על חולה שיש בו סכנה - משתדלים שלא לעשות על ידי עכו&quot;ם וקטנים ונשים, אלא על ידי אנשים גדולים ובני דעת&quot; עכ&quot;ל. וכתב על זה רבינו הרמ&quot;א: &quot;ויש אומרים דאם אפשר לעשות בלי דיחוי ובלי איחור - עושה על ידי שינוי, ואם אפשר לעשות על ידי אינו יהודי בלא איחור כלל - עושין על ידו, וכן נוהגים. אבל במקום שיש לחוש שיתעצל האינו יהודי - אין לעשות על ידו&quot; עכ&quot;ל.&lt;/p&gt;
&lt;p&gt;ואיך אפשר לומר כן, והרי לטעם הראשון שכתבנו שהחשש הוא מפני פעם אחרת - פשיטא שאסור, אלא אפילו לטעם השני מפני חשש עצלות, כיון דהש&quot;ס חשש לזה איך נאמר דאנן לא חיישינן לזה, והוא דבר תימה.&lt;/p&gt;
&lt;p&gt;ולדעת הרמב&quot;ם, מה שאמרה הש&quot;ס שיעשו על ידי גדולי ישראל - הם גדולי ישראל ממש, הגדולים בתורה ויראה, ולהראות לכל שכן צותה לנו התורה, והקב&quot;ה שצוה לנו על השבת - הוא צוה לנו לחלל שבת בשביל חולה שיש בו סכנה. (גם הט&quot;ז סק&quot;ה תמה עליו, ונראה דבעל דיעה זו סובר מטעם עצלות, וזה שאמר[ה] הש&quot;ס: :&quot;ואין עושין זה על ידי וכו'”, פירושו שאין מחויבין לעשות על ידיהם. אבל זהו כנגד רוב הפוסקים, ולכן למעשה ודאי נכון לעשות דוקא על ידי ישראל גדול)&lt;/p&gt;
&lt;h3&gt;סימן שכח סעיף ח&lt;/h3&gt;
&lt;p&gt;וכל הזריז לחלל שבת בדבר שיש בו סכנה - הרי זה משובח, ואף על פי שעושה מלאכה אחרת עמה. כיצד, כתב הרמב&quot;ם בפרק ב' דין ט&quot;ז: &quot;ראה תינוק שנפל לים - פורס מצודה ומעליהו, ואף על פי שהוא צד הדגים עמו. שמע שטבע תינוק בים ופרש מצודה להעלותו והעלה דגים בלבד - פטור מכלום. נתכוין להעלות דגים והעלה דגים ותינוק - פטור אפילו לא שמע שטבע, הואיל והעלה התינוק עם הדגים.&lt;/p&gt;
&lt;p&gt;נפל תינוק לבור - עוקר חוליא ומעלהו, ואף על פי שהוא מתקן בה מדרגה בשעת עקירתו. ננעל דלת בפני התינוק - שובר הדלת ומוציאו, ואף על פי שהוא מפצל אותה כמין עצים שראוין למלאכה, שמא יבעת התינוק וימות. נפלה דליקה וחוששין שמא יש שם אדם - מכבין אותה כדי להצילו מן האש, ואף על פי שהוא כובש דרך ומתקנה בשעת הכיבוי. וכל הקודם להציל - הרי זה משובח, ואין צריך ליטול רשות מבית דין בכל דבר שיש בו סכנה&quot; עכ&quot;ל.&lt;/p&gt;
&lt;p&gt;ויש לדקדק בשבירת דלת, מי מכריחו לפצלה שתהיה כמלאכה, ישבור אותה בדרך שבירה ולא יהא אלא מקלקל. ונראה לי דהכי פירושו: דחושש לבעיתת התינוק כשישברנה דרך שבירה, דקול השבירה יבעיתנו, ולכן שובר אותה דרך פיצול, שלא ירגיש התינוק השבירה. וזהו שאמר 'שמא יבעת התינוק', כלומר כשישברנה בשבירה פשוטה, וכל שכן אם יניחנו שם דודאי יבעת.&lt;/p&gt;
&lt;p&gt;(וזהו שאומר הש&quot;ס ביומא שם: 'אף על גב דקמיכוין למיתבר בשיפי'. והקשה הלח&quot;מ איך מותר בכונה, והלא בכולם לא נזכר כונה ע&quot;ש, ולפי מ&quot;ש אתי שפיר, דבכאן מוכרח לכוין כדי שהתינוק לא יבעת ודו&quot;ק)&lt;/p&gt;
&lt;h3&gt;סימן שכח סעיף ט&lt;/h3&gt;
&lt;p&gt;חולה שיש בו סכנה שאמדוהו בשבת שצריך לעשות לו רפואה ידועה שיש בה מלאכת חילול שבת שמנה ימים, אין אומרים נמתין עד הלילה ונמצא שלא נחלל עליו אלא שבת אחת, אלא יעשו מיד אף על פי שיחללו עליו שתי שבתות.&lt;/p&gt;
&lt;p&gt;ולכבות הנר בשביל שישן נתבאר בסימן רע&quot;ח, דמותר בחולה שיש בו סכנה כשצריך לכך. ואפילו אם ברור אצל הרופאים שימות, אלא שעל פי רפואות יכול לחיות איזה שעות יותר - מותר לחלל עליו את השבת, דגם לחיי שעה מחללין, ויתבאר עוד בסימן שכ&quot;ט.&lt;/p&gt;
&lt;h3&gt;סימן שכח סעיף י&lt;/h3&gt;
&lt;p&gt;היה צריך לבשר או למרק של בשר עוף - מחויבין לשחוט בשבילו. ואין השוחט רשאי לומר: למה לי לחלל שבת באב מלאכה, יאכל נבלה, והיינו על ידי הריגה של אינו יהודי או על ידי קטן, והרי להחולה בעצמו גם כן טוב יותר לעבור על לאו דנבלה שהוא איסור קטן לגבי שחיטה בשבת שחייבין עליה סקילה וכרת וחטאת, ומכל מקום אינו כן.&lt;/p&gt;
&lt;p&gt;ויש בזה טעמים הרבה: האחד מפני דחיישינן שהחולה תקוץ נפשו בנבלה (רא&quot;ש שם וכן כתב באור זרוע הגדול), והשנית: דאיסור שבת כבר נדחית בהבערה ובבישול, ואיסור נבלה לא נדחית עדיין (שם בשם הראב&quot;ד), והשלישית: דבנבלה יעבור על כל כזית וכזית, ובשחיטה אינה רק פעם אחת (ר&quot;ן שם).&lt;/p&gt;
&lt;p&gt;ואף על גב דמוכח משם דלזה לא חיישינן, מדפליגי בשם בטבל ותרומה, דיש מי שסובר דתרומה חמירא מטבל ומאכילין אותו טבל ולא תרומה, אף על גב דבטבל יש איסור על כל כזית ע&quot;ש, זהו דבכדי שלא לעשות לו בידים איסור חדש ולהאכילו, לכן מאכילין אותו האיסור הקל כמו שהוא, אף על פי שיש בו ריבוי איסורים. מה שאין כן כאן בשחיטה, אנו עושים לו היתר, כלומר דבעת האכילה הוא היתר גמור, לכן אמרינן שפיר סברא זו.&lt;/p&gt;
&lt;p&gt;והרביעית: דהנה זה החולה התירה לו התורה איסורים המעכבים רפואתו, והנה איסור נבלה אינה עומדת בעדו, שהרי רפואתו יכול להיות גם בבשר כשר, ולכן לא הותרה לו איסור זה, מה שאין כן איסור שבת העומד כנגדו, הן לענין שחיטה הן לענין הבערה הן לענין בישול, ולכן איסור זה התירה לו התורה (עיין ר&quot;ן בשם הראב&quot;ד והרא&quot;ש בשם הר&quot;ן ודו&quot;ק). ועיין מ&quot;ש בזה ביורה דעה סימן פ&quot;ה סעיף מ&quot;ה וסעיף מ&quot;ו.&lt;/p&gt;
&lt;h3&gt;סימן שכח סעיף יא&lt;/h3&gt;
&lt;p&gt;ופשוט הוא דאם הנבילה מוכנת מיד ולשחוט צריך שהיות, והחולה צריך לה תיכף - דמאכילין אותו הנבילה. ואם אין צריך לה מיד, למאן דסבירא ליה דשבת הותרה לפקוח נפש - שוחטין לו, ולמאן דסבירא ליה דחויה - אין שוחטין לו, ומאכילין אותו הנבילה המזומנת, דכיון שיש לו בשר, לא נתיר לו השבת הדחויה ולא הותרה (רשב&quot;א בתשובות שם).&lt;/p&gt;
&lt;p&gt;וכן הדבר פשוט שאם אין להשיג שוחט - דמאכילין אותו נבילה, וכן אם שחטו לו והוא צריך לה מיד - אין צריך למלוח אותה. (עיין מג&quot;א סק&quot;ט שכתב על שוחטין דשבת הותרה ע&quot;ש, והוא תימה, דלכולי עלמא שוחטין ורק בגוונא שכתבנו בזה יש הפרש בין דחויה להותרה, ואין חילוק בין כשהחולה הוא גדול או קטן)&lt;/p&gt;
&lt;h3&gt;סימן שכח סעיף יב&lt;/h3&gt;
&lt;p&gt;אם צריכין לחמם לו יין - ימלא הישראל ויחום לו אינו יהודי. ולא דמי לשחיטה, דאיסור קל הוא ולא יקוץ בזה. ולדעת רבינו הרמ&quot;א בתשובות (סימן קכ&quot;ד בדפוס הענאווא), גם חולה שאין בו סכנה מותר לשתות סתם יינם ע&quot;ש (מג&quot;א שם), ויש אומרים דאין היתר רק לחולה שיש בו סכנה.&lt;/p&gt;
&lt;p&gt;וגם בשבת יחום הישראל ולא האינו יהודי, מטעם שנתבאר שלא יעבור על כל טיפה וטיפה (ב&quot;ח וט&quot;ז סק&quot;ו), ועיין ביורה דעה סימן קנ&quot;ה. וכששוחט עוף בשבת, לא יכסה דמו עד הלילה אם רישומו ניכר, כמ&quot;ש ביורה דעה סימן כ&quot;ח ע&quot;ש.&lt;/p&gt;
&lt;h3&gt;סימן שכח סעיף יג&lt;/h3&gt;
&lt;p&gt;אמרו חז&quot;ל במנחות (ס&quot;ד.): &quot;אם אמרו הרופאים להחולה שצריך גרוגרת אחת לרפואתו, ורצו עשרה בני אדם ותלש כל אחד גרוגרת והביא להחולה כל אחד גרוגרת שלו - כולם פטורים ויש להם שכר טוב מאת ד' אפילו הבריא בראשונה, דכולם מצוה קעבדי, כיון דצריכין להיות זריז בפקוח נפש לא הצריכום שכל אחד ישאל לחבירו אם הוא הולך גם לענין זה.&lt;/p&gt;
&lt;p&gt;ואם אמדו הרופאים שצריך ב' גרוגרות, והיה בעוקץ אחד ג' גרוגרות ובשני עוקצים בכל אחד גרוגרת אחד - מוטב למעט בתלישת העוקצין, ויתלוש העוקץ האחד שיש בו ג', ואף על גב דתולש ג' והחולה לא נצרך אלא לשנים, מכל מקום טוב יותר בתלישה אחת ג' מבשני תלישות שנים. ופשוט הוא דאם היו שנים בעוקץ אחד וג' בעוקץ אחד - דלא יתלוש רק העוקץ של השנים.&lt;/p&gt;
&lt;p&gt;וכל זה הוא בחולה שאין זמנו בהול ויש פנאי לדקדק, אבל בחולה שזמנו בהול - לא ידקדק כלל, וכפי שיעלה בידו בזריזות כן יעלה, וזה ראיה למה שכתבנו בסעיף ב' ע&quot;ש.&lt;/p&gt;
&lt;h3&gt;סימן שכח סעיף יד&lt;/h3&gt;
&lt;p&gt;כל מחלה שהרופאים אומרים שהיא סכנה, אף על פי שהיא על הבשר מבחוץ - מחללין עליה את השבת. ואפילו רופא אחד אומר צריך ורופא אחד אומר אין צריך – מחללין, דזהו ספק נפשות שדוחה את השבת, ואין חילוק בין רופא יהודי או אינו יהודי. ואם אחד אומר צריך ושנים אומרים אין צריך - אין מחללין, דאחד במקום שנים לאו כלום הוא.&lt;/p&gt;
&lt;p&gt;במה דברים אמורים: כשכולם שוים בחכמה, אבל אם האחד שאומר שצריך הוא מופלג בחכמה - שומעין לו להקל, כגון שאומר שצריך, ולא להחמיר כשאומר שאין צריך, אפילו כנגד אחר אומר שצריך והוא קטן הרבה ממנו. ואם שנים אומרים צריך - אפילו מאה אומרים אין צריך מחללין.&lt;/p&gt;
&lt;p&gt;ובשהחולה בעצמו אומר צריך - מחללין אף שכל הרופאים אומרים שאין צריך, דלב יודע מרת נפשו. אבל לא להיפך, כגון שהרופא אומר צריך והחולה אומר שאין צריך - כופין את החולה שיקבל הרפואה ולחלל עליו את השבת. וכל זה למדנו מדיני חולה ביום הכיפורים, שיתבאר בסימן תרי&quot;ח.&lt;/p&gt;
&lt;h3&gt;סימן שכח סעיף טו&lt;/h3&gt;
&lt;p&gt;והנה כל זה כשיש חילוקי דיעות בין הרופאים, אבל אדם מן השוק נגד הרופא, נראה דדבריו לא מעלין ולא מורידין. כגון שהרופא אומר אין צריך לחלל עליו את השבת, ואדם מן השוק אומר צריך - לא נחשב ספק כלל, ואין מחללין השבת. ויש מי שאומר דספק נפשות להקל גם בכהני גוונא, ומחללין עליו את השבת כשיודעין שזה האיש הוא בקי בחולאים, ואומר שכפי הבנתו הוא חולה שיש בו סכנה, ולכן נחשב זה לספק.&lt;/p&gt;
&lt;h3&gt;סימן שכח סעיף טז&lt;/h3&gt;
&lt;p&gt;ודע דזה שכתבנו כן נראה לי לפרש מה שכתב הטור: &quot;וכן אם רופא אחד אומר צריך ואחד אומר אין צריך – מחללין, וכתב ר&quot;י שאין צריך מומחה, דכל בני אדם חשובין מומחין קצת, וספק נפשות להקל&quot; עכ&quot;ל, דכוונת הר&quot;י הוא על הקודם, דכל אדם מומחה קצת ונחשב לספק נגד הרופא שאומר שאין צריך. וגם זהו כונת רבינו הב&quot;י בסעיף י' שכתב כלשון הטור, ודברי הר&quot;י הביא בשם יש אומרים, וכונתו כמ&quot;ש.&lt;/p&gt;
&lt;p&gt;אבל ראיתי מי שכתב דנגד רופא - פשיטא שאין דבריו כלום, רק כונת הר&quot;י והיש אומרים כשאין רופא כלל, דאז סומכין על סתם בני אדם לחלל השבת כשאומרים צריך (מג&quot;א סק&quot;ז). ומאד תמיהני, דאם כן מה חידש הר&quot;י ומי יחלוק בזה, וכי במקום שאין רופאים לא נחלל שבת על חולאים, ואטו נמתין על החולה עצמו עד שיאמר צריך, שזהו מילתא דלא שכיחא, ולכן נראה לעניות דעתי כמ&quot;ש.&lt;/p&gt;
&lt;p&gt;ופשיטא במקום שיש רופאים פשוטים שנקראים פעלסארע&quot;ס, ורופאים הנקראים דאקטורי&quot;ם, דחשבינן דעת הרופא נגד דעת הדאקטער להקל ולא להחמיר. ורק רבינו הרמ&quot;א כתב דבסתם בני אדם בעינן דוקא ישראלים שיודעים חומר השבת ולא אינם יהודים שאינם רופאים, דהם לא נחזיק כבקיאים לענין לחלל את השבת. (ומי שרוצים לאנסו לעבור עבירה גדולה אם מחללים עבורו את השבת, נתבאר בסימן ש&quot;ז ע&quot;ש).&lt;/p&gt;
&lt;h3&gt;סימן שכח סעיף יז&lt;/h3&gt;
&lt;p&gt;כלל גדול יש בחולאים לענין שבת: חולה שיש בו סכנה - מחללין עליו את השבת כמו שנתבאר, וחולה שאין בו סכנה - אין מחללין עליו השבת בפועל ממש על ידי ישראל, אלא התירו לו שבות דאמירה לעכו&quot;ם. וכך אמרו חז&quot;ל (קכ&quot;ט:): &quot;חולה שאין בו סכנה - אומר לעכו&quot;ם ועושה&quot;. וגם הותר לו בישוליהם, וסתם יינם יש בזה מחלוקת.&lt;/p&gt;
&lt;p&gt;ואם הותר להחולה או לישראל אחר לעשות בעדו בשבת איסור דרבנן בידים: הרא&quot;ש נסתפק בזה, ולפי הבנת הטור בדברי הרמב&quot;ם - התיר הרמב&quot;ם זה, ולפי הבנת רבינו הב&quot;י בדבריו - לא התיר, כמ&quot;ש בספרו הגדול.&lt;/p&gt;
&lt;p&gt;והרמב&quot;ן ז&quot;ל הכריע דלעשות כדרכו – אסור, אבל לעשות על ידי שינוי – מותר. ויש מחלקים בכהני גוונא: דבדבר שיש בזה סמך למלאכה דאורייתא, כגון לכחול עין שהיא ככותב, או לעשות רפואה שיש לחוש לשחיקת סממנים – אסור, וכל שאין סמך למלאכה דאורייתא – מותר, ורבינו הב&quot;י בסעיף י&quot;ז הסכים לדעת הרמב&quot;ן לעשות על ידי שינוי, וכן יש להורות.&lt;/p&gt;
&lt;h3&gt;סימן שכח סעיף יח&lt;/h3&gt;
&lt;p&gt;ואם יש בהחולה סכנת אבר אחד ולא סכנת כל הגוף, כמעט כל הפוסקים הסכימו לדיעה אחת, דאיסור דרבנן עושין לו בידים, וכל שכן אמירה לאינו יהודי באיסור תורה שהותרה לו, דקילא טובא מאיסור דרבנן על ידי ישראל עצמו, כדמוכח מהדין הקודם, ובש&quot;ס קרי לה 'שבות דלית ביה מעשה' (עירובין ס&quot;ח., לפירוש התוספות גיטין ח':).&lt;/p&gt;
&lt;p&gt;אבל לעשות איסור דאורייתא על ידי ישראל - אסור בשביל סכנת אבר כשאין הסכנה בכל הגוף, אבל אם על ידי האבר תשלוט המחלה בכל הגוף - מקרי זה סכנת הגוף ומחללין עליו את השבת על ידי ישראל, אפילו באיסור דאורייתא.&lt;/p&gt;
&lt;h3&gt;סימן שכח סעיף יט&lt;/h3&gt;
&lt;p&gt;וכל אלו הדברים הם בחולה שמוטל במיטה או יושב על מטתו, שאין ביכולתו לצאת מפתח ביתו, ויש בו חילוק בין יש בזה סכנה לאין סכנה כמו שנתבאר.&lt;/p&gt;
&lt;p&gt;אבל מי שיש לו מיחוש בעלמא: מיחוש בראש או במעיו או בלב וכיוצא בזה, והוא מתחזק והולך בבריא, כמו שיש חלושים מפני מיחושים שיש להם שיעול וכיוצא בזה והולכים ונוסעים ועושים כל העסקים - אין להם דין חולה כלל, ואסור לעשות להם רפואה אפילו על ידי אינו יהודי, גזירה משום שחיקת סממנין.&lt;/p&gt;
&lt;p&gt;אך מי שיש לו מיחוש שעל ידי זה נחלש כל גופו, ואף שמתחזק והולך אך הילוכו בכבידות ובחלישות - ודינו כנפל למשכב בחולה שאין בו סכנה.&lt;/p&gt;
&lt;h3&gt;סימן שכח סעיף כ&lt;/h3&gt;
&lt;p&gt;תינוק שאינו יכול עדיין לאכול ככל אנשים - דינו כדין חולה שאין בו סכנה, שמותר לומר לאינו יהודי לבשל בעדו כשצריך לכך, ומותר להאכילו מוקצה בידים אם צריך לכך (מג&quot;א סקט&quot;ו). ולכן כשאינו רוצה לאכול רק על ידי אמו - מותר להאם להאכילו מה שחלבו ובשלו היום, ורק צריכה ליזהר שלא תתן בעצמה המאכל אל הקדירה, אלא האינו יהודי יתן אל הקדירה. וכן בחולה שאין בו סכנה יזהר בזה, ועיין בסימן שי&quot;ח.&lt;/p&gt;
&lt;p&gt;ודע, דבכל דיני חולה אין חילוק בין החולה עצמו לישראל אחר, דכל שמותר לעשות בעדו - מותר גם ישראל אחר, וכל שאסור לעשות בעדו - גם החולה עצמו אסור, לבד להיות כמסייע קצת בשעה שהאינו יהודי עושה המלאכה בעדו – מותר, כגון שכוחל לו עיניו והוא עוצם ופותח בשעת הכיחול וכל כיוצא בזה, דמסייע כזה אין בו ממש.&lt;/p&gt;
&lt;p&gt;וגם אפילו מקודם כשהוא מסייע קצת – מותר, כמ&quot;ש רבינו הרמ&quot;א בסעיף ג', דמי שחושש בשיניו ומצטער עליו להוציאו - אומר לאינו יהודי להוציאו עכ&quot;ל. ואף על גב דעליו לפתוח פיו הרבה קודם שהאינו יהודי מניח ידו לפיו ליטול את השן, מכל מקום מותר, משום דהוה רק מסייע ואין בו ממש.&lt;/p&gt;
&lt;p&gt;ויש מהגדולים שבאמת חלקו על דין זה מטעם זה, דסיוע שמקודם לא הותרה כלל אלא בשעת מעשה (ט&quot;ז סק&quot;א), ונדחו דבריו מכמה גדולים (א&quot;ר סק&quot;ד ות&quot;ש סק&quot;ה, וכן כתב הש&quot;ך ביורה דעה בנקודת הכסף סימן קצ&quot;ח, וכן כתב בשם הריטב&quot;א והרמ&quot;ה).&lt;/p&gt;
&lt;h3&gt;סימן שכח סעיף כא&lt;/h3&gt;
&lt;p&gt;אמרו חז&quot;ל (עבודה זרה כ&quot;ח.): כל מכה שהיא בחלל הגוף, שנתקלקל אחד מן האיברים הפנימים מחמת מכה שיש בו או מחמת בועא (מ&quot;מ), והוא מן השפתים ולפנים, בין בפיו בין במעיו בין בכבידו בין בטחולו או בשאר מקומות שבחלל הגוף - הרי זה חולה שיש בו סכנה, ואין צריך אומד שחוליו כבד הוא. לפיכך מחללין עליו את השבת מיד בלא אומד (רמב&quot;ם פרק ב').&lt;/p&gt;
&lt;p&gt;ומנין ידענו שיש שם מכה, דאם יש רופא שאומר כן הרי אין צריך סימנין, דכבר נתבאר דאם רק הרופא אומר שהוא חולה מסוכן - מחללין עליו שבת, ואין על הרופא להגיד אם יש שם מכה, אלא דאיירי גם בלא רופא, ושעל זה אמרנו דאין צריך אומד. ואם כן מניין ידענו זה, אך מהכאב של החולה ויסורין שמרגיש מאחד מאיברים הפנימים - משערינן שיש שם מכה (ולפי מ&quot;ש אין מחלוקת בין הפוסקים, ועיין ב&quot;י וב&quot;ח ומג&quot;א סק&quot;ב, ואינו מובן ע&quot;ש ודו&quot;ק).&lt;/p&gt;
&lt;h3&gt;סימן שכח סעיף כב&lt;/h3&gt;
&lt;p&gt;וכן השינים עצמן, דבסתם כאב אינו אלא מיחוש בעלמא, ואסור לעשות שום דבר כמו שנתבאר, אבל אם הכאב חזק מאד עד שמזה נחלה כל גופו, אף על פי שלא נפל למשכב - זהו חולה של סכנה. וכן אם חלה מקום מושב השינים שקורין יאסלע&quot;ס, והכאב חזק מאד עד שנחלה כל גופו וכמ&quot;ש - הוי מכה של חלל ומחללין את השבת.&lt;/p&gt;
&lt;p&gt;וכל שכן מחלה שנקראת בגמרא (שם) צפידנא, שמתחלת בפה וגומרת בבני מעים, והסימן כשנותן דבר לתוך פיו יוצא דם מבין השינים, והיא מחלה המסוכנת.&lt;/p&gt;
&lt;h3&gt;סימן שכח סעיף כג&lt;/h3&gt;
&lt;p&gt;וכבר נתבאר דמיחוש בעלמא אינו כלום, וזהו שכתב רבינו הרמ&quot;א בסעיף ג': &quot;מיהו מי שחושש בשיניו ומצטער עליו להוציאו - אומר לאינו יהודי להוציאו&quot; עכ&quot;ל, זהו כשעל ידי הכאב נחלה כל הגוף (מג&quot;א סק&quot;ג). ומכל מקום אינו בגדר סכנה, כגון שאין הכאב חזק מאד, ודינו כאין בו סכנה, דמותר על ידי אינו יהודי אבל לא על ידי ישראל, דעקירת שן הוה אב מלאכה, דעוקר דבר מגידולו.&lt;/p&gt;
&lt;p&gt;ויש שאוסר גם על ידי אינו יהודי מפני שהוא צריך לפתוח פיו והוה מסייע, וכבר כתבנו בסעיף כ' שאינו כן ומותר ע&quot;ש.&lt;/p&gt;
&lt;h3&gt;סימן שכח סעיף כד&lt;/h3&gt;
&lt;p&gt;וכל מכה של חלל אין צריך אומד כמ&quot;ש, ואפילו אין שם בקיאים ואפילו אין החולה אומר כלום ואפילו אינו מוטל במטה בתמידיות, ועושים לו כל מה שעושים לזה בחול. ואפילו אם במניעת הדבר שיעשה לו לא יבא על ידי זה לידי סכנה, מכל מקום עושים כפי הרגילות בחול (מ&quot;מ).&lt;/p&gt;
&lt;p&gt;אבל מרש&quot;י משמע דדוקא כשהרפואה מצילתו מידי הסכנה ובלעדה ישאר בסכנה מותר לישראל לחלל שבת, אבל בלא זה אין לחלל שבת באיסור דאורייתא, וכן נכון ליזהר בזה.&lt;/p&gt;
&lt;p&gt;אמנם אם יודעים ומכירים באותה חולי שיוכל להמתין ואינו בהכרח ברגע זו לרפואה זו שצריכה חילול שבת ויכול להמתין עד הלילה - אסור לחלל עליו, אף על פי שהיא מכה של חלל. ולכן הגונח מלבו, שהוא מסוכן ורפואתו לשתות חלב - אין מחללין עליו שבת באיסור דאורייתא כמו לחלוב בעצמו בשבת, מפני דזה ידוע דבשביל העדר שתייה פעם אחת לא יהיה מסוכן, כן פסקו הראשונים (רמב&quot;ן במלחמות פרק כ&quot;ב ורשב&quot;א בכתובות ס&quot;א).&lt;/p&gt;
&lt;h3&gt;סימן שכח סעיף כה&lt;/h3&gt;
&lt;p&gt;ומכה שאינה של חלל - נשאלין בבקי ובחולה, ואין מחללין עליו שבת עד שיאמר אחד מהן שהוא צריך לחילול שבת, או שיאמר אחד מהם שעל כל פנים יש בזה ספק נפשות, שדוחה גם כן את השבת. אבל בלאו הכי - אסור לחלל עליו את השבת, דסתמא כל מכה שעל הגוף מבחוץ אין בה סכנת נפשות, אלא אם כן יאמרו שיש בה סכנת נפשות.&lt;/p&gt;
&lt;p&gt;ואמרו חז&quot;ל (שבת ק&quot;ט:) דמכה שעל גב היד וגב הרגל, והיינו היד והרגל שאחרי האצבעות בצד של הצפרנים - הרי זה כמכה של חלל ומחללין עליה את השבת, דמכה במקום זה קשה ומסוכן לכל הגוף.&lt;/p&gt;
&lt;h3&gt;סימן שכח סעיף כו&lt;/h3&gt;
&lt;p&gt;וכן מי שנשכו כלב שוטה או אחד מזוחלי עפר הממיתים, אפילו ספק אם ממית אם לאו, וכן בכלב שוטה ספק - הרי זה כמכה של חלל, וכן מחללין שבת על כל מכה שנעשית מחמת ברזל בחוזק ההכאה על איזה מקום מהגוף.&lt;/p&gt;
&lt;p&gt;ויש מי שמסתפק אי בעינן דוקא בכח או אפילו שלא בכח (הגרע&quot;א), ולי נראה דוקא בכח, דלשון הגמרא (עבודה זרה כ&quot;ח.) כן הוא: &quot;האי פדעתא - סכנתא היא וכו'”, ופירש רש&quot;י פצע מכת חרב ע&quot;ש. והתרגום על 'פצע תחת פצע' תירגם: 'פידעא חלף פידעא', ועל פסוק דמפיץ וחרב וחץ שנון במשלי (כ&quot;ה) פירש: 'פדיעא וסיפא ומפץ', הוא קורנס גדול המכה בכח, ומדקרו לה חז&quot;ל 'פדעתא', שמע מינה שהוא בכח.&lt;/p&gt;
&lt;p&gt;וכן על שחין הבא בפי הטבעת - הוה סכנה ומחללין עליה שבת, ועל סימטא והוא הנקרא פלונקר&quot;א בלע&quot;ז, ואיני יודע מה זה, ועל מי שיש בו קדחת חם ביותר, או עם סימור שקורין שוידערי&quot;ן שהקרירות והחמימות בא בפעם אחת - מחללין שבת, לאפוקי סתם קדחת שמתחלה בא הקרירות ואחר כך החמימות - אין בזה סכנה, ודינה כחולה שאין בו סכנה.&lt;/p&gt;
&lt;p&gt;וכן מי שאחזו דם - מקיזין אותו אף על ידי ישראל, דסכנה הוא, אפילו הולך על רגליו ואפילו ביום הראשון, מפני הסכנה. ואם אחזו דם במקצת וניכר שהוא מיחוש בעלמא - אסור לו שום רפואה עד הערב, אלא אם כן הרופא אומר צריך. ודע כי החולה המוטל במטה בחמימות - הוי חולה שיש בו סכנה, שידוע שעד הזיעה עומד בסכנה. וגם אחר כך עד שיקום ממטתו הוי חולה, ואם כפי הראות עדיין לא נשלמה זיעתו - הוי כיש בו סכנה.&lt;/p&gt;
&lt;h3&gt;סימן שכח סעיף כז&lt;/h3&gt;
&lt;p&gt;אף על פי שנתבאר דעל סכנת אבר אין מחללין את השבת באיסור דאורייתא על ידי ישראל, מכל מקום עין שמרדה, והיינו שחושש בשתי עיניו או אפילו בעין אחת ויש ציר בהעין, או שהיו שותתות ממנו דמעות מחמת הכאב או שהיו שותת דם, או שהיו בה רירא, והוא בהתחלת המחלה או באמצעה - מחללין עליו את השבת, לפי ששורייקי דעינא תלוי בלב, והוי הסכנה להלב, לאפוקי אם כל אלו הם בסוף המחלה - אין בזה סכנה על ידי אלו הסימנים.&lt;/p&gt;
&lt;p&gt;וכל שכן ליתן רפואה שתגביר אור עיניו - דודאי אסור בשבת, אמנם כשרופא אומר שהוא מסוכן, כבר נתבאר דמחללין.&lt;/p&gt;
&lt;h3&gt;סימן שכח סעיף כח&lt;/h3&gt;
&lt;p&gt;אם הקיז דם ונצטנן - הוה סכנה ועושין לו מדורה אפילו בתקופת תמוז, וכן כל חולה שנצטנן - הוה סכנה ועושין לו מדורה. אך אם אפשר על ידי אינו יהודי - טוב לעשות על ידו, דבזה ליכא בהלה ואינו נחוץ לזה כרגע, אלא אם כן הרופא אומר שצריך חמימות תיכף, דאז מצוה על הישראל להסיק לו המדורה, ולא להמתין עד שימצא אינו יהודי.&lt;/p&gt;
&lt;p&gt;וכבר נתבאר דחולה שאין בו סכנה מותר בבישולי אינו יהודי, אך לערב אסור גם לעצמו. והכלי שבשל האינו יהודי, יש אומרים שצריך הכשר, ויש אומרים שאין צריך. ויש לסמוך על המקילין, שהרי רבינו הרמ&quot;א פסק ביורה דעה סוף סימן קי&quot;ג שאפילו המאכל עצמו מותר לאחר השבת אפילו לאחרים, משום דבישול בשבת לחולה יש היכר, ולא גזרו על זה. ונהי שבזה חולקין, מכל מקום הכלי ודאי דאין לאסור בדיעבד הרוצה לסמוך על המקילין (עיין מג&quot;א סקי&quot;ז וחלקו עליו).&lt;/p&gt;
&lt;h3&gt;סימן שכח סעיף כט&lt;/h3&gt;
&lt;p&gt;איתא בגמרא (ק&quot;ח:): יין בתוך העין – אסור, דמוכחא מילתא שהיא לרפואה, דעמיץ ופתח (רש&quot;י). על גב העין – מותר, דאמרי לרחיצה בעלמא הוא דעבדי (שם). ודוקא כשאינו פותח וסוגר, אבל פותח וסוגר – אסור, דמוכחא מילתא שהיא לרפואה, ובתוך העין אי אפשר שלא יהא עמיץ ופתח.&lt;/p&gt;
&lt;p&gt;ורוק תפל - אפילו על גביו אסור, שהרי דבר המאוס הוא, ומוכחא מילתא דלרפואה קעביד. ואם קשה לו לפתוח עיניו - יכול ללחלחן ברוק תפל, דמוכח דלפותחם מכוין (ט&quot;ז סקט&quot;ו) ולא לרפואה. ורוק תפל הוא כשקם ממטתו שחרית ולא טעם עדיין כלום (עיין מג&quot;א סקי&quot;ט).&lt;/p&gt;
&lt;p&gt;ולענין יין: האידנא שאין דרך לרחוץ ביין - אסור (שם), דמוכח שזהו לרפואה. ולהיפך, במים כשרוחץ פיו ואחר כך מעבירם על עיניו - מותר (שם), שכן דרך כמה אנשים תמיד.&lt;/p&gt;
&lt;h3&gt;סימן שכח סעיף ל&lt;/h3&gt;
&lt;p&gt;שורה אדם קילורין מערב שבת ונותן על גב העין, שאינו נראה אלא כרוחץ, והוא דלא עמיץ ופתח, שלא יהא נראה להדיא שהוא לרפואה, דקילורין בלבד לא מיחזי כרפואה.&lt;/p&gt;
&lt;p&gt;ודוקא ברכה, אבל אם הקילורין עב - מיחזי כרפואה. ואף על גב דגם לח מיחזי קצת כרפואה, מכל מקום לא גזרו בזה ולא חיישינן בזה לשחיקת סממנים, דכיון דלא התירו לו לשרותן אלא מערב שבת איכא הכירא (כן נראה לי לפרש). והעיקר מפני שבימיהם היו גם הבריאים עושים כן לתענוג, ובתוספות (י&quot;ח. ד&quot;ה 'ומתרפאת') כתבו דמיירי דוקא באדם בריא, אבל מרש&quot;י (ק&quot;ח: ד&quot;ה 'ונותן') לא משמע כן. ונראה דאצלינו ודאי אסור, דאין בריאים רגילים בזה, ואין עושין זה אלא לרפואה.&lt;/p&gt;
&lt;h3&gt;סימן שכח סעיף לא&lt;/h3&gt;
&lt;p&gt;מעבירין בשבת הגלדים שעלו על פי המכה, וסכין אותה בשמן, אבל לא בחלב, מפני שהוא נמוח והוה נולד. ואפילו בגמר מכה דליכא צערא, והסיכה בהשמן הוא רק לשם תענוג - גם כן מותר, דסיכה לא נאסרה מעולם כמ&quot;ש בסימן שכ&quot;ז, וזה לא מיחזי כרפואה.&lt;/p&gt;
&lt;p&gt;ולכן אין נותנין עליה שמן וחמין מעורבין יחד, דזה ניכר שהוא לרפואה. וגם אסור ליתן השמן והמים על גבי מוך, משום סחיטה, ואפילו המים לחוד - אסור מהאי טעמא. אבל שמן לחוד דאיסור סחיטה שלה הוא משום מפרק, אינו אלא בצריך למשקה היוצא, כמ&quot;ש בסימן ש&quot;ך - מותר ליתן על המוך.&lt;/p&gt;
&lt;p&gt;וזה שאסור ליתן חמין ושמן, דוקא על המכה, אבל מותר ליתן חוץ למכה ושותת ויורד למכה. ויראה לי דלמנהגינו שאין אנו סכין בחול – אסור לסוך גלדי מכה בשמן, דמוכח שזהו לרפואה, וכמ&quot;ש בסימן הקודם סעיף ב' ע&quot;ש.&lt;/p&gt;
&lt;h3&gt;סימן שכח סעיף לב&lt;/h3&gt;
&lt;p&gt;נותנין ספוג וחתיכות בגדים יבשים חדשים על המכה, מפני שאינן לרפואה אלא כדי שלא יסרטו הבגדים את המכה, אבל לא מבגדים יש[י]נים שהם מרפאים את המכה, וספוג, גם ישן – מותר.&lt;/p&gt;
&lt;p&gt;ונראה דספוג מותר גם בספוג שהיא מאיזה מין שהיא סופגת מים בתוכה, וכן ספוג של צמר, כמו שאמרו במיתת רבי חנינא בן תרדיון: 'הביאו ספוגין של צמר והניחו על לבו'. ואפשר דשל צמר דינה כבגדים, וצ&quot;ע. וזה שבגדים יש[י]נים אסורים, הני מילי שלא ניתנו מעולם על המכה, אבל אם היו כבר על המכה - אפילו ישנים מותרים, מפני דשוב אינם מרפאים.&lt;/p&gt;
&lt;h3&gt;סימן שכח סעיף לג&lt;/h3&gt;
&lt;p&gt;ונותנים עלה על גבי מכה בשבת, מפני שאינה מרפא אלא משמרה שלא תתחכך בבגדיו, חוץ מעלי גפנים שהם לרפואה. וכן שארי עלים אם ידועים הם לרפואה – אסור, וכל שכן שאסור ליתן זאל&quot;ב על המכה. וכן אין נותנין גמי על גבי המכה, מפני שגמי מרפא.&lt;/p&gt;
&lt;p&gt;וזהו הכל בסתם מכה שאין בה שום סכנה, ואינה בכלל מחלה. אבל יש מכות מסוכנות לפי דברי הרופאים, ואם הסכנה הוא לכל הגוף - הוה כדין חולה שיש בו סכנה, ואם יש בו סכנת אבר - עושים על ידי אינו יהודי, ואיסור דרבנן על ידי עצמו כמו שנתבאר, וזה תלוי הכל לפי דברת הרופאים.&lt;/p&gt;
&lt;h3&gt;סימן שכח סעיף לד&lt;/h3&gt;
&lt;p&gt;היתה על מכתו רטייה מונחת מערב שבת, ורטייה היא חתיכה של בגד שנמשח עליה משיחא לרפואה ונפלה בשבת ממקומה, אם נפלה על הארץ - אסור להחזירה. ולאו מטעם איסור רפואה, שהרי היתה עליו מערב שבת, אלא הטעם משום דגזרינן שמא ימרחנה כשיראה שהמירוח נתקלקל, וממרח חייב משום ממחק, כמ&quot;ש בסימן שכ&quot;א.&lt;/p&gt;
&lt;p&gt;אבל נפלה על גבי כלי – יחזירנה, דזהו כמו שנשמטה ממקומה, דודאי מותר להחזירה למקומה, דלא אסרו אלא להגביהה מן הקרקע דהוה כנתינה אחרת, דנסתלקה מעשה הראשונה והוה כנתינה לכתחלה (רש&quot;י עירובין ק&quot;ב:), ולא בנפלה על כלי, ורק יזהר כשמחזירה לא יאגדנה אלא בעניבה.&lt;/p&gt;
&lt;p&gt;וזה שהתרנו בנפלה על כלי, אינו אלא בנפלה מעצמה, אבל אם הסירה במתכוין - אסור להחזירה. ויש חולקים ומתירים, ואם מצטער הרבה - יכול להניחה על ידי אינו יהודי אפילו לכתחלה.&lt;/p&gt;
&lt;p&gt;וזהו ברטייה עשויה מערב שבת, אבל לצוות לאינו יהודי לעשות רטייה בשבת, והיינו למרחה על מקצת בגד דהוי שבות גמור - אסור אפילו במצטער, אלא אם כן חלה בכל גופו מהמכה, אף שאין בזה סכנה - מכל מקום מותר לומר לו לאינו יהודי לעשות לו רטייה ולהניחה על מכתו או חבורתו, וכן אם יש בזה סכנת אבר.&lt;/p&gt;
&lt;h3&gt;סימן שכח סעיף לה&lt;/h3&gt;
&lt;p&gt;רטייה המונחת על מכתו מערב שבת - יכול בשבת לגלות מקצת הרטייה ולקנח פי המכה, ומחזיר המקצת על מקומה ומגלה מקצתה האחרת, ומקנח גם שם ומחזירה למקומה. אבל את הרטייה עצמה - אסור לקנחה, מפני שהוא ממרח, ורק מקום המכה יקנח.&lt;/p&gt;
&lt;p&gt;ומכה שנתרפאה - התירו לו להניח עליה רטייה המוכנת מערב שבת. ולא חששו לאסור בזה, כיון שאין צריך לרפואתה אלא לשימור בעלמא - לא חיישינן שמא יבא לאיסור שחיקת סממנין. ולא לבד רטייה אסור ליתן לכתחלה על מכה שלא נתרפאה, אלא אפילו אפר מקלה, והיינו סתם אפר - אסור ליתן על מכתו מפני שמרפאה, ורק על ידי אינו יהודי התירו לו אם מצטער הרבה וצריך לכך.&lt;/p&gt;
&lt;p&gt;ודע כי במקדש התירו הנחת רטייה לכתחלה, לפי שאין שבות במקדש. (משנה עירובין ק&quot;ב:, ושם איתא: &quot;מחזירין רטייה במקדש&quot;, אבל ברמב&quot;ם פרק כ&quot;א הלכה כ&quot;ז איתא כמ&quot;ש. והשיגו הראב&quot;ד, והרב המגיד כתב שנוסחא מוטעת היא ע&quot;ש. ולעניות דעתי נוסחא ישרה היא, דמחזירין דמשנה פירושו הנחה לכתחלה, כפירוש רש&quot;י שם, דמסלקה בשעת עבודה ואחר כך מניחה ע&quot;ש ודו&quot;ק)&lt;/p&gt;
&lt;h3&gt;סימן שכח סעיף לו&lt;/h3&gt;
&lt;p&gt;המפיס שחין בשבת כדי להרחיב פי המכה, כדרך שהרופאים עושים שהם מתכוונים ברפואה להרחיב פי המכה - הרי זה חייב משום מכה בפטיש, שזו היא מלאכת הרופא. ורש&quot;י פירש (ק&quot;ז.): מפני בונה פתח או מתקן כלי, אך הרמב&quot;ם כתב מטעם מכה בפטיש.&lt;/p&gt;
&lt;p&gt;ואם הפיסה רק כדי להוציא ליחה שבה, ואינו חושש אם תחזור ותסתום מיד - הרי זה מותר לכתחלה, שאינה גמר מלאכה כלל, וכל שכן למאן דסבירא ליה מלאכה שאינה צריכה לגופה פטור, ואף דלכתחלה אסור, מכל מקום התירו מפני הצער, וטוב לעשות על ידי אינו יהודי אם אפשר (מג&quot;א סקל&quot;ב). ומותר ליטול הקוץ במחט (משנה פרק י&quot;ז), ובלבד שיזהר שלא יוציא דם, שלא לעשות חבורה בשבת (שם).&lt;/p&gt;
&lt;h3&gt;סימן שכח סעיף לז&lt;/h3&gt;
&lt;p&gt;אנשים שיש להם אפטור&quot;ן על ידיהם לרפואה, והיינו שהם מנוקבים תמיד וכשנסתם הנקב נותנין לתוכו קטניות שיפתח, צ&quot;ע אם מותר ליתן הקטניות בשבת לתוך הנקב כדי שיפתח, דהא כונתו שיהא פתוח תמיד, והוה כמו לעשות לה פה ואסור, רק דיש לומר כיון שהיה הנקב מכבר מותר (שם).&lt;/p&gt;
&lt;p&gt;ולעניות דעתי נראה שזהו כמו להוציא ליחה, דהא הסתימה היא מחמת הליחה, והקטניות מוציאה הליחה ואינה מניחה להרבות ליחה, ועם כל זה לפרקים חוזר ונסתם, ולמה אין זה כמפיס מורסא להוציא ליחה.&lt;/p&gt;
&lt;p&gt;וליתן רטייה על האפיטור&quot;א - הוי כבכל המכות דלרפואה אסור ולשמירה מותר (עיין מג&quot;א שם ודו&quot;ק). ולהוציא ליחה – מותר, ואף על פי שיוצא עם הליחה גם מעט דם, אינו מדם הבלוע בגוף אלא דם מכה דמפקד פקיד (שם בשם סה&quot;ת).&lt;/p&gt;
&lt;p&gt;ואם מונח חתיכה של בגד על המכה - מותר להחליפה באחרת, דהראשונה נסרחת (שם), ובלבד שלא תהא עליה רטייה המרפאת. ואסור לחכך בשחין בשבת עד שיוציא דם, דדם זה הוא מהגוף (שם) ואינו פקוד. (עיין מג&quot;א שם שכתב דמלשון הש&quot;ע משמע דחיוב דמפיס מורסא לעשות לה פה הוא אפילו שהיה נקב ומרחיבה ע&quot;ש. ובודאי כן הוא להרמב&quot;ם דהחיוב הוא משום מכה בפטיש, אבל לרש&quot;י דהחיוב משום בנין או פתח אין החיוב רק כשהיה סתום, וכן מבואר מלשון רש&quot;י ק&quot;ז. ע&quot;ש ודו&quot;ק).&lt;/p&gt;
&lt;h3&gt;סימן שכח סעיף לח&lt;/h3&gt;
&lt;p&gt;מי שנגפה ידו או רגלו, צומתה ביין כדי להעמיד הדם, אבל לא בחומץ מפני שהוא חזק ויש בזה משום רפואה, וכל שכן ביי&quot;ש או בשאר דבר חריף דאסור. ואם הוא מעונג ואיסטניס - אף היין אצלו כמו החומץ ואסור. ופשוט הוא דזהו כשאין שום חשש סכנה בנגיפתו אלא צער בעלמא, ולא הותרה בשבת רפואה לזה.&lt;/p&gt;
&lt;p&gt;אבל יש נגיפות במקומות שיש סכנה, כגון נגיפה בצומת הגידין - פשיטא שהותרה לו רפואה לפי פרטי דינים שנתבארו, וזה תלוי באמירת הרופא כמ&quot;ש. ומי שנשמטה פרק ידו או רגלו ממקומו, והיינו שיצא העצם מהפרק ואין שום חשש סכנה בזה - לא ישפשפנה הרבה בצונן, שזהו רפואתו, אלא רוחץ כדרכו ואם נתרפא נתרפא.&lt;/p&gt;
&lt;h3&gt;סימן שכח סעיף לט&lt;/h3&gt;
&lt;p&gt;ודע דדין זה כתבו הטור והש&quot;ע בסעיף ל', ובסעיף מ&quot;ז כתבו עצם שיצא ממקומו מחזירין אותו עכ&quot;ל, והוא תרתי דסתרי.&lt;/p&gt;
&lt;p&gt;ובאמת יש מי שחולק על זה, דבגמרא (קמ&quot;ח.) לא התירו רק בעצם הנשבר, ולא כשיצא ממקומו, דזה לשון הגמרא: 'הלכה: מחזירין את השבר' (מג&quot;א סקנ&quot;א).&lt;/p&gt;
&lt;p&gt;ולעניות דעתי דברי הטור וש&quot;ע צודקים בשנדקדק למה באמת שינו[י] מלשון הגמרא, אלא בודאי משום דעל שבר ממש לא שייך לשון חזרה אלא דיבוק, כמורגל בלשון הפוסקים: 'שבר אל שבר יחדיו ידובקו', ולשון חזרה אינו אלא בעצם שיצא ממקומו. ובאמת שני דינים נפרדים הם: דודאי להחזירו למקומו – מותר, דאיך אפשר להניחו חוץ למקומו. והך דסעיף ל' הוא ענין אחר: שלא ישפשף המקום במים אחרי שהחזירוהו למקומו, ומה ענין זה לזה.&lt;/p&gt;
&lt;p&gt;וראיתי מי שמחלק בין יצא ממקומו לגמרי לחוץ ובין יצא מעט ממקומו (מ&quot;ב בשם שע&quot;ש), ואין זה אלא דברי נביאות וברור הוא כמ&quot;ש בס&quot;ד. ופלא על הרמב&quot;ם שהשמיט לגמרי שני דינים אלו, ושניהם מפורשים במשנה וגמרא שם.&lt;/p&gt;
&lt;h3&gt;סימן שכח סעיף מ&lt;/h3&gt;
&lt;p&gt;ויראה לי דטעמו של הרמב&quot;ם הוא דהנה במשנה (קמ&quot;ז.) תנן: &quot;אין מחזירין את השבר, ומי שנפרקה ידו או רגלו לא יטרפם בצונן וכו'”, ובגמרא אמר שמואל: 'הלכה: מחזירין את השבר'. ובהך דנפרקה היה סבור רב אויא גם כן לומר היפך משנתינו, ואמר ליה רב יוסף היכא דאיתמר איתמר וכו' ע&quot;ש.&lt;/p&gt;
&lt;p&gt;ויש להבין מאין ליה לשמואל לפסוק היפך המשנה, ורש&quot;י ז&quot;ל פירש דשמואל סבירא ליה מחזירין תנן ע&quot;ש. וקשה, דאם כן לא הוה ליה לומר בלשון 'הלכה' אלא 'מחזירין תנן', וכן קשה למה היה סבור רב אויא להפך גם הסיפא.&lt;/p&gt;
&lt;p&gt;ולכן לעניות דעתי הענין כן הוא: דהנה שמואל היה רופא כידוע, וידע דלפי טבע אנשי דורו אם לא יחזירו את השבר יהיה סכנה, לזה אומר: הלכה דמחזירין את השבר, כלומר דעכשיו סכנה הוא. ולפיכך היה סבור רב אויא דגם דין הסיפא נשתנה לפי טבעי הדורות, ואמר לו רבי יוסף דאין ראיה, כלומר דהגם לענין חזרה אומר שמואל שנשתנה, מכל מקום לענין טרופה בצונן אין הכרח שנשתנה, ויכול להיות שנשתנה ויכול להיות שלא נשתנה ואין הכרע בדבר.&lt;/p&gt;
&lt;p&gt;וכיון שהרמב&quot;ם ראה שדינים אלו תלוים כפי טבעי בני אדם, לכן אי אפשר לפסוק בהן הלכה קבועה, ותלוי באמירת הרופאים. ואולי הרמב&quot;ם עצמו שהיה רופא, וידע שלפעמים יש סכנה בזה ובהכרח להשתמש ברפואות ואין ליתן בזה כלל קבוע, והשמיטם ונכלל בכלל מה שכתב בפרק ב': &quot;אם רופא אומר צריך – מחללין&quot;. וכמדומני שגם עתה מחזיקים זה לסכנה, ולכן אם יארע ח&quot;ו כזה ידרושו מרופאים ויעשו כדבריהם.&lt;/p&gt;
&lt;h3&gt;סימן שכח סעיף מא&lt;/h3&gt;
&lt;p&gt;הנוטל צפורן בכלי בסכין או בשאר כלי - חייב חטאת, דהוה תולדה דגוזז. וביד דהוי שינוי - פטור אבל אסורף כמבואר בגמרא (צ&quot;ד:) וברמב&quot;ם פרק ט' ויתבאר בסימן ש&quot;מ.&lt;/p&gt;
&lt;p&gt;ולכן צפורן שפירש ולא בשלימות ומצערות אותו, וכן ציצין שהם כמו רצועות דקות שפירשו מעור האצבע סביב הצפורן ומצערות אותו: אם לא פירשו רובן - אין זה צער כל כך ואסור לגמרי. וכן אפילו פירשו רובן: אם פירשו כלפי מטה - אין זה צער מרובה, אמנם אם פירשו כלפי מעלה ויש לו מזה צער מרובה - התירו לו להסירו כולו בידיו.&lt;/p&gt;
&lt;p&gt;אמנם בפירושא דכלפי מעלה נחלקו רש&quot;י ור&quot;ת, דרש&quot;י מפרש כלפי ראשי אצבעותיו, שהתחיל לפרוש לצד הצפורן, ונקרא כלפי מעלה מפני שהן למעלה כשמגביה ידיו. ור&quot;ת פירש להיפך, שפירשו כלפי הגוף, וזה נקרא כלפי מעלה כשאצבעותיו מושפלות למטה. ולכן מפני חשש שני הפירושים - אי אפשר לעשות מאומה, ויכרוך האצבע במטפחת וימתין עד הלילה.&lt;/p&gt;
&lt;h3&gt;סימן שכח סעיף מב&lt;/h3&gt;
&lt;p&gt;שנינו במשנה (קי&quot;א.): &quot;החושש בשיניו - לא יגמע בהם את החומץ, אבל מטבל הוא כדרכו ואם נתרפא נתרפא&quot;. ואוקמה בגמרא: לא יגמע ופולט אבל מגמע ובולע, דבפולט מוכחא מילתא שהוא לרפואה (וצ&quot;ע דאם כן מאי קמ&quot;ל דמטבל כדרכו).&lt;/p&gt;
&lt;p&gt;וזהו במיחוש בעלמא, אבל אם מצטער הרבה עד שמזה נחלש הגוף, כבר נתבאר בסעיף כ&quot;ב דהוי סכנה ע&quot;ש (ועיין תוספות שם ד&quot;ה מי שכתבו והוא הדין וכו', וצ&quot;ע מה שייך על זה והוא הדין, כיון שיש לטעות דדוקא מטבל ולא בולע בלא טיבול ודו&quot;ק).&lt;/p&gt;
&lt;h3&gt;סימן שכח סעיף מג&lt;/h3&gt;
&lt;p&gt;החושש בגרונו במיחוש בעלמא - לא יערענו בשמן, דהיינו שישהה השמן בפיו, דמוכחא מילתא דלרפואה קעביד. ואפילו על ידי אניגרון כמבואר בסימן ר&quot;ב ע&quot;ש אסור מהאי טעמא. אבל בולע הוא שמן, ואם נתרפא נתרפא. ויש אוסרין בזמן הזה, כיון דאין דרך הבריאים לעשות כן.&lt;/p&gt;
&lt;p&gt;וכל שכן שאסור לומר לאינו יהודי לעשות לו רפואה, וכן בהדין הקודם בחושש בשיניו, דמיחוש בעלמא לא הותרה אמירה לאינו יהודי.&lt;/p&gt;
&lt;h3&gt;סימן שכח סעיף מד&lt;/h3&gt;
&lt;p&gt;כתב הטור: גונח מכאב לב, שרפואתו לינק חלב מן הבהמה - מותר לינק בשבת ממנה, ואם הוא מצטער מחמת רעבון - אסור בשבת ומותר ביום טוב עכ&quot;ל.&lt;/p&gt;
&lt;p&gt;ובכתובות (ס'.) מפרש הטעם, משום דיונק הוה מפרק כלאחר יד, ובמקום צערא לא גזרו רבנן. וביבמות (קי&quot;ד.) אמרינן דמשום צערא לא התירו רק ביום טוב ולא בשבת, ודחה הרי&quot;ף הך דיבמות מפני הך דכתובות. והתוספות חילקו דבכתובות מיירי מצער של חולי, וזה הותרה אפילו בשבת, וביבמות מיירי בצער של רעבון, וזה לא הותרה רק ביום טוב, וזהו דעת הטור.&lt;/p&gt;
&lt;p&gt;ורבינו הב&quot;י בסעיף ל&quot;ג כתב: &quot;גונח - מותר לינק חלב מהבהמה, דבמקום צערא לא גזרו רבנן. ויש אומרים דאם אין לו אלא צער של רעב - אסור לינק מהבהמה בשבת&quot; עכ&quot;ל.&lt;/p&gt;
&lt;p&gt;ביאור דבריו: דדיעה ראשונה היא דעת הרי&quot;ף, וסבירא ליה מדלא מחלק הרי&quot;ף בין צער חולי לצער רעבון, שמע מינה דשוין הן, וגם בשבת מותר אפילו בצער של רעבון. והגמרא דנקיט גונח, אורחא דמילתא קתני, דהגונח מוכרח דוקא לחלב, אבל רעבון יכול לאכול או לשתות מאכלים ומשקאות אחרים ולא שכיח שיוכרח דוקא לחלב, אבל אם אירע כן – מותר. ואחר כך הביא היש אומרים, וזהו דעת התוספות והטור.&lt;/p&gt;
&lt;p&gt;(ומתורץ תמיהת המג&quot;א בסקל&quot;ט, ומ&quot;ש מהרמב&quot;ן דמשום תאוה אין מתירין ע&quot;ש, תמיהני דמה ענין רעב לתאוה, והרמב&quot;ן השיג על המאור שהתיר בשביל תאווה ע&quot;ש ודו&quot;ק)&lt;/p&gt;
&lt;h3&gt;סימן שכח סעיף מה&lt;/h3&gt;
&lt;p&gt;לא תטיף אשה חלב מדדיה לתוך הכוס או לתוך הקדרה ותניק את בנה, דלמה תעשה איסור בדבר שאין צורך בזה לתינוק, שהרי יכול לינק מדדיה כדרך כל התינוקות. אמנם יש מתינוקות שאין לוקחין הדד לפיהם עד שתטיף מעט חלב על הדד - מותרת, כיון שזהו צורך התינוק כדי שיאחוז הדד ויניק, וכן אם הרופאים צוו לה להטיף חלב מדדיה על חולה שיש בו סכנה - גם כן מותר.&lt;/p&gt;
&lt;p&gt;אבל לחולה שאין בו סכנה – אסור, דזהו איסור דאורייתא מפרק. וכל שכן שאסורה להטיף מחלבה על מי שנשף בו רוח רעה, ואין בזה סכנה. ויש מי שאומר דבמקום צער גדול – מותר, משום דזהו מלאכה שאינה צריכה לגופה (מג&quot;א סקמ&quot;א). ותמיהני הא לדעת הרמב&quot;ם חייב במלאכה שאינה צריכה לגופה, ומימינו לא שמענו זה ואין לעשות כן.&lt;/p&gt;
&lt;h3&gt;סימן שכח סעיף מו&lt;/h3&gt;
&lt;p&gt;אין לועסין מצטכי, והוא שרץ שעושין ממנו זפת, ושום אדם בריא אינו לועסו וניכר לכל שהוא לרפואה, ולא שפין בו השינים לרפואה. ואם עושה זה משום ריח הפה – מותר, כיון שאינו לרפואה. ואף שאפשר שמי שאינו יודע שיש לו ריח הפה יחשדנו שעושה לרפואה, מכל מקום אי אפשר למונעו מזה שהוא הכרח לו להיות בין בני אדם, בשביל חשד חנם.&lt;/p&gt;
&lt;h3&gt;סימן שכח סעיף מז&lt;/h3&gt;
&lt;p&gt;כל האוכלים שבריאים אוכלים אותם וכל המשקין שבריאים שותין אותן - מותר לבעלי מיחוש לאכלן ולשתותן לרפואה. ולא שייך לגזור בזה משום שחיקת סממנים, כיון דמאכל בריאים הוא. ולא עוד אלא אפילו הם מהדברים שיפה למקצת דברים וקשה למקצת דברים, כגון טחול שיפה לשינים וקשה למעיים, וכרישין קשין לשינים ויפין לבני מעיים (ברכות מ&quot;ד:), מכל מקום מותר לאוכלן אף שמוכחא מילתא דלרפואה קעביד, מכל מקום סוף סוף בריאים אוכלים זה.&lt;/p&gt;
&lt;p&gt;ודע דבברכות (ל&quot;ח.) משמע להדיא דאם מכוין לרפואה – אסור, שאומר שם על הך דכל האוכלין אוכל אדם לרפואה: 'גברא לאכילה קמיכוין, ורפואה ממילא קא הוי' ע&quot;ש.&lt;/p&gt;
&lt;p&gt;והרמב&quot;ם בפרק כ&quot;א דין כ&quot;ב כתב: &quot;אוכל אדם... ואוכלן כדי להתרפאות בהן - מותר&quot; ע&quot;ש, ומשמע דאפילו עיקר אכילתו הוא לרפואה. וכן לשון הטור וש&quot;ע סעיף ל&quot;ז שכתבו: &quot;מותר לאכלן ולשתותן לרפואה&quot;, משמע דעיקר כונתו לרפואה וצע&quot;ג.&lt;/p&gt;
&lt;h3&gt;סימן שכח סעיף מח&lt;/h3&gt;
&lt;p&gt;וכל שאינו מאכל ומשקה בריאים - אסור לאכלו ולשתותו לרפואה אף על פי שהוא מתוק לחיך, מכל מקום כיון שבריאים אין אוכלים זה, ניכר שהוא לרפואה.&lt;/p&gt;
&lt;p&gt;וכתב רבינו הב&quot;י בסעיף ל&quot;ז: &quot;ודוקא מי שיש לו מיחוש בעלמא והוא מתחזק והולך כבריא, אבל אם אין לו שום מיחוש - מותר&quot; עכ&quot;ל, כלומר דבריא לגמרי כשירצה לאוכלן – מותר. והטעם צריך לומר דאי אפשר לאסור עליו משום הרואים, כיון שהוא בריא מי יוכל למחות בידו.&lt;/p&gt;
&lt;p&gt;אבל לשון הטור כן הוא: &quot;אבל אם אוכל ושותה אותו לרעבו ולצמאו ואין לו חולי - שרי&quot; עכ&quot;ל, משמע דוקא לרעבו ולצמאו, אבל בלאו הכי – אסור, ורבינו הב&quot;י סבירא ליה דאורחא דמילתא נקיט.&lt;/p&gt;
&lt;p&gt;אבל אחד מגדולי האחרונים ביאר דדוקא הוא, והביא כמה ראיות לזה דדוקא לרעבו ולצמאו, אבל בלאו הכי - אפילו בריא אסור (מג&quot;א סקמ&quot;ג), וכן נראה לדינא. ולי נראה דאין כאן מחלוקת, וגם כונת רבינו הב&quot;י כן הוא, דבריא מותר לאכלן סתם, שרצונו לאכלן ואינו אוכלן בפירוש לרפואה, כלומר שיתחזקו כחותיו יותר, ובעל מיחוש גם בכהני גוונא אסור.&lt;/p&gt;
&lt;h3&gt;סימן שכח סעיף מט&lt;/h3&gt;
&lt;p&gt;ורבינו הרמ&quot;א כתב על זה: &quot;וכן אם נפל למשכב - שרי&quot; עכ&quot;ל. ביאור דבריו: דחולה שנפל למשכב ואין בו סכנה - הותרה לו שבות דאמירה לאינו יהודי, ושיעשה הישראל איסור דרבנן בידים בשבילו יש מחלוקת, כמ&quot;ש בסעיף י&quot;ז, מיהו לענין אכילת דברים שאין הבריאין אוכלין והם טובים לאכילה - ודאי מותר לכל הדיעות, דלא גריעא זה מאמירה לאינו יהודי.&lt;/p&gt;
&lt;p&gt;ולא גזרינן בזה משום שחיקת סממנים, כיון שאנו אוסרים לו או לאחר לעשות איזה מעשה באיסור דרבנן, יש היכר לדבר, והאכילה אינה דומה למלאכה ויותר דומה לאמירה לאינו יהודי. (וזהו כונת הב&quot;י שהביא הט&quot;ז סקכ&quot;ה, ודברי הט&quot;ז אינם מובנים כלל. ומ&quot;ש המג&quot;א בס&quot;ק מ&quot;ד ואפילו ישראל אחר מותר לעשות לו וכו' ע&quot;ש, כונתו כיון שיש דיעות בסעיף י&quot;ז דאפילו מעשה ממש מותר, כל שכן דאכילה מותר. ונהי דבמעשה יש חולקים, מכל מקום באכילה הכל מודים. והמחה&quot;ש נדחק בכונתו, והפרמ&quot;ג נשאר בקושיא ע&quot;ש, וכונתו כמ&quot;ש ודו&quot;ק)&lt;/p&gt;
&lt;h3&gt;סימן שכח סעיף נ&lt;/h3&gt;
&lt;p&gt;מותר לאכול שרפים מתוקים ולגמוע ביצה חיה כדי להנעים הקול, ואף על פי שאין רגילין לאכלם כך, מכל מקום כיון שאין זה לרפואת חולי אלא לנעימת הקול - הוה כעונג שבת ומותר.&lt;/p&gt;
&lt;p&gt;אמנם מה שרגילים לעשות חלמונים טרופים בצוקער - אסור לטרוף אותן בשבת, כמו שאסור לטרוף דבש עם חרדל ויין עם שחלים בסימן שכ&quot;א סעיף כ&quot;ב ע&quot;ש, ולבד שיש בזה עובדא דחול. והצריך לזה יכין מערב שבת, ובשבת יחזור לכשכשם בכף מעט מעט כמו בשם ע&quot;ש.&lt;/p&gt;
&lt;h3&gt;סימן שכח סעיף נא&lt;/h3&gt;
&lt;p&gt;אין עושין אפקטוזין בשבת, והיינו שלוקחין איזה סם כדי להקיא האוכל בכדי שיוכל לאכול עוד, ואפילו בחול אסור בכהני גוונא, משום הפסד אוכלין. אמנם אם מצטער מרוב מאכל בחול - מותר אפילו בסם, ובשבת אסור בסם, דכיון שנוטל לרפואה – אסור. וביד – מותר, והיינו שמשים ידו בעומק לתוך הגרון ומקיא, דכיון שאינו עושה בסם אין לגזור משום שחיקת סממנין.&lt;/p&gt;
&lt;p&gt;והחושש במעיו - מותר ליתן עליהם כוס שעירו ממנו חמין, אף על פי שעדיין יש בו הבל. ואף על פי שנתרווח לו על ידי זה, מכל מקום אין זה בגדר רפואה שנגזור בזה משום שחיקת סממנים.&lt;/p&gt;
&lt;p&gt;וכל זה כשאין בזה חשש מחלה, אבל אם יש חשש מחלה - ינהגו כפי הדינים שנתבארו לעיל. וכן מי שנשתכר, שרפואתו לסוך כפות ידיו ורגליו בשמן - מותר לסוכם בשבת, דמה שמפקח שכרותו אין זה בגדר רפואה, וגם אין רגילין לעשות בזה על ידי סממנים. (עיין ט&quot;ז סקכ&quot;ז שאסור להשים לשכור אפר מעשב כתוש בחוטמו, שזהו הולך לרפואות, ויש לגזור משום שחיקת סממנין ע&quot;ש, אבל טאבי&quot;ק שחוק שהכל מריחין בו - מותר)&lt;/p&gt;
&lt;h3&gt;סימן שכח סעיף נב&lt;/h3&gt;
&lt;p&gt;אין מתעמלין, דהיינו שדורס על הגוף בכח כדי שייגע ויזיע. ולרמב&quot;ם אם אינו מכוין להזיע – מותר, דהאיסור הוא משום הזיעה, שזהו רפואתן של רוב חולאים, ומביאים הזיעה על ידי סממנים. ולפיכך אסרו כל זיעה, אף אותן שאינן על ידי סממנים (ט&quot;ז סקכ&quot;ח).&lt;/p&gt;
&lt;p&gt;ואסור לדחוק כריסו של תינוק כדי להוציא הריעי, דשמא יבא להשקותו סממנים המשלשלים. וכל זה במקום שאין חולי, אבל בחולה כבר נתבאר לעיל פרטי הדינים.&lt;/p&gt;
&lt;h3&gt;סימן שכח סעיף נג&lt;/h3&gt;
&lt;p&gt;מותר לכפות כוס מן מים חמין שהיה בו על הטבור ולהעלותו, וזהו שקורין היי&quot;ב מוטע&quot;ר, וכן מותר להעלות האזנים בין ביד בין בכלי, והיינו גידי האזנים, פעמים שיורדין למטה ומתפרקים האזנים (רש&quot;י עבודה זרה כ&quot;ח:).&lt;/p&gt;
&lt;p&gt;והנה רש&quot;י פירש שם שיש בזה סכנה ע&quot;ש, אבל מדברי הרמב&quot;ם פרק כ&quot;א דין ל&quot;א שכתב: &quot;וכן מותר להעלות אזנים... שאין עושין אותן בסממנין כדי לחוש לשחיקה&quot; עכ&quot;ל, ואי בסכנה הרי מותר לחלל שבת גם כן. ובירושלמי (פרק י&quot;ד הלכה ד') חשיב לה בהדי דברים של סכנה ע&quot;ש, וכן מבואר במדרש האזינו וזה לשונו: &quot;אדם שחושש באזנו... וזו מכה האוזן, אם סכנה היא - מרפאים אותה בשבת&quot; ע&quot;ש.&lt;/p&gt;
&lt;h3&gt;סימן שכח סעיף נד&lt;/h3&gt;
&lt;p&gt;ויראה לי דרש&quot;י ורמב&quot;ם לא פליגי לדינא אלא בפירושא דמעלין אזנים, דרש&quot;י מפרש לה בגידי אזנים, דפעמים שיורדין למטה ומתפרקין הלחיים וצריך להעלותן, ויש בזה איסור דאורייתא משום בונה, והירושלמי קורא לה בנות אזנים, כלומר שהגידין הן בנות להאזנים, ויש בזה סכנה ומחללין את השבת.&lt;/p&gt;
&lt;p&gt;אבל הרמב&quot;ם מפרש שהאזנים עצמן נתרפו מעט, וכשמחזקן אין בזה איסור בונה, וזהו שאומר המדרש: 'אם סכנה היא', כלומר דאם הגידים ירדו - הוה סכנה, ואם האזנים עצמם - אין סכנה ואין עושים בסממנים.&lt;/p&gt;
&lt;p&gt;וכן מותר להעלות אונקלי, דהיינו תנוך שכנגד הלב ומעכב את הנשימה שנכפף לצד פנים, שכל אחד מאלו אין עושין בסממנים כדי שנחוש לשחיקה ויש לו צער מהם, ולכן התירו, דאם לא כן הוה לן לאסור אף שאין בזה מלאכה, מכל מקום הוה עובדא דחול.&lt;/p&gt;
&lt;h3&gt;סימן שכח סעיף נה&lt;/h3&gt;
&lt;p&gt;וכתב הרמב&quot;ם בפרק כ&quot;א דין כ&quot;א: &quot;כיצד: לא יאכל דברים שאינן מאכל בריאים, כגון אזוב יון ופואה, ולא דברים המשלשלים כגון לענה וכיוצא בהן, וכן לא ישתה דברים שאין דרך הבריאים לשתותם, כגון מים שבשלו בו סממנין ועשבין. ואוכל אדם אוכלין ומשקין שדרך הבריאים לאכול ולשתות, כגון הכסברא והכשות והאזוב וכו', ושותין זיתים המצרי בכל מקום”.&lt;/p&gt;
&lt;p&gt;ובדין כ&quot;ט כתב: &quot;אין רוחצין במים שמשלשלין ולא בטיט שטובעין בו ולא במי משרה הבאושין ולא בים סדום ולא במים הרעים שבים הגדול, מפני שכל אלו צער הן, וכתיב: &quot;וקראת לשבת עונג&quot;. לפיכך אם לא נשתהה בהם אלא עלה מיד, אף על פי שיש לו חטטין בראשו - מותר&quot; עכ&quot;ל.&lt;/p&gt;
&lt;p&gt;וקודם לזה כתב דאסור לעמוד בקרקע דימוסית שבארץ ישראל, מפני שמעמלת ומרפאת עכ&quot;ל, וכמה דברים לא נודע לנו, אך מזה יש ללמוד לדברים הידועים לנו. וטעמא דאינו אסור בלא נשתהה בהמים הרעים, משום דמיחזי כמיקר. ורוחצין במי גרר ובמי חמתן ובמי טבריא ובמים היפים שבים הגדול, אף על פי שהם מלוחים, שכן דרך לרחוץ בהם וליכא הוכחה דלרפואה קעביד. ולוחשין על נחשים ועקרבים בשביל שלא יזיקו, ואין בכך משום צידה, שהרי לחש בעלמא הוא.&lt;/p&gt;
&lt;h3&gt;סימן שכח סעיף נו&lt;/h3&gt;
&lt;p&gt;נותנין כלי על גבי העין להקר, והוא שיהא כלי הניטל בשבת, דזהו רפואה למי שחש בעינו ואין ברפואה זו שום סממנים, לפיכך מותר לעשותה. וכן מקיפין בטבעת את העין כדי שלא יתפשט הנפח, וכן מותר לדחוק בסכין חבורה שלא תתפשט, מפני שבאלו הדברים לא שייך לשחיקת סממנין.&lt;/p&gt;
&lt;h3&gt;סימן שכח סעיף נז&lt;/h3&gt;
&lt;p&gt;אסור להניח בגד על מכה שיוצא ממנו דם, מפני שהדם יצבע את הבגד, ואף על גב דמקלקל הוא את הבגד, מכל מקום אסור מדרבנן, וכל שכן אם הבגד אדום, דאינו מקלקלו. לפיכך יש לרחוץ המכה במים או ביין תחלה לנקות הדם, ואחר כך יניח עליו הבגד או הסמרטוט המוכן מערב שבת.&lt;/p&gt;
&lt;p&gt;ויש אומרים שכורך קורי עכביש שקורין סאוועצינ&quot;א על המכה, ומכסה בהם כל הדם וכל החבורה, ואחר כך כורך עליו סמרטוט, דאז לא יצטבע מהדם. וזהו כשהקור הוא מוכן, דאם לא כן הא מוקצה הוא.&lt;/p&gt;
&lt;p&gt;ואסור לדחוק בידיו על המכה, משום דעל ידי דחיקה יצא דם, וחייב משום מפרק, ולכן לא יהדקה בחוזק מטעם זה. וכל שכן שאסור להעמיד עלוקות בשבת, אם לא בחולה שיש בו סכנה, וכל שכן להקיז דם.&lt;/p&gt;
&lt;h3&gt;סימן שכח סעיף נח&lt;/h3&gt;
&lt;p&gt;אסור לשום פתילה בפי הטבעת שקורין קרישצי&quot;ר כדרך שנוהגים לעשות למי שהוא נעצר, דזהו בכלל רפואה, אלא אם כן יעשה על ידי שינוי, שיאחזנה בשתי אצבעותיו ויניחנה בנחת. ופשוט הוא דהפתילה צריכה להיות מוכנת מבעוד יום.&lt;/p&gt;
&lt;p&gt;וכל שכן שאסור לעשות קריסטי&quot;ר על ידי כלי שקורין קאנ&quot;א, וקרוב לבא בה לידי איסור דאורייתא, ולכן אין לעשותם רק בחולה שיש בו סכנה, וקריסטי&quot;ר פשוט יכול לעשות על ידי שינוי כמ&quot;ש.&lt;/p&gt;
&lt;p&gt;ודע שיש מי שאוסר ליתן קורי עכביש על חתך מפני שמרפא, ולעניות דעתי אינו מרפא אלא שמעציר הדם, ולא ידעתי אם זה מקרי רפואה, שהרי בחתך אין זיבת הדם סכנה אלא דבר המאוס, והקורי עכביש מעכב הדם, אך הקור הוא מוקצה. ועל ידי אינו יהודי נראה לי דמותר, והיינו שהאינו יהודי יטול הקור ויניח על מקום הדם.&lt;/p&gt;</extract></page></pages></query></api>