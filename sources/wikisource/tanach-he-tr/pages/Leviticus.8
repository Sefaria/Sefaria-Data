<!DOCTYPE html>
<html lang="he" dir="rtl" class="client-nojs">
<head>
<meta charset="UTF-8" /><title>ויקרא ח/טעמים – ויקיטקסט</title>
<meta name="generator" content="MediaWiki 1.22wmf8" />
<link rel="alternate" type="application/x-wiki" title="עריכה" href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=edit" />
<link rel="edit" title="עריכה" href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=edit" />
<link rel="shortcut icon" href="//bits.wikimedia.org/favicon/wikisource.ico" />
<link rel="search" type="application/opensearchdescription+xml" href="/w/opensearch_desc.php" title="ויקיטקסט (he)" />
<link rel="EditURI" type="application/rsd+xml" href="//he.wikisource.org/w/api.php?action=rsd" />
<link rel="copyright" href="//creativecommons.org/licenses/by-sa/3.0/" />
<link rel="alternate" type="application/atom+xml" title="הזנת Atom של ויקיטקסט" href="/w/index.php?title=%D7%9E%D7%99%D7%95%D7%97%D7%93:%D7%A9%D7%99%D7%A0%D7%95%D7%99%D7%99%D7%9D_%D7%90%D7%97%D7%A8%D7%95%D7%A0%D7%99%D7%9D&amp;feed=atom" />
<link rel="stylesheet" href="//bits.wikimedia.org/he.wikisource.org/load.php?debug=false&amp;lang=he&amp;modules=ext.flaggedRevs.basic%7Cext.rtlcite%2Cwikihiero%7Cmediawiki.legacy.commonPrint%2Cshared%7Cmw.PopUpMediaTransform%7Cskins.vector&amp;only=styles&amp;skin=vector&amp;*" />
<meta name="ResourceLoaderDynamicStyles" content="" />
<link rel="stylesheet" href="//bits.wikimedia.org/he.wikisource.org/load.php?debug=false&amp;lang=he&amp;modules=site&amp;only=styles&amp;skin=vector&amp;*" />
<style>a:lang(ar),a:lang(ckb),a:lang(fa),a:lang(kk-arab),a:lang(mzn),a:lang(ps),a:lang(ur){text-decoration:none}
/* cache key: hewikisource:resourceloader:filter:minify-css:7:3bb349fc4b976f64b965357c7061ffb3 */</style>

<script src="//bits.wikimedia.org/he.wikisource.org/load.php?debug=false&amp;lang=he&amp;modules=startup&amp;only=scripts&amp;skin=vector&amp;*"></script>
<script>if(window.mw){
mw.config.set({"wgCanonicalNamespace":"","wgCanonicalSpecialPageName":false,"wgNamespaceNumber":0,"wgPageName":"ויקרא_ח/טעמים","wgTitle":"ויקרא ח/טעמים","wgCurRevisionId":402101,"wgArticleId":236329,"wgIsArticle":true,"wgAction":"view","wgUserName":null,"wgUserGroups":["*"],"wgCategories":[],"wgBreakFrames":false,"wgPageContentLanguage":"he","wgPageContentModel":"wikitext","wgSeparatorTransformTable":["",""],"wgDigitTransformTable":["",""],"wgDefaultDateFormat":"dmy","wgMonthNames":["","ינואר","פברואר","מרץ","אפריל","מאי","יוני","יולי","אוגוסט","ספטמבר","אוקטובר","נובמבר","דצמבר"],"wgMonthNamesShort":["","ינו'","פבר'","מרץ","אפר'","מאי","יוני","יולי","אוג'","ספט'","אוק'","נוב'","דצמ'"],"wgRelevantPageName":"ויקרא_ח/טעמים","wgRestrictionEdit":[],"wgRestrictionMove":[],"wgVectorEnabledModules":{"collapsiblenav":true,"expandablesearch":false,"footercleanup":false,"sectioneditlinks":false,"experiments":true},"wgWikiEditorEnabledModules":{"toolbar":true,"dialogs":true,"hidesig":true,"templateEditor":false,"templates":false,"preview":false,"previewDialog":false,"publish":false,"toc":false},"wgFlaggedRevsParams":{"tags":{"completeness":{"levels":4,"quality":3,"pristine":5},"accuracy":{"levels":4,"quality":3,"pristine":5},"formatting":{"levels":4,"quality":3,"pristine":5}}},"wgStableRevisionId":0,"wgCategoryTreePageCategoryOptions":"{\"mode\":0,\"hideprefix\":20,\"showcount\":true,\"namespaces\":false}","Geo":{"city":"","country":""},"wgNoticeProject":"wikisource"});
}</script><script>if(window.mw){
mw.loader.implement("user.options",function(){mw.user.options.set({"ccmeonemails":0,"cols":80,"date":"default","diffonly":0,"disablemail":0,"disablesuggest":0,"editfont":"default","editondblclick":0,"editsection":1,"editsectiononrightclick":0,"enotifminoredits":0,"enotifrevealaddr":0,"enotifusertalkpages":1,"enotifwatchlistpages":0,"extendwatchlist":0,"fancysig":0,"forceeditsummary":0,"gender":"unknown","hideminor":0,"hidepatrolled":0,"imagesize":2,"justify":0,"math":0,"minordefault":0,"newpageshidepatrolled":0,"nocache":0,"noconvertlink":0,"norollbackdiff":0,"numberheadings":0,"previewonfirst":0,"previewontop":1,"rcdays":7,"rclimit":50,"rememberpassword":0,"rows":25,"searchlimit":20,"showhiddencats":false,"showjumplinks":1,"shownumberswatching":1,"showtoc":1,"showtoolbar":1,"skin":"vector","stubthreshold":0,"thumbsize":4,"underline":2,"uselivepreview":0,"usenewrc":0,"watchcreations":1,"watchdefault":0,"watchdeletion":0,"watchlistdays":3,"watchlisthideanons":0,"watchlisthidebots":0,
"watchlisthideliu":0,"watchlisthideminor":0,"watchlisthideown":0,"watchlisthidepatrolled":0,"watchmoves":0,"wllimit":250,"useeditwarning":1,"flaggedrevssimpleui":1,"flaggedrevsstable":0,"flaggedrevseditdiffs":true,"flaggedrevsviewdiffs":false,"vector-simplesearch":1,"vector-collapsiblenav":1,"usebetatoolbar":1,"usebetatoolbar-cgd":1,"variant":"he","language":"he","searchNs0":true,"searchNs1":false,"searchNs2":false,"searchNs3":false,"searchNs4":false,"searchNs5":false,"searchNs6":false,"searchNs7":false,"searchNs8":false,"searchNs9":false,"searchNs10":false,"searchNs11":false,"searchNs12":false,"searchNs13":false,"searchNs14":false,"searchNs15":false,"searchNs100":false,"searchNs101":false,"searchNs104":false,"searchNs105":false,"searchNs106":false,"searchNs107":false,"searchNs108":true,"searchNs109":false,"searchNs110":false,"searchNs111":false,"searchNs112":true,"searchNs113":false,"searchNs828":false,"searchNs829":false});},{},{});mw.loader.implement("user.tokens",function(){mw.user
.tokens.set({"editToken":"+\\","patrolToken":false,"watchToken":false});},{},{});
/* cache key: hewikisource:resourceloader:filter:minify-js:7:fc1bdf6818ac23555c92a53c39faf096 */
}</script>
<script>if(window.mw){
mw.loader.load(["mediawiki.page.startup","mediawiki.legacy.wikibits","mediawiki.legacy.ajax","ext.centralNotice.bannerController","skins.vector.js"]);
}</script>
<script src="//bits.wikimedia.org/geoiplookup"></script><link rel="dns-prefetch" href="//meta.wikimedia.org" /><!--[if lt IE 7]><style type="text/css">body{behavior:url("/w/static-1.22wmf8/skins/vector/csshover.min.htc")}</style><![endif]--></head>
<body class="mediawiki rtl sitedir-rtl ns-0 ns-subject page-ויקרא_ח_טעמים skin-vector action-view vector-animateLayout">
		<div id="mw-page-base" class="noprint"></div>
		<div id="mw-head-base" class="noprint"></div>
		<div id="content" class="mw-body" role="main">
			<a id="top"></a>
			<div id="mw-js-message" style="display:none;"></div>
						<div id="siteNotice"><!-- CentralNotice --></div>
						<h1 id="firstHeading" class="firstHeading" lang="he"><span dir="auto">ויקרא ח/טעמים</span></h1>
			<div id="bodyContent">
								<div id="siteSub">מתוך ויקיטקסט</div>
								<div id="contentSub"><span class="subpages">&lt; <a href="/wiki/%D7%95%D7%99%D7%A7%D7%A8%D7%90_%D7%97" title="ויקרא ח">ויקרא ח</a></span><div id="mw-fr-revisiontag" class="flaggedrevs_short plainlinks noprint"><img class="flaggedrevs-icon" src="//bits.wikimedia.org/static-1.22wmf8/extensions/FlaggedRevs/frontend/modules/img/1.png" alt="בדף זה מוצגים שינויים ממתינים" title="בדף זה מוצגים שינויים ממתינים" /><b><a href="/wiki/%D7%A2%D7%96%D7%A8%D7%94:%D7%90%D7%99%D7%A9%D7%95%D7%A8_%D7%93%D7%A4%D7%99%D7%9D" title="עזרה:אישור דפים">לא בדוק</a></b></div>
</div>
																<div id="jump-to-nav" class="mw-jump">
					קפיצה אל:					<a href="#mw-navigation">ניווט</a>, 					<a href="#p-search">חיפוש</a>
				</div>
								<div id="mw-content-text" lang="he" dir="rtl" class="mw-content-rtl"><div style="font-family:David; font-size:120%">
<div style="border: 1px solid #aaaaaa; background: #eef; padding: 0px; margin-top: 1em; clear: both;text-align:center; margin:auto; font-size:1.2em; font-size:100%">
<p><a href="/wiki/%D7%95%D7%99%D7%A7%D7%A8%D7%90" title="ויקרא" class="mw-redirect">ספר ויקרא מלא</a></p>
<p><span style="color: darkgreen;"><b>ויקרא פרק ח:</b></span> <span style="font-family:Narkisim;"><a href="/wiki/%D7%95%D7%99%D7%A7%D7%A8%D7%90_%D7%97/%D7%9B%D7%AA%D7%99%D7%91" title="ויקרא ח/כתיב">כתיב (אותיות בלבד)</a> • <a href="/wiki/%D7%95%D7%99%D7%A7%D7%A8%D7%90_%D7%97/%D7%A0%D7%99%D7%A7%D7%95%D7%93" title="ויקרא ח/ניקוד">מנוקד</a> • <strong class="selflink">עם טעמי המקרא</strong> • <a href="/wiki/%D7%95%D7%99%D7%A7%D7%A8%D7%90_%D7%97/%D7%A8%D7%9B%D7%99%D7%91%D7%99%D7%9D" title="ויקרא ח/רכיבים">רכיבים לשוניים</a> • <a href="/wiki/%D7%91%D7%99%D7%90%D7%95%D7%A8:%D7%95%D7%99%D7%A7%D7%A8%D7%90_%D7%97" title="ביאור:ויקרא ח">עם ביאור</a> • <a href="/wiki/%D7%95%D7%99%D7%A7%D7%A8%D7%90_%D7%97" title="ויקרא ח">המהדורה המשולבת</a> • <a href="/w/index.php?title=%D7%91%D7%99%D7%90%D7%95%D7%A8:%D7%95%D7%99%D7%A7%D7%A8%D7%90_%D7%97_-_%D7%9E%D7%A2%D7%95%D7%9E%D7%93&amp;action=edit&amp;redlink=1" class="new" title="ביאור:ויקרא ח - מעומד (הדף אינו קיים)">מהדורה מעומדת</a></span></p>
</div>
</div>
<div style="float:left; border:1px solid #e2e2f2; padding:0.1em; margin:0.1em 0.3em 0.3em 0em; width:200px;float:left;">
<div style="background: #e2e2f2; font-size: 13.5pt; text-align: center;">
<p><b>מפרשי ויקרא ח</b></p>
</div>
<div style="background-color:#f9f9fF;">
<ul>
<li><a href="/wiki/%D7%A8%D7%A9%22%D7%99_%D7%A2%D7%9C_%D7%95%D7%99%D7%A7%D7%A8%D7%90_%D7%97" title="רש&quot;י על ויקרא ח">רש"י</a></li>
<li><a href="/wiki/%D7%A8%D7%9E%D7%91%22%D7%9F_%D7%A2%D7%9C_%D7%95%D7%99%D7%A7%D7%A8%D7%90_%D7%97" title="רמב&quot;ן על ויקרא ח">רמב"ן</a></li>
</ul>
</div>
</div>
<p><a href="/wiki/%D7%95%D7%99%D7%A7%D7%A8%D7%90_%D7%90/%D7%98%D7%A2%D7%9E%D7%99%D7%9D" title="ויקרא א/טעמים">א</a> <a href="/wiki/%D7%95%D7%99%D7%A7%D7%A8%D7%90_%D7%91/%D7%98%D7%A2%D7%9E%D7%99%D7%9D" title="ויקרא ב/טעמים">ב</a> <a href="/wiki/%D7%95%D7%99%D7%A7%D7%A8%D7%90_%D7%92/%D7%98%D7%A2%D7%9E%D7%99%D7%9D" title="ויקרא ג/טעמים">ג</a> <a href="/wiki/%D7%95%D7%99%D7%A7%D7%A8%D7%90_%D7%93/%D7%98%D7%A2%D7%9E%D7%99%D7%9D" title="ויקרא ד/טעמים">ד</a> <a href="/wiki/%D7%95%D7%99%D7%A7%D7%A8%D7%90_%D7%94/%D7%98%D7%A2%D7%9E%D7%99%D7%9D" title="ויקרא ה/טעמים">ה</a> <a href="/wiki/%D7%95%D7%99%D7%A7%D7%A8%D7%90_%D7%95/%D7%98%D7%A2%D7%9E%D7%99%D7%9D" title="ויקרא ו/טעמים">ו</a> <a href="/wiki/%D7%95%D7%99%D7%A7%D7%A8%D7%90_%D7%96/%D7%98%D7%A2%D7%9E%D7%99%D7%9D" title="ויקרא ז/טעמים">ז</a> <strong class="selflink">ח</strong> <a href="/wiki/%D7%95%D7%99%D7%A7%D7%A8%D7%90_%D7%98/%D7%98%D7%A2%D7%9E%D7%99%D7%9D" title="ויקרא ט/טעמים">ט</a> <a href="/wiki/%D7%95%D7%99%D7%A7%D7%A8%D7%90_%D7%99/%D7%98%D7%A2%D7%9E%D7%99%D7%9D" title="ויקרא י/טעמים">י</a> <a href="/wiki/%D7%95%D7%99%D7%A7%D7%A8%D7%90_%D7%99%D7%90/%D7%98%D7%A2%D7%9E%D7%99%D7%9D" title="ויקרא יא/טעמים">יא</a> <a href="/wiki/%D7%95%D7%99%D7%A7%D7%A8%D7%90_%D7%99%D7%91/%D7%98%D7%A2%D7%9E%D7%99%D7%9D" title="ויקרא יב/טעמים">יב</a> <a href="/wiki/%D7%95%D7%99%D7%A7%D7%A8%D7%90_%D7%99%D7%92/%D7%98%D7%A2%D7%9E%D7%99%D7%9D" title="ויקרא יג/טעמים">יג</a> <a href="/wiki/%D7%95%D7%99%D7%A7%D7%A8%D7%90_%D7%99%D7%93/%D7%98%D7%A2%D7%9E%D7%99%D7%9D" title="ויקרא יד/טעמים">יד</a> <a href="/wiki/%D7%95%D7%99%D7%A7%D7%A8%D7%90_%D7%98%D7%95/%D7%98%D7%A2%D7%9E%D7%99%D7%9D" title="ויקרא טו/טעמים">טו</a> <a href="/wiki/%D7%95%D7%99%D7%A7%D7%A8%D7%90_%D7%98%D7%96/%D7%98%D7%A2%D7%9E%D7%99%D7%9D" title="ויקרא טז/טעמים">טז</a> <a href="/wiki/%D7%95%D7%99%D7%A7%D7%A8%D7%90_%D7%99%D7%96/%D7%98%D7%A2%D7%9E%D7%99%D7%9D" title="ויקרא יז/טעמים">יז</a> <a href="/wiki/%D7%95%D7%99%D7%A7%D7%A8%D7%90_%D7%99%D7%97/%D7%98%D7%A2%D7%9E%D7%99%D7%9D" title="ויקרא יח/טעמים">יח</a> <a href="/wiki/%D7%95%D7%99%D7%A7%D7%A8%D7%90_%D7%99%D7%98/%D7%98%D7%A2%D7%9E%D7%99%D7%9D" title="ויקרא יט/טעמים">יט</a> <a href="/wiki/%D7%95%D7%99%D7%A7%D7%A8%D7%90_%D7%9B/%D7%98%D7%A2%D7%9E%D7%99%D7%9D" title="ויקרא כ/טעמים">כ</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%90/%D7%98%D7%A2%D7%9E%D7%99%D7%9D" title="ויקרא כא/טעמים">כא</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%91/%D7%98%D7%A2%D7%9E%D7%99%D7%9D" title="ויקרא כב/טעמים">כב</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%92/%D7%98%D7%A2%D7%9E%D7%99%D7%9D" title="ויקרא כג/טעמים">כג</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%93/%D7%98%D7%A2%D7%9E%D7%99%D7%9D" title="ויקרא כד/טעמים">כד</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%94/%D7%98%D7%A2%D7%9E%D7%99%D7%9D" title="ויקרא כה/טעמים">כה</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%95/%D7%98%D7%A2%D7%9E%D7%99%D7%9D" title="ויקרא כו/טעמים">כו</a> <a href="/wiki/%D7%95%D7%99%D7%A7%D7%A8%D7%90_%D7%9B%D7%96/%D7%98%D7%A2%D7%9E%D7%99%D7%9D" title="ויקרא כז/טעמים">כז</a></p>
<div style="font-family:SBL Hebrew,Ezra SIL SR,Ezra SIL,Arial Unicode MS; font-size:17pt;">
<p><br />
<br />
<span style="font-size:60%;" id=".D7.97_.D7.90"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%90" title="קטגוריה:ויקרא ח א">א</a></span> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ <span style="font-size:60%;" id=".D7.97_.D7.91"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%91" title="קטגוריה:ויקרא ח ב">ב</a></span> קַ֤ח אֶֽת־אַהֲרֹן֙ וְאֶת־בָּנָ֣יו אִתּ֔וֹ וְאֵת֙ הַבְּגָדִ֔ים וְאֵ֖ת שֶׁ֣מֶן הַמִּשְׁחָ֑ה וְאֵ֣ת׀ פַּ֣ר הַֽחַטָּ֗את וְאֵת֙ שְׁנֵ֣י הָֽאֵילִ֔ים וְאֵ֖ת סַ֥ל הַמַּצּֽוֹת׃ <span style="font-size:60%;" id=".D7.97_.D7.92"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%92" title="קטגוריה:ויקרא ח ג">ג</a></span> וְאֵ֥ת כָּל־הָעֵדָ֖ה הַקְהֵ֑ל אֶל־פֶּ֖תַח אֹ֥הֶל מוֹעֵֽד׃ <span style="font-size:60%;" id=".D7.97_.D7.93"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%93" title="קטגוריה:ויקרא ח ד">ד</a></span> וַיַּ֣עַשׂ מֹשֶׁ֔ה כַּֽאֲשֶׁ֛ר צִוָּ֥ה יְהוָ֖ה אֹת֑וֹ וַתִּקָּהֵל֙ הָֽעֵדָ֔ה אֶל־פֶּ֖תַח אֹ֥הֶל מוֹעֵֽד׃ <span style="font-size:60%;" id=".D7.97_.D7.94"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%94" title="קטגוריה:ויקרא ח ה">ה</a></span> וַיֹּ֥אמֶר מֹשֶׁ֖ה אֶל־הָעֵדָ֑ה זֶ֣ה הַדָּבָ֔ר אֲשֶׁר־צִוָּ֥ה יְהוָ֖ה לַעֲשֽׂוֹת׃ <span style="font-size:60%;" id=".D7.97_.D7.95"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%95" title="קטגוריה:ויקרא ח ו">ו</a></span> וַיַּקְרֵ֣ב מֹשֶׁ֔ה אֶֽת־אַהֲרֹ֖ן וְאֶת־בָּנָ֑יו וַיִּרְחַ֥ץ אֹתָ֖ם בַּמָּֽיִם׃ <span style="font-size:60%;" id=".D7.97_.D7.96"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%96" title="קטגוריה:ויקרא ח ז">ז</a></span> וַיִּתֵּ֨ן עָלָ֜יו אֶת־הַכֻּתֹּ֗נֶת וַיַּחְגֹּ֤ר אֹתוֹ֙ בָּֽאַבְנֵ֔ט וַיַּלְבֵּ֤שׁ אֹתוֹ֙ אֶֽת־הַמְּעִ֔יל וַיִּתֵּ֥ן עָלָ֖יו אֶת־הָאֵפֹ֑ד וַיַּחְגֹּ֣ר אֹת֗וֹ בְּחֵ֙שֶׁב֙ הָֽאֵפֹ֔ד וַיֶּאְפֹּ֥ד ל֖וֹ בּֽוֹ׃ <span style="font-size:60%;" id=".D7.97_.D7.97"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%97" title="קטגוריה:ויקרא ח ח">ח</a></span> וַיָּ֥שֶׂם עָלָ֖יו אֶת־הַחֹ֑שֶׁן וַיִּתֵּן֙ אֶל־הַחֹ֔שֶׁן אֶת־הָאוּרִ֖ים וְאֶת־הַתֻּמִּֽים׃ <span style="font-size:60%;" id=".D7.97_.D7.98"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%98" title="קטגוריה:ויקרא ח ט">ט</a></span> וַיָּ֥שֶׂם אֶת־הַמִּצְנֶ֖פֶת עַל־רֹאשׁ֑וֹ וַיָּ֨שֶׂם עַֽל־הַמִּצְנֶ֜פֶת אֶל־מ֣וּל פָּנָ֗יו אֵ֣ת צִ֤יץ הַזָּהָב֙ נֵ֣זֶר הַקֹּ֔דֶשׁ כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span style="font-size:60%;" id=".D7.97_.D7.99"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99" title="קטגוריה:ויקרא ח י">י</a></span> וַיִּקַּ֤ח מֹשֶׁה֙ אֶת־שֶׁ֣מֶן הַמִּשְׁחָ֔ה וַיִּמְשַׁ֥ח אֶת־הַמִּשְׁכָּ֖ן וְאֶת־כָּל־אֲשֶׁר־בּ֑וֹ וַיְקַדֵּ֖שׁ אֹתָֽם׃ <span style="font-size:60%;" id=".D7.97_.D7.99.D7.90"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%90" title="קטגוריה:ויקרא ח יא">יא</a></span> וַיַּ֥ז מִמֶּ֛נּוּ עַל־הַמִּזְבֵּ֖חַ שֶׁ֣בַע פְּעָמִ֑ים וַיִּמְשַׁ֨ח אֶת־הַמִּזְבֵּ֜חַ וְאֶת־כָּל־כֵּלָ֗יו וְאֶת־הַכִּיֹּ֛ר וְאֶת־כַּנּ֖וֹ לְקַדְּשָֽׁם׃ <span style="font-size:60%;" id=".D7.97_.D7.99.D7.91"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%91" title="קטגוריה:ויקרא ח יב">יב</a></span> וַיִּצֹק֙ מִשֶּׁ֣מֶן הַמִּשְׁחָ֔ה עַ֖ל רֹ֣אשׁ אַהֲרֹ֑ן וַיִּמְשַׁ֥ח אֹת֖וֹ לְקַדְּשֽׁוֹ׃ <span style="font-size:60%;" id=".D7.97_.D7.99.D7.92"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%92" title="קטגוריה:ויקרא ח יג">יג</a></span> וַיַּקְרֵ֨ב מֹשֶׁ֜ה אֶת־בְּנֵ֣י אַהֲרֹ֗ן וַיַּלְבִּשֵׁ֤ם כֻּתֳּנֹת֙ וַיַּחְגֹּ֤ר אֹתָם֙ אַבְנֵ֔ט וַיַּחֲבֹ֥שׁ לָהֶ֖ם מִגְבָּע֑וֹת כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span style="font-size:60%;" id=".D7.97_.D7.99.D7.93"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%93" title="קטגוריה:ויקרא ח יד">יד</a></span> וַיַּגֵּ֕שׁ אֵ֖ת פַּ֣ר הַֽחַטָּ֑את וַיִּסְמֹ֨ךְ אַהֲרֹ֤ן וּבָנָיו֙ אֶת־יְדֵיהֶ֔ם עַל־רֹ֖אשׁ פַּ֥ר הַֽחַטָּֽאת׃ <span style="font-size:60%;" id=".D7.97_.D7.98.D7.95"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%98%D7%95" title="קטגוריה:ויקרא ח טו">טו</a></span> וַיִּשְׁחָ֗ט וַיִּקַּ֨ח מֹשֶׁ֤ה אֶת־הַדָּם֙ וַ֠יִּתֵּן עַל־קַרְנ֨וֹת הַמִּזְבֵּ֤חַ סָבִיב֙ בְּאֶצְבָּע֔וֹ וַיְחַטֵּ֖א אֶת־הַמִּזְבֵּ֑חַ וְאֶת־הַדָּ֗ם יָצַק֙ אֶל־יְס֣וֹד הַמִּזְבֵּ֔חַ וַֽיְקַדְּשֵׁ֖הוּ לְכַפֵּ֥ר עָלָֽיו׃ <span style="font-size:60%;" id=".D7.97_.D7.98.D7.96"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%98%D7%96" title="קטגוריה:ויקרא ח טז">טז</a></span> וַיִּקַּ֗ח אֶֽת־כָּל־הַחֵלֶב֮ אֲשֶׁ֣ר עַל־הַקֶּרֶב֒ וְאֵת֙ יֹתֶ֣רֶת הַכָּבֵ֔ד וְאֶת־שְׁתֵּ֥י הַכְּלָיֹ֖ת וְאֶֽת־חֶלְבְּהֶ֑ן וַיַּקְטֵ֥ר מֹשֶׁ֖ה הַמִּזְבֵּֽחָה׃ <span style="font-size:60%;" id=".D7.97_.D7.99.D7.96"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%96" title="קטגוריה:ויקרא ח יז">יז</a></span> וְאֶת־הַפָּ֤ר וְאֶת־עֹרוֹ֙ וְאֶת־בְּשָׂר֣וֹ וְאֶת־פִּרְשׁ֔וֹ שָׂרַ֣ף בָּאֵ֔שׁ מִח֖וּץ לַֽמַּחֲנֶ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span style="font-size:60%;" id=".D7.97_.D7.99.D7.97"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%97" title="קטגוריה:ויקרא ח יח">יח</a></span> וַיַּקְרֵ֕ב אֵ֖ת אֵ֣יל הָעֹלָ֑ה וַֽיִּסְמְכ֞וּ אַהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃ <span style="font-size:60%;" id=".D7.97_.D7.99.D7.98"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%99%D7%98" title="קטגוריה:ויקרא ח יט">יט</a></span> וַיִּשְׁחָ֑ט וַיִּזְרֹ֨ק מֹשֶׁ֧ה אֶת־הַדָּ֛ם עַל־הַמִּזְבֵּ֖חַ סָבִֽיב׃ <span style="font-size:60%;" id=".D7.97_.D7.9B"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B" title="קטגוריה:ויקרא ח כ">כ</a></span> וְאֶת־הָאַ֔יִל נִתַּ֖ח לִנְתָחָ֑יו וַיַּקְטֵ֤ר מֹשֶׁה֙ אֶת־הָרֹ֔אשׁ וְאֶת־הַנְּתָחִ֖ים וְאֶת־הַפָּֽדֶר׃ <span style="font-size:60%;" id=".D7.97_.D7.9B.D7.90"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%90" title="קטגוריה:ויקרא ח כא">כא</a></span> וְאֶת־הַקֶּ֥רֶב וְאֶת־הַכְּרָעַ֖יִם רָחַ֣ץ בַּמָּ֑יִם וַיַּקְטֵר֩ מֹשֶׁ֨ה אֶת־כָּל־הָאַ֜יִל הַמִּזְבֵּ֗חָה עֹלָ֨ה ה֤וּא לְרֵֽיחַ־נִיחֹ֙חַ֙ אִשֶּׁ֥ה הוּא֙ לַיהוָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span style="font-size:60%;" id=".D7.97_.D7.9B.D7.91"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%91" title="קטגוריה:ויקרא ח כב">כב</a></span> וַיַּקְרֵב֙ אֶת־הָאַ֣יִל הַשֵּׁנִ֔י אֵ֖יל הַמִּלֻּאִ֑ים וַֽיִּסְמְכ֞וּ אַהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃ <span style="font-size:60%;" id=".D7.97_.D7.9B.D7.92"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%92" title="קטגוריה:ויקרא ח כג">כג</a></span> וַיִּשְׁחָ֓ט׀ וַיִּקַּ֤ח מֹשֶׁה֙ מִדָּמ֔וֹ וַיִּתֵּ֛ן עַל־תְּנ֥וּךְ אֹֽזֶן־אַהֲרֹ֖ן הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃ <span style="font-size:60%;" id=".D7.97_.D7.9B.D7.93"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%93" title="קטגוריה:ויקרא ח כד">כד</a></span> וַיַּקְרֵ֞ב אֶת־בְּנֵ֣י אַהֲרֹ֗ן וַיִּתֵּ֨ן מֹשֶׁ֤ה מִן־הַדָּם֙ עַל־תְּנ֤וּךְ אָזְנָם֙ הַיְמָנִ֔ית וְעַל־בֹּ֤הֶן יָדָם֙ הַיְמָנִ֔ית וְעַל־בֹּ֥הֶן רַגְלָ֖ם הַיְמָנִ֑ית וַיִּזְרֹ֨ק מֹשֶׁ֧ה אֶת־הַדָּ֛ם עַל־הַֽמִּזְבֵּ֖חַ סָבִֽיב׃ <span style="font-size:60%;" id=".D7.97_.D7.9B.D7.94"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%94" title="קטגוריה:ויקרא ח כה">כה</a></span> וַיִּקַּ֞ח אֶת־הַחֵ֣לֶב וְאֶת־הָֽאַלְיָ֗ה וְאֶֽת־כָּל־הַחֵלֶב֮ אֲשֶׁ֣ר עַל־הַקֶּרֶב֒ וְאֵת֙ יֹתֶ֣רֶת הַכָּבֵ֔ד וְאֶת־שְׁתֵּ֥י הַכְּלָיֹ֖ת וְאֶֽת־חֶלְבְּהֶ֑ן וְאֵ֖ת שׁ֥וֹק הַיָּמִֽין׃ <span style="font-size:60%;" id=".D7.97_.D7.9B.D7.95"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%95" title="קטגוריה:ויקרא ח כו">כו</a></span> וּמִסַּ֨ל הַמַּצּ֜וֹת אֲשֶׁ֣ר׀ לִפְנֵ֣י יְהוָ֗ה לָ֠קַח חַלַּ֨ת מַצָּ֤ה אַחַת֙ וְֽחַלַּ֨ת לֶ֥חֶם שֶׁ֛מֶן אַחַ֖ת וְרָקִ֣יק אֶחָ֑ד וַיָּ֙שֶׂם֙ עַל־הַ֣חֲלָבִ֔ים וְעַ֖ל שׁ֥וֹק הַיָּמִֽין׃ <span style="font-size:60%;" id=".D7.97_.D7.9B.D7.96"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%96" title="קטגוריה:ויקרא ח כז">כז</a></span> וַיִּתֵּ֣ן אֶת־הַכֹּ֔ל עַ֚ל כַּפֵּ֣י אַהֲרֹ֔ן וְעַ֖ל כַּפֵּ֣י בָנָ֑יו וַיָּ֧נֶף אֹתָ֛ם תְּנוּפָ֖ה לִפְנֵ֥י יְהוָֽה׃ <span style="font-size:60%;" id=".D7.97_.D7.9B.D7.97"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%97" title="קטגוריה:ויקרא ח כח">כח</a></span> וַיִּקַּ֨ח מֹשֶׁ֤ה אֹתָם֙ מֵעַ֣ל כַּפֵּיהֶ֔ם וַיַּקְטֵ֥ר הַמִּזְבֵּ֖חָה עַל־הָעֹלָ֑ה מִלֻּאִ֥ים הֵם֙ לְרֵ֣יחַ נִיחֹ֔חַ אִשֶּׁ֥ה ה֖וּא לַיהוָֽה׃ <span style="font-size:60%;" id=".D7.97_.D7.9B.D7.98"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9B%D7%98" title="קטגוריה:ויקרא ח כט">כט</a></span> וַיִּקַּ֤ח מֹשֶׁה֙ אֶת־הֶ֣חָזֶ֔ה וַיְנִיפֵ֥הוּ תְנוּפָ֖ה לִפְנֵ֣י יְהוָ֑ה מֵאֵ֣יל הַמִּלֻּאִ֗ים לְמֹשֶׁ֤ה הָיָה֙ לְמָנָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span style="font-size:60%;" id=".D7.97_.D7.9C"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C" title="קטגוריה:ויקרא ח ל">ל</a></span> וַיִּקַּ֨ח מֹשֶׁ֜ה מִשֶּׁ֣מֶן הַמִּשְׁחָ֗ה וּמִן־הַדָּם֮ אֲשֶׁ֣ר עַל־הַמִּזְבֵּחַ֒ וַיַּ֤ז עַֽל־אַהֲרֹן֙ עַל־בְּגָדָ֔יו וְעַל־בָּנָ֛יו וְעַל־בִּגְדֵ֥י בָנָ֖יו אִתּ֑וֹ וַיְקַדֵּ֤שׁ אֶֽת־אַהֲרֹן֙ אֶת־בְּגָדָ֔יו וְאֶת־בָּנָ֛יו וְאֶת־בִּגְדֵ֥י בָנָ֖יו אִתּֽוֹ׃ <span style="font-size:60%;" id=".D7.97_.D7.9C.D7.90"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%90" title="קטגוריה:ויקרא ח לא">לא</a></span> וַיֹּ֨אמֶר מֹשֶׁ֜ה אֶל־אַהֲרֹ֣ן וְאֶל־בָּנָ֗יו בַּשְּׁל֣וּ אֶת־הַבָּשָׂר֮ פֶּ֣תַח אֹ֣הֶל מוֹעֵד֒ וְשָׁם֙ תֹּאכְל֣וּ אֹת֔וֹ וְאֶ֨ת־הַלֶּ֔חֶם אֲשֶׁ֖ר בְּסַ֣ל הַמִּלֻּאִ֑ים כַּאֲשֶׁ֤ר צִוֵּ֙יתִי֙ לֵאמֹ֔ר אַהֲרֹ֥ן וּבָנָ֖יו יֹאכְלֻֽהוּ׃ <span style="font-size:60%;" id=".D7.97_.D7.9C.D7.91"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%91" title="קטגוריה:ויקרא ח לב">לב</a></span> וְהַנּוֹתָ֥ר בַּבָּשָׂ֖ר וּבַלָּ֑חֶם בָּאֵ֖שׁ תִּשְׂרֹֽפוּ׃ <span style="font-size:60%;" id=".D7.97_.D7.9C.D7.92"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%92" title="קטגוריה:ויקרא ח לג">לג</a></span> וּמִפֶּתַח֩ אֹ֨הֶל מוֹעֵ֜ד לֹ֤א תֵֽצְאוּ֙ שִׁבְעַ֣ת יָמִ֔ים עַ֚ד י֣וֹם מְלֹ֔את יְמֵ֖י מִלֻּאֵיכֶ֑ם כִּ֚י שִׁבְעַ֣ת יָמִ֔ים יְמַלֵּ֖א אֶת־יֶדְכֶֽם׃ <span style="font-size:60%;" id=".D7.97_.D7.9C.D7.93"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%93" title="קטגוריה:ויקרא ח לד">לד</a></span> כַּאֲשֶׁ֥ר עָשָׂ֖ה בַּיּ֣וֹם הַזֶּ֑ה צִוָּ֧ה יְהוָ֛ה לַעֲשֹׂ֖ת לְכַפֵּ֥ר עֲלֵיכֶֽם׃ <span style="font-size:60%;" id=".D7.97_.D7.9C.D7.94"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%94" title="קטגוריה:ויקרא ח לה">לה</a></span> וּפֶתַח֩ אֹ֨הֶל מוֹעֵ֜ד תֵּשְׁב֨וּ יוֹמָ֤ם וָלַ֙יְלָה֙ שִׁבְעַ֣ת יָמִ֔ים וּשְׁמַרְתֶּ֛ם אֶת־מִשְׁמֶ֥רֶת יְהוָ֖ה וְלֹ֣א תָמ֑וּתוּ כִּי־כֵ֖ן צֻוֵּֽיתִי׃ <span style="font-size:60%;" id=".D7.97_.D7.9C.D7.95"><a href="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%97_%D7%9C%D7%95" title="קטגוריה:ויקרא ח לו">לו</a></span> וַיַּ֥עַשׂ אַהֲרֹ֖ן וּבָנָ֑יו אֵ֚ת כָּל־הַדְּבָרִ֔ים אֲשֶׁר־צִוָּ֥ה יְהוָ֖ה בְּיַד־מֹשֶֽׁה׃</p>
</div>
<p><br /></p>
<div style="; border: 1px solid #aaaaaa; background: #eef; padding: 0px; margin-top: 1em; clear: both;text-align:center; margin:auto; font-size:1.2em; font-weight:bold">
<p><a href="/wiki/%D7%95%D7%99%D7%A7%D7%A8%D7%90_%D7%96/%D7%98%D7%A2%D7%9E%D7%99%D7%9D" title="ויקרא ז/טעמים">&lt;&lt;</a> ·&#160;<a href="/wiki/%D7%95%D7%99%D7%A7%D7%A8%D7%90" title="ויקרא" class="mw-redirect">ויקרא</a> · <strong class="selflink">ח/טעמים</strong> · <a href="/wiki/%D7%95%D7%99%D7%A7%D7%A8%D7%90_%D7%98/%D7%98%D7%A2%D7%9E%D7%99%D7%9D" title="ויקרא ט/טעמים">&gt;&gt;</a></p>
</div>


<!-- 
NewPP limit report
Preprocessor visited node count: 1113/1000000
Preprocessor generated node count: 5231/1500000
Post‐expand include size: 7987/2048000 bytes
Template argument size: 1792/2048000 bytes
Highest expansion depth: 9/40
Expensive parser function count: 15/500
-->

<!-- Saved in parser cache with key hewikisource:pcache:idhash:236329-0!*!0!*!*!*!* and timestamp 20130702193652 -->
</div>								<div class="printfooter">
				<BR/>
<small>מקור: <a href="http://he.wikisource.org/w/index.php?title=ויקרא_ח/טעמים&amp;oldid=402101">http://he.wikisource.org/w/index.php?title=ויקרא_ח/טעמים&amp;oldid=402101</a></small>				</div>
												<div id='catlinks' class='catlinks catlinks-allhidden'></div>												<div class="visualClear"></div>
							</div>
		</div>
		<div id="mw-navigation">
			<h2>תפריט הניווט</h2>
			<div id="mw-head">
				<div id="p-personal" role="navigation" class="">
	<h3>כלים אישיים</h3>
	<ul>
<li id="pt-login"><a href="/w/index.php?title=%D7%9E%D7%99%D7%95%D7%97%D7%93:%D7%9B%D7%A0%D7%99%D7%A1%D7%94_%D7%9C%D7%97%D7%A9%D7%91%D7%95%D7%9F&amp;returnto=%D7%95%D7%99%D7%A7%D7%A8%D7%90+%D7%97%2F%D7%98%D7%A2%D7%9E%D7%99%D7%9D" title="מומלץ להירשם, אך אין חובה לעשות כן [o]" accesskey="o">כניסה לחשבון</a></li><li id="pt-createaccount"><a href="/w/index.php?title=%D7%9E%D7%99%D7%95%D7%97%D7%93:%D7%9B%D7%A0%D7%99%D7%A1%D7%94_%D7%9C%D7%97%D7%A9%D7%91%D7%95%D7%9F&amp;returnto=%D7%95%D7%99%D7%A7%D7%A8%D7%90+%D7%97%2F%D7%98%D7%A2%D7%9E%D7%99%D7%9D&amp;type=signup">יצירת חשבון חדש</a></li>	</ul>
</div>
				<div id="left-navigation">
					<div id="p-variants" role="navigation" class="vectorMenu emptyPortlet">
	<h3 id="mw-vector-current-variant">
		</h3>
	<h3><span>גרסאות שפה</span><a href="#"></a></h3>
	<div class="menu">
		<ul>
					</ul>
	</div>
</div>
<div id="p-namespaces" role="navigation" class="vectorTabs">
	<h3>מרחבי שם</h3>
	<ul>
					<li  id="ca-talk" class="new"><span><a href="/w/index.php?title=%D7%A9%D7%99%D7%97%D7%94:%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=edit&amp;redlink=1"  title="שיחה על דף זה [t]" accesskey="t">שיחה</a></span></li>
					<li  id="ca-nstab-main" class="selected"><span><a href="/wiki/%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D"  title="צפייה בדף התוכן [c]" accesskey="c">דף תוכן</a></span></li>
			</ul>
</div>
				</div>
				<div id="right-navigation">
					<div id="p-search" role="search">
	<h3><label for="searchInput">חיפוש</label></h3>
	<form action="/w/index.php" id="searchform">
				<div id="simpleSearch">
						<button type="submit" name="button" title="חיפוש טקסט זה בדפים" id="searchButton"><img src="//bits.wikimedia.org/static-1.22wmf8/skins/vector/images/search-rtl.png?303-4" alt="חיפוש" width="12" height="13" /></button>						<input name="search" placeholder="חיפוש" title="חיפוש בוויקיטקסט [f]" accesskey="f" id="searchInput" />								<input type='hidden' name="title" value="מיוחד:חיפוש"/>
		</div>
	</form>
</div>
<div id="p-cactions" role="navigation" class="vectorMenu emptyPortlet">
	<h3><span>פעולות</span><a href="#"></a></h3>
	<div class="menu">
		<ul>
					</ul>
	</div>
</div>
<div id="p-views" role="navigation" class="vectorTabs">
	<h3>צפיות</h3>
	<ul>
					<li id="ca-history" class="collapsible"><span><a href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=history"  title="גרסאות קודמות של דף זה [h]" accesskey="h">הצגת היסטוריה</a></span></li>
					<li id="ca-edit"><span><a href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=edit"  title="באפשרותכם לערוך דף זה. אנא השתמשו בלחצן &quot;תצוגה מקדימה&quot; לפני השמירה [e]" accesskey="e">עריכה</a></span></li>
					<li id="ca-view" class="selected"><span><a href="/wiki/%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D" >קריאה</a></span></li>
			</ul>
</div>
				</div>
			</div>
			<div id="mw-panel">
					<div id="p-logo" role="banner"><a style="background-image: url(//upload.wikimedia.org/wikisource/he/b/bc/Wiki.png);" href="/wiki/%D7%A2%D7%9E%D7%95%D7%93_%D7%A8%D7%90%D7%A9%D7%99"  title="ביקור בעמוד הראשי"></a></div>
				<div class="portal" role="navigation" id='p-navigation'>
	<h3>ניווט</h3>
	<div class="body">
		<ul>
			<li id="n-mainpage"><a href="/wiki/%D7%A2%D7%9E%D7%95%D7%93_%D7%A8%D7%90%D7%A9%D7%99" title="ביקור בעמוד הראשי [z]" accesskey="z">עמוד ראשי</a></li>
			<li id="n-recentchanges"><a href="/wiki/%D7%9E%D7%99%D7%95%D7%97%D7%93:%D7%A9%D7%99%D7%A0%D7%95%D7%99%D7%99%D7%9D_%D7%90%D7%97%D7%A8%D7%95%D7%A0%D7%99%D7%9D" title="רשימת השינויים האחרונים באתר [r]" accesskey="r">שינויים אחרונים</a></li>
			<li id="n-randompage"><a href="/wiki/%D7%9E%D7%99%D7%95%D7%97%D7%93:%D7%90%D7%A7%D7%A8%D7%90%D7%99" title="צפייה בדף תוכן אקראי [x]" accesskey="x">דף אקראי</a></li>
			<li id="n-help"><a href="/wiki/%D7%A2%D7%96%D7%A8%D7%94:%D7%AA%D7%A4%D7%A8%D7%99%D7%98_%D7%A8%D7%90%D7%A9%D7%99" title="עזרה בשימוש באתר">עזרה</a></li>
			<li id="n-sitesupport"><a href="//donate.wikimedia.org/wiki/Special:FundraiserRedirector?utm_source=donate&amp;utm_medium=sidebar&amp;utm_campaign=C13_he.wikisource.org&amp;uselang=he" title="תרומה">תרומה לוויקיטקסט</a></li>
		</ul>
	</div>
</div>
<div class="portal" role="navigation" id='p-community'>
	<h3>קהילה</h3>
	<div class="body">
		<ul>
			<li id="n-portal"><a href="/wiki/%D7%95%D7%99%D7%A7%D7%99%D7%98%D7%A7%D7%A1%D7%98:%D7%A9%D7%A2%D7%A8_%D7%94%D7%A7%D7%94%D7%99%D7%9C%D7%94" title="אודות המיזם, איך תוכלו לעזור, איפה למצוא דברים">שער הקהילה</a></li>
			<li id="n-village-pump"><a href="/wiki/%D7%95%D7%99%D7%A7%D7%99%D7%98%D7%A7%D7%A1%D7%98:%D7%9E%D7%96%D7%A0%D7%95%D7%9F">מזנון</a></li>
		</ul>
	</div>
</div>
<div class="portal" role="navigation" id='p-tb'>
	<h3>תיבת כלים</h3>
	<div class="body">
		<ul>
			<li id="t-whatlinkshere"><a href="/wiki/%D7%9E%D7%99%D7%95%D7%97%D7%93:%D7%93%D7%A4%D7%99%D7%9D_%D7%94%D7%9E%D7%A7%D7%95%D7%A9%D7%A8%D7%99%D7%9D_%D7%9C%D7%9B%D7%90%D7%9F/%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D" title="רשימת כל הדפים המקושרים לכאן [j]" accesskey="j">דפים המקושרים לכאן</a></li>
			<li id="t-recentchangeslinked"><a href="/wiki/%D7%9E%D7%99%D7%95%D7%97%D7%93:%D7%A9%D7%99%D7%A0%D7%95%D7%99%D7%99%D7%9D_%D7%91%D7%93%D7%A4%D7%99%D7%9D_%D7%94%D7%9E%D7%A7%D7%95%D7%A9%D7%A8%D7%99%D7%9D/%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D" title="השינויים האחרונים שבוצעו בדפים המקושרים לכאן [k]" accesskey="k">שינויים בדפים המקושרים</a></li>
			<li id="t-specialpages"><a href="/wiki/%D7%9E%D7%99%D7%95%D7%97%D7%93:%D7%93%D7%A4%D7%99%D7%9D_%D7%9E%D7%99%D7%95%D7%97%D7%93%D7%99%D7%9D" title="רשימת כל הדפים המיוחדים [q]" accesskey="q">דפים מיוחדים</a></li>
			<li id="t-permalink"><a href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;oldid=402101" title="קישור קבוע לגרסה זו של הדף">קישור קבוע</a></li>
			<li id="t-info"><a href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;action=info">מידע על הדף</a></li>
<li id="t-cite"><a href="/w/index.php?title=%D7%9E%D7%99%D7%95%D7%97%D7%93:%D7%A6%D7%99%D7%98%D7%95%D7%98&amp;page=%D7%95%D7%99%D7%A7%D7%A8%D7%90_%D7%97%2F%D7%98%D7%A2%D7%9E%D7%99%D7%9D&amp;id=402101" title="מידע כיצד לצטט דף זה">ציטוט דף זה</a></li>		</ul>
	</div>
</div>
<div class="portal" role="navigation" id='p-coll-print_export'>
	<h3>הדפסה/יצוא</h3>
	<div class="body">
		<ul>
			<li id="coll-create_a_book"><a href="/w/index.php?title=%D7%9E%D7%99%D7%95%D7%97%D7%93:%D7%A1%D7%A4%D7%A8&amp;bookcmd=book_creator&amp;referer=%D7%95%D7%99%D7%A7%D7%A8%D7%90+%D7%97%2F%D7%98%D7%A2%D7%9E%D7%99%D7%9D">יצירת ספר</a></li>
			<li id="coll-download-as-rl"><a href="/w/index.php?title=%D7%9E%D7%99%D7%95%D7%97%D7%93:%D7%A1%D7%A4%D7%A8&amp;bookcmd=render_article&amp;arttitle=%D7%95%D7%99%D7%A7%D7%A8%D7%90+%D7%97%2F%D7%98%D7%A2%D7%9E%D7%99%D7%9D&amp;oldid=402101&amp;writer=rl">הורדה כ־PDF</a></li>
			<li id="t-print"><a href="/w/index.php?title=%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D&amp;printable=yes" title="גרסה להדפסה של דף זה [p]" accesskey="p">גרסה להדפסה</a></li>
		</ul>
	</div>
</div>
			</div>
		</div>
		<div id="footer" role="contentinfo">
							<ul id="footer-info">
											<li id="footer-info-lastmod"> שונה לאחרונה ב־17:00, 10 במאי 2011.</li>
											<li id="footer-info-copyright">הטקסט מוגש בכפוף לרישיון <a href="//he.wikipedia.org/wiki/%D7%95%D7%99%D7%A7%D7%99%D7%A4%D7%93%D7%99%D7%94:%D7%A8%D7%99%D7%A9%D7%99%D7%95%D7%9F_Creative_Commons_%D7%99%D7%99%D7%97%D7%95%D7%A1-%D7%A9%D7%99%D7%AA%D7%95%D7%A3_%D7%96%D7%94%D7%94_3.0_%D7%9C%D7%90_%D7%9E%D7%95%D7%AA%D7%90%D7%9D">Creative Commons ייחוס-שיתוף זהה 3.0</a>; ייתכן שיש תנאים נוספים. ראו <a href="//wikimediafoundation.org/wiki/תנאי שימוש">תנאי שימוש</a> לפרטים.</li>
									</ul>
							<ul id="footer-places">
											<li id="footer-places-privacy"><a href="/wiki/%D7%95%D7%99%D7%A7%D7%99%D7%98%D7%A7%D7%A1%D7%98:%D7%9E%D7%93%D7%99%D7%A0%D7%99%D7%95%D7%AA_%D7%94%D7%A4%D7%A8%D7%98%D7%99%D7%95%D7%AA" title="ויקיטקסט:מדיניות הפרטיות">מדיניות הפרטיות</a></li>
											<li id="footer-places-about"><a href="/wiki/%D7%95%D7%99%D7%A7%D7%99%D7%98%D7%A7%D7%A1%D7%98:%D7%90%D7%95%D7%93%D7%95%D7%AA" title="ויקיטקסט:אודות">אודות ויקיטקסט</a></li>
											<li id="footer-places-disclaimer"><a href="/wiki/%D7%95%D7%99%D7%A7%D7%99%D7%98%D7%A7%D7%A1%D7%98:%D7%94%D7%91%D7%94%D7%A8%D7%94_%D7%9E%D7%A9%D7%A4%D7%98%D7%99%D7%AA" title="ויקיטקסט:הבהרה משפטית">הבהרה משפטית</a></li>
											<li id="footer-places-mobileview"><a href="//he.m.wikisource.org/wiki/%D7%95%D7%99%D7%A7%D7%A8%D7%90_%D7%97/%D7%98%D7%A2%D7%9E%D7%99%D7%9D" class="noprint stopMobileRedirectToggle">תצוגה למכשירים ניידים</a></li>
									</ul>
										<ul id="footer-icons" class="noprint">
					<li id="footer-copyrightico">
						<a href="//wikimediafoundation.org/"><img src="//bits.wikimedia.org/images/wikimedia-button.png" width="88" height="31" alt="Wikimedia Foundation"/></a>
					</li>
					<li id="footer-poweredbyico">
						<a href="//www.mediawiki.org/"><img src="//bits.wikimedia.org/static-1.22wmf8/skins/common/images/poweredby_mediawiki_88x31.png" alt="Powered by MediaWiki" width="88" height="31" /></a>
					</li>
				</ul>
						<div style="clear:both"></div>
		</div>
		<script>/*<![CDATA[*/window.jQuery && jQuery.ready();/*]]>*/</script><script>if(window.mw){
mw.loader.state({"site":"loading","user":"ready","user.groups":"ready"});
}</script>
<script>if(window.mw){
mw.loader.load(["mediawiki.action.view.postEdit","mobile.desktop","mediawiki.user","mediawiki.hidpi","mediawiki.page.ready","mediawiki.searchSuggest","mw.MwEmbedSupport.style","ext.vector.collapsibleNav","ext.navigationTiming","mw.PopUpMediaTransform","ext.flaggedRevs.advanced"],null,true);
}</script>
<script src="//bits.wikimedia.org/he.wikisource.org/load.php?debug=false&amp;lang=he&amp;modules=site&amp;only=scripts&amp;skin=vector&amp;*"></script>
<!-- Served by mw1105 in 0.509 secs. -->
	</body>
</html>
