
@00ספר 
@00צרור המור 
@00פירוש נחמד ונעים על @44שיר השירים@55. דיבר בשפה ברורה ובלשון קצרה קל להבין. אשר חיבר אדמו״ר תפארת ישראל והדרו הגאון האמיתי המפורסם בכל קצוי ארץ נ״י ע״ה פ״ה כקש׳׳ת מו״ה @44יעקב@55 זצללה״ה אב״ד ור׳׳מ דק״ק @44ליסא@55 בעהמח״ס @44חוות דעת. נתיבות המשפט. מקור חיים. תורת גיטין. מעשה ניסים. נחלת יעקב@55. ועוד חיבורים יקרים ׃ 
@00הקדמת הגאון המחבר
 @44י@55שכילו @44ה@55חכמים @44ו@55הנבונים @44ה@55רואים את כבוד אמרי המגילה הזאת המלאה לה סודות וסתרים. אמנם לא יעמדו על סוד ה' רק אותן די מדוריהן עם בשרא לא איתנייהו עד יערה עלינו רוח ממרו' וימלא כל הארץ דעה אז נבין סתרי' כאחד ממלאכי מרום. וכמו כן כל התורה כולה וכל דברי הנביאים הן רק לבוש ותוכו רצוף אהבה מסותרת מרמזין על אורות העליונים אשר היו מושגים להנביאים וחכמים בעת הי' בנין הבית על תילו ומן אז שחרב בית אלהינו והחכמים נדלדלו אבדה החכמה והוצגנו על פשוטי התורה ריקה. אמנם כל התורה ודברי הנביאים נוכל להשיג בדלת שכלינו הפשוטים. זולת המגילה הזאת היות תוכה ותכליתה גבוה מעל גבוה כמ"ש חז"ל כל השירים קודש שיר השירים קודש קדשים ואמרו לא הי' העולם כדאי כיום שניתן בו שיר השירים וכאשר תוכה ותכליתה נורא ונשגב על כולם וכהנשא התוך ינשא פשטיותן לעומתו ולכן תעגנה פעמי דלים מלדרוך אפי' בדרך פשטיותה. אך הצדיקים לא לבם הלך ואומרים את השיר המקודש הזה בקדושה ובטהרה ומלהיב את לבם לעבודת הבורא יתברך. אמנם הרמב"ן בהקדמתו לפי' שיר השירים כתב שיש אפקורסים אשר נקשרו בתאות עולם הזה ולקחו אותו על פשטיותה ועשו ממנו שיר עגבים ימח שמם עכ"ל הרמב"ן. והביאם לזה מה שנתייסד השיר הזה במשל איש ואשה. אולם באמת נתייסד במשל זה להורות לנו אהבת הש"י אותנו וכאילו הוא צריך אלינו וכביכול מקבל תועלת מאתנו וכמשוש חתן על כלה ישיש עלינו כשנהי' מתייחדים באהבתו ומדמה הדבר כאילו אירס אותנו באירוסין ונשא אותנו בנישואין והכניס דברים גבוהים מעל גבוהים בשיר זה להיות כי האלהים עשה את האדם ישר וכל מעשיו הי' בקדושה ובטהרה בביטול כל גשמיות עד שאמרו חז"ל ע"ז איש ואשה שכינה ביניהם ואפי' בתנאים נאמר כשעשו מעשים גשמיים שעשו כאילו עשאו שד ולא היה להם שום תאוה גשמיות עד שפלטי בן ליש הי' עם אשה במטה אחת ולא נגע בה וכשהלכה ממנו בכה על מצוה דאזיל מיני' וכיון שהיו עושים הכל בקדושה ובטהרה היו ממשילים מקדושה לקדושה על שהיו ממשילים האכילה באוכלי משלחן ה' ונאמר כי בועליך עושיך כי הכל הי' בקדושה ולא ניתן התאוה גשמיות רק להיות לעזר ולסעד להטיב והקדושה וכענין שאמרו על אעשה לו עזר כנגדו זכה עזר לא זכה מנגדתו שנאמר העיקר על האשה וגם נמשל על תאוה החומריות ובעונותינו הרבים הרשיעו אנשים עד שנשארו רק על תאוה החומריות לבד וכאילו לא נבראו רק לזה כיצירת הבהמות והמה מתלכלכין ומזהמין עצמם בתאותם יותר מבהמות עד שמטמאין עצמן בטומאת נשי חבריהם ואכילתם קיא צואה ומעשיהם טמאים וממאסים במעשיהם יופי המשל והנמשל. ונמשיל לזה במגדל שהי מלאכתו ונוי תבניתו נתעלתה על כל, ושום טוב ויופי מלאכה לא נערכה אליו ועדן גן לא דמה אליו ביפיו ובא אחד ועשה ציור על הנייר מיופי המגדל בששר בציור נאה ומהודר והכל נראה בציורו כאלו ממש בנוי לתלפיית וכולם היו לומדים ממנו נוי בנין המגדל אף שאינו נראה להם וכל העלם היו נהנים מנוי בנין המגדל מציור הנייר. ואח"כ בא אדם אחד רע מעללים וליכלך הציור בדברים מאוסים ומוסרחים עד שהי' מאוס להסתכל על הציור ואפי' לחשוב במחשבתו הי' הדבר מאוס ומתוך כך נמאס מלאכת נוי המגדל במחשבת האדם כי כאשר הי' מתחיל לחשוב מחשבת נוי המגדל עלה על רעיונו מאוס הציור. וכמו כן הנמשל בעינא בדברים הקדושים הגבוהים מעל גבוהים נמשלו בדברים הקדושים וכאשר קמו הרשעים שנמשלו כבהמות נדמו והשחיתו תואר המשל נשחת בעיניהם מראה תואר הנמשל. לכן נתתי אל לבי אני צעיר התלמידים ושפל אישים ובינה ודעת אין אתי ובינותי בספרים היינו כרש"י והאלשיך (ויתר ספרים לא הי' אתי) ולקטתי תיבות ופסוקי' מדבריהם ואל יחשידני השומע והקורא בהזכירי קצת מדבריהם שלא בשם אמרם כי כאשר אני מפרסם הספרי' אשר מהם לקטתי הלא ספריהם מצויים ויכולי' הרואי' לראות אתה דבר יצא מפיהם ולא כוונתי ח"ו לסותמן ולהעלימן רק מחמת שהי' רצונו לפרש המקרא שיהי' בחיבור הדברים קל להבין ולא הי' רצוני להאריך אפי' בדיבור אחד ולא היו אפשר לכתוב על תיבה אחד אשר נלקח מפירושם שזה הוא או מפי' רש"י או מהאלשיך. אמנם אם נמצא איזה פסוק שלם אשר הוא מפי' האלשיך עשיתי אצלו רושם כזה ?)( ויותר לא הי' אפשר בעיני וסמכתי על דברי הרמב"ן במ"ש להתנצל עצמו על דבר כזה וז"ל שמן הידוע כי דברי רבותי ואנא דמן ואורייתי דמן ודבריהם בפי כדבש למתוק ולמען כן נאמר אנחנו ולא היה כוונתי רק שיהי' נאמר השיר המקודש הזה בהבנת פירוש המלות בחיבור הדברים ולא חכרתי זה למבינים למשכילים רק להמין ולנערים למען יוכלו לומר שיר זה בהבנת פירוש המלות ולא יהיה בעיניהם כדברים זרים ואולי ימצא בו אף החכם שבחכמים איזה תועלת ובדוד נאמר מכל מלמדי השכלתי ואמר החכם לפעמים ימצא אף באמתחת עני דבר טוב ומי שידינני לכף זכות ידין אותו הקב"ה לכף זכות: 
@00פתיחה 
@11התרגום @33ורש"י כתבו שכל השירים קודש ושה"ש קו"ק ולכאורה אין לו הבנה ששיר שעשה שלמה יהי' יותר קדוש משיר של משה רבינו וכל ישראל ונרא' דהנה אמרו במדר' משל למלך שקידש אשה וכ' לה מתנו' מועטו' כיון שבא ללוקחה כתב לה מתנית מרובות כך היעוד הזה אירוסין שנאמר וארשתיך לי לעולם וגו' אבל לימות המשיח יהיו הנישואין שנאמר כי בועליך עושיך וגו' והענין שאז תתדבק הנפש שהוא חלק אלהי ממעל בהכל שהוא הקב"ה וזה מכונה בשם נישואין ואמרו בש"ס כל הנביאים לא נתנבאו אלא לימות המשיח והעולם הבא עין לא ראתה. ולזה א"ש כיון דשירת משה לא הי' רק על גאולת מצרים שלא היה רק בחינת אירוסין משא"כ שיר זה הוא מדבר על העולם הבא שהוא קדשי קדשים ומספר בשבח הישראל מה שיהי' להם לעולם הבא שהוא בחינת נישואין לכך נקרא שיר זה קודש קדשים היותו מדבר על ענין שהיא קודש קדשים ונכלל בשיר זה בקשת הישראל מאת הקב"ה למהר להם זמן העולם הבא המכונה בשם נישואין וממשל הכס"י המבקשת מארוס שלה למהר זמן הנישואין מיראתה שמא ימאס בה מחמת ידיעתה שחטאה נגדו ומבקשת שימחול לה. גם מדבר בשיר זה הויכוח שבין ישראל לאביהם שבשמים והבטחת הקב"ה שלא תהא !יריאה שימאס בה ח"ו ויתבטל הנישואין רק שבודאי יבוא זמן הנישואין ומכנה הישראל לארוסה להורות חסדו עמנו שמשמח עלינו כמשוש חתן על כלה אף שהוא יתברך אין לו צורך אלינו הגדיל חסדו עמנו ושמח עצמו עלינו כאילו הוא צריך אלינו. וגם מה שמדבר להאומות שלא ישמחו בראותם מפלת וצרת ישראל לומר אבדה תקותם ולומר ערו ערו עד היסוד ואומר להם שתדעו שאתם מושבעים ועומדים מלכלותם כלומר מוכרחים אתם מגזרותי כמפי שבועה שכל מה שתעוררו צרות על ישראל לא יהיה כליון ח"ו בהם ולא יתקיימו הצרות. וכל הצרות הבאות עלינו הוא רק לעורר לבנו לאהבתו יתברך ולשוב לו כדי שיקרב הגאולה במהרה בימינו אמן סלה: 
START
@00פרק א 
@22(א) 
@11שיר השירים. @33שיר מעולה על כל השירים לפי שהוא שיר שמשוררים ישראל על הגאולה והעולם הבא: 
@11לשלמה. @33להקב"ה שהוא מלך שהשלום שלו: 
@22(ב)
 [א בקשת הכנס"י להשכינה] 
@11מנשיקות פיהו. @33מבקשת הכנ"י למהר הגאולה והעולם הבא שהוא יום הנשואין (כי עד עכשיו היא רק בחינת ארוסה וכמ"ש בפתיחה) ואז ידבר עמנו אלקים פא"פ כמו שדיבר עם משה: 
@11טובים דודיך מיין. @33אף שבשעת גאולת מצרים לא יכולנו לסבול שיהיה הדיבור עמנו פה אל פה כדכתיב (שמות ך) ואל ידבר עמנו אלקים מ"מ בשעת הגאולה והעולם הבא שיהיה בחינת נישואין והיינו שיתדבק הנפש בהקב"ה וע"ז הזמן נאמר (חבקוק ב) כי תמלא הארץ לדעת את כבוד ה' כמים יכסו על ים ואז נוכל לדבר עמו פא"פ (ומה שממשיל לכיסוי המים לים משום שכל הדברים יש להם גבול ויותר מהגבול א"א להכניס בו משא"כ במים המכסים לים אין לו גבול כי כל הנחלים הולכים אל הים בלי גבול כן לא יהיה אז גבול להשגתם) ולזה מכנין עכשיו התורה בשם יין כי כמו שהיין אף שאמרו חמרא וריחני פקחין מ"מ יש גבול לשתייתו וכששותה יותר מגבולו הוא משכר כן הוא עכשיו התורה שכשרוצה להשיג יותר מגבול נפגע או ימות כמו בן עזאי שהציץ ונפגע ובן זומא הציץ ומת משא"כ לעתיד שיהיה בחינת נישואין ואז יתייחד הנפש שהוא החלק עם הכל שהוא השכינה אז לא יהיה גבול להשגתינו ולא יכונה שוב התורה בשם יין רק בשם שמן שכל מה שמוסיפין שמן יותר מאיר ומריח יותר ולזה אמר טובים דודיך מיין כי דודים לשון נישואין וביאה כמו שנאמר (משלי ז') נרוה דודים עד הבוקר וכמו (יחזקאל טז) הנה עתך עת דודים ואז תהיה התורה טובה מיין ויכונה בשם שמן. וגם יש הפרש בין יין לשמן כי היין אין לו רק טעם ואין נהנה בו רק השותה משא"כ שמן מריח לאחרים ולכך אמר אח"כ לריח שמניך: 
@22(ג) 
@11לריח שמניך. @33אז בעת הגאולה לריח שמניך הטובים: 
@11שמן תורק שמך. @33מחמת שאז יהיה שמן תורק שמך (ותורק לשון שפיכה כמו (ירמיה מח) לא הורק מכלי אל כלי) ואז יורק השפע בשפע גדול עד שיריחו בו כל אפסי ארץ כמ"ש (יואל ג) ואשפוך רוחי על כל בשר ומחמת זה יריחו בו כל האומות ויתגיירו: 
@11עלמות. @33היינו האומות: 
@11אהבוך. @33כענין שנאמר (צפניה ג) כי אז אהפוך אל העמים שפה ברורה לקרוא כולם בשם ה' לעבדו שכם אחד: 
@22(ד) 
@11 [ב מוסב על בקשת הבנ"י] 
@11משכני וגו'. @33מבקשת הכנ"י היה אתה המתחיל למשוך אותנו לשוב אליך ואז תיכף אחריך נרוצה כענין שנאמר (איכה ה) השיבנו ה' אליך ונשובה (והא דאמר משכני בלשון יחיד ונרוצה בלשון רבים משום שהארת והשפעת הקב"ה בא על כולם בשוה אמנם המקבלים אינן שווים כמו שאמרו (בב"ב עה) כל אחד נכוה מחופתו של חבירו ולכך הרוצה של כל אחד ואחד אינו שוה לכך נאמר נרוצה בלשון רבים: 
@11הביאני וגו'. @33אמר מי יתן והיה שהמלך יביאני חדריו ואז נגילה ונשמחה בך ולא כבראשונה שהיינו אומרי' דבר אתה עמנו והיינו מסרבים בדיבור הקב"ה: 
@11נזכירה דודיך. @33מבקשים מי יתן והי' שנזכה להזכיר הדודים של גאולה העתידה כמו שמזכירין עכשיו גאולת מצרים: 
@11מיין. @33ונשמח בהם יותר מכל השפע שקבלנו בגאולת מצרים המכונה בשם יין כמ"ש בש"ס שגאולת מצרים יהי' טפילה לגאולה העתידה: 
@11מישרים אהבוך. @33בזכות אותן אשר אהבוך מישרים היינו אהבה עזה אהבת מישור בלי עקיבה ורכסים והן האבות והישראל באהבת כלולותיך: 
@22(ה)
 [ג תשובת השכינה והבטחתה לישראל] 
@11שחורה אני. @33הגם שאני עכשיו שחורה לכם שאינני משפיע לכם שום טובה בפרהסיא: 
@11ונאוה בנות ירושלים. @33וכל הנוי שלי הוא רק להאומות הנקראים (בכל הספר הזה) בשם בנות ירושלים: 
@11כאהלי קדר וגו'. @33והאוהל שלי שאני מאהיל להגין עליכם הוא עכשיו שחור כשחרות אהלי קדר והוא רק מחמת שזיפת השמש הנני מבטיח לכם שעתיד להתלבן ולהיות כיריעות שלמה. @66או @77יאמר שזה מוסב על שחורה אני ונאוה האמור קודם. והמשיל השחרות לאהלי קדר כי כמו שאהלי קדר אף שאינו נאה להסתכל מ"מ מגין ומחסה הוא מזרם וממטר כן השכינה לישראל אף שהם בגלות מ"מ מגינה עליהם ויש להם נסים נסתרים והנוי של בנות ירושלים ממשיל ליריעות שלמה כי היריעה אף שיש בה נוי למסתכלים בה מ"מ אין הנוי רק למראות עין בלבד אבל אין בה שום הגנה כן הוא הנוי של האומות: 
@22(ו) 
@11אל תראוני שאני שחרחורת. @33והוא שחרות גדול כמי שפי' רש"י על אדמדם (ויקרא יג) ותרצו להתייאש מהגאולה הנני אומר לכם שאל תתייאשו מכח זה כי השחרות הוא רק מה ששזפתני השמש ולא בטבע ועתיד להתלבן: 
@11בני אמי. @33הן הכנ"י כמאמר חז"ל במדרש לא זז מחבבה עד שקראה אמי וכאן קראן בני אמי כי הטובים אשר חביבין עליו והן האבות נקראין אמי ולכך בניהם אף שאין עושין רצונו נקראין בני אמי: 
@11נחרו בי. @33הביאו אותי לידי חרון אף: 
@11את הכרמים. @33וכל כך הביאו עלי חרון אף עד ששמוני נוטרה את הכרמים להשפיע על האומות: 
@11כרמי שלי. @33היינו בני ישראל לא נטרתי. אמנם אותו החרון עתיד להסתלק כשחרות שזיפת השמש כדכתיב (תהלי' ל) כי רגע באפו חיים ברצונו: 
@22(ז)
 [ד בקשת הכנס"י להשכינה] 
@11הגידה לי. @33מבקשת הכנ"י להשכינה ואומרת הגידה לי שאהבה נפשי: 
@11איכה תרעה וגו'. @33הגם שאני מאמין בהבטחתך שיבא עת לחננה מ"מ איכה תרעה עכשיו בגלות החיל הזה בצרה גדולה כזו. ואמר איכה תרעה ואיכה תרביץ בכפל כי דרך הרועים אף שמקום המרעה הוא במקום השמש עכ"פ מבקש להצאן מקום צל להרביצם שם לנוח ולקרר עצמם מרתיח' ואותנו אתה רועה ומרביץ: 
@11בצהרים. @33בתוקף השמש המכונ' להצרות הגדולות ואין לנו שום מקום מנוח ושום שעת מנוחה: 
@11כעוטיה. @33הוא מלשון אבילות כמ"ש (ויקרא יג) על שפם יעטה כלומר שלמה נהיה מעוטפים כאבלים: 
@11על עדרי חבריך. @33נגד עדרי חבריך כמבואר במדרש שכל השרים של מעלה נטל כל אחד אומה אחת לחלקו והקב"ה נטל ישראל לחלקו והמה אשר תחת השרים יושבים שלוים ושקיטים ואנחנו כאבלים נגד האומות המכונים בשם עדרים והן עכשיו עדרי חבריך. ונקראים השרים של מעלה חבירי השכינה היותן עכשיו יונקים מהשכינה ונתחברה השכינה עכשיו לשרי האומות להשפיע להם טובה: 
@22(ח) 
@11אם לא תדעי וגו'. @33כענין ארוסה המבקשת מארוס שלה שרוצה להחליפה באחרת מחמת שחטאה נגדו ולא מצא טובה הימנה ואומרת אליו מאחר שאין לך טובה ויפה ממני למה תחליפני עכ"פ יש לך להשגיח ביחוס אבות שלי שאין לך באחרת כן אומרת הכנ"י להקב"ה ע"ד שאמר דוד (תהלים מד) ולא רבית במחיריהם וכיון שאין לך טובה ויפה ממני למה תחליפני (וקרא זה מוסב על מקרא של מעלה שלמה אהי' כעוטיה על עדרי חביריך אם לא תדעי לך יפה ממני): 
@11צאי לך. @33לזאת אנו מבקשים צאי לך כי כאשר השכינה משפעת לאחרים בגלות ולזה אמר צאי לך מהגלות ולא אמר לכי לך: 
@11בעקבי הצאן. @33בזכות עקבי הצאן והסתכל בפסיעות דרך שהלכו הצאן דהיינו האבות וכל הצדיקים ועדיין העקבים שלהם ניכר כמו שפי' רש"י: 
@11גדיותיך. @33הדור הזה שצריכין עדיין לינק: 
@11על משכנות הרועים. @33למעלה ממשכנות הרועים והן שרי האומות כי עכשיו אנחנו משועבדים להעדרים של הרועים דהיינו האומות משא"כ בשעת הגאולה נהי' למעלה מכל השרים: 
@22(ט)
 [ה תשובת השכינה] 
@11לסוסתי וגו'. @33תשובת השכינה על בקשת הישראל שמבקשין למהר הגאולה ואומרת דבר זה שאתם מבקשין בלתי אפשר כי הלא כבר עשיתי זאת במצרים ומהרתי הקץ קודם שהיה הזיכוך שלך בשלימות ולכך לא הי' דבר של קיום וכמו שמבאר והולך ולכך צריך אני להאריך עתה הגלות עד שיושלם הזיכוך ומפרש הענין ואומר ראה שמהרתי הקץ כ"כ ביציאת מצרים עד שלסוסתי ברכבי פרעה (שיש מרכבה לצד הדין ברזא דסיטרא אחרא ומכוני' בשם סוסים כמבואר בזוהר בסוף פ' ויגש ובמצרים הוא אומר וזרמת כו') דהנה בשעה שיצאו ישראל ממצרים השר שלהם הי' עדיין קיים כי בים נאמר והנה מצרים נוסע אחריהם ופרש"י שר של מצרים ואף דאין הקב"ה מפיל אומה עד שמפיל שר שלה תחילה מ"מ מיהר את הקץ לגאלם קודם שהגיע הזמן של הפלת השר שלהם וידוע דכשהישראל בגלות השכינה עמהם ומשפעת לשרי האומות שהישראל תחתיהם כמבואר בזוהר ולזה אמר ראה נא האיך מהרתי הקץ לגאלם ממצרים אף שהסוסים עדיין היו במרכבת פרעה וזה משל לכח הסיטרא אחרא שהי' אז יונק מהשכינה ולזה אמר לסוסתי היינו כח הטומאה המכונה בשם סוסים כנ"ל שהי' אז יונק ממני והיו עדיין ברכבי פרעה להושיע אותם: 
@11דמיתיך. @33כיניתך רעיתי   וקרבתי אותך אצלי: 
@22(י) 
@11נאוו וגו'. @33לפי הדוגמא הוא כשם שהכל' מקשטת עצמ' בנזמי אוזן ובחרוזי מרגליות כך הם הקישוטין שקשטו ישראל עצמן בנעשה ונשמע ומכנה הקישוט של נשמע בשם תורי' דהיינו נזמי אוזן כמו שפרש"י והקישוט של נעשה בשם חרוזים כי על מצות מעשיות קיבלו הישראל ערבות זה בעד זה ונחרזו כולם ונעשו כאיש אחד לכך ממשיל אותו לחרוזים: 
@22(יא) 
@11תורי זהב. @33ומחמת הקישוטין אלו שקישטת עצמך נעשה לך ג"כ ממני שני קישוטין כמו שאמרו במדרש משל למלך שנשא אשה והכניסה לו שני עריסין והכניס הוא לה שני עריסין כנגדן והן השני כתרים שניתן להם בשעה שאמרו נעשה ונשמע ועל תכשיטין אלו אמר תורי זהב נעשה לך עם נקודת הכסף והכוונה שזהב הוא כינוי לדין וכסף לרחמים כמבואר בזהר והנה אז הישראל היו ראויים לקשוטין מהדין ולא הי' צריך לזה רק מעט רחמים ולזה אמר תורי זהב היינו שורות קישוטין שהיו מגיעין לך מן הדין נעש' לך עם נקודו' הכסף היינו שלא היה צריך לזה רק מעט רחמי' כנקודות: 
@22(יב) 
@11שהמלך במסבו. @33כלומר אעפ"כ ראה מה עלתה לך אז כי בעוד שהמלך במסבו: 
@11בתוך חופתו: @33נרדי נתן ריחו. חטאת וסרחת בעגל. וכל זה היה לך מחמת שלא נזדככת בשלימות ולזה הנני ירא שגם עתה יהיה כך לכך יותר טוב לך להאריך גלותך ער שתזדכך בזיכוך כסף בתוך כור שלא יהיה עוד אפשרות לחטוא עוד: 
@22(יג)
 [ו בקשת הכנס"י]
@11צרור המור. @33הוא בקשת הישראל הלא אז אף שסרחתי נתן לי דודי צרור המור לבטל הריח ובנה לי המשכן לכפר העון: 
@11בין שדי ילין. @33בכדי שבין שדי ילין שהיה יכול להשרות שכינתו ולא עוד אשכול וגו': 
@22(יד) 
@11אשכול הכופר. @33שהרב' לי כפרות מלוא אשכול על הרבה עונות שעשיתי. 
@11עין גדי @33שם מקום ושם מצוי אשכולות שעליהם ענבים הרבה אין מספר וכך הרבית לי מחילות וכפרות על כן אנחנו מבקשים שתעש' גם לנו כך: 
@22(טו)
 [ז תשו' השכינה] 
@11הנך יפה וגו'. @33זהו תשו' הקב"ה שאין לך לדמות אותך לראשונים שאף שחטאו מ"מ הנך יפה בנעש' הנך יפה בנשמע: 
@11עיניך יונים. @33ועוד שהיה בך צדיקים שנמשלו ליונים שלא המירו כמו שבט לוי ודכוותייהו ועל ידם הנך יפה משא"כ עכשיו שאפס צדיק וחסיד: 
@22(טז)
 [ח בקשת הכנס"י] 
@11הנך יפה דודי. @33מחמת שרואין הישראל שאין להם לבוא בזכותן ולזה התחילו לבקש בטענ' שיעשה למען שמו הגדול שיתקדש בגוים ולא יתחלל וזהו אמרו כאן הנך יפה דודי היינו עצמות הקב"ה: 
@11אף נעים. @33היינו במדותיו (כענין שאמרו תמיד בכפל כמו שתיקנו ברוך הוא וברוך שמו) והיינו עצמותיו ומדותיו: 
@11אף ערשנו רעננה. @33אמנם אימת הנך יפה כשערשנו רעננה היינו כשפריין ורביין של ישראל המכונה בשם ערש הם דשנים ורעננים ואז הנך יפה ואם לאו ח"ו שמך מחולל ובאין אנו לבקש למען קידוש שמך שלא יתבז' היופי שלך: 
@22(יז) 
@11קורו' בתינו ארזים. @33שבח המשכן הוא זה ומוסב על אף ערשינו רעננה שאין לך יופי לעיני העמים רק בהיות ערשינו רעננה וקורות בתינו ארזי': 
@11רהיטני ברותים. @33הקרשים של המשכן הם מעצי ברותים. היופי שלך אינו רק כשהמשכן בנוי על תילו ואז הנך יפה וע"כ תעשה בשביל קידוש שמך שלא יתחלל היופי שלך: 
@00פרק ב 
@22(א)
 [א בקשת הכנ"י] 
@11אני חבצלת השרון @33(כלו' וגם אין לך להתרעם כ"כ על חטאינו כי אני חבצלת וגו') מבואר בזוהר פ' אמור) שחבצלת השרון הוא ירוק הנוטה קצת לאדמומית משא"כ שושנה הוא אדום והדין מכונה בשם אודם וזה שאמרה הכנ"י שמקודם כשהיו הישראל במעלה העליונה אף שהי' קצת דין עליהם לא היה רק כגוון הירוק שבחבצלת השרון: 
@11שושנת העמקים. @33ואח"כ אף שהדין היה גובר והיה דומה לאודם השושנה מ"מ היינו דומים לשושנת העמקים שיש לה ריוח סביבותיה ואין שום דבר מצירה וגדילה על רוב מים ומתהפכת מגוון לגוון כמבואר בזוהר (שם) וכן היינו עד שלא גלינו שלא היה שום דבר מציר ומכאיב לנו וגם היה לנו הרבה שפע מהנביאים שהיו מחזירין אותנו למוטב: 
@22(ב) 
@11כשושנה בין החוחים. @33משא"כ בגלות בבל שהדין הוא בתוקף אודם והבבליים מצירין לנו כשושנה הגדילה בין החוחים: 
@11רעיתי בין הבנות. @33היינו הישראל בין הבבליים שהן מצירין אותנו כמו השושנה הגדילה בין החוחים בלי מים והחוחים מצירין אותה: 
@22(ג) 
@11כתפוח בעצי היער. @33ומ"מ ראה כשרותי שאף שעכשיו אנחנו כשושנה בין החוחים והקב"ה לנגדינו הוא רק כתפוח בעצי היער כי התפוח אין לו צל משא"כ עצי היער צילן מרובה: 
@11כן דודי. @33זה הקב"ה: 
@11בין הבנים. @33בין האומות כי כל האומות יושבין תחת צל השרים של מעלה המגינים עליהם ואנכי אין לי צל לישב תחתיו והשמש מכה בי בגודל הצרות. ועם כל זה בצלו חמדתי. ופריו מתוק לחכי. מחמת שפריו שאני מקוה שעתיד לבוא מתוק לחכי היות כי כבר טעמתי מפריו בעת שהביאני אל בית היין וגו'. (פי' אחר דהנה בשבת דף פ"ח אמרו על פסוק זה למה נמשלו ישראל לתפוח וגו' ותמהו התוספת שם הא בפסוק זה לא נמשלו כלל הישראל לתפוח דהא כתיב כן דודי בין הבנים ולתרץ זה אפשר לומר דחז"ל הבינו שגם זה מוסב על הכנס"י כי כמו שהתפוח הנמצא בין עצי היער הוא חביב מאוד כן מצאת אותי בין האומות כדכתיב (הושע ט) כענבים במדבר מצאתי ישראל וזהו מאמר הכנס"י כתפוח בעצי היער כן דודי בין הבנים פי' כן מצא אותי דודי בין הבנים בין האומות ובצילו חמדתי וגו'): 
@22(ד) 
@11בית היין. @33זוכר אני בגלותי מה שהביאני אל בית היין בגאולת מצרים ושם טעמתי נופת צוף אמרותיו ועונג הדביקות בו ית': 
@11ודגלו. @33מה שעשה לי דגלים והקפני בארבעה מחנות השכינה בהדגלים כדגלי מלה"ש: 
@11עלי אהבה. @33וכל כך היה לי אז אהבה גדולה עד שהוצרך לסמכוני באשישות וגו': 
@22(ה) ?)( 
@11סמכוני באשישות וגו' חולת אהבה אני @33כ"כ היה האהבה גדול' אצלי עד שהייתי חולה לאהבתו ובקשתי ואמרתי סמכוני באשישות היינו אשישי ענבים כדכתיב (הושע ג) ואשישי ענבים. והיינו כי כמו שהיין היוצא מהענבים הוא משכר אבל כשהוא מובלע בהענבים אינו משכר כן היה הדיבור שיצא מפי הקב"ה משכר מרוב חולת האהבה והתאוה להתדבק הנפש שהוא החלק בהכל שהוא הקב"ה כמו שאמרו חז"ל (שבת פ"ח) שיצאה נשמתם והוצרך למזג היינו שיהי' הדיבור מדבר מתוך גרונו של משה והיה הדיבור דומה כיין המובלע באשישי ענבים שאינו משכר כל כך ואפי' בזה הוצרך לרפדוני בתפוחים. כמבואר בדברי חז"ל (שם) שיצאה נשמתם עד שהוצרך להוציא רוח מג"ע שנקרא שדה תפוחים להחיות נפשם וכ"ז היה מחמת חולת האהבה כדכתיב נפשי יצאה בדברו: 
@22(ו) 
@11שמאלו תחת לראשי. @33זכות אהבת כלולות שהי' בי הגון עלי כ"כ שאע"פ ששמאלו שהוא מדה"ד המכונה בשם שמאל והיינו הגלות שהי' לי אח"כ בעוונותי הי' תחת לראשי אעפ"כ: 
@11וימינו תחבקני. @33אף שמדת הדין היה מתוח' מ"מ ימינו שהוא הרחמי' היה מסבב אותי (ואמר תחת לראשי ולא מעל לראשי שאין מדה"ד גובר' כ"כ שיהי' צף מעל לראשי ולראשי. ואמר לראשי ולא ראשי לומר שכל העונשין המגיעין הוא לתועלת לסמוך בו ראשי) 
@22(ז) 
@11השבעתי וגו'. @33וכל כך היה ימינו תחבקני עד שאמר הקב"ה להאומו' הנקראים בנות ירושלים השבעתי אתכם שאל תוכלו להצר לישראל כלו' שגזר בגזירותיו יתברך עד שהאומות יהיו כאילו הם מושבעים (כי שבועה הוא משל לדבר שבלתי אפשרי להשתנות כמ"ש הבעל עקידה בפ' נצבים ע"ש): 
@11בצבאות או באילות. @33כי כשהישראל עושין רש"מ הם מוכנין בשם צבאות וכשאין עושין רש"מ מכונים בשם אילות וחיות השדה כלו' בין שיהיו הישראל טובים או רעים וב' השימוש של בצבאות באילות הוא במקום על והכוונ' השבעתי אתכ' על ישראל בין שיהיו בגדר צבאות או בגדר אילות): 
@11אם תעירו. @33משביעם שאם תעירו שאין אתם יכולי' להצר להם כל כך עד שתרשיעי אותם עד שתשניאו (כי תעירו הוא לשון שנאה כמו ויהי ערך) אות' להקב"ה זה א"א לכם. וכן אם תעוררו את האהבה. שאין ברשותכ' להצר להם כ"כ עד שיגרמו ריבוי הצרות לעורר בתשוב' את האהב' שבין ישראל למקום זה א"א לכם כי הקב"ה ממתין אולי ישובו מבחירתם הטובה רק כשיגיע הזמן שא"א להתאחר עוד ואם אז לא ישובו ח"ו מבחירתם הטובה אז הקב"ה בעצמו יעמיד עליהם מלך כהמן לעוררם בתשוב' בכדי לעורר האהב' שבינם לבין הקב"ה וזהו אמרו: 
@11עד שתחפץ. דהיינו עד שתהא חפץ ה' לגואלם ויהי' רצונו בכך שתצירו לישראל כ"כ עד שיעוררו בתשובה: 
@22(ח) 
@11קול דודי. @33ועוד זאת עשה לי טובה בענין ההבטחה שהבטיח לאברהם אבינו על גאולת מצרים שיצאו אחר ת' שנה ואח"כ קול דודי הנה זה בא כדולג וקירב הזמן: 
@11על ההרים. @33בשביל ההרים היינו זכות אבות: 
@11הגבעות. @33בזכות האמהות (וההפרש שבין דילוג לקפיצה הוא כי הקפיצה מדובק כל קפיצה סמוך לחברתה רק שהיא במהירות משא"כ דילוג הוא שמדלג על דבר אחד וזרקו לחוץ כקורא בספר ומדלג שנים או שלשה דפין ודילוג הוא במהירות יותר לזה להדילוג צריך להיות זכות אבות משא"כ לקפיצה די בזכות האמהות): 
@22(ט) 
@11דומ' דודי לצבי. @33כי הצבי אפי' כשהוא ישן עינו אחת פתוח כמבואר במדרש כן הקב"ה אף שבעונותינו הוא כישן מלהושיע כביכול מ"מ עינו אחת פתוח תמיד ומשגיח עלינו כאמרם במדרש חזית: 
@11לעופ' האילים. @33שהוא רחמן גדול ומרוצתו רב כשרוצה לרחם. ולזאת: 
@11עומד אחר כתלינו. @33אפי' כשהיה עונותינו כ"כ רבה עד שנעש' ע"י כותל מפסקת בינינו לבין קונינו אף על פי כן: 
@11משגיח מן החלונות. @33אשר בהכותל להטיב לנו כי על ידי מעשה הצדיקים נעשה כעין חלונות בהכותל שעשינו בעוונינו ואז ההשגחה רבה כמשגיח מחלון גדול: 
@11החרכים. @33לכשאין בינינו רק צדיקים קטנים דאז אין בהכותל רק כעין חרכים מכל מקום מציץ מתוכם להטיב לנו: 
@22(י) 
@11ענה דודי. @33עוד זאת הטיב עמי שהשגיח עלי תמיד בחסדו הגדול וצעק עלי ע"י נביאיו ושלוחיו ואמר. 
@11קומי לך. @33כלומר הטיבי דרכך ומעלליך: 
@11ולכי. @33מהגלות: 
@22(יא) 
@11הסתיו עבר. @33אל תשגיח על שהזמן הגאול' עדיין לא בא כי כשתטיב מעשיך הרי זמן הסתיו הוא הגלות כאילו כבר עבר וחלף: 
@22(יב) 
@11הנצנים נראו. @33וכאשר החחילו הטובים רק לצמוח ונראו קצת בארץ מיד: 
@11עת הזמיר. @33שיהיו הישראל משוררין שירה להקב"ה. 
@11וקול התור. @33עת בשורת הגאולה נשמע בארצינו: 
@22(יג) 
@11התאנה חנטה. @33וכאשר התחילו הטובים לחנוט: 
@11והגפנים סמדר נתנו ריח. @33הן הת"ח התחילו ליתן ריח טוב: 
@11קומי לך. @33מהרת תיכף לאמר קומי לך את רעיתי יפתי ולכי מהגלות: 
@22(יד) 
@11יונתי בחגוי הסלע. @33מוסב על ענה דודי ותוך סיפור טובת הקב"ה בא לתרץ שלא יקשה מה שאנו רואין לפעמים צדיקים בצרה גדולה וכן לפעמים אנו רואין איזה צדיק שראוי לפי מעשיו לעלות במדרגה גדולה וטובה ואינו עולה והטובה נסתרת ממנו. התשובה בזה שהצרה להצדיקים אינו בדרך עונש רק בדרך נסיון כמו אברהם אבינו שנתנסה בעשר נסיונות לפרסמו בעולם. והסתרת הטובה הראוי' לצדיקים הוא על צד שהקב"ה מתאוה לתפלתן כמו יצחק ורבקה שאמרו בש"ס שהיו עקרים לפי שהקב"ה מתאוה לתפלתן. וז"ש יונתי. היינו הצדיקים שנמשלו ליונים: 
@11בחגוי הסלע. @33אם תראה אותם נתונים בצרות גדולות עד שמטמינים עצמן בחגוי הסלעים ובנקיקי המערות כמש"ה (ישעיה ב) ובאו בנקיקי הסלעים וגו'. וכן בסתר המדרגה אם תראה אותם שהם נסתרים ונמנעים מן מדריגות הטובה שראויים הם לפי מעשיהם לעלות עליה אל תתמה על החפץ כי כוונתו הוא. 
@11הראיני את מראיך. @33סיבת היסורין כי לנסותך באתי להראו' צדקך ויפיך לעיני העולם: 
@11השמיעני את קולך. @33ומה שהסתרתי מדריגות הטובה ממך הוא רק בשביל שתשמיעני את קולך בתפלה: 
@11כי קולך ערב. @33אצלי לכך אני מתאוה לתפלתך: 
@11ומראיך נאוה. @33להעולם. ואמר זה לומר שהצדיקים שהיו אז בתוכינו בגודל הצרה וכן אותן שנסתר מהם הטובות הוא הי' רק בשביל להראיני את מראיך וגו': 
@22(טו) 
@11שועלים קטנים. @33אחר שסיפרה הכנסת ישראל טובת הקב"ה הקודמים מתחלת לבקש ואומרת ועתה אחזו לנו עוונות קטנים שאדם דש בעקביו ומכונים בשם שועלים קטנים שנשיכתן קשה מאוד. 
@11מחבלים כרמים וכרמינו סמדר. @33ואותן העוונות מחבלים הכרם בעודו סמדר. ומבקשת ע"ז ואומרת: 
@22(טז) 
@11דודי לי ואני לו. @33מ"מ עשה למען שמך כי שמך משותף בשמינו ואתה קשור בנו ואנו בך: 
@11הרועה בשושנים. @33כי אתה הרועה אותנו מאז היינו כשושנים. לזאת בקשנו ממך. 
@22(יז) 
@11עד שיפוח היום ונסו הצללים. @33קודם שיניסו הזכיות וזכות אבות המגינים עלינו המכונים בשם צללים: 
@11סוב. @33חזור פעם שנית. 
@11דמה לך דודי לצבי וגו'. @33הממהרים לרוץ כן תמהר עוד הפעם קץ הגאולה. 
@11על הרי בתר. @33בשביל הבטחות שהבטחת לאברהם אבינו בין הבתרים בהר המוריה: 
@00פרק ג 
@22(א)
 [א תשובת השכינה] 
@11על משכבי בלילות בקשתי וגו' @33תשובת הקב"ה לישראל המבקשים על הקץ ואומר להם בודאי אלו הייתי מוצא אף איש אחד להשרות שכינתו עליו בודאי הייתי ממהר הקץ כי הנך רואה שגם בגליות הקודמים עשיתי כך וזהו אמרו על משכבי בלילות כי לילה כינוי לגלות והכוונה על גלות בבל ומדי שהיו ע"י המן סמוכין זה לזה בזמן וכל מגמותי הי' אז לדבק עמך ולהוציאך מהגלות לכך בקשתי את שאהבה נפשי הם הצדיקים להשרות שכינתי עליהם אולם בקשתיו ולא מצאתי: 
@22(ב) 
@11אקומה נא ואסובבה וגו'. @33ואח"כ אמרתי אקימה נא ואסובבה שלא די שבקשתי בבתי מדרשות כי אפי' בשווקים בקשתי וכוון אל מה שאמר (ירמי' ה') שוטטו בחוצות ירושלים אם יש עושה משפט וגו'. והכוונה אם יש איזה ענין צדיקים הן באנשים העוסקי' במו"מ והן בתורה. ולזה אמר אבקשה את שאהבה נפשי בשווקים אם יש עושה משפט עוסק באמונה אך בקשתיו ולא מצאתיו: 
@22(ג) 
@11מצאוני השומרים. @33ואח"כ תיכף כשמצאוני השומרים היינו הצדיקים והן מרדכי ואסתר שהיו בשעת גאולת בבל השומרים ומוכיחים ישראל להחזירם למוטב שהם מצאוני והחזיקו באמונתי: 
@11שאהבה נפשי ראיתם. @33וגם אתם כלל ישראל אח"כ ראיתם כלומר הוכשר בעיניכם (כמו רואה אני את דברי אדמון) את שאהבה נפשי שדבקתם עצמיכם בתורתי ובאמונתי בימי מרדכי ואסתר כדכתיב קימו וקיבלו: 
@22(ד) 
@11כמעט שעברתי. @33לא נתעכבתי הרבה אחר שעברתי מהם: 
@11עד שמצאתי. @33תיכף כשמצאתי את שאהבה נפשי: 
@11אחזתיו ולא ארפנו. @33מכיון שהתחילו להאמין ולדבק בי אחזתיו ולא ארפנו כי הבא לטהר מסייעין אותו וכענין שנאמר (דברים ד') כי אל רחום ה' אלהיך לא ירפך כי בלעדי סיוע הקב"ה לא הי' יכול לו ולכך אחזתיו בידי ולא ארפנו. 
@11אל בית אמי. @33שבניתי לו בית המקדש שהוא בית אמי הוא מקום השראת שכינה שכינהו בשם אמי: 
@11חדר הורתי. @33מקום שהתפללו בו האבות הנקראים הורי כענין שנאמר (בראשית מט) ברכות אביך גברו על ברכת הורי. א"נ מקום השראת השכינה ונקראת הורתי שהיא מעובר תמיד מנשמת ישראל כמבואר במקובלים: 
@22(ה) 
@11השבעתי וגו'. @33גם בגליות אלו אף שחטאתם הרבה מ"מ אמרתי להאומות השבעתי אתכם כמו שהשבעתי אותם בגלות מצרים וכמו שפירשתי למעלה (ב ז) וג' פעמים נאמר במגילה זו השבעתי אתכם נגד ג' גליות עיין רש"י תהלים מ"ב בקרא דמה תשתוחחי ונגד גלות האחרון אמר מה תעירו ושם יבואר: 
@22(ו) 
@11מי זאת. @33בשביל מי הי' זאת מה שנאמר למעלה שאחזתיו ולא ארפנו. ומה שהבאתיו אל בית אמי והשבעתי האומות: 
@11עולה מן המדבר. @33זה הי' בזכות עולי מדבר אשר היו עולים מעלה מעלה כאשר עלו מן המדבר: 
@11כתמרות עשן. @33שעלו מעלה מעלה כעשן המתמר ועולה תמיד זקוף כתמר: 
@11מקוטרת מור. @33כמו קיטור המור שמועיל להעביר מיני הארסיים כמ"ש האלשיך כמו כן העבירו מעשיהם הטובים את כל החטאים מהם. ולבונה. שנתלבנו עונותיהם עד שנאמר עליהם (תהלים פב) אני אמרתי אלהים אתם: 
@11מכל אבקת רוכל. @33שהי' מעשיהם הטובים מעלה ריח טוב כריח העולה מקיטור של מיני בשמים. ועוד זאת הי' באנשי עולי מדבר: 
@22(ז) 
@11מטתו. @33המרכבה: 
@11שלשלמה. @33הוא השכינה: 
@11ששים גבורים. @33שהיה ששים רבוא ישראל סביב למרכבה. מגבורי ישראל. שדורו של משה היו כולם צדיקים: 
@22(ח) 
@11אחוזי חרב. @33היינו כלי זיין שניתן להם בחורב כמו שאמרו בש"ס ובמדרש שיר השירים בפסוק משכני שניתן לכל אחד כלי זיין: 
@11מלחמה. @33מלחמתה של תורה: 
@11מפחד בלילות. @33היינו כי הכלי זיין ניתן להם נגד מלאך המות ונגד הגליות שנמשלו לליל: 
@22(ט) 
@11אפריון עשה לו המלך שלמה. @33ובשביל זכות צדקתם אפריון עשה לו הקב"ה שנקרא שלמה ואפריון הוא המשכן: 
@11מעצי הלבנון. @33שנתייסד מדברים המלבנין עוונותיהן של ישראל: 
@22(י) ?)( 
@11עמודיו עשה כסף וגו'. @33כי בישראל יש מדרגות. צדיקים. חסידים. וישרים. ועם הצדיקים שנמשלו לעמודיו מתנהג עצמו במדת החסד שנמשל לכסף. והחסידים שנמשלו לרפידתו היינו המצע שעל העמודים שהן למעלה מהצדיקים מתנהג במדת הדין הרפה שנמשל לזהב. ועם הישרים שהן מרכבו של הקב"ה מתנהג עמהם במדת הדין הקשה הנמשל לאודם ארגמן. כי מדקדק עמהם כחוט השערה ונגד זה עשה במשכן עמודיו כסף רפידתו זהב הוא הכפורת והפרוכת שנקרא מרכבו ארגמן לרמז כל זה: 
@11רצוף אהבה. @33רצפה הוא גחלת כענין שנאמר (ישעי' ו') ובידו רצפה במלקחיים כלומר תוכו של משכן רצוף רצפה של אהבה פי' אהבה רותחת: 
@11מבנות ירושלים. @33יכוו בה בנות ירושלים הן האומות המכונין בשם בנות ירושלים: 
@22(יא) 
@11צאינה וראינה. @33חבתכם לפניו: 
@11בנות ציון. @33אלו ישראל המצויינים בהלכה: 
@11שעטרה לו אמו. @33ראו כמה שמחה אתם עושים לפניו יתברך כשאתם מקיימים מצותיו וכאילו אתם מעטרין אותו בעטרת פז כי הלוא אתם רואים העטרה שעשיתם לו ביום חתונתי. זה מתן תורה שאז נתחתן עמנו: 
@11שמחת לבו. @33היינו חנוכת המשכן: 
@00פרק ד 
@22(א) 
[א מוסב על תשובת השכינה] 
@11הנך יפה רעיתי. @33מוסב על מה שאמר למעלה בשבח. ישראל ואמר טעם למה הי' לך כל הטובות האלו בגאולת מצרים לפי שבגאולת מצרים הנך יפה בנעשה והנך יפה בנשמע: 
@11עיניך. @33היינו הצדיקים. 
@11יונים. @33נמשלו ליונים שלא היו ממירין השי"ת בחטא העגל והוא שבט לוי: 
@11מבעד לצמתך שערך. @33לפי הדוגמא השער באשה היא תחת הקישור של הסבכא (ומבעד לצמתך פי' מבפנים לקישורך כמו שפירש"י) וידוע שהשער הוא מותרי הגוף והנמשל שהערב רב המכונים בשם שערך שהיו אז מבעד לצמתך היינו בתוך הקשר של ישראל: 
@11כעדר העזים. @33היו דומין ללבן ובניו שנמשלו לשעירים שכל אותן שהן תחת כוחות הטומא' נמשלו לשעירים כמ"ש (ישעיה יג) ושעירים ירקדו שם:
@11?)( שגלשו מהר גלעד. @33שגלשו פי' שנקרחו כמ"ש רש"י והיינו כמו שנקרחו כחן של לבן ובניו מהר הגלעד בשעה שאמר להם הקב"ה השמר לך מדבר עם יעקב כמו כן נקרא כחן של הערב רב שלא היו יכולין להחטיאך וכל זה נעשה לך אז בשביל הצדיקים שהיה בך דהיינו העיניך יונים האמור למעלה משא"כ עכשיו שאפס צדיק וחסיד וצריך אתה ליסורין שתזדכך. אמנם לא תתייאשי מן הגאולה כי יש קצבה לכל היסורין וזהו שאמר שניך כעדר הקצובות: 
@22(ב) 
@11שניך כעדר הקצובות. @33כי הגליות והיסורין הבאים על ישראל הכל נרמז במעשה האבות כמבואר במדרש רבה פ' וישלח על קרא דריוח תשימו בין עדר ובין עדר דהיינו שיהיה ריוח בין צרותיהן של ישראל וזהו כוונתו כאן שניך פי' אוכלייך הצרות והיסורין שמכלין אותך הן כעדר הקצובות כאשר נקצבו ע"פ העדרים ששלח יעקב לעשו כן הוא: 
@11שעלו. @33שהיסורין עולים ומסתלקין מן הרחצה. כשרוחצין את כתם העונות כי נאמנים הם בשליחותן: 
@11שכולם מתאימות. @33סיבת שליחות היסורין הוא בכדי לזכך הישראל שיהיו מחוברין להשכינה (מתאים הוא מלשון חיבור) וכן אמרו במדרש שהישראל הם מותאמים להשכינה: 
@11ושכולה אין בהם. @33בכדי שלא ידח ממנו נדח וע"י יסורין כולם יזדככו ויתחברו להשכינה ושום שיכול לא יהיה בהם: 
@22(ג) 
@11כחוט השני שפתותיך @33לכך אני מייסרך כי מובטחני אני בך שלא תבעט בי מחמת היסורין כי ידעתי ששפתותיך הן כחוט השני כי כמו שהתולעת שני אף אם ירחץ בדברים חמוצים וחריפים לא ישתנה גוון שלו כן לשון ודיבור של ישראל לא ישתנה מחמת היסורין לקרות תגר רק כשם שמברכין על הטובה כך מברכין על הרעה וזהו שאמר: 
@11ומדברך נאוה. @33ודיבורך. 
@11כפלח הרמון רקתך. @33אפי' הרקים שבך אם יהיו מפולחים ומבוקעים ביסורין כפלחי הרמון: 
@11מבעד לצמתך. @33מ"מ הם מבפנים לקישורך ואין יוצאין ח"ו מקישור ישראל כידוע שאותן שיוצאין מכלל ישראל וממירין דתן לאו משורש ישראל הן: 
@22(ד) 
@11כמגדל דוד צוארך. @33הרצון בזה כי הצדיקים מכונים בשם צואר ישראל כי כל העול מונח על צוארי הת"ח והצדיקים כענין שנא' (ישעי' נג) והוא מחולל מפשעינו. וממשיל אותן למגדל דוד היות כי הרשעים תיכף כשיבא עליהן יסורים נכנעין ומשתחוין לע"ג משא"כ הצדיקים שהם עומדי' זקופין כמגדל ונמשלין למגדל דוד כי כמו שציון נבנה למען ממנו תצא תורה וגם בנוי לתלפיות ללמוד ממנו צורת נוי מלאכת תבניתו כמו כן הת"ח. הצדיקים שבכל דור ודור אשר מהם תצא תורה וכן יסורי הת"ח באין לתלפיות שילמדו כולם מהם לעמוד כמגדל זקוף נגד הקמים עליהם להעבירם על דתם ולא ישגיחו על היסורין: 
@11ואלף המגן לקח למשל @33כמו אלף המגן והן החרש והמסגר אלף שהם מגינם של ישראל והן גלו קודם לכל הגולים בכדי להעמיד ישיבות ואלולי הן הי' ח"ו משתכח תורה מישראל: 
@11תלוי עליו. @33נמצא שתלה עליהם. 
@11שלטי הגבורים. @33כל שלטי החצים של הגבורים במלחמתה של תורה כי על ידם נשאר לימוד התורה בכלל ישראל וכן הן הצדיקים והת"ח שבכל דור ודור כי על ידם של הרשעים הן לוקים קודם לכל כמו שנאמר (יחזקאל ט) ממוקדשי תחלו: 
@22(ה) 
@11שני שדיך. @33השכינה מדברת ואומרת בא נא וראה כשרותך שהי' לך אז וכל כך גדול היה כשרותך עד ששני שדיך היינו מניקייך והם משה ואהרן וכמו שאנחנו היינו יונקים מהם כמו כן הם היו יונקים מאתנו (כמו שפי' רש"י בקרא דלך רד כלום נתתי לך גדולה רק בשביל ישראל ע"ש) וזהו שאמר שני שדיך הם מניקים אותך דהיינו משה ואהרן. כשני עפרים. היו ג"כ כשני עפרים עופר הוא איל בחור היונק שדי אמו וכמו כן היו משה ואהרן כשני עפרים יונקים שהיו יונקים מאתנו: 
@11תאומי צביה. @33כי אמרו במדרש שתאומי צביה כיון שפירש אחד מהם מדדיהן דדן נסתם כן היו משה ואהרן עם ישראל כאשר נפרשו ישראל ח"ו מיניקת השכינה נסתם יצירת ההשפעה אף מהמניקים: 
@11הרועים בשושנים. @33ומה שזכו להיות שני שדיך ומניקייך הוא רק מטעם שהיו רועים את ישראל הנקראי' שושנים לדרך הטוב וכ"ז שהיו רועים והישראל הלכו בדרך שהיו הרועים מוליכים אותן זכו להיות שדיך ומניקייך: 
@22(ו)
 [ב הבטחת השכינה] 
@11ונסו הצללים. @33כהתימו לשבח את ישראל התחיל להבטיחם שיקיים בקשתם שביקשו למעלה (ב יז) ואמר הנני מבטיח לכם שאמלא בקשתכם בזכות אבותיך עד שיפיח היום ונסו הצללים כלומר כשאראה שח"ו יתמו זכות אבות וזכיות המגינים עליהם המכונים בשם צללים הנני אקדים הגאולה ואומר: 
@11אלך לי אל הר המור. @33זה הר סיני לעשות ישראל מקוטרת מור כי כמו שהקטרת מור מבריח כל הרוחות הרעים כן ע"י הר סיני פסקה זהומתן. הלבונה. ללבן אותך ולהפך כל החטאים לזכיות: 
@22(ז) 
@11כולך יפה וגו'. @33לעשותך להיות כולו יפה שלא יהיה בך שום מום: 
@22(ח) 
@11אתי מלבנון כלה. @33אמרו במדרש שהגלות מכונה בשם לבנון כי הגלות מלבין עונותיהן של ישראל ולזה אמר כי מחמת שנתארסת לי מלבנון פי' מגלות מצרים נעשית כלה אתי כענין שנאמר וארשתיך לי לעולם: 
@11אתי מלבנון תבואי. @33ולכך אני מבטיחך אף שיתמו ח"ו זכות אבות מ"מ אתי מלבנון תבואי פי' בשבילי ועמי תבואי מכל שאר הגליות שנקראו לבנון: 
@11תשורי מראש אמנה. @33תשורי לשון הבטה והשגחה אמר הקב"ה להכנ"י מובטח אתה שתהיה מושגח מאתי אפילו אם ח"ו לא יהי' לך שום זכות מ"מ תושגח מאתי בזכות האמנה שהאמנת בי מראש בשעת יציאת מצרים כמו שנאמר (ירמיה ב) זכרתי לך חסד נעוריך וגו': 
@11שניר וחרמון. @33כמו שהשגחתי עליך בזכות האמנה בבואך אז להרי שניר וחרמון שהיו הרי סיחון ועוג והשגחתי עליך והצלתיך מהם: 
@11ממעונות אריות וגו'. @33כך אשגיח עליך בקיבוץ שאר גליות להצילך ממעונות אריות מהררי נמרים: 
@22(ח) 
@11לבבתני. @33וגם בזכות הזמן שעבדו ישראל את ה' בכל לבבם כמצווה עלינו בתורה ועבדת את ה' אלהיך בכל לבבך וזה הי' בימי משה ובימי יהושע כמו שנאמר ויעבדו את ה' כל ימי יהושע וזה שאמר לבבתני כלומר עבדתני בכל לבבך: 
@11אחותי כלה. @33מכנה הכנ"י אז בשם אחותי כלה כי האירוסיו נעשה תיכף כשיצאו ממצרים ושם אחותי נאמר על דבר הראוי להתחבר לחבירו (כמ"ש המורה בח"א בשיתוף שם אח ואחות) והנה הכלה כשהיא מתרחקת עצמה מהחתן לא נקראת רק בשם כלה אבל כשהיא מתקרבת ומתחברת עצמה תמיד אל החתן נקראת בשם אחותי כלה יען היא מתקדשת ומתחברת אליו: 
@11באחד מעיניך. @33אחד הוא לשון משובח (כמו אחד העם) וראשי ישראל נקראים עיני העדה והמשובח שבעיני העדה הי' משה ואז עבדתני בכל לבבך: 
@11ענק מצורוניך. @33הוא כינוי ליהושע מדרגה למטה ממדריגת משה והוא הי' המשובח בענקים שבענקי צוואר היינו שאר הנביאים המכונים בשם צוואר כלומר גם בימי יהושע עבדתני בכל לבבך ובשכר זה מה יפו וגו': 
@22(י) 
@11מה יפו דודיך. @33בשכר שעבדת אותי בכל לבבך מה יפו יהי' דודיך כשיגיע עת דודים היינו בגאולה העתידה: 
@11אחותי כלה. @33כשתתחבר אצלי ותקרא בשם אחותי: 
@11מיין. @33פי' יותר מיין כי היין הוא כינוי לדבר טוב שיש לו גבול כמו יין כששותה יותר מגבולו משתכר כן היה גבול לשכלינו עד שבן עזאי הציץ ונפגע משא"כ בעת הגאולה לא יהי' גבול לשכלינו: 
@11מכל בשמים. @33היינו שיהיו מעשיך הטובים נותנים ריח טוב יותר מכל מיני בשמים וכל כך יהי' הריח חזק עד שיריחו בו כל אפסי ארץ ויתגיירו ויטו שכם אחד לעבדו כדכתיב (צפניה ג) לעבדו שכם אחד ולזה אמר מה יפו ומה טובו בכפל כי טוב נאמר על מה שהוא טוב לעצמו ויפה נאמר על מה שהוא יפה לאחרים ונגד מה שההשגחה יהי' בגודל הערך עד בלי גבול אמר מה טובו שיהי' טוב לעצמו שיוכל להשיג בשכלו גדולות ונפלאות מה שלא הי' יכול להשיג מקודם ונגד ריח שמניך שיריחו בו כל אפסי ארץ אמר מה יפו: 
@22(יא) 
@11נופת וגו'. @33שעכשיו עיקר התורה הוא הנגלה והנסתר הוא מושג מעט אצל בני עלי' והנסתר נגד הנגלה הוא רק כטפה מן הים משא"כ לעתיד יהי' העיקר הנסתר והנגלה לטפה מן הים יחשב ולזה אמר. נופת היינו הנגלה. תטופנה מן השפתים וירדו רק טפין טפין. ודבש וחלב היינו הנסתר יהי' תחת לשונך: 
@11שלמתיך כריח לבנון. @33פי' שהגופות יזדככו ויעלה ריחם כריח לבנון שהן הנשמות כי הלבנון הוא חדר המלוא של הנשמות כמבואר בזוהר ולעתיד הגופות יזדככו כמו הנשמות: 
@22(יב) 
@11גן נעול. @33שעכשיו הכנסת ישראל דומים לגן נעול שא"א ליהנות מפירותיהם כן עכשיו הישראל אף שיש להם כח הכנה לקבל מ"מ א"א להם להוציא פירותיהם כמו הגן שהוא נעול שאין עובדין ואין משקין אותו ואינו יכול להוציא פירותיו ואמר טעם לזה: 
@11גל נעול. @33ופי' גל מלשון גולות עליות והוא המים הזוחלין כלומר שהמעיין חתום ואין זוחלין להשקות אבל לעתיד. 
@22(יג) 
@11שלחיך פרדס. @33שלחייך היינו אפי' אותן שאינן זכאין כ"כ שהן דומין לבית השלחין שצריכין להשקותן תדיר יהיה לעתיד פרדס רמונים וגו': 
@22(יד) 
@11נרד וכרכם וגו'. @33אותן שהן עתה מובחרין מאותן המכונים בשם שלחייך ומ"מ אינן רק בבחינת נרד וכרכם וגו' עם עצי לבונה שאין מעלה חשובה כ"כ יהי' לעתיד בבחינת מור ואהלות עם כל ראשי בשמים: 
@22(טו) 
@11מעין גני'. @33מוסב למעלה ליתן טעם על מה שיהי' כ"כ. ואמר מפני שהמעין גנים יהי' לעתיד באר מים חיים: 
@11מן לבנון. @33אותו הבאר מים חיים והמעין גנים יזלו מימיו מן לבנון והוא המלוא של הנשמות כמבוא' בזוהר: 
@22(טז)
 [ג בקשת הכנ"י] 
@11עורי צפון. @33כינוי למדת הדין: 
@11תימן. @33הוא דרום והוא כינוי למדת הרחמים ומבקשין הכנס"י שיתהפך מדת הדין לרחמים: 
@11הפיחי גני. @33היינו שיפוח בתוך הגן שהוא ישראל שיזלו בשמיו ועי"ז יבוא דודי לגנו ויאכל פרי מגדיו: 
@00פרק ה 
@22(א)
 [א תשובת השכינה] 
@11באתי לגני אחותי כלה. @33זהו תשו' הקב"ה לישראל על שביקשו שיבוא לגנו על זה משיב הקב"ה הלא כבר באתי פעם אחת לגני ומחמת חטאתיכם: 
@11אריתי מורי. @33לקטתי כל הצדיקים והחסידים המכונים בשם מור ובשמים: 
@11אכלתי יערי. @33היינו שכליתי הבית המקדש הנקרא יער: 
@11דבשי. @33הוא מקום השראת שכינה שהי' מתוק לפניו כדבש: 
@11ייני עם חלבי. @33יין הוא כינוי למדת הדין וחלב למדה"ר כי תמיד אפי' בשעת הדין ממוזג בו רחמים כי ח"ו אם הי' ממצה עומק הדין היה ח"ו כליה וכביכול בכל צרתם לו צר ולכך אמר שתיתי ייני עם חלבי ומקדים מד"ה לרחמים וע"כ אמר: 
@11אכלו רעים. @33א"א לי לבוא אליכם עד שיזדככו הצדיקים שבכם ע"י יסורים והרשעים יכלו מכל וכל וכינה הצדיקים אצל היסורין בשם רעים שאין היסורים אצלם רק בחיבור קטן קל ההסרה כמו רעים המתחברים לפי שעה ולפי שמקבלין היסורים מאהבה לתועלת זיכוך כינה קבלת היסורין בשם אכילה וכמ"ש (יחזקאל ג) אכול המגילה ותהי בפי כדבש למתוק וזהו אמרו אכלו רעים כלומר צריך אתם לקבל תחלה יסורי' מאהבה כדי להזדכך. 
@11ושכרו דודים. @33כינה הרשעים בשם דודים מפני שנפשם מחוברת אל החומר בקשר חזק ומשועבדת כאלו נתחתנה בו ונבעלה לו וכמש"ה (שם ךט). 
@11למשכב דודים. @33וכן מכונים הרשעים בשם זונות לכוונה זו שנתערבו בגוים ונשכבין להם וכשהקב"ה משקה את הרשעים כוס של פורעניות הוא משכר אותן להאבידם ולכלותם כענין שנאמר (איכה ד) גם עליך תעביר כוס וגו'. לזה אמר שתו ושכרו דודי'. 
@22(ב)
 [ב בקשת הכנס"י] 
@11אני ישנה. @33מבקשת הכנ"י ואומרת הלא בימים הראשונים אף שאני ישינה היינו בשעה שהייתי ישינה מן המצות: 
@11ולבי. @33זה הקב"ה: 
@11ער. @33הי' ער להעירנו משנתי: 
@11דודי דופק. @33שהי' דופק תמיד ע"י נביאיו להוכיחני ולהעמדיני משנתי: 
@11אחותי רעיתי. @33שהי' מעירני ומוכיחני תמיד ע"י נביאיו להוכיחני בכל לשון של חבה: 
@11שראשי נמלא טל. @33כלומר בשעה שהי' מוכיח אותי אמר להזכיר לי הטוב שרוצה לעשות עמי ואמר לי הטובה מעשיך כי ראשי נמלא טל להחיות מתיך ולהאיר לך כדכתי' (ישעי' כז) טל אורות טליך: 
@11קוצותי. @33והזכיר לי גם כן העונשי' ואמר אם לא תטיב מעשיך יש בידי קוצות היינו תלי תלין של פורעניות כקוצות שער: 
@11רסיסי לילה. @33הוא כינוי לפורעניות כמו גשמי לילה שהן טורח ועייפות כמו שפי' רש"י (וזהו ענין בקשתם שבימים הקודמים היית את המעורר אותנו לתשובה א"כ אף עתה עשה עמנו כך ועוררני לתשובה כמו מאז): 
@22(ג) 
@11פשטתי את כתנתי @33ואף שעוררתני ע"י נביאים סרבתי על דברי הנביאים ואמרתי תשובת האשה המנאפת שאינה רוצה לפתוח לבעלה: 
@11פשטתי את כתנתי. @33היינו המחלצות שעש' לי הקב"ה בשעת קבלת התור' והלבשתי בגדים הצואים כלומר הרגלתי לעצמי דרכים אחרים עד שאינני יכול לחזור אליך: 
@11איככה אלבשנה. @33כמה תשובות לא יספיקו לי שאהיה יכול להלביש עוד המחלצות: 
@11רחצתי את רגלי. @33הגוף מכנ' בשם רגלי כי הגוף והאברים הן רגלי הנפש ואמר כבר רחצת וענגתי אותם בתענוגים: 
@11איככה אטנפם. @33כי הגוף המורגל בתענוגים כמו זר יחשב אצלו להתפלש באפר תחת פאר ונחשב אצלו התשובה לטינוף וליכלוך: 
@22(ד) 
@11שלח ידו מן החור. @33ואף שסרבתי למאמר הנביאים אעפ"כ דודי שלח ידו מן החור כי ע"י עוונותינו היה כותל מפסקת בינו לבינינו והמצות עושין חלונות וחורים בהכותל אשר על ידם תעבור השגחה האלהית ולזה אמר כ"כ היה מרחם עלי שאף שסרבתי למאמר הנביאים עד שעונינו היה ככותל מפסקת מ"מ פשט ידו מתחת כסא הכבוד ע"י איזה חור קטן לקבלנו כמו שעשה במנשה: 
@11ומעי המו. @33כל כך היה מעוררני עד שמעי המו עליו: 
@22(ה) 
@11קמתי אני. @33התחלתי לשוב מעט מחמת המיית המעיים: 
@11נטפו מור. @33אע"פ שהתחלתי לשוב מ"מ לא הסרתי את קישוט הזונות שקשטתי את עצמי לפני המנאפים ועדיין ידי נטפו מור. כי כן ממשילים הכתובים להולך אחר תענוגי עולם הזה בשם קישוט הזונות: 
@11ואצבעותי מור עובר. @33כל אצבעותי היה מקושטין בקישוט הזונות: 
@11מור עובר. @33כריח המתפשט ועובר לכל צד כלו' שהקישוט של זונות היה כ"כ גדול עד שהיה עובר לאחרים להחטיא אותם: 
@11על כפות המנעול. @33שנטף המור מן הידים והאצבעות על כפות המנעול לחזק את המנעול והכוונה שע"י קישוט הזונות שלא הוסר מעלי ומה שהחטאתי לאחרים גרמתי להוסיף חיזוק המנעול של הכותל המפסקת בינינו לבין קונינו מחמת עונותינו: 
@22(ו) 
@11פתחתי. @33אף שפתחתי אני לדודי מעט בתשובה מ"מ על שלא הסרתי את קישוט הזונות ממני: 
@11חמק עבר. @33נתכסה ועבר ממני: 
@11נפשי יצאה בדברו. @33מקראות אלו עד השבעתי אתכם מוסבים על הקרא דהשבעתי האמור למטה בסמוך כלומר מחמת שבמעמד הר סיני נפשי יצאה בדברו ונתדבקתי בהקב"ה קניתי בעצמיות שלי קדושה ואהבה להקב"ה כל כך עד שאע"פ שקלקלתי דרכי אח"כ ונתרחק ממני עד כי בקשתיו ולא מצאתיו קראתיו בעת צרה ולא ענני: 
@22(ז) 
@11מצאוני השומרים. @33וגם אומות אשר הן שבט אפו יתברך לסבב על ידן העונשים להחוטאי' ולכך נקראים השומרים הסובבים בעיר והם מצאוני הכוני פצעוני: 
@11רדידי מעלי. @33סיבת ההכאה הוא מחמת שמלאכי חבלה הנקראים שומרי החומות נשאו את רדידי מעלי היינו השני כתרים שניתן לי בסיני להיות חירות ממלאך המות ופרקום המלאכי חבלה כמאמרם ז"ל (שבת פ"ח) אעפ"כ: 
@22(ח) 
@11השבעתי אתכם. @33ועם כל זה בגודל היסורין אני דבוק כ"כ בהקב"ה עד שהא ומות המייסרים אותי יהיו מוכרחין לעתיד להגיד כמוכרח מפי השבוע' גודל אהבתי להקב"ה. ומדבר כאילו מוסב פניו כלפי האומות ואומר להם השבעתי אתכם כלומר מוכרחים אתם כמפי השבועה. 
@11אם תמצאו את דודי. @33לעתיד בעת הגאילה: 
@11מה תגידו. @33כלו' את זה תגידו לו. 
@11שחולת אהבה אני. @33שכ"כ האהבה של הקב"ה עזה אצלי עד שחולה אני לאהבתו כאמרם ז"ל (ע"ג ג ) יבוא נבוכדנצר ויעיד על חנניה מישאל ועזריה וכו' ע"ש: 
@22(ט) 
@11מה דודך מדוד. @33אף שהאומות מפתין אותנו להשיב אותנו מאתך ואומרים לנו מה דודך מדוד שכל אומה יש לה שר ולכך אומרי' מה דודך מדוד כלומר מה הפרש יש בין שר שלכם לשר שלנו: 
@11היפה בנשים. @33בעת שהיה טוב לך שהיית יפה בין כל האומו' הנקראי' נשים כי האומות יש להם יותר תענוגי עוה"ז מישראל כמאמר בר שישך (בע"ג סה) יש לכם כיוצא בזה לעלמא דאתי: 
@11מה דודך מדוד. @33ומכ"ש בעת הצר לך מה דודך מדוד: 
@11שככה השבעתנו. @33שכ"כ אתם נהרגים ונצלבים עליו עד שאנחנו מוכרחים להעיד עליכם כאילו השבעתנו: 
@22(י) 
@11צח ואדום. @33מ"מ אף שהאומות מפתין אותנו אעפ"כ אנחנו חזקים באמונתינו להיותינו יודעים שדודי הוא הקב"ה הוא צח ואדום כלומר שכל הכוונה של מדת הדין המכונ' בשם אודם הוא רק כדי לצחצח אותנו ולכך כתיב צח ואדום לומר שהאודם הוא רק בשביל הצחצוח שרוצה בנו: 
@11דגול מרבבה. @33מחמת שרצונו להיות לו דגלים מישראל הנקראים רבבה כדכתיב (יחזקאל טז) רבבה כצמח השדה נתתיך. ורצונו להיות מוקף מדגלי ישראל ולכך מצחצח אותנו ביסורין: 
@22(יא) ?)( 
@11ראשו. @33לכך אני סובל כל הצרות למענו יתברך היות ראשו שהוא התורה שהיא ראש לשבעה דברים שנבראו קודם בריאת עולם: 
@11כתם פז. @33הוא כסגולת מלכים ופז אין ערוך אליה לחשיבותה ובהירותה: 
@11קוצותיו תלתלים. @33על כל קוץ וקוץ תלי תלים של סודות וזה מורה היות כח רוחני קדוש מאד: 
@11שחורות כעורב. @33סיבת שחרותה והתלבשה בגשמיות הוא כעין סיבת שחרות העורב אשר בהולדם יוצאים לבנים ועי"כ אינם מתקבלת בעיני אביהם ואמם עד שישחירו כמותם כן היא סיבת שחרות התורה והתלבשה בגשמיות למען תהי' מקובלת עלינו אף בהיותינו מלובשים בגשמיות: 
@22(יב) ?)( 
@11עיניו כיונים. @33כלומר ואף שנראה לנו שמטיב לרשעים ועיני השגחתו עליהם רק להטיב ושום צרה ודבר מר לא יעלה על ראשם אין טובתם רק לרעתם שמעריך להם עד שתתמלא סאתם וזהו אמרו עיניו היינו השגחתו לטובה: 
@11כיונים. @33בלי שום צרה ודבר מר כיונ' זו שאין לה מרה. 
@11על אפיקי מים. @33על הרשעים שנמשלו לאפיקי' כמש"ה כאפיק נחלים יעבורו (איוב ו) ואומר (שם יב) ומזיח אפיקים רפה. אין זה רק במדרגת: 
@11רוחצות בחלב. @33כמו שהחלב שרשו אדום ונהפך לצבע לבן כך טובתן שנותן להם שרשו מד"ה שנמשל לאודם רק שהוא צבוע ורחוץ בלובן הטובה לראות העין: 
@11יושבות על מלאת. @33שההשגחה ממתנת להם עד שתתמלא סאתם ואז ישלוט בהם מדת הדין הקשה: 
@22(יג) ?)( 
@11לחיו. @33הן שיני הלחיים שהן טוחנות המאכל (כמו ברכות נו הרואה לחייו שנפלו) ולכך נקראו היסורין ששולח עליהם בשם לחייו שלועסים ומדכאים את הצדיקים: 
@11כערוגת הבשם. @33ואותן הצדיקים הן כצרור של בשמי'. והסיבה של היסורין הוא רק מגדלות מרקחים. כי כמו שהבשמי' כשטוחנין אותן הן נותנין ריח טוב כמו כן הצדיקים כשמייסרין אותן שמו יתברך מתעלה ומתקלס כדכתיב (תהלים סח) נורא ממקדשיך ודרשו בו חז"ל ממקודשיך: 
@11שפתותיו שושנים. @33בעת שמדבר בשפתיו דין ורוגז הנמשל לאודם שושנה: 
@11נוטפות. @33הוא רק כנוטף טפין כדכתיב (תהלים ל) כי רגע באפו: 
@11מור עובר. @33הכעס שלו יש לו בחינת מור כי כמו שהמור מגרש ומעביר כל הריחות הרעים כן כעס הקב"ה מעביר פשעינו ומקרר כעסו בדיבורו ולזה נקרא דיבור הכעס של הקדוש ב"ה מור עובר: 
@22(יד) ?)( 
@11ידיו גלילי זהב. @33ואף אם פועל דין במעשה ידיו הנמשל לגלילי זהב: 
@11בתרשיש. @33התרשיש הוא סגולה לעכל המאכל כמ"ש הבחיי כן פעולת דינו לא להנקם ח"ו רק כדי לעכל ולהתך חלאת זוהמת העון: 
@11מעיו עשת שן וגו'. @33תוכו של דין אינו להנקם ח"ו רק בכדי שיהיו החטאים של הצדיקים אשר הוא נמשל רק לירקות שבעשת שן יהיה כעולפת ספירים אשר הוא לבן מאוד. 
@22(טו) ?)( 
@11שוקיו. @33של הקב"ה: 
@11עמודי שש. @33כעמודי של שיש שא"א לזוזם ממקומם מחמת גודל כבדותם כן הוא יתברך אינו זז מאתנו: 
@11מיוסדים על אדני פז. @33היינו השראת שכינתו מיוסד על הצדיקים הנקראים אדני פז: 
@11מראהו וגו'. @33שמתהפך בשבילנו לכמה גווני' כמו שהראה עצמו בים כבחור ובשעת מתן תורה כזקן מלא רחמי' וזהו מראהו כלבנון במתן תורה בחור כארזים בים. 
@22(טז) 
@11חכו. @33דיבורו: 
@11וכלו מחמדים. @33לעולם הבא עין לא ראתה: 
@11דודי. @33לעתיד יהי' הקב"ה דודי הוא בחינת נישואין: 
@11ריעי. @33אף שעכשיו אינו רק ריעי בחיבור בעלמא. 
@11בנות ירושלים. @33מדבר ומודיע כן להאומות הנקראים בשם בנות ירושלים: 
@00פרק ו 
@22(א) 
[א הכנס"י מדברת להשכינה] 
@11אנה הלך דודך. @33עכשיו משיבה הכנס"י אמרה אל השכינה ואומרת אנה הלך ממך דודך זה הקב"ה: 
@11היפה בנשים. @33זה השכינה שהיא היפה במקבלי ההשפעה מאת הקב"ה כי היא היתה תחלת המחשבה סוף המעשה כידוע ליודעי חן: 
@11אנה פנה. @33להשפיע טוב להאומות העולם (כי הלך נאמר על שהלך מאתנו ופנה נאמר על מה שפנה עצמו לאחרים): 
@11ונבקשנו. @33נלכה ונבקשה אותו לשוב אלינו: 
@22(ב) 
@11דודי ירד לגנו. @33ראה נא צרותי שהקב"ה מייסרני ביסורים קשים אשר המה הפלא ופלא היינו במה שירד לגנו: 
@11לרעות בגנים. @33שירד לבתי כנסיות ולבתי מדרשות: 
@11וללקוט שושנים. @33שלוקח מאתנו משם הצדיקים שנקראי' שושנים וזה מיתת הצדיקים כאמרם ז"ל ע"כ נבקשנו עמך להסיר מעלי המכה הזאת כי הלא מעולם אני לדודי וגו': 
@22(ג) 
@11אני לדודי ודודי לי. @33מעולם מקושר נפשותינו בהקב"ה והוא בנו כשאינו מסלק הצדיקים: 
@11הרועה בשושנים. @33כשהוא רועה אותנו בשושנים היינו הצדיקים: 
@22(ד)
 [ב הקב"ה משיב לישראל] 
@11יפה את. @33תשובת הקב"ה ואמר לא תתייאשי כי סופך להיות יפה וזה אומרו יפה את רעיתי ואימת: 
@11כתרצה. @33כשתרצה ותפייס אותי (כמו ויקרא כ"ו: אז תרצה הארץ ופירש"י תפייס את כעס המקום) כלו' כאשר תפייס כעס המקום סופך להיות יפה: 
@11נאוה כירושלים. @33ואז סופך להיות נאה היינו שאשר' עליך שכינתי כמו ששרתה בירושלים: 
@11איומה. @33סופך להיות איומה שיראו ממך כל האומות כדכתיב (דבדים כח) ויראו ממך: 
@11כנדגלות. @33כמלאכים שהם עשויים דגלים כמו שפרש"י: 
@22(ה) 
@11הסבי עיניך מנגדי. @33כתרגומו אסחרי רבניך חכימי כנישתא חזור חזור לקבלי כלו' העמד צדיקים לנגדי ואז אקרב איתך: 
@11שהם הרהיבני. @33שהם הגדלוני כי ע"י הצדיקים הקב"ה מתגדל ומתקדש ע"כ הטיבי דרכך ומעלליך ואז תיכף מוכן אני לגאלך. ומ"מ לא תתייראי לומ' כיון שהצדיקים נתמעטו אולי הרשעים והאומות יחטיאוני לגמרי שלאיהי' לי ח"ו שום חלק בהקב"ה לזה אמר אל תיראו מהם כי שערך כעדר העזים וגו' פרשתיו למעלה (ד א): 
@22(ו) 
@11שניך וגו'. @33פירשתיו (שם ב) 
@22(ז) 
@11כפלח וגו'. @33פירשתיו (שם ג) ולמעלה אמר נגד הגלות הראשון וכאן אמר נגד הגלות השלישי: 
@22(ח) 
@11ששים המה מלכות. @33מבטיח הקב"ה ואומר כי אף ששים המה מלכות היינו אברהם ויוצאי חלציו היו ששים כמו שחשבן בדברי הימים: 
@11ושמונים פלגשים. @33נח ובניו עד לאברהם הן שמונים: 
@11ועלמות אין מספר. @33שנתחלקו לאומותם וללשונותם אין מספר ולא אקח מכולן רק אותך: 
@22(ט) 
@11אחת היא יונתי. @33כל אותן הששים המירו אותי באל אחר רק אחת היא יונתי שלא המירי אותי כיונה שאינה ממירה בן זוגה. 
@11תמתי. @33שמקבלת ייסורין בתמימות ואינה קוראת תגר: 
@11לאמה. @33היא השכינה כלומר רק אחת היא ראוי שתשרה עלי' השכינה: 
@11ברה. @33שתפסוק זוהמתך ותהי' ברה וזכה: 
@11בנות. @33היינו שרי האומות אשר הן כבנות להשכינה. 
@11ויאשרוה. @33יחזקו את ישראל כמו בשעת מתן תורה שכל המלאכים נתנו מתנות לישראל. 
@11מלכות ופלגשים. @33כי אפי' האומות יהללו אותה כדכתיב (דברים ד) ואמרו רק עם חכם ונבון הגוי הזה: 
@22(י) ?)( 
@11מי זאת. @33בשכר מי יהיה זאת ואמר הקדוש ברוך הוא בשכר הצדיקים שעלו מעלה מעלה בארבעה מדרגות: 
@11כמו שחר. שמתחילה במצרים כשהראה להם הקב"ה נסים ונפלאות היה אור' מעט כשחר: 
@11כלבנה. @33ואח"כ בים היה אורה כלבנה שכל העול' כולה ראו אותה אך מ"מ היתה פגימה שחטאו: 
@11כחמה. @33ואח"כ בשעת קבלת התורה פסקה זוהמתן ונעשה ברה כחמה: 
@11איומה כנדגלות. @33ולעתיד יזדככו כמלאכים ויהיו איומה כנדגלות כמלאכי השרת המכינים בשם נדגלות: 
@22(יא) 
@11אל גנת חגוז ירדתי. @33מוסב למעלה לספר בשבח הישראל ואומר כי בשעה שירדתי להם היו מסובבים בקליפות כאגוז זו המסובב בקליפות והאוכל הוא גנוז בתיכו: 
@11באבי הנחל. @33כי אמרו במדרש שבשעת קבלת התורה הוריד הקב"ה נחל שוטף להריק שפע אשר ממנו הוכנו לקבל נבואה וזהו לראות באבי הנחל איך שיפריחו מחמת שפע הנחל. 
@11הפרחה הגפן. @33העיקר הי' אצלי לראות אם פרחו הצדיקים והת"ח הנמשלים לגפן: 
@11הנצו הרמונים. @33וראיתי שגם הרשעים הנמשלים לרמונים עלתה נצה: 
@22(יב)
 [ג בקשת הכנס"י] 
@11לא ידעתי נפשי. @33משיבה הכנס"י ואומרת הנה אז בצאתי ממצרים לא ידעתי נפשי פי' לא הי' לי עדיין חיבור עם נפשי (כי ידיעה הוא מלשון חיבור) שעדיין לא הי' לי חיבור גמור עם הנשמה אעפ"כ הגדלת חסדך עמדי עד: 
@11ששמתני מרכבות עמי נדיב. @33וסרס המקרא ודרשהו כאילו נכתב ושמתני נדיב מרכבות עמי פי' ששמתני נדיב אתה הקב"ה הנקרא נדיב שנותן הכל בנדבה מאתו יתברך שמתני מרכבות לשכינה וקראתני עמי. א"כ גם עתה אף שאינני ראוי כל כך עשה עמנו בחסדך כך: 
@00פרק ז 
@22(א)
 [א מוסב למעלה] 
@11שובי שובי השולמית. @33הם ישראל שהם שלמים באמונתם כמו שפירש"י ומוסב על מה שאמר למעלה ששמתני מרכבות וכל כך החשיב אותי עד שאמרו לי מלאכי השרת שובי שובי השולמית: 
@11שובי שובי ונחזה בך וגו'. @33(אמר ד' פעמים שובי נגד הארבעה גליות) כי אחר שתשובי מכל הגליות ואז ונחזה בך כי לעתיד ישאלו לנו המלאכים אי' מקום כבודו וע"י יחזו ואומרים זה לזה מה תחזו בשולמית ומשיבים כמחולות המחנים כאשר ראינו בשעת קריעת י"ס והשכינה הי' באמצע והישראל היו מחול להשכינה וכל אחד מראה באצבע זה אלי: 
@22(ב)
 [ב תשו' והבטחת הקב"ה] 
@11יפו פעמיך בנעלים. @33הקב"ה מתחיל להבטיח לישראל הגאולה ומשבח אותן ואומר להן שראוין הן לכל הטוב שעתיד להטיב עמהם כי מה יפו פעמיך הם הת"ח המדריכים אותך בדרך ישרה המכונים בשם פעמיך ומדריכים אותך בנעלים פי' באותן המקומות שהיו נעולים מלפניך: 
@11חמוקי ירכיך. @33וגם אותן שהן צדיקים בסתר ואין מגלין עצמן לשום אדם: 
@11כמו חלאים וגו'. @33פי' תכשיטין. ומ"מ הו משולין לחלאים אשר הן מעשי ידי אמן פי' לאותן תכשיטין שיצאו מן האומן ועדיין לא נתקשט בהם: 
@22(ג) 
@11שררך אגן הסהר. @33אפי' רשעי ישראל המכונים בשם שררך שהן כמו הטבור של התינוק כשהוא במעי אמו הפה סתום והטבור פתוח ובו שותה דם נדות אמו כן הן שותין הזוהמא ומ"מ נאמר עליהם שהם מלאים מצות כרמון והן ג"כ עתידיו להזדכך ויתמלא חסרונם ולכך נמשלו לאגן הסהר פי' לעוגל הלבנה בעת שהיא חסירה וסופה להתמלאות: 
@11אל יחסר המזג. @33פי' שלעולם לא יחסר מהן עכ"פ טובים כשיעור מים המזוג ביין והוא שליש. 
@11בטנך ערמת חטים. @33כלומר פרי בטנך היינו הילדים המנוקים מכל חטא נמשלו לערימת חטים המשולל קש ומוץ: 
@11סוגה בשושנם. @33ואותן הילדים מחונכים ומוגדרים במצות ובהשפעת רוח הקודש ע"י הצדיקים המכונים בשם שושנים: 
@22(ד) 
@11שני שדיך. @33וע"י זכיות אלו תזכו כל כך עד שיהיו שני שדיך היינו משה ואהרן: 
@11כשני עפרים. @33פרשתיו (ד ה): 
@22(ה) 
@11צוארך כמגדל השן. @33הת"ח המכונים בשם צווארך שכל העול של ישראל מונח על צווארי הת"ח כמו משא המונח על הצוואר הם כמגדל השן ואינן נכנעין ומשתחוין לע"ג רק עומדין בקומה זקופה כמגדל השן אשר א"א לכופפו כלל: 
@11עיניך ברכות. @33הם הת"ח המכונים בשם עין (כמו עיני העדה) והן מכונים ג"כ בשם ברכות שהן כמעיינות הנובעין חכמה: 
@11בחשבין על שער בת רבים. @33והן נכנסין לחשבון בשביל כל העולם המכונים בשם שער בת רבים: 
@11אפך. @33בשעה שבא אף ח"ו על ישראל: 
@11כמגדל הלבנון. @33נוהג עמם כמו שהנהיג עצמו במגדל הוא הבהמ"ק והוא כאשר הי' המגדל לבנון קיים הי' מטיל האף על הבהמ"ק: 
@11צופה פני דמשק. @33כמו כן עתה שאין בית המקדש צופה האף פני דמשק. דמשק הוא כינוי לת"ח כמו שפירש"י בפ' וירא על דמשק אליעזר שהי' ת"ח כי דמשק ר"ת דולה ומשקה מתורת רבו לאחרים: 
@22(ו) ?)( 
@11ראשך. @33הוא מלך המשיח והוא עליך ככרמל המבושל כל צרכו ועומד ומוכן לאכילה תיכף כן המלך המשיח מוכן בכל הכנותיו לבוא תיכף לגאלך כי הוא ממולא שפע שבע רצון: 
@11ודלת ראשך. @33פי' דלת הוא לשון הרמה וסילוק כמו (ישעי' לח) דלו עיני למרום והיינו מה שהגביה הקב"ה ראשך זה מלך המשיח ומסלק אותו למעלה ומעכב ביאתו (כי כשרוצה הכתוב לומר לשון סילוק כתיב לשון רם כמו (במדבר טז) הרימו מתוך העדה ואומר (איוב כד) רמו מעט ופי' רש"י נסתלקו): 
@11כארגמן. @33החטאים שהן אדומים כארגמן הן הן הגורמין שלא יבא לך ראשך: 
@11אסור ברהטים. @33אל תחוש שמא ח"ו לא תזכו ותתייאשו מהגאולה כי המלך אסור ומקושר בך ברהטים על ידי הצדיקים שבך המכונים בשם רהטים שרצין לפניו כעבדא קמא מרי' ובזכותם ודאי יבא עת לגאלך רק כשלא תזכו ח"ו יבוא ע"י צרות כענין שאמרו מעמיד עליהם מלך כהמן. אבל: 
@22(ז) 
@11מה יפית ומה נעמת אהבה בתענוגים. @33כלומר מה יפה הי' כשהי' בא האהבה ע"י תענוגים אלו זכית שתטיבי דרכך ומעלליך שיבא הגאולה ע"י כולכם זכאי: 
@22(ח) ?)( 
@11קומתך דמתה לתמר. @33אמר הקב"ה ומבטיח אף אם קומתך לא יהי' דומה רק לתמר שאין כולו אוכל וגם שאין מוציא פירותיו רק לסוף ע' שנה שהוא עת הזקנה: 
@11ושדיך לאשכולות. @33שאפי' המניקים שלך יהיו דומין רק לאשכולת התמר שאין יכולין למציץ ממנו רק מעט. אעפ"כ: 
@22(ט) ?)( 
@11אעלה בתמר. @33הנני מבטיח לך שאפי' לא יהי' צדקתך רק מעט כתמר אסייע לך ואקדש אותך ואעלה בך ואשרה שכינתי עליך: 
@11בסנסניו. @33שאבחר אפי' בסנסניו באותן שאינן ראויין כל כך ואז יהיו שדיך כאשכולת הגפן שמוצצין ממנו הכל וכולו אוכל: 
@11וריח אפך כתפוחים. @33שכל עוונותיך הנותנים ריח של אף יהיה לו ריח כתפוחים שיתהפכו לזכיות: 
@22(י) 
@11וחיכך כיין הטוב. @33החיך שלך שימצוץ מהאשכולת הגפן יהי' המציצה שלך בחשק גדול ותרגיש המתיקות כמיין הטוב: 
@11למישרים. @33שהיין לא יהי' יין המשכר רק שכל ההשגחה ילך לדודי למישרים ולא כבן עזאי שהציץ ונפגע: 
@11דובב שפתי ישנים. @33היינו שיחיו מתוך וידובבו: 
@22(יא)
 [ג הכנס"י מדברת ומבקשת] 
@11אני לדודי ועלי תשוקתו. @33אומרת הכנס"י רבש"ע יודעין אנחנו שיותר אתה תתאוה לדבק בנו ממה שאנו מתאוין לדבק בך ואף שהי' ראוי להיות להיפך כי הלא אנחנו החלק ואתה הכל וטבע החלק להתאוות לדבק בהכל וזה אמרם אני לדודי כלומר כמה נפלאה אהבתך לי שאף שאני רק חלק אלוהי ממעל ואני רק כטפל לדודי ולעולם טבע החלק להתאוות להדבק בהכל יהי' לנו להשתוקק לך אך מגודל חסדך עלינו אתה להיפך ועלי תשוקתו. שאתה משתוקק אלינו. ולכך: 
@22(יב) ?)( 
@11נצא השדה. @33אנחנו מבקשים אותך שתעשה אותנו שנהי' משוללי עול הגלות ונהיה כבני חורין בשדה שהוא מקום חירות: 
@11בכפרים. @33שנהי' משוללי עול מזונות רק 
@11נלינה בכפרים @33שנהי' מאוכלי המן דכתיב בי' דק ככפור: ואז כל חפצך נעשה: 
@22(יג) 
@11נשכימה לכרמים. @33כשנהי' משוללי עול דרך ארץ נשכימה אז לכרמים שהן בתי מדרשות שעי"כ נקראים הסנהדרין כרם ביבנה: 
@11פרחה הגפן. @33ואז נראה פריחת הגפן הן הת"ח שיהיו אז ביתר שאת: 
@11פתח הסמדר. @33הן התינוקת של בית רבן יתפקחו אז ביתר שאת: 
@11הנצו הרמונים. @33אפילו הרשעים שנמשלו לרמונים יעלו נצה: 
@11אתן את דודי. @33כלומר הטוב שיש בי ואהבת דודים אשר בקרבי בכח אתן לך שאוציא אותו מכח אל הפועל: 
@22(יד) 
@11הדודאים. @33ידענו בעצמינו כי הדודאים והיינו דודאי התאנים הטובות והרעות כענין שנאמר ( ירמי' כד ) הראני ה' והנה שני דודאי תאנים וגו': 
@11נתנו ריח. @33שהתחילו לשוב ולהטיב וליתן ריח טוב מחמת גודל יסורי הגלות: 
@11ועל פתחינו כל מגדים. @33הטוב אשר בנו כאילו עומד כבר ומוכן לצאת רק שתתחיל מעט לעורר אותנו: 
@11חדשים. @33שחידשו סופרים: 
@11ישנים. @33שכתבת לי בתורתיך: 
@11צפנתי לך. @33הוא צפון בלבי כעת ומבקש אני לעבדך בהם רק שאינני יכול עכשיו לעבדך באמת מגודל הצרות ושאור שבעיסה המעכבין אותי. לזאת בקשנו מי יתנך וגו': 
@00פרק ח 
@22(א) 
[א מוסב למעלה] 
@11מי יתנך כאח לי. @33שתתחבר עצמך לי כי אח מלשון חיבור הוא (כמ"ש הרב המורה בשיתוף שם אח): 
@11שדי אמי. @33שתחזירני לימי קדם שאינק שדי אמי היינו השכינ': 
@11לא יבוזו לי. @33כי עכשיו כשאנו עושין המצות בפרהסיא לעיני העמים הן שוחקין עלינו כמ"ש (איכה א) שחקו על משבתיה משא"כ לעתיד נוכל לעבדך לעיר על העמים ואמרו רק עם חכם ונבון וגו' ואומ' (דברים כח) כי שם ה' נקרא עליך ויראו ממך: 
@22(ב) 
@11אביאך אל בית אמי. @33ואז כשאינק שדי אמי מובטחני שאנהגך אביאך אל בית אמי הוא הבית המקדש אשר שם השראת שכינה כי לא זזה השכינה מכותל מערבי: 
@11תלמדני וגו'. @33הישראל מבקשים שילמדם הקב"ה להשקותו מיין הרקח תורת אמת נקרא יין הרקח: 
@11מעסיס רמוני. @33הרשעיס מכונים בשם רמונים ע"כ מבקשי' הישראל שכאשר ילמוד אותם הקב"ה לשוב אז יהיו יכולין להשקות להקב"ה אפי' מהרמוני' עסיס: 
@22(ג) 
@11שמאלו תחת ראשי. @33מבקשין הכנס"י באם שבלתי אפשרי שיבא הגאולה רק ע"י יסורין בקשתינו ששמאלו דהיינו המדת הדין יהיה תחת ראשי שיהי' רק לסיבת סמיכת ראשי לתקן אותי: 
@11וימינו תחבקנו. @33שהימין היינו הרחמים תסובבני ותשמרני מלחטוא ח"ו: 
@22(ד)
 [ב הקב"ה מדבר להאומות] 
@11השבעתי אתכם. @33זהו תשובת הקב"ה ומחזיר פניו כלפי האומות ואומר להם השבעתי אתכם כלומר מוכרחים אתם מפי גזרותי שמה שתעירו ומה שתעוררו כלומר כל מה שיעוררו מלחמה על ישראל לא יהי' רק: 
@11את האהבה עד שתחפץ. @33היינו שיהי' חפצי בם לאהוב אותם (ומה דכתיב במקראות הראשונים דהשבעתי אתכם אם תעירו וכאן אמר מה תעירו כי זה נאמר על הקץ של הגלות האחרון שאז יהיה בבירור חבלי המשיח ויתבררו ויתלבנו ולא יהיה הטוב והרע מעורבין והרע יתברר להיות רע כולו ע"י יסורין ולכן נאמר שמוכרחין הן האומות מה שיעירו היינו מה שנעשו לשנואים להקב"ה שיוכר רעתם ומה שיעוררו ע"י יסורים לא יהי' רק בשביל את האהבה וגו') 
@22(ה) 
[ג הקב"ה מדבר להכנס"י] 
@11מי זאת וגו'. @33עכשיו מחזיר הקב"ה פניו כלפי ישראל ואומר שלא יקשה להם הדבר מה שאמר להאומות שיעוררו הישראל ע"י יסורין וזה מור' שבודאי יבוא חבל להם וזהו החבלי משיח ע"כ אמר להם ראו נא כי מי זאת עולה מן המדבר פי' זכור נא מי זאת שהיה עולין מהמדבר שהיו צדיקים גדולים עד שלא היה חשובים יותר מהם כמבואר במדרש שלא היה משה ראוי רק לאותו הדור: 
@11מתרפקת על דודה. @33שהיו מתרפקים באהבת דודה הוא הקב"ה: 
@11התפוח @33הוא הר סיני שמכונה בשם תפוח: 
@11עוררתיך. @33השריתי שכינתי עליך ועוררתיך בקדושתי. 
@11ועם כל זאת: חבלתך אמך. @33עשתה לך אמך חבלי לידה וחבלתך מלשון חבלה לך והשכינה נקראת אמך דחשיב אז כאילו יולדתי ולזה אמר שמה בשעת יציאת מצרים ועלותה למדבר בא עליכם חבלי לידה: 
@11חבלה ילדתך. @33היא השכינ' כביכול היה לה ג"כ חבלי לידה שבכל צרתם לו צר ובשעת לידה נקראת יולדת ואח"כ נקראת אמו כלומר שבשעת הכניסך לברית היה לה חבלי לידה ואח"כ כשהכניס אותך תחת כנפי שכינה ונקראת אמך ובא לזככך עשה לך חבלי לידה ע"כ ראי נא שאפי' לדור שעלה ממצרים היה להם צרות צרורות כעין חבלי לידה וכיון שלדור המדבר שהיו צדיקים גדולים היה להם חבלי לידה ק"ו הדברים שא"א לך לבא למעלה גדולה של הגאולה עד שתקבלו עליכם חבלי לידה: 
@22(ו) ?)(
 [ד בקשת הכנ"י]
@11שימני כחותם. @33הישראל מבקשי' אם החבלי משיח הכרחים מבקשים אנחנו מהקב"ה לבל יגרמו ריבוי הצרות להיות נסוגים אחור מאמונתינו ח"ו ע"כ מבקשים אנחנו מהקב"ה שישימני כחותם על לבו שלא ישכחנו ולבו הוא כינוי לרחמים: 
@11כחותם על זרועך. @33ואם ההכרח הוא לשלוח יסורים וזרועך יהי' נטוי' ח"ו עלינו להכות אותנו נהי' עכ"פ כחותם על זרועך הנטויה לבלתי השחותיני כי הלא אם חטאנו ונתחייבנו מות או שאול ראה נא כי הנה לנו אחד לעומת על אחד מאלה: 
@11כמות אהבה. @33כי דבר הנאהב מאוד וכל חשקו עליו ואינו משיג הדב' קשה כמות כענין שאמר כי חולת אהבה אני. נפשי יצאה בדברו. ומה שאנו חולי' לאהבתך יהי' כפרה על חיוב מיתה שנתחייבנו: 
@11כשאול קנאה. @33מה שאנו מקנאים על חילול כבודו יתברך וזאת הקנאה קשה עלינו כשאול יכפר על עון שנתחייבנו בשאול: 
@11רשפיה רשפי אש. @33גחלים של הקנאה הוא רשפי אש בלבי: 
@11שלהבת יה. @33עיקר השלהבת שלי מה שהשם אינו שלם ואינו רק שם של שני אותיו': 
@22(ז) 
@11מים רבים וגו'. @33כל עיקר בקשתינו הוא רק שהאומות המכוני' בשם מים רבים לא יוכלו לכבות את האהבה בהצרות שיצירו לנו. 
@11ונהרות. @33הן שרי האומות: 
@11לא ישטפוה. @33את האהבה: 
@11כל הון ביתו באהבה. @33כלו' שגם ע"י פיתוי והסתה של האומות ואף אם יתן כל אחד מהם כל הון ביתו בכדי לבטל האהבה שבינו לבין הקב"ה: 
@11יבוזו לו. @33שלא יוכלו לכבות את האהב' כי כל כך יהי' האהבה תקוע בלבבינו: 
@22(ח) ?)(
 [ה הקב"ה מדבר להעולמות] 
@11אחות לנו. @33כראות הקב"ה בקשת הישראל שכל עיקר בקשתם שהחבלי משיח לא יגרמו כיבוי האהב' אשר בלבבם ע"כ פתח הקב"ה ואמר לכל העולמות אשר יש להן חלק באדם כי האדם נברא מכל העולמות ומפני כן אמר בתחילת בריאת אדם נעשה אדם וכן מבואר בזהר חדש שהשביע הקב"ה לכל העולמות ואמר להם אחות לנו יש לנו אומה אחת אשר יש לה חיבור עמנו: 
@11קטנה. @33בזכיות: 
@11ושדים. @33מניקים כמשה ואהרן אין לה: 
@11מה נעשה לאחותינו. @33הם הישראל: 
@11שידובר בה. @33היינו ביום שיבא חבל לה והוא חבלי משיח שידובר בה בקושי כי דיבור לשון קשה: 
@22(ט) ?)( 
@11אם חומה היא. @33אמר הקב"ה העצה היעוצה ממני מה לעשות הוא אם חומה היא היינו שכשיהיו הישראל כחותם שהיא חזקה נגד כל העומדים עליו: 
@11נבנה עליה טירת כסף. @33אז יהי' הדבר בחפזון ונבנה תיכף טירת כסף הוא הבית המקדש: 
@11דלת הוא. @33שלא תהא חזקה באמונתה רק כדלת הזה שנוח להפתח להנוקשין עליה: 
@11נצור עליה לוח ארז. @33כלומר נעשה עליה מצור של לוח ארז היינו שלא נעמיד עליה מלך קשה כברזל או כשאר דבר קשה רק מלכות בלתי חזק כלוח ארז והיינו שיארכו הצרות כארז הזה שהוא ארוך במינו למען יהי' החבלי משיח לאט לאט כדי שיוכלו לסבול כענין כנאמר (ישעיה כז) לרגעים אשקנה וגו': ולמען לא יוכלו לכבות את האהבה בתוקף הצרות: 
@22(י)
 [ו הכנס"י מדברת ומבקשת] 
@11אני חומ' @33משיבין הישראל ומבקשים ואומרים אם לא תקרב צדק מאליך ותניח הדבר עלינו דואגים אנחנו מאוד כי הלא בשעת יציאת מצרים אני הייתי כחומ': 
@11ושדי. @33משה ואהרן היה כמגדלות: 
@11כמוצאת שלום. @33ועם כ"ז לא הייתי בעיניו כראוי להטובות שעשה עמדי רק: 
@11כמוצאת שלום. @33כמוצא מציא' וא"כ איך אקוה להגאולה אם תמתין עד שאהי' ראוי לכך. 
@22(יא) ?)( 
@11כרם היה לשלמה. @33וגם ראינו שאז היה לשלמה זה הקב"ה כרם הוא ישראל שהיו מכונים בשם כרם: 
@11בבעל המון. @33בא"י שאינו תחת יד שום שר רק תחת הקב"ה שהוא בעל המון של כל העולם כולו: 
@11לנוטרים. @33ומסרת איתו הכרם לנוטרים הן שרי האומות: 
@11איש זה נבוכדנצ': @33יביא בפריו הביא בשביל פריו של הכרם שעשה באושים כדכתיב (ישעי' ה) ויעש באושים: 
@11אלף כסף. @33היינו החרש והמסגר אלף שהגלה נ"נ אף שהיו אז כ"כ טובים ומ"מ נענשו וא"כ אנן מה נענה אבתרייהו ומה נקוה עוד לגודל חטאינו אם לא תקרב צדק מאליך: 
@22(יב) 
[ז תשובות ונחמות הקב"ה] 
@11כרמי שלי לפני. @33תשובת הקב"ה לבל יתייראו ואומר כרמי שלי היינו הישראל לפני הוא תמיד ומשגיח אני בו שלעולם אינו מסלק השגחתו מהם והן תמיד חקוקים על לבו. 
@11האלף לך שלמה. @33מבטיח הקב"ה ואמר האלף לך שלמה ושלמה זה חול כדאמרינן בש"ס ור"ל שלמה הוא מלכות בית דוד ואמר האלף לך שלמה היינו שבתוך האלף האחרון ע"כ ירום מלכות בית דוד: 
@11ומאתים. @33מן האלף הזה: 
@11לנוטרים את פריו. @33לשומרי תורה ומצות שמתו שיחיו והיינו שעכ"פ יהיה תחיית המתים שני מאות שנה קודם כלות אלף הששי כמו שפי' הרמב"ן 
@22(יג) ?)( 
@11היושבת בגנים. @33מבטיח להם שהיושבת בגנים היינו אותן היושבי' בבתי מדרשית: 
@11חברים.@33הן מלאכי השרת. 
@11מקשיבים לקולך. @33עתיד שמלאכי השרת ישמעו לקולך: 
@11השמיעני. @33הם יבקשו מאתך השמיעני דברים הקדושים: 
@22(יד) ?)(
 [ח מסיימין ישראל בתפלה ובקשה] 
@11ברח דודי. @33זהו בקשת ישראל כיון שאמרת ששכר שלי לפניך הנני מבקשים ברח דודי מהגלות כי כביכול השכינה עמנו בגלות: 
@11ודמה לך לצבי וגו'. @33שהם קלים במרוצתם: 
@11על הרי בשמים. @33עשה בשביל הרי בשמים שמקדם נתנו ריח טוב ועכשיו הן אבילות כמו הר המורי' אשר כולם הקריבו שם ריח ניחוח אדם ונח ואברהם עקד שם את יצחק ובזכותם תרחם ותגאל אותנו במהרה בימינו. אמן: 
@99נשלם פירוש שיר השירים. תהלה ליוצר אורים 
