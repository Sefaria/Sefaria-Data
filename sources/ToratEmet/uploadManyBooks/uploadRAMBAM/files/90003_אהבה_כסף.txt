&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=<b>^^]]=</b>&UniqueId=2006
$ כסף משנה - אהבה

# הלכות קריאת שמע

~ הלכות קריאת שמע - פרק ראשון




! א 
[[פעמים בכל וכו'.]] מפורש פרק קמא דברכות (דף י''א.) דבין לבית שמאי בין לבית הלל פעמים ביום קוראים את שמע אלא שנחלקו היאך קוראין אותה וז''ל ב''ש אומרים בערב כל אדם יטו ויקראו ובבקר יעמדו שנאמר בשכבך ובקומך וב''ה אומרים כל אדם קורין כדרכן שנאמר ובלכתך בדרך א''כ למה נאמר בשכבך ובקומך בשעה שדרך בני אדם שוכבים ובשעה שבני אדם עומדים. ורבינו נקט לישנא דב''ה והקדים ק''ש של לילה כלישנא דקרא של לילה ברישא וטעמא דקרא משום דתחלת היום מן הלילה הוא כדכתיב ויהי ערב וכו': 


! ב 
[[ומה הוא קורא וכו'.]] כך מתבאר מתוך המשנה שאכתוב בסמוך: [[ומקדימין לקרות וכו'.]] פ''ב דברכות (דף י''ג.) אמר ריב''ק למה קדמה פרשת שמע לוהיה כדי שיקבל עליו עול מלכות שמים תחלה ואחר כך יקבל עליו עול מצות והיה אם שמוע לויאמר שוהיה אם שמוע נוהג בין ביום בין בלילה ויאמר אינו נוהג אלא ביום כלומר דמשתעי בציצית שאינה נוהגת אלא ביום. ודע שגירסת רבינו הנכונה ואחריה והיה אם שמוע שיש בה צווי על שאר המצות וכך מצאתי בספר מדוייק ולא כמו שכתוב בספרינו שיש בה צווי על זכירת כל המצות דהא ליתא שעל המעשה צוה בוהיה אם שמוע לא על הזכירה בלבד וזה טעם רבינו בקדימת והיה אם שמוע לויאמר שוהיה אם שמוע יש בה צווי על המעשה ויאמר אין בה צווי על מעשה כל המצות אלא על זכירתן וראוי להקדים הצווי על המעשה לצווי על הזכירה ופירוש המשנה לדעת רבינו כך היא למה קדמה והיה אם שמוע לויאמר לפי שמעשה המצות שנזכר בוהיה אם שמוע נוהג בין ביום בין בלילה וזכירת המצות שעל ידי ציצית שנזכר בויאמר אינו נוהג אלא ביום רצוני המזכיר שהוא הציצית אינו אלא ביום וא''כ ראוי להקדים והיה אם שמוע לויאמר ורבינו רצה לתת לנו טעם למה אנו קוראים פרשת ציצית ואגב גררא נתן לנו טעם למה נתאחרה. וא''ת למה לי טעם שיש בה צווי זכירת המצות תיפוק ליה משום שיש בה זכירת יציאת מצרים ומצוה להזכיר יציאת מצרים ביום ובלילה י''ל שאילו לא היינו קורין אותה אלא מטעם יציאת מצרים לא היינו מצרפים אותה עם שמע והיה אם שמוע שאינה מענינם אבל לפי שיש בה ציווי זכירת כל המצות נצטרפה עם פרשיות אלו וכיון שנצטרפה להם בקריאת היום אע''פ שמצות ציצית אינה נוהגת אלא ביום לא ראו חכמים לחלק בין יום ולילה: 


! ג 
[[אף ע''פ שאין מצות ציצית וכו'.]] כלומר כיון שזכירת המצות הכתוב בויאמר תלאו הכתוב בציצית והציצית אינו נוהג אלא ביום דין הוא שלא נקרא אותה בלילה אלא מפני שיש בה זכירת יציאת מצרים ומצוה להזכיר יציאת מצרים ביום ובלילה דאע''ג דעיקר גאולה ביום היתה מ''מ כי אתחלא גאולה בלילה אתחלא כדכתיב ויקרא פרעה למשה ואהרן לילה. והדין משנה סוף פרק קמא דברכות (דף י''ב ע''ב) מזכירין יציאת מצרים בלילות שנאמר למען תזכור את יום צאתך מארץ מצרים כל ימי חייך ימי חייך הימים כל ימי חייך הלילות: 


! ד 
[[הקורא קריאת שמע כשהוא גומר וכו'.]] בפסחים (דף נ''ו.) פרק מקום שנהגו אמר רשב''ל ויקרא יעקב לבניו בקש יעקב לגלות לבניו קץ הימין ונסתלקה ממנו שכינה אמר שמא ח''ו יש במטתי פסול כאברהם שיצא ממנו ישמעאל ואבי יצחק שיצא ממנו עשו אמרו לו בניו שמע ישראל ה' אלהינו ה' אחד כשם שאין בלבך אלא אחד כך אין בלבבנו אלא אחד באותה שעה פתח יעקב אבינו ואמר ברוך שם כבוד מלכותו לעולם ועד. אמרי רבנן היכי נעביד נימריה לא אמריה משה רבינו לא נימריה הא אמריה יעקב התקינו שיהיו אומרים אותו בחשאי. ורבינו לא נתן טעם למה אומרים אותו בלחש דברור הוא הטעם כדי להבדיל בינו למה שכתוב בתורה ולא בא אלא לתת טעם למה אומרים אותו ואין לדקדק מכאן שקורין ק''ש בקול רם כיון שהוצרכו לומר שקורין אותו בחשאי דאפשר לומר שהוצרכו לומר כן כדי להבדילו מפסוק שמע ישראל שאומרים אותו בקול רם אבל שאר ק''ש לעולם אימא לך שקורין בלחש א''נ דבק''ש ליכא קפידא אם קורא אותה בלחש או בקול רם אבל בשכמל''ו קפידא איכא שלא לקרותו אלא בחשאי. ומכל מקום יש לדקדק בלשון רבינו שכתב שבשעה שקבץ יעקב וכו' ציום וזרזם על יחוד השם וכו' וזה לא מצינו שהוזכר בגמרא אלא שביקש לגלות קץ הימין. וי''ל שרבינו לא רצה לכתוב שביקש לגלות את הקץ לבניו ונסתלקה ממנו שכינה לפי שאינו מענינו והוא ז''ל סובר שכשהזכירו בגמרא אמר שמא ח''ו יש במטתי פסול היינו שהזהירם על יחוד השם מכאן ואילך דאילו לשעבר יודע הוא שבניו כולם צדיקים במעשיהם אבל היה חושב שמא בלב אחד מהם יש איזה שורש פורה ראש ולענה וז''ש רבינו כענין שאמר משה שמשה רבינו ע''ה לא חשדם עכשיו במעשיהם אלא שיש בלבם טינא וזהו בעצמו ענין יעקב כנ''ל ליישב דברי רבינו. ומצאתי בספרי על פסוק שמע ישראל כשנפטר יעקב אבינו מן העולם קרא לבניו והוכיחם כל אחד בפני עצמו וחזר וקרא כולם כאחד אמר להם שמא בלבבכם מחלוקת על מי שאמר והיה העולם אמרו לו שמענו כשם שאין בלבך מחלוקת כך אין בלבנו מחלוקת על מי שאמר והיה העולם: 

! ו
((ה-ו)) [[הקורא קריאת שמע מברך וכו'.]] משנה פ''ק דברכות (דף י''א.) בשחר מברך שתים לפניה ואחת לאחריה ובערב מברך שתים לפניה ושתים לאחריה ותניא אין אומרים אהבת עולם אלא אהבה רבה ורבנן אמרי אהבת עולם ופסקו הרי''ף והרא''ש כרבנן וזה דעת רבינו: 


! ז 
[[ברכות אלו וכו'.]] בפ' אין עומדין (ברכות ל''ג.): [[מקום שהתקינו לחתום וכו'.]] משנה סוף פ''ק דברכות (דף י''א.) מקום שאמרו להאריך אינו רשאי לקצר לקצר אינו רשאי להאריך לחתום אינו רשאי שלא לחתום שלא לחתום אינו רשאי לחתום ובירושלמי א''ר יודן מטבע קצר פותח בברוך ואינו חותם בברוך מטבע ארוך פותח וחותם בברוך ובתוספתא דברכות פ''ק מקום שאמרו להאריך אינו רשאי לקצר לקצר אינו רשאי להאריך לחתום אינו רשאי שלא לחתום שלא לחתום אינו רשאי לחתום לפתוח בברוך אינו רשאי שלא לפתוח שלא לפתוח אינו רשאי לפתוח וכך הוא לשון רבינו. וכתב רבינו בפירוש המשנה שנקראת ברכת יוצר ארוכה ואהבת עולם קצרה לפי שכל ברכה שיש בתחלתה ברוך ובסופה ברוך נקראת ארוכה ושאינו כן נקראת קצרה וא''כ פירוש המשנה לדעת רבינו מקום שאמרו להאריך כלומר להתחיל ולחתום בה בברוך אינו רשאי לקצר כלומר שלא להתחיל או שלא לחתום מקום שאמרו לקצר כלומר שלא להתחיל בברוך או שלא לחתום אינו רשאי להאריך כלומר להתחיל בברוך או לחתום: [[כתב]] הרמ''ך כל המשנה ממטבע וכו' וחוזר ומברך. ולא נהירא מההוא עובדא דההוא (תנא) דאמר בריך רחמנא מריה דהאי פיתא וגם מההוא דאמר דיהבך לן ולא יהבך לעפרא ופטרו אותו מלהודות אע''פ ששינה ממטבע בברכת הגומל ומנימין שינה ממטבע ברכת הזן ואעפ''כ יצא עכ''ל: [[וכל שאינו אומר אמת ויציב וכו'.]] שם [י''ב.] מימרא דרבה בר חנינא סבא משמיה דרב ופירש''י דבשחרית אומר אמת ויציב על החסד שעשה עם אבותינו שהוציאם ממצרים ובקע להם הים וברכת אמת ואמונה מדבר על הגאולה העתידה שאנו מצפים שיקיים לנו הבטחתו ואמונתו לגאלנו מיד מלכים ועריצים ולשום נפשנו בחיים ולהדריכנו על במות אויבינו עכ''ל. ואע''פ שכבר הזכרנו יציאת מצרים בפרשת ציצית חוזרים ואומרים אמת ויציב לומר שכשם שהקב''ה האמית הבטחתו במצרים כן יאמית לעתיד לבא וא''כ אמת ויציב נקשר עם אמת ואמונה ואף ע''פ שאמת ואמונה נתקן על גאולה העתידה אנו אומרים בסוף הברכה גאולה דפרעה כדי לסמוך לגאל ישראל: [[וכתבו]] ההגהות בשם הרמ''ך דלא יצא י''ח היינו שלא יצא ידי חובת ברכה זו אבל ידי חובת ק''ש יצא אפילו לא אמר הברכות כלל כדלקמן בפ''ב עכ''ל. ואני אומר שא''כ פשיטא הוא שמי שלא אמר אותה ברכה לא יצא י''ח אותה ברכה לכך י''ל דכיון דברכות אלו שאנו מאמינים שכשם שעשה בגאולת מצרים כן יעשה בגאולה העתידה מעין ק''ש הם ואם לא אמרם נהי דידי ק''ש יצא ידי ק''ש כראוי לא יצא. א''נ ה''ק אפילו אמר הברכות האלו אלא שלא התחיל אמת ויציב אמת ואמונה לא יצא י''ח קריאת ברכות אלו כראוי לפי שעיקרם נתקנו לומר שהקב''ה האמית הבטחתו במצרים ועתיד לאמתה לנו לעתיד לבא. וכתב ה''ר מנוח אית דפרשי שהפך הדבר שאומר אמת ואמונה בשחרית ואמת ויציב בערבית ונמצא משנה מטבע של חכמים ומשום הכי לא יצא ידי חובתו. ועוד שהוא צריך להזכיר אמונה בערב שאנו מפקידים רוחנו לידו של הקב''ה ובחסדו מחזירה לנו והיינו דכתיב להגיד בבקר חסדך וכו'. וכתב ה''ר אשר דכי אמרינן לא יצא דוקא כי אמר אני ה' אלהיכם אבל לא אמר אני ה' אלהיכם אין צריך לומר אמת כדאמרינן בגמרא [דף י''ד] לא אמר אני ה' אלהיכם אין צריך לומר אמת עכ''ל ה''ר מנוח: 


! ח 
[[הקדים ברכה שנייה וכו'.]] שם [י''א:] תנן התם א''ל הממונה ברכו ברכה אחת מאי היא א''ר זריקא א''ר אמי אר''ל יוצר אור ואמרו שם דהא דרבי זריקא לאו בפי' איתמר אלא מכללא איתמר דאמר רבי זריקא א''ר אמי אר''ל זאת אומרת ברכות אין מעכבות זו את זו כלומר אא''ב יוצר אור הוו אמרי היינו דאין מעכבות זו את זו דלא הוו אמרי אהבה רבה אא''א אהבה רבה הוו אמרי דילמא הא דלא אמרי יוצר אור משום דלא מטא זמן יוצר אור וכי מטא זמניה הוו אמרי ליה ואי מכללא מאי כלומר מאי גריעותיה מאילו איתמר בפירוש ומהדר דאי מכללא לעולם אהבה רבה הוו אמרי וכי מטא זמן יוצר אור הוו אמרי ליה ומאי ברכות אין מעכבות זו את זו סדר ברכות. משמע מהכא דכיון דקי''ל דברכות אין מעכבות זו את זו מכ''ש שאין סדר לברכות ומ''מ יש לתמוה דכיון דקי''ל כל ברכה שאין בה שם ומלכות אינה ברכה וברכה הסמוכה לחבירתה אין בפתיחתה הזכרת השם ובכולה ליכא מלכות כשקורא אותה בלא סמוכה לחבירתה היאך יצא וצריך לומר דכיון שהיא סמוכה לחבירתה שיש בה שם ומלכות כשקורא אותה בפני עצמה נמי חשיבא כאילו יש בה שם ומלכות: [[בשחרית  פתח יוצר אור וכו' עד אחר חתימתן.]] בסוף פרק קמא דברכות (שם י''ב.) גרסינן פשיטא היכא דנקיט כסא דחמרא בידיה וקסבר דשיכרא הוא ופתח ומברך אדעתא דשיכרא ומסיים אדעתא דחמרא יצא דאי נמי סיים בדשיכרא יצא דהא תנן על כולם אם אמר שהכל נהיה בדברו יצא אלא היכא דנקיט כסא דשיכרא בידיה וקסבר דחמרא הוא פתח ובריך אדעתא דחמרא וסיים בדשיכרא מאי בתר עיקר ברכה אזלינן או בתר חתימה אזלינן ת''ש שחרית פתח ביוצר אור וסיים במעריב ערבים לא יצא פתח במעריב ערבים וסיים ביוצר אור יצא ערבית פתח במעריב ערבים וסיים ביוצר אור לא יצא פתח ביוצר אור וסיים במעריב ערבים יצא כללו של דבר הכל הולך אחר החיתום שאני התם דקאמר ברוך יוצר המאורות. הניחא לרב דאמר כל ברכה שאין בה הזכרת השם אינה ברכה שפיר אלא לרבי יוחנן דאמר כל ברכה שאין בה מלכות אינה ברכה מאי איכא למימר אלא כיון דאמר רבה בר עולא כדי להזכיר מדת יום בלילה ומדת לילה ביום כי קאמר ברכה ומלכות מעיקרא אתרוייהו קאמר עכ''ל הגמרא. [[ורבינו ]] כתב בפ''ח מהלכות ברכות לקח כוס של שכר בידו והתחיל הברכה על מנת לומר שהכל וטעה ואמר בורא פרי הגפן אין מחזירין אותו וכן אם היה לפניו תבשיל של דגן ופתח על מנת לומר בורא מיני מזונות וטעה ואמר המוציא יצא מפני שבשעה שהזכיר שם ומלכות שהם עיקר הברכה לא נתכוון אלא לברכה הראויה לאותו המין והואיל ולא היה בעיקר הברכה טעות אע''פ שטעה בסופה יצא ואין מחזירין אותו עכ''ל. [[וכתבו]] תלמידי ה''ר יונה שרבינו מפרש פתח בדשיכרא וסיים בדחמרא ר''ל שגמר כל הברכה כמו אם היה שכר ואח''כ סיים ואמר בפה''ג קודם שישתה כגון שאמר בא''י אמ''ה שהכל נהיה בדברו ובורא פרי הגפן יצא כיון שסיים כראוי ואפילו סיים בדשיכרא כלומר ששתה מיד אחר שאמר שהנ''ב ונמצא שהיה הסיום כמו בשכר יצא אלא היכא דנקיט כסא דשיכרא וקסבר דחמרא פתח בדחמרא וסיים בדשיכרא כגון שאמר בא''י אמ''ה בפה''ג ושהנ''ב מאי בתר פתיחה אזלינן כלומר אחר מה שאמר בתחלה בורא פרי הגפן ולא יצא או אחר מה שאמר בסוף שהנ''ב ויצא ולא איפשטא ולקולא ואידך ברייתא בשחרית פתח ביוצר אור מפרש אותה שהתחיל בא''י יוצר אור ובשעת החתימה במקום בא''י יוצר המאורות חתם בא''י המעריב ערבים וכן כולה על זה הדרך. ויש קושיא לדרך הזה דבגמרא חזינן דמדמי הני ברייתות אהדדי ולזה הפירוש אינן דומות דחיתום האמור כאן הו''ל חיתום מדבר אחד בלבד או מיוצר המאורות או ממעריב ערבים וחיתום האמור למעלה הוא שבסוף אמר מענין אחר ובאותה חתימה עצמה אמר מתחילה מענין אחר ונמצא שבין בא''י ובין החתימה עצמה מפסיק עכ''ל. וכיוצא בזה פי' ה''ר מנוח שכתב וז''ל פתח ביוצר אור כגון שאמר בא''י יוצר אור אשר בדברו מעריב ערבים וכו' עד שחתם המעריב ערבים לא יצא שהרי החיתום היה שלא כראוי פתח במעריב ערבים כגון שאמר בא''י אמ''ה אשר בדברו מעריב ערבים יוצר אור ובורא חשך וכו' עד בא''י יוצר המאורות יצא שהרי חתם כהלכתו וכן בערבית וכו' מתפרש על זה הדרך שכל הברכות הולכות אחר חתימתן וכיון שחתם כהוגן אע''פ שפתח שלא כהוגן יצא עכ''ל. [[ותמהני]] איך עלה בדעתו לפרש כן בדברי רבינו שהרי דבר מבואר הוא שלשון רבינו אינו סובל פירוש זה בשום פנים שרבינו תלה הדבר שבשעה שזכר שם ומלכות לא נתכוון אלא לברכה הראויה. ולפי דעתם כיון שסיים בברכה הראויה אע''פ שפתח בברכה שאינה ראויה יצא אף ע''פ שמסתמא בשעת הזכרת שם ומלכות היתה כוונתו לברכה שאינה ראויה כמו שפתח וזה היפך דברי רבינו. ולי נראה שרבינו מפרש פתח ומברך אדעתא דשיכרא כלומר בשעת הזכרת שם ומלכות הוה אדעתא דשיכרא ואח''כ נזכר שהוא יין וסיים בפה''ג פשיטא דיצא דהא אפילו סיים כל הברכה כדעת פתיחתה ואמר שהכל יצא אלא כי קא מיבעיא לן פתח אדעתא דחמרא כלומר בשעת הזכרת שם ומלכות הוה אדעתא דחמרא ואחר כך נזכר שהוא שכר ובירך שהכל נהיה בדברו מאי בתר עיקר ברכה דהיינו שם ומלכות אזלינן והוי כאילו סיים ביין ואין ברכת היין פוטרת את השכר או דילמא בתר חתימה אזלינן ויצא ת''ש שחרית פתח ביוצר אור כלומר בשעת הזכרת שם ומלכות הוה אדעתא דליברך יוצר אור ואח''כ שכח ובמקום יוצר אור אמר אשר בדברו מעריב ערבים לא יצא פתח בשעת הזכרת שם ומלכות אדעתא למימר מעריב ערבים ואח''כ נזכר וסיים יוצר אור יצא ערבית פתח אשר בדברו אדעתא למימר מעריב ערבים ואח''כ שכח וסיים יוצר אור לא יצא פתח בשעת הזכרת שם ומלכות אדעתא למימר יוצר אור ואח''כ נזכר וסיים אשר בדברו מעריב ערבים יצא הא קמן דלא אזלינן בתר עיקר ברכה אלא בתר סיומא והא מיפשטא בעיין דבתר סיומא אזלינן ויצא. ודחי לעולם אימא לך דלא יצא דבתר עיקר ברכה אזלינן ותדע מ''ט כי פתח שחרית בעת הזכרת שם ומלכות אדעתא דמעריב ערבים ואח''כ נזכר וסיים יוצר אור יצא משום דמסתמא סירכיה בתרא נקט ואזיל וחתם יוצר המאורות והו''ל לר''י אליבא דרבה בר עולא פותח וחותם ביוצר וכן כי אמרינן ערבית פתח בשעת הזכרת שם ומלכות אדעתא דמעריב ערבים ואח''כ שכח וסיים יוצר אור לא יצא משום דמסתמא סירכיה בתרא נקט וחתם יוצר המאורות וה''ה נמי דכי קאמר שחרית פתח בשעת הזכרת שם ומלכות אדעתא דיוצר אור ואחר כך שכח וסיים אשר בדברו מעריב ערבים היינו טעמא דלא יצא משום דמסתמא סירכיה בתרא נקט וחתם בא''י המעריב ערבים. וכן כי קאמר ערבית פתח בשעת הזכרת שם ומלכות אדעתא דיוצר אור ואח''כ נזכר וסיים אשר בדברו מעריב ערבים היינו טעמא דיצא משום דמסתמא סירכיה בתרא נקט וחתם בא''י המעריב ערבים. וה''מ למימר שאני התם דקאמר בא''י המעריב ערבים אלא נקט בבא קמייתא דקתני בה יצא דהיינו שחרית פתח במעריב ערבים וסיים ביוצר אור יצא ותדע למה יצא לאו משום דבתר סיומא אזלינן דלעולם בתר עיקר ברכה אזלינן אלא היינו טעמא לפי שחתם יוצר המאורות אבל גבי בעיין דליכא תו חתימה ודאי בתר עיקר ברכה אזלינן דטעמא דמסתבר הוא החילוק הזה שאמרו שאני התם דאמר יוצר המאורות ומשום הכי יצא ולפיכך העתיק כאן לשון הברייתא. [[ומ''ש]] שכל הברכות הולכות אחר חתימתן ה''ק שכל ברכות שהן כגון אלו שיש חתימה בסופן ואע''פ שאין בסופן מלכות כיון שהפתיחה מעין החתימה כי קאמר ברכה ומלכות מעיקרא אתרוייהו קאמר אבל שאר ברכות שאין בהם שני תנאים אלו בתר עיקר ברכה אזלינן ואמרינן בגמרא דהאי שכל הברכות הולכות אחר החיתום אתא לאתויי אכל תמרי וקסבר נהמא אכל דאע''ג דפתח בעת הזכרת שם ומלכות אדעתא דנהמא וסיים בתמרי יצא מ''ט תמרי נמי מיזן זייני. ורבינו בפ''ח מהלכות ברכות כתב שאם לקח כוס של שכר בידו ונתכוון בשם ומלכות לברך שהכל וטעה ואמר בורא פרי הגפן יצא וממילא נפיק מאי דאיבעיא לן בגמרא כי נקיט כסא דשיכרא ופתח בדחמרא וסיים בדשיכרא שכיון שטעה בעיקר הברכה שלא יצא. ולכן כתב רבינו חלוקה זו ולא כתב חלוקה הנזכרת בגמרא זה נ''ל דרך נכון לדעת רבינו. [[וכבר]] עלה בדעתי לפרש דלרבינו ברייתא דפתח ביוצר אור וכו' היינו שהתחיל ממש יוצר אור וחתם בא''י המעריב ערבים ומייתי דאפילו הזכיר הטעות בפיו בתר חתימה אזלינן כל שכן גבי בעיין שלא הזכיר הטעות בפיו אלא בכוונה דלא אזלינן בתר עיקר ברכה ודחי דשאני התם שחותם בסוף יוצר המאורות או מעריב ערבים ומשום הכי יצא ולא אזלינן בתר עיקר ברכה כיון דאיכא חתימה בברכה כראוי אבל גבי בעיין דליכא חתימה בסוף לעולם בתר עיקר ברכה אזלינן ודחיתיו מלשון הברייתא פתח במעריב ערבים וסיים ביוצר אור יצא ואם איתא וסיים ביוצר המאורות מיבעי ליה ומ''מ דרך אפשר הוא ונימא דיוצר אור לאו דוקא. ומדקדוק דברי רבינו נראה שכך היה גורס פשיטא נקט כסא דחמרא בידיה פתח ובריך אדעתא דחמרא וסיים בדשיכרא יצא דא''נ פתח בדשיכרא יצא אלא נקיט כסא דשיכרא בידיה פתח ובריך אדעתא דשיכרא וסיים בדחמרא מאי ואע''פ שאין זה מעלה ומוריד לענין הבנת דברי רבינו כתבתיו לשלמות המלאכה: [[ודע]] שעל מה שכתב רבינו פרק ח' מהלכות ברכות כתב הראב''ד ז''ל כל מה שכתב באלו הענינים הכל הבל שאין הולכים אלא על הפירוש שהוציא בפיו עכ''ל. דעתו ז''ל שאין הברכה תלויה בכוונה אלא הכל תלוי במה שמוציא מפיו וכמבואר בפסקי הרא''ש ז''ל והסוגיא יפרשנה כשיטת הרי''ף ז''ל דהיינו אי אזלינן בתר מה שהוציא תחילה בפיו או אחר מה שהוציא בסוף אבל אם נלך אחר כוונת לבו או אחר מה שהוציא בפיו בהא לא אסתפק להו דפשיטא דדברים שבלב אינן דברים ולשון ההשגה הכי דייק שכתב שאין הולכים אלא על הפירוש שהוציא בפיו. ובעל מ''ע שרצה להכריע סברת רבינו מדמקשה תלמודא בפשיטות הניחא למ''ד וכו' אינו הכרע דלפום דדחי ליה שאני התם דקאמר יוצר המאורות א''ל תינח האי דיחויא לרב אלא לר''י מאי איכא למימר אבל טעם רבינו למפסק דבתר עיקר ברכה אזלינן אפילו לקולא כבר כתבתי דהיינו משום דמסתבר טעמא דההוא שינויא דאמרו שאני התם דקאמר יוצר המאורות: [[וראיתי]] שאלה אחת ששאלו חכמי לוני''ל לרבינו על זה הלשון והיא בעיני קשה עד מאד וז''ל השאלה. יורנו רבינו ואם שכר שעורים איך יצא ומרנא ורבנא אלפס ז''ל הולך על זה הדרך וחתרנו להוציא להיבשה ולא יכלנו שהרי פירות השכר אינן יוצאים מהגפן ודמי לפתח במעריב ערבים וסיים ביוצר אור לא יצא הראנו אתה רבינו את האור כי טוב: [[תשובה]] יראה לי שאין הדברים אמורים אלא בשכר היוצא מן הגפן כמו בנזיר מיין ושכר יזיר ובאותו שכר של ענבים שאין אדם רואה בכוס אם שכר אם יין ושיבא אדם לטעות ויפתח ע''מ שהוא שכר ויסיים בפה''ג אבל בשכר של שעורים וכיוצא בו לא איירי רבנן בדבר זה כלל וכי יש מי שיאמר לקח תמרא ופתח על דעת לברך ב''פ העץ וסיים המוציא לחם מן הארץ יצא אטו בשופטני עסקינן ומה מקום לשגגה זו אלא בשכר היוצא מן הגפן הן הדברים אמורים עכ''ל. וקשה שאיך אמרו שהרי''ף הולך על זה הדרך שאם נתכוונו על שפירש שכר זה היינו שכר של שעורים זאת לא ראינו ולא שמענו מדבריו ואם נתכוונו על שהרי''ף פסק לקולא ואין מחזירין אותו ובחלוקה זו שכתב רבינו יצא הושוו. דבה''ג שכתב רבינו מי הגיד להם שהרי''ף סובר כמותו דילמא לעולם אימא לך שלא יצא לדעת הרי''ף דדברים שבלב אינם דברים. ועוד קשה שאמרו שהרי פירות השכר אינן יוצאים מן הגפן ודמי לפתח במעריב ערבים וסיים ביוצר אור לא יצא דלא דמו דשאני התם דקאמר יוצר המאורות. ועוד שנראה מדבריהם דדוקא בשכר היוצא מן הגפן הדברים אמורים משום דכשאומר בפה''ג קושטא קאמר וא''כ אמאי לא איפשיטא בעיין כי היכי דפשיטא לן היכא דנקט כסא דחמרא וכו' משום דעל כולם אם אמר שהכל יצא הא נמי פשיטא משום דאפילו אמר בפה''ג יצא. גם תשובת רבינו אליהם אינה מתיישבת כלל שאם נתכוון להשיב דדוקא בשכר היוצא מן הגפן עסקינן משום דכי אמר נמי בורא פרי הגפן יצא אבל אם היה שכר שעורים לא יצא. וכן נראה מלשון רבינו ירוחם ז''ל שזהו פי' תשובה זו ואם הדבר כן קשה הקושיות שהקשיתי ועוד קשה למה נדחק לומר דלא איירי בשכר שעורים הרי כתב שאם היו לפניו פירות הארץ והתחיל הברכה על מנת לומר בורא פרי האדמה וטעה ואמר בורא פרי העץ אין מחזירין אותו ואם לקח שכר שעורים והתחיל הברכה על מנת לומר שהכל נהיה בדברו וטעה ואמר בורא פרי הגפן הא ודאי שאין מחזירין אותו דמאי שנא הא מהא. ואם כוונת רבינו בתשובתו נתכוון לתת מציאות איך אפשר שיטעה בין שהכל נהיה בדברו לבורא פרי הגפן וכמו שכתב אטו בשופטני עסקינן ולפי שהם שאלוהו ואם שכר שעורים היאך יצא השיבם דאין הדברים אמורים אלא בשכר גפנים אבל בשכר שעורים אין מקום לטעות אבל אם היה אפשר לטעות אה''נ דה''ה ודומה לפירות הארץ שכתב בסמוך. מ''מ יקשה שמה שטענוהו לא הודה להם ומה שהודה להם לא טענוהו שזה דבר עקרי בשאלתם ועל עיקרה הו''ל להשיב ולומר לא כמו שאתם סוברים שאני מפרש ההלכה כדעת הרי''ף כי שטה אחרת יש לי ולבאר להם מאי זה טעם פסק דבתר עיקר ברכה אזלינן גם לומר להם דלא דמי לפתח במעריב ערבים וסיים ביוצר אור לא יצא ולהניח המקרה ההוא אי עביד איניש דטעי או לא דאטו בין יום ללילה עביד איניש דטעי וכדתניא פתח ביוצר וכו' בין שכר שעורים ליין לא כ''ש ועוד שכמה יינות יש שהם לבנים או צהובים כשכר שעורים וא''כ אין מקום לתשובה זו: [[מצאתי]] להרמ''ך שכתב בדוחק גדול אתי פירוש ההלכה לפסק שלו מ''מ מה שהשיב הוא על זה ומוקי ההלכה בשכר של ענבים אינו כלום עכ''ל: [[והר''ש]] ן' וירגה נר''ו כתב וז''ל כדי להבין תשובה זו צ''ל שגירסת הרמב''ם בהלכה היא פשיטא היכא דנקט כסא דחמרא בידיה וידע דחמרא הוא ופתח אדעתא דחמרא וסיים בדשיכרא יצא דתנן על הכל אם אמר שהנ''ב יצא אלא היכא דנקיט כסא דשיכרא בידיה וידע דשיכרא הוא ופתח בדשיכרא וסיים בדחמרא מאי בתר ברכה אזלינן או בתר חיתום ועל זה שאלו חכמי לוני''ל להרמב''ם יען היתה זאת גירסתם בספרים שאלו ממנו אם השכר הוא של שעורים איך יעלה על הדעת שיצא בברכת בורא פרי הגפן ועל זה אמרו שחתרו למצוא דרך ליישב דברים אלו של הרי''ף ולא מצאו שהרי זה דומה לפתח בערבית במעריב ערבים וסיים ביוצר אור שלא יצא וה''נ איך יצא בבורא פה''ג על שכר שעורים. וע''ז השיב הרמב''ם שהשכר הוא של גפן כי אם הוא של שעורים לא יעלה על הדעת וכו'. ולפי גירסא זו שאנו אומרים שהיא גירסת הרמב''ם נמצאת החלוקה שהביא הרמב''ם היא החלוקה שעליה נתייסדה בעיית הגמרא עכ''ל. ודבר קשה הוא לומר שהיה לרבינו גירסא שלא נמצאת בספרים וגם יקשה עליו קושיות שהקשיתי לעיל ולכן אני אומר כי השאלה הזו גם תשובתה דבריהם סתומים וחתומים מ''מ לענין דברי רבינו בחיבור נ''ל שמה שכתבתי הוא דבר נכון. וכתבתי כל הדברים האלה במקום הזה לפי שהגמרא הביאה שני הענינים יחד הא דפתח ביוצר אור וכו' והא דפתח בדשיכרא גם אני בעניי ראיתי לכתבם יחד כדי שיתברר הדבר יותר. ובמה שכתב רבינו כאן דשחרית פתח ביוצר אור וכו' למדנו מה פירושו על פי הדרכים שכתבתי למעלה: 


! ט 
[[איזהו זמן קריאת שמע בלילה.]] משנה שם (ברכות ב'.) מאימתי קורין את שמע בערבין משעה שהכהנים נכנסים לאכול בתרומתן ומפרש בגמרא דהיינו משעת צאת הכוכבים ונחלקו שם באותה משנה עד אימתי סוף זמנה ופסק כחכמים שאמרו עד חצות ואמרו בגמרא [שם ד] דחכמים ס''ל דזמנה עד שיעלה עמוד השחר אלא שאמרו עד חצות כדי להרחיק את האדם מן העבירה שלא יאמר אוכל ואשתה ואחר כך אקרא קריאת שמע וחוטפתו שינה ונמצא ישן כל הלילה. וז''ש רבינו כדי להרחיק את האדם מן הפשיעה דפשיעה היא לאכול ולשתות קודם קריאת שמע ואחר חצות נהי דיצא י''ח קריאת שמע בזמנה מ''מ הרי עבר על דברי חכמים וכדי שלא לעבור על דבריהם יהיה זהיר לקרותה מיד אחר יציאת הכוכבים קודם שיאכל וישתה: 


! י 
[[הקורא קריאת שמע של ערבית וכו'.]] שם (ח':) ברייתא דרשב''י פעמים שאדם קורא ק''ש שתי פעמים ביום אחת קודם הנץ החמה ואחת אחר הנץ החמה ויוצא בהם ידי חובתו אחת של יום וא' של לילה ושם (ט'.) אמר רבי אחא בר חנינא אמר ריב''ל הלכה כרשב''י א''ר זירא ובלבד שלא יאמר השכיבנו כי אתא רב יצחק בר יוסף אמר הא דרבי אחא בר חנינא לאו בפירוש איתמר אלא מכללא איתמר דההוא זוגא דרבנן דאשתכור בהילולא דבריה דריב''ל אמר כדאי הוא ר''ש לסמוך עליו בשעת הדחק. וסובר רבינו דרשב''י לא פליג אדרבנן שאמרו דזמנה עד שיעלה עמוד השחר אלא דכי אמרו זמנה עד שיעלה עמוד השחר היינו אפילו עבר במזיד ואיחר מלקרוא קריאת שמע כל הלילה אם רצה לקרות קודם שיעלה עמוד השחר קורא ויוצא י''ח אבל אחר שעלה עמוד השחר כיון שעבר ולא קרא במזיד אפילו אם קרא אחר כך לא יצא ידי חובתו והיינו דרבנן דאמרי שאין זמנה אלא עד שיעלה עמוד השחר אבל מי שלא הזיד אלא היה אנוס קורא אפילו אחר שיעלה עמוד השחר קודם הנץ החמה ויוצא ידי חובתו והיינו דרשב''י וכדרב יצחק בר יוסף דאמר דהא דפסק ריב''ל כוותיה היינו בשעת הדחק וכן פסקו הרי''ף והרא''ש ז''ל. ונ''ל טעמן של דברים שהתורה אמרה בשכבך בשעה שדרך בני אדם שוכבין מסרה הדבר לחכמים שיפרשו עד אימתי הוי זמן שכיבה והם פירשו דעיקר זמן שכיבה הוי עד שיעלה עמוד השחר ולפיכך זמן קריאה בזמן הזה שוה לכל אדם אפילו למזידין ולפי שאחר שעלה עמוד השחר קודם שתנץ החמה איכא אינשי דגנו בההיא שעתא אמרו דאכתי הוי זמן שכיבה לגבי אנוסין אבל למזידין אמרו דכיון דרוב בני אדם קמו באותה שעה לא מיקרי תו זמן שכיבה. ומפרש רבינו שמה שאמר רבי זירא ובלבד שלא יאמר השכיבנו לא קאי אלא אהא דרשב''י כפירש''י ולא אאידך ברייתא דרשב''י דקאי נמי קודם שיעלה עמוד השחר שאכתוב לקמן והיא שנויה אצל זו. ומה שלא אמר שלא יאמר מעריב ערבים משום דמזכירים מדת לילה ביום: [[וכתב]] ה''ר מנוח שיכול לומר הברכה רק שיחסר הפתיחה שלא יתחיל השכיבנו כן כתב הריא''ג. ואני אומר שיאמר השכימנו במקום השכיבנו ומיהו מלשון הגמרא משמע שלא יאמר הברכה כלל עכ''ל וכן כתב הרא''ש: 


! יא 
[[ואי זה הוא זמנה ביום וכו'.]] (שם ט':) אמר אביי לקריאת שמע כותיקים דא''ר יוחנן ותיקים היו גומרין עם הנץ החמה תניא נמי הכי ותיקים היו גומרין אותה עם הנץ החמה כדי שיסמוך גאולה לתפילה ונמצא מתפלל ביום. ודעת רבינו שתפלה מצותה מיד אחר הנץ וכדאמר התם רבי זירא מאי קרא דמצוה להתפלל עם הנץ החמה שנאמר ייראוך עם שמש. וזהו שכתב רבינו כדי שיגמור לקרות ולברך ברכה אחרונה עם הנץ החמה כלומר כדי שתיכף שתנץ החמה יתפלל ומה שאמרו ותיקים היו גומרין אותה היינו שגומרים אותה וברכותיה. ומ''ש רבינו ושיעור זה כמו שיעור שעה קודם שתעלה השמש יש לתמוה היאך כתב רבינו שזמן זה הוא שיעור שעה אחת שנראה שהוא זמן מועט משיעור שעה. ורבינו מהר''י אבוהב ז''ל כתב דלא קשיא שהנה עליית השמש דהרמב''ם ר''ל לאחר שיעלה גוף השמש כולו והנץ החמה הוא מיד כשיתחיל גוף השמש לעלות עכ''ל. ובנוסחא אחרת מצאתי במקום שיעור שעה אחת עישור שעה אחת והיא נוסחא אמיתית: [[ואם איחר וקרא.]] כלומר אפילו במזיד דהא זמן קימה הוא עד סוף ג' שעות וכרבי יהושע דאמר במתניתין (שם ט': י'.) דזמנה עד ג' שעות ואפסיקא בגמרא הלכתא כוותיה ומוכח בירושלמי דהיינו עד סוף ג' שעות ואף על גב דבריש פרק קמא דברכות (דף ג':) אמרינן רבי נתן ס''ל כרבי יהושע וכו' שית דליליא ותרתי דיממא תרי משמרות הויין הכי קאמר תרתי שלמות שדרך כל מלכים לישן דאילו בשעה שלישית קצתם קמים אחר חציה וקצתם סמוך לסופה וקצתם בסופה ממש: 


! יב 
[[מי שהקדים וקרא וכו'.]] (שם ח':) תניא רשב''י אומר פעמים שאדם קורא קריאת שמע ב' פעמים בלילה אחת קודם שיעלה עמוד השחר ואחת לאחר שיעלה עמוד השחר ויוצא ידי חובתו אחת של יום ואחת של לילה, וכתב הרי''ף דהיינו דוקא בדיעבד א''נ בשעת הדחק כגון מי שהיה משכים לדרך כלומר ואם יהיה בדרך בשעת קריאת שמע יודע שלא יוכל לכוין לבו או לא ירצו להמתין לו לעמוד בפסוק ראשון ולכן רוצה לקרות עתה אבל אם אינה שעת הדחק לא יקרא לכתחלה וכך הם דברי רבינו: [[וכתב]] ה''ר מנוח הא דאמרינן פ' א''ל הממונה [ל''ז:] הקורא עם אנשי משמר לא יצא י''ח פי' דה''ק לא יצא י''ח ק''ש בעונתה אבל אינו צריך לחזור ולקרות א''נ התם במי שרגיל לקרות עמהם שלא במקום אונס וקנסוהו שלא יצא כדי שלא יהא רגיל בכך ואנשי משמר שאני שהיו טרודים בקרבנות והוי כשעת הדחק וכתב דכגון שהיה הולך לדרך הרשות חשיב שעת הדחק ועדיף לקרות כן משעלה עמוד השחר בכוונה מלקרות אחר כך בלא כוונה ואם יש בעיר קבורת מת או מילה וכן יום ערבה דמפשי ברחמי יכולים לקרות תיכף משעלה עמוד השחר עכ''ל: 


! יג 
[[הקורא אחר שלש שעות וכו'.]] משנה (שם ט':) הקורא מכאן ואילך כלומר מג' שעות ואילך לא הפסיד כאדם שקורא בתורה ובגמרא מאי לא הפסיד לא הפסיד הברכות וכיון שלא חילקו שם בין אנוס למזיד משמע דדוקא גבי לילה דשכיח שינה הוא דגזרו, גם רבינו לא ראה לחלק ביניהם וזהו שכתב לענין שאחר שלש שעות לא יצא ידי חובת קריאת שמע בעונתה אפילו היה אנוס ולענין שמברך לפניה ולאחריה אחר ג' שעות כתב אפילו איחר כלומר אפילו איחר במזיד וכתב הרא''ש ז''ל בשם רבינו האי גאון ז''ל דדוקא עד סוף שעה רביעית הוא דמברך לפניה ולאחריה שהוא זמן תפלה לרבי יהודה אבל מכאן ואילך הפסיד הברכות ואם בירך עובר על לא תשא. וה''ר מנוח כתב הקורא אחר שלש שעות וכו' פי' כל שאר היום עד הערב ודעת ר''ח דדוקא עד שעה רביעית אבל מרביעית ואילך הפסיד ואין כן דעת כל המפרשים ולישנא דמתני' הכי מוכחא הקורא מכאן ואילך ולא יהיב שיעורא משמע דכולי יומא קאמר עכ''ל. יש שואלים מ''ט בשכבך דרשינן כל זמן שבני אדם שוכבים על מטתם וכדאמרינן בהא דרשב''י פעמים שאדם קורא קריאת שמע ב' פעמים ביום אחת קודם הנץ החמה ואחת אחר הנץ החמה ויוצא י''ח אחת של יום ואחת של לילה ומסיק התם דקרי ליה ליליא משום דאיכא אינשי דגנו בההיא שעתא וע''כ אין פי' שבאותה שעה עולים על מטתם לשכב דאין דרך בני אדם לשכב באותה שעה אלא פי' שעדיין שוכבים על מטתם ואם כן בשכבך פי' בעודם שוכבים והיינו לרוב בני אדם עד שיעלה עמוד השחר ולמה לא דרשו כן ובקומך כל זמן שבני אדם קמים דהיינו כל היום. וי''ל דאה''נ דהכי דרשינן ליה ומ''ה אמרי' הקורא מכאן ואילך לא הפסיד הברכות ואילו לא היה זמן קריאת שמע כלל היו ברכותיו לבטלה אלא משום דקי''ל דצריך לסמוך גאולה לתפלה ותפלות כנגד התמידין תקנום והתמיד היה קרב עד ד' שעות ואם כן קודם צריך לקרות קריאת שמע ולכך הקדימו זמנה עד סוף שלש שעות ואסמכוה אקרא ובקומך בשעה שדרך בני אדם קמים ותדע דאסמכתא היא ולא עיקר פירושא דקרא דתלי טעמא עד סוף ג' שעות דשכן דרך בני מלכים לעמוד בשלש שעות ואטו בני מלכים מי הוו רובא דעלמא אלא ודאי כדאמרן כנ''ל: 

~ הלכות קריאת שמע - פרק שני




! א 
[[הקורא את שמע וכו'.]] פ''ב דברכות (דף י''ד:) ת''ר שמע ישראל ה' אלהינו ה' אחד עד כאן צריך כוונת הלב דר''מ אמר רבא הלכה כר''מ ואף ע''ג דאיכא התם אמוראי אחריני דפסקי כתנאי אחריני רבא הוי בתרא מכלהו והלכתא כוותיה וכן פסק הרי''ף ז''ל. ושם (דף י''ג.) בראש הפרק היה קורא בתורה והגיע זמן המקרא אם כיון לבו יצא ואם לאו לא יצא ובגמ' ש''מ מצות צריכות כוונה מאי אם כיון לבו לקרות לקרות והא קא קרי בקורא להגיה את הספר אם יש בו טעות דאפילו לקריאה לא מכוין. וסובר רבינו דהאי אוקימתא היא לפום מאי דמתמה ש''מ מצות צריכות כוונה וקאמר דא''צ כוונה ומאי אם כיון לבו אם כיון לקרות אבל לדידן דקי''ל שצריך לכוין בפסוק ראשון פירושא דמתני' היינו היה קורא בתורה אפילו להגיה אם כיון לבו בפסוק ראשון יצא ואם לא כיון לבו בפסוק ראשון אפילו היה קורא שלא להגיה לא יצא ואין להקשות הא אפילו למאי דהוה ס''ד למ''ד א''צ כוונה כלל קורא להגיה לא יצא וכל שכן לדידן דמצריכינן כוונה דהיא הנותנת דלמאי דהוה ס''ד כיון שאין שם כוונה אפילו בפסוק ראשון בעינן מיהא כוונה לקרות אבל לדידן דאיכא כוונה גמורה בפסוק ראשון שאר פרשיות אפילו קראן להגיה לית לן בה: 


! ב 
[[כל אדם קורא כדרכו וכו'.]] משנה פ''ק דברכות (דף י'.) ב''ש אומרים בערב כל אדם יטו ויקראו ובבקר יעמדו שנאמר בשכבך ובקומך וב''ה אומרים כל אדם קורין כדרכן שנאמר ובלכתך בדרך בשעה שדרך בני אדם שוכבין ובשעה שדרך בנ''א עומדין וידוע דהלכה כב''ה. ובברייתא (שם י''א.) ב''ה אומרים עומדים וקורין יושבין וקורין ומטין וקוראין הולכין בדרך וקורין. [[ומ''ש בין רוכבין על גבי בהמה וכו'.]] [פשוט בקידושין (ל''ג:) רכוב כמהלך דמי]: [[ואסור לקרות קריאת שמע וכו'.]] ר''פ היה קורא (שם י''ג:) אמר רב יוסף פרקדן לא יקרא קריאת שמע ופירש בגמרא דהיינו אף ע''ג דמצלי כלומר אף ע''פ שהוא מוטה על צדו מעט אבל מוטה לגמרי על צדו מותר ופריך והא ר' יוחנן מצלי וקרי שאני ר''י דבעל בשר היה וכיון דבעל בשר היה כי מצלי שרי מפני שהוא מצטער לשכב על צדו ממילא משמע דה''ה לחולה. ופירש רבינו פרקדן בין שהוא מוטל ופניו טוחות בקרקע בין שהוא מושלך על גבו ופניו למעלה. וכתב ה''ר מנוח דמי שאינו בעל בשר או חולה אסור לקרות אלא מיושב כאדם העומד באימה וביראה: [[כתב]] הראב''ד ויותר טוב הוא אם ישכב וצריך לעשות כן אם יוכל עכ''ל. זאת הנוסחא הכתובה בספרי הדפוס טעות סופר היא וא''א ליישבה וצריך להגיה ישב במקום ישכב וכן מצאתי בספר כתיבת יד ואין בזה השגה לרבינו דאיהו ז''ל לא מיירי ביכול לישב: 


! ג 
[[מי שהיה מהלך וכו'.]] פ' היה קורא (שם י''ג:) אמר רב נתן בר מר עוקבא אמר רב יהודה עד על לבבך בעמידה ורבי יוחנן אמר כל הפרשה כולה בעמידה וכתב הרי''ף ז''ל ומפורש בירושלמי רב הונא ורב אידי בר יוסף בשם שמואל אמרו צריך לקבל עליו עול מלכות שמים מעומד לא שאם היה יושב עומד אלא אם היה מהלך עומד ולית הלכתא לא כרב נתן ולא כר''י דקי''ל כרבא דהוא בתרא דפסק הלכה כר''מ דלא צריך כוונה אלא לפסוק ראשון בלבד הילכך אין צריך לעמוד אלא בפסוק ראשון בלבד עכ''ל הרי''ף וכן כתב הרא''ש ז''ל: [[היה ישן וכו'.]] (שם י''ג:) אמר רב אילא בריה דרב [יצחק בר] שמואל בר מרתא משמיה דרב אמר שמ''י ה' אלהינו ה' אחד ונאנס בשינה יצא א''ל רב נחמן לדרו עבדיה בפסוק קמא צערן מכאן ואילך לא תצערן א''ל רב יוסף לרב יוסף בריה דרבה אבוך היכי הוה עביד א''ל בפסוקא קמא מצער נפשיה מכאן ואילך לא מצער נפשיה וכתב הרא''ש ז''ל הא דקאמר נאנס בשינה יצא ר''ל שהוא מדומדם ואינו יכול לקרות בכוונה מכאן ואילך מיהו היה קורא את כולה וכן הא דא''ל רב נחמן לדרו עבדיה בפסוק קמא צערן כלומר הקיצני משנתי עד שאוכל לכוין טפי לא תצערן אבל אם אקרא בלא כוונה לא תצערן להקיצני דמילתא דפשיטא היא שצריך לקרוא את כולה וכן כתב ה''ר יונה וכתב שגם רבינו האי כתב כן וכן כתב ה''ר מנוח וגם רש''י לזה נתכוון שכתב בפסוק קמא צערן אם ראיתני מנמנם צערני עד שאנער יפה בפסוק ראשון עד כאן לשונו משמע שאין חילוק בין פסוק ראשון לשאר אלא שבפסוק ראשון היה קורא בניעור יפה והשאר היה קורא מתנמנם. ורבינו כתב לשון הגמרא כמנהגו אבל עכ''פ הפי' הוא כמו שכתבתי ולקמן בבבא דהיה מתנמנם גילה דעתו שכתב ובלבד שיהא ער בפסוק ראשון משמע שכשכתב כאן שאם היה ישן מעירין אותו ומצערין אותו עד שיקרא פסוק ראשון עניינו עד שיקרא פסוק ראשון בכוונה והשאר קורא והוא מתנמנם. וכתב ה''ר מנוח ואיכא דאמרי דלאו דוקא אם נאנס אונס שינה דה''ה לאונס אחר: 


! ד 
[[מי שהיה עוסק במלאכה וכו'.]] משנה שם (שם י''ו.) האומנין קורין בראש האילן ובראש הנדבך ובגמ' אמר רב ששת והוא שבטלין ממלאכתן וקורין והתניא ב''ה אומרים עוסקין במלאכתם וקורין לא קשיא הא בפרק ראשון הא בפרק שני וכתבו הרי''ף והרא''ש ז''ל דלא משום דבעינן כוונה בכוליה פרק ראשון הוא דאמרינן דבטלי ממלאכה דהא קי''ל כרבא דאמר הלכה כר''מ דבפסוק ראשון בעי כוונה אלא היינו טעמא משום דלא לישוי ליה עראי כי הא דגרסינן בפרק קמא דיומא (דף י''ט:) אמר רב יצחק בר שמואל בר מרתא משמיה דרב הקורא את שמע לא יקרוץ בשפתיו ולא ירמוז בעיניו ולא יראה באצבעותיו והעושה כן אמרינן התם דעליו הכתוב אומר ולא אותי קראת יעקב ואוקימנא בפרק ראשון ומפרשי לה רבנן משום דקא משוי לה עראי ה''נ אי לא בטיל ליה ממלאכה משוי לה עראי ולזה נתכוון רבינו ז''ל. ומה שכתב וכן האומנין בטלין וכו' כלומר אפילו האומנים שהקלו בהם בענין תפלה כמבואר בפ''ה מהלכות תפלה אפילו הכי בטלין ממלאכתן בפרשה ראשונה. ומ''ש והשאר קורא כדרכו וכו' קאי למי שהיה עוסק במלאכה וכו' וכ''ש לאומנין והיינו דקתני והשאר קורא כדרכו ועוסק במלאכתו ולא קתני קוראין: [[וכתב]] ה''ר מנוח וכן האומנים אע''פ שעוסקים במלאכת אחרים צריכין להפסיק בפרשה ראשונה ואע''פ שבראש האילן והכותל אדם מתפחד בעודו עליהם אפילו הכי קורא במקומו ואין מטריחין אותו לירד למטה אבל בע''ה שאינו עוסק במלאכה אלא עומד על פועליו לזרזם יורד למטה וקורא: 


! ה 
[[היה עוסק בתלמוד תורה וכו'.]] משנה פרק קמא דשבת (דף ט'.) מפסיקין לק''ש ואין מפסיקין לתפלה ואוקימנא לה בגמרא בד''ת כדתניא חברים שהיו עוסקים בתורה מפסיקים לק''ש ואין מפסיקים לתפלה וסובר רבינו דהיינו לומר שאם הגיע זמן ק''ש מפסיקים לק''ש ואין מפסיקים לתפלה. [[ומ''ש ומברך לפניה ולאחריה.]] פשוט הוא שכיון שקורא ק''ש שצריך לברך לפניה ולאחריה: [[וכתב]] ה''ר מנוח דאע''ג דרבי יהודה הנשיא לא היה מפסיק כדאמרינן שמע ישראל זהו ק''ש של רבי יהודה הנשיא שאני רבי יהודה הנשיא שתורתו אומנותו אי נמי רבי יהודה הנשיא שהיה מלמד תורה לרבים אינו פוסק: [[היה עוסק בצרכי רבים.]] נ''ל שלמד כן מדמקשינן בגמרא אהא דתנן (שם) מפסיקין לק''ש ואין מפסיקין לתפלה והתניא כשם שאין מפסיקין לתפלה כך אין מפסיקין לק''ש ומשני כי תניא ההוא בעיבור החדש וסובר רבינו דטעמא הוה לפי שהם עוסקים בצרכי רבים ובירושלמי פרק אין עומדין א''ר ירמיה כל העוסק בצרכי ציבור כאילו עוסק בדברי תורה וכתבו רבינו בפרק ו' מהלכות תפלה. ומאחר שפסק רבינו בסמוך שמפסיקים מת''ת לקריאת שמע הל''ל דמפסיקים מצרכי רבים לק''ש אם היה סובר דירושלמי מיירי לענין להפסיק לק''ש אלא ע''כ צריך לומר שסובר רבינו דירושלמי לא מיירי אלא לענין תפלה בלבד והיינו דמייתי לה בפרק אין עומדין דמיירי בדיני תפלה. [[ומ''ש רבינו דהיה עוסק בצרכי רבים לא יפסיק,]] משמע מדקדוק לשונו דאפילו אם יעבור זמן ק''ש בעודו עוסק בצרכי רבים לא יפסיק: [[וכתב]] ה''ר מנוח ודוקא בדורות הראשונים שהיו עוסקים עם הציבור לש''ש מיהו ליכא ספיקא דהשתא נמי אם עוסקים עם הציבור אפילו להצלת ממונם ואין מי שישתדל בדבריהם אלא הוא שאינו פוסק שהעוסק במצוה פטור מן המצוה עכ''ל. ומ''ש ודוקא בדורות הראשונים אין לו טעם: 


! ו 
[[היה עוסק באכילה וכו': כתב]] הראב''ד היה עוסק באכילה וכו'. א''א לא כי אלא מפסיק וקורא וכו' ורמיזא נמי במסכת ברכות עכ''ל. זה משנה פ''ק דשבת (דף י':) לא ישב אדם לפני הספר סמוך למנחה עד שיתפלל ולא יכנס לא למרחץ ולא לבורסקי ולא לאכול ולא לדין ואם התחילו אין מפסיקין ובפרק לולב הגזול (דף ל''ח.) תנן מי שבא בדרך ולא היה בידו לולב ליטול לכשיכנס לביתו יטלנו על שלחנו כלומר אם שכח ולא נטל קודם אכילה צריך להפסיק בסעודה וליטול לולב ובגמרא אמרי' נוטלו על שלחנו למימרא דמפסיק ורמינהי אם התחילו אין מפסיקין א''ר ספרא הא דאיכא שהות ביום הא דליכא שהות ביום אמר רבא מאי קושיא דילמא הא דאורייתא הא דרבנן אלא אמר רבא אי קשיא הא קשיא לכשיכנס לביתו יטול על שלחנו אלמא דמפסיק והדר תני לא נטל בשחרית יטול בין הערבים אלמא לא מפסיק א''ר ספרא לא קשיא הא דאיכא שהות ביום הא דליכא שהות ביום א''ר זירא מאי קושיא דילמא מצוה לאפסוקי ואי לא מפסיק יטול בין הערבים שכל היום כשר ללולב אלא א''ר זירא כדקאמרת מעיקרא ודקשיא לך הא דאורייתא הא דרבנן הכא ביום טוב שני דרבנן עסקינן ודיקא נמי דקתני מי שבא בדרך ואין בידו לולב ואי ס''ד ביום טוב ראשון מי שרי ופירש''י אלא אי קשיא דאיצטריך רב ספרא לשנויי עלה היא גופא קשיא אלא אמר רבי זירא לעולם כי איצטריך רב ספרא לשנויי משום קושיא קמייתא איצטריך: [[והראב''ד]] ז''ל סובר דכתירוצא דאמר רבא הא דאורייתא הא דרבנן קי''ל דהא אסיק רבי זירא דהכא ביו''ט שני דרבנן ומשום הכי אוקמה רב ספרא בדליכא שהות ביום אבל אי איכא שהות אינו מפסיק הא בדאורייתא אע''ג דאיכא שהות מפסיק ולפיכך כתב לא כי אלא מפסיק וקורא וכו' ודעת רבינו דכיון דלמסקנא בדרבנן שאני לן בין יש שהות לאין שהות הוא הדין בדאורייתא ומאי דאוקמה רבי זירא ביו''ט שני לאו משום דס''ל הכי אלא ה''ק ואי הוה קשיא לך הא דאורייתא הא דרבנן הות מצית לתרוצי דהכא ביו''ט שני ומ''ש דיקא נמי אינו המסקנא אלא רבי זירא הוא דקאמר לרבא הוה לך למידק דמתני' ביו''ט שני מדקתני מי שבא בדרך אבל רבי זירא ס''ל דאפילו בדאורייתא אי איכא שהות אין מפסיקין ומתניתין בין ביו''ט שני בין ביום טוב ראשון ומאי דקתני מי שבא בדרך היינו על ידי עירוב או על ידי בורגנין או שלא היה בגירסתו של רבינו דיקא נמי. אי נמי שרבינו סובר כדברי הר''ן שהעלה דכל שהתחיל קודם זמן חיובו אפילו בדאורייתא אינו מפסיק אי איכא שהות. ובודאי שלשון רבינו כך מוכיח דבהתחיל קודם זמן חיובא עסקינן שכתב היה עוסק בתלמוד תורה והגיע זמן ק''ש וכו' היה עוסק באכילה וכן מאי דאמר רבי זירא מצוה לאפסוקי אע''ג דבלשון דילמא אמריה הלכתא הוא דמכח אותה קושיא הדר מדרבא ואמר לעולם כדקאמרת מעיקרא ולכך פסק גבי קריאת שמע דכיון שיש שהות גומר ואחר כך קורא וכן מצוה לאפסוקי כדי שלא ישכח ויעבור זמן הקריאה וזהו שכתב ואם היה מתיירא וכו' ופסק הרי זה משובח. ומה שהכריחו לרבינו לפרש כן משום דקשיא ליה דאם איתא שסובר הגמרא כן קשיא היא גופא כדמקשינן לעיל דממאי דאמרינן נוטלו על שלחנו משמע דמפסיק וממאי דאמרינן בסיפא שכל היום כשר ללולב משמע שאינו מפסיק כדאקשינן לעיל ואנן שנינן דרישא למצוה וסיפא הוא אי לא בעי למעבד מצוה ואי מתניתין בדליכא שהות היכי אמרינן דלמצוה בלחוד הוא דמפסיק והלא חובה הוא שיפסיק כדי שלא יבטל המצוה כיון דליכא שהות אלא ודאי מתניתין בדאיכא שהות היא ולהכי ליכא בהפסקה אלא מצוה לבד וזהו שאמר רבינו שאם רצה להפסיק הרי זה משובח ועל כן השמיט הרי''ף סוגיא זו כי סובר שהחילוק בין משנה זו לההיא דשבת הוא החילוק שיש במשנה גופה דהיינו למצוה ואי קשיא דההיא דשבת דאין מפסיקין לתפלה בדאיכא שהות קתני בהדה דמפסיקין לק''ש אף ע''ג דאיכא שהות סובר רבינו כי היא דוקא לד''ת כמו שהעמיד שם הגמרא אתאן לד''ת וסובר רבינו דחמירא אכילה מד''ת דבד''ת פוסק ובאכילה ובאינך אינו פוסק וכ''כ שם בפירוש המשנה וכן מורה סדר לשונו כאן כי לעיל כתב שאם היה עוסק בדברי תורה פוסק לק''ש וכאן כתב שאם היה עוסק באכילה אינו פוסק. וטעמו משום דכשעוסק בדברי תורה כשפוסק מהם לק''ש אין זה הפסק שגם קרית שמע דברי תורה הם משא''כ להפסיק מאכילה לקריאת שמע: 


! ז 
[[מי שירד לטבול וכו'.]] משנה סוף מי שמתו (דף כ''ב) ירד לטבול אם יכול לעלות ולהתכסות ולקרות עד שלא תנץ החמה יעלה ויתכסה ויקרא ואם לאו יתכסה במים ויקרא ולא יתכסה לא במים הרעים ולא במי המשרה ובגמרא (שם כ''ה:) יתכסה במים ויקרא והרי לבו רואה את הערוה אמר ר' אלעזר ואי תימא ר' אחא בר אבא משום רבינו במים עכורים שנו. ומי משרה פירש רש''י ששורין שם הפשתן וקנבוס והם מסריחין. וכתב בא''ח בשם הרשב''א מסתברא דחוזר ואומר ברכות בפני עצמן ואף על פי שאינו קורא קריאת שמע שהברכות לא נתקנו על קריאת שמע שהרי אין אומרים אשר קדשנו במצותיו וצונו על קריאת שמע: 


! ח 
[[הקורא ק''ש וכו'.]] מימרא דרב יצחק בר שמואל בר מרתא משמיה דרב וברייתא דר' אלעזר (בן) חסמא פ''ק דיומא (דף י''ט:) כתבתיה לעיל ופשיטא דלא אמר אלא לכתחלה אבל י''ח מיהא יצא. וכתב ה''ר מנוח בפ''ק דיומא מפלגי בין פרק ראשון לפרק שני משמע דבפרק שני מותר לרמוז ואפשר שלא רצה הרב לגלות כדי שלא יזלזלו בקריאתה א''נ בפרק שני מגונה הוא דלא הוי אבל איסורא איכא: [[וצריך להשמיע לאזנו וכו'.]] משנה פרק שני דברכות (דף טו.) הקורא שמע ולא השמיע לאזנו יצא רבי יוסי אומר לא יצא קרא ולא דקדק באותיותיה ר' יוסי אומר יצא רבי יהודה אומר לא יצא ובגמרא [שם:] א''ר טבי א''ר יאשיה הלכה כדברי שניהם להקל כלומר שאם לא השמיע לאזנו יצא ואם לא דקדק באותיותיה יצא וכתב הרי''ף ז''ל ודוקא דיעבד אבל לכתחלה לא והם הם דברי רבינו. וכתב ה''ר מנוח להשמיע לאזנו שיחתוך קריאתו בשפתיו לא שיקרא בלבו עכ''ל: 


! ט 
[[כיצד ידקדק וכו'.]] שם תני רב עובדיה קמיה דרבא ולמדתם שיהא למודך תם שיתן ריוח בין הדבקים עני רבא בתריה כגון על לבבך על לבבכם בכל לבבך בכל לבבכם עשב בשדך ואבדתם מהרה הכנף פתיל אתכם מארץ: [[וכתב]] הראב''ד ז''ל לא ידעתי וכו' עד כדי שלא תבלע הא' בעי''ן עכ''ל. ואני אומר שלא נתכוון רבינו לכך אלא למ''ד בכל נחה ואם יסמוך למ''ד בכל לבבך נמצא אומר בכ לבבך והרי הוא מניע למ''ד בכל שמשפטה להיות נחה ואם יסמוך בענין שיראה כאומר בכל בבך הרי הוא מניח למ''ד לבבך שמשפטה להיות נעה. וז''ש רבינו לפיכך כלומר כיון שאמר שלא יניח הנד ולא יניד הנח צריך ליתן ריוח בין הדבקים: [[וכתב]] ה''ר מנוח לא ירפה החזק אות שהיא דגושה לא יקראנה ברפה ושהיא רפויה לא יקראנה בדגש ולא יניד הנח שיש אותיות נקראות בהבלעה כבי''ת דואהבת ובי''ת שניה דלבבך לא ינידם ולא יניח הנד כגון וי''ו דמצוך לא יבלענה: [[וצריך לבאר זיי''ן של תזכרו.]] ירושלמי שם. והטעם לומר שלא יהא נראה כאומר למען תשכרו והוי כעובדים את ה' על מנת לקבל פרס. וכתב ה''ר מנוח או שלא יהא נראה מלשון סכירה כמו ויסכרו מעינות תהום רבה. וה''ה לזיי''ן של וזכרתם: [[וצריך להאריך בדלי''ת וכו'.]] פ''ב דברכות (דף י''ג:) תניא סומכוס אומר כל המאריך באחד מאריכין לו ימיו ושנותיו אמר רב אחא בר יעקב ובדלי''ת אמר רב אשי ובלבד שלא יחטוף בחי''ת. רבי ירמיה הוה יתיב קמיה דר' חייא בר אבא חזייה דהוה מאריך טובא א''ל כיון דאמלכתיה למעלה ולמטה ובארבע רוחות העולם תו לא צריכת ופירש''י שלא יחטוף בחי''ת בשביל אריכות הדלי''ת לא ימהר בקריאתה שלא יקראנה בחטף בלא פתח ואין זה כלום עכ''ל. ואחרים מפרשים כשיחטוף בחי''ת ומאריך באל''ף כמנהג יראה כאילו אומר אי חד כלומר אין חד והוא הפך המכוון: [[וכתב]] ה''ר מנוח ואמרינן בירושלמי והוא שלא יאריך באל''ף שלא יהא נראה כאומר אי חד והוא שכתב הרב שלא יחטוף בחי''ת שכשחוטף החי''ת מאריך האל''ף שאל''כ אלא שיחטוף האל''ף והחי''ת לא יהא נראה כאומר שום תיבה ומלה בעולם עכ''ל: [[וכתב]] הראב''ד ויש מוסיפין שלא יאריך באל''ף שלא יראה כאומר אי חד עכ''ל. ואני אומר שזה בכלל מה שאמרו שלא יחטוף בחי''ת לפירוש אחרים מפרשים. וכתבו תלמידי ה''ר יונה ז''ל בשם רבני צרפת שצריך להאריך מעט בחי''ת כשיעור שימליכהו בשמים ובארץ ולהאריך בדלי''ת כשיעור שימליכהו בד' רוחות העולם וכתבו עוד שיש אומרים שבשעה שמאריך ימליך אותו במחשבה ודיו. וי''א שירמוז בעיניו בשעה שממליכו בשמים ובארץ ובד' רוחות העולם ולזה נוטה דעת הרב רבינו יונה ז''ל: 


! י 
[[קורא אדם את שמע וכו'.]] ברייתא שם [דף י''ג.] פלוגתא דרבי ורבנן ופסקו כרבנן חדא משום דאין הלכה כרבי מחביריו ועוד דסתם לן תנא דמתני' כוותייהו בסוטה פרק ואלו נאמרין (דף ל''ב:) דמני קרית שמע בהדי הנאמרים בכל לשון: [[ומה שכתב שצריך ליזהר מדברי שבוש שבאותו הלשון.]] פשוט הוא דכיון דאמר קרא שמע בכל לשון שאתה שומע והדר קאמר ולמדתם שתהא קריאה תמה דבכל לשון שיקראנה בעינן קריאה תמה: [[וכתב]] הראב''ד ז''ל אין זה מקובל על הדעת לפי שכל הלשונות פירוש הן ומי ידקדק אחר פירושו עכ''ל. וי''ל שכוונת רבינו שכשיאמר ביאור המלה יאמר הביאור היותר אמיתי ומסכים לאותה מלה בלשון ההוא ולא יאמר ביאור משובש שדרך קצת בעלי אותו הלשון לאומרו כיון שאין הבקיאין אומרים אותו לפי שאינו משמעות המלה או לפי שיש ביאור יפה ממנו וזה נ''ל דבר פשוט: 


! יא 
[[הקורא למפרע וכו'.]] משנה פ''ב דברכות (דף ט''ו.) מפרש רבינו דהיינו בסדר הפסוקים אבל בסדר הפרשיות יצא בדיעבד דלכתחלה צריך להקדים שמע לוהיה אם שמוע והיה אם שמוע לויאמר כמו שנתבאר בתחלת הלכות אלו ואף ע''ג דתנן בין ויאמר לאמת ויציב לא יפסיק היינו כשקורא הפרשיות כסדר: [[קרא פסוק וכו'.]] פרק אין עומדין (שם ל''ג:) תנן האומר מודים מודים משתקים אותו ובגמ' א''ר זירא כל האומר שמע שמע כאומר מודים מודים דמי מיתיבי הקורא שמע וכופלה ה''ז מגונה מגונה הוא דהוי שתוקי לא משתקינן ליה ל''ק הא דאמר מילתא מילתא ותני לה הא דאמר פסוקא פסוקא ותני ליה. ופירש''י דכי אמר מילתא ותני לה לא משתקינן ליה דאין זה דומה למקבל עליו שתי מלכיות אלא למתלוצץ. אמר פסוק ותני ליה משתקין ליה דמיחזי כשתי רשויות: [[והרי''ף]] ז''ל כתב דהא דמשתקינן אותו היינו כדקאמר מילתא ותנייה אבל הקורא פסוק מק''ש וכופלו ה''ז מגונה אבל שתוקי לא משתקינן ליה וכ''כ ה''ג ור''ח. וכתבו התוספות דאותם האומרים ב' או ג' פעמים שמע ישראל ביה''כ לרש''י משתקים אותן ולפי' ר''ח מגונה מיהא הוי או שמא אין לחוש אלא כשקורא ק''ש בעונתה ומקבל עליו עול מלכות שמים. ומ''מ טוב שלא לומר אך מה שאומרים יי' הוא האלהי''ם ז' פעמים ביה''כ משבחים לבורא שהוא דר למעלה מז' רקיעים ומנהג כשר הוא וגם מצינו בקרא שני פעמים ה' הוא האלהי''ם גבי אליהו: [[וה''ר]] יונה ז''ל כתב שכיון שמנהג אבותיהם בידיהם לומר פסוק שמע ישראל בסליחות ולכופלו ואומרים אותו כל הקהל מוכחא מילתא שאינן עושין לכוונת שתי רשויות ולא חיישינן להכי: [[וכתב]] ה''ר מנוח וה''ה שאם כפל כל הפרשה שמשתקין אותו. וכתב הר''א דאע''ג דמגונה טפי עדיף לכווני לביה ולקיים מצות ק''ש כתקנה ויכפול אותה ולא איכפת לן אי הוי מגונה ואמרינן בירושלמי הדא דתימא בציבור כלומר דהוי מגונה אבל ביחיד תחנונים הם לו עכ''ל: [[וכתב]] מרן ההגהות שאם קרא כל הפרשה וחזר וקראה מזה לא דבר כלום ובירושלמי יש ר' זירא קרא וחזר וקרא ושמא דוקא על מטתו שרי: 


! יב 
[[קראה סירוגין.]] בפרק מי שמתו (ברכות כ''ב:) ת''ר היה עומד בתפלה ומים שותתים על ברכיו פוסק עד שיכלו המים וחוזר ומתפלל להיכן חוזר רב חסדא ורב המנונא חד אמר חוזר לראש וחד אמר למקום שפסק (שם כ''ג.) אמר רב אשי דכולי עלמא אם שהה כדי לגמור את כולה חוזר לראש ובדלא שהה קא מפלגי: [[וכתב]] הרי''ף בשם רבינו האי דהלכה כמ''ד למקום שפסק ואם שהה כדי לגמור את כולה חוזר לראש ובתר הכי אהא דתניא לא יהלך אדם במבואות המטונפות ויניח ידו על פיו ויקרא ק''ש ולא עוד אלא שאם היה קורא ובא פוסק: [[כתב]] הרי''ף וכשהוא חוזר חוזר למקום שפסק ואף ע''פ ששהה כדי לגמור את כולה והכין מסקנא בסוף ר''ה וכן בתקיעות וכן בהלל וכן במגילה אבל בתפלה בלחוד אם שהה כדי לגמור את כולה חוזר לראש עכ''ל: [[ומ''ש קראה מתנמנם וכו'.]] הוא שיהיה ער בפסוק ראשון. נתבאר למעלה בבבא דהיה ישן מצערין אותו וכו': 


! יג 
[[ספק קרא ק''ש וכו'.]] בפרק מי שמתו (שם כ''א.) אמר רב יהודה אמר שמואל ספק קרא ק''ש ספק לא קרא אינו חוזר וקורא מ''ט ק''ש דרבנן ורבי אלעזר אמר ספק קרא ק''ש ספק לא קרא חוזר וקורא. וכתבו הרי''ף והרא''ש ולית הלכתא כשמואל דאמר ק''ש דרבנן דקי''ל ק''ש דאורייתא: [[ונ''ל]] דנפקא ליה מדאשכחן כמה ברייתות דדייני דיני ק''ש מקראי ומשמע דראיות גמורות נינהו ולשמואל נצטרך לומר דאסמכתות הם. וכתב הרא''ש ז''ל דמדאמר שמואל אינו חוזר וקורא מ''ט ק''ש דרבנן פסק בשאלתות דכל ברכות דרבנן אי מספקא ליה אי אמרן א''צ לחזור וז''ש רבינו שאם נסתפק לו אם בירך אינו חוזר ומברך. [[ומ''ש חוזר וקורא ומברך לפניה ולאחריה]] כ''כ ה''ר יונה שם שכל ספק שהוא של תורה מברכין עליו והביא ראיה לדבר: [[ובתשובת]] הרשב''א סימן ש''כ כתב שעדיין קשה על דברי רבינו שהוא ז''ל כתב מפורש שכל הברכות דרבנן וכל שנסתפק אם עשה המצוה אע''פ שעיקר עשיית המצוה דאורייתא או שהוא מסופק אם הוא חייב בה כמילת מי שנולד מהול או בשמיני דסוכה שהוא ספק שביעי לא מברכינן כלל וכן השיב לחכמי לוני''ל. ואני אומר באולי לדעת הרב שהוא סובר דמעיקרא כך היתה תקנה דכל שהוא חייב לקרות קורא לכתחלה עם ברכותיה אלא אם יגרום לו סבה כענין קריאת מקדש שאינו מברך אלא ברכה אחת א''נ משום עסק תורה כדרבי שהיה מעביר ידיו על עיניו ומקבל מלכות שמים בקריאת פסוק ראשון הא במקום אחר כשהוא קורא צריך הוא לקרות לכתחלה בברכותיה וכמו שאמרו במאחר לקרות לאחר זמנו מכאן ואילך לא הפסיד כאדם שקורא בתורה ופירשו מאי לא הפסיד לא הפסיד הברכות. ואולי למדה עוד הרב ממה שאמר ר' אלעזר ספק קרא ק''ש ספק לא קרא חוזר וקורא ומדקאמר סתם חוזר וקורא משמע דכל פרשיותיה הוא קורא אע''פ שאין דאורייתא אלא פסוק ראשון ולא אמרו שיחזור ויקרא פסוק ראשון והשאר דהוי דרבנן לא וטעמא דכל שהוא חייב לקרות קורא הוא כעיקר תקנתו, וכמדומה אני שטעם זה שמעתי מפי מורי הרב החסיד ז''ל בחוזר וקורא כל פרשיותיה ולא סגי לן בחוזר וקורא פסוק ראשון ואולי מהסכמה זו כתב הרב כן אפילו בברכות עכ''ל: [[קרא וטעה וכו'.]] משנה פ''ב דברכות דף ט''ו. וכתב ה''ר מנוח כלומר אם טעה בתיבות או באותיות שדילג אחת או שתים ואין צריך לומר אם טעה בדילוג פסוקים שחוזר למקום שטעה וקורא על הסדר שאל''כ הו''ל קורא למפרע: [[נעלם ממנו וכו'.]] שם י''ו תני תנא קמיה דר''י טעה בין פרק לפרק יחזור לפ''א באמצע הפרק חוזר לתחלת הפרק בין כתיבה לכתיבה חוזר לכתיבה ראשונה א''ל ר''י ל''ש אלא שלא אמר למען ירבו ימיכם אבל אמר למען ירבו ימיכם סרכיה נקט ואזיל. ומפרש רבינו בין פרק לפרק היינו שיודע שהתחיל לקרות שמע ומוצא עצמו במקום הפסק א' ואינו יודע מה השלים ומה צריך להתחיל חוזר למקום הפסק ראשון וכיון שמפסיקים בין שמע לואהבת חוזר לואהבת. ודייק רבינו לכתוב פרשה לרמוז על פי' פרק שעניינו הפסק. וכתבו המפרשים ז''ל דהא דאמרינן טעה באמצע הפרק ואינו יודע להיכן פסק חוזר לראש הפרק היינו דוקא שאינו יודע באיזה מקום טעה וגם אינו יודע אם קרא כלום מהפרק אבל אם ברי לו שקרא פסוק ראשון או שנים ואח''כ דילג פסוק אחד או תיבה אחת אינו צריך להתחיל אלא במקום שטעה או שדילג בלבד. וכתב הרא''ש ז''ל דהכי תניא בתוספתא: 


! טו 
[[היה קורא ופגע באחרים וכו'.]] משנה שם (יג) בפרקים שואל מפני הכבוד ומשיב באמצע שואל מפני היראה ומשיב דברי ר''מ. ר''י אומר באמצע שואל מפני היראה ומשיב מפני הכבוד בפרקים שואל מפני הכבוד ומשיב שלום לכל אדם וידוע דהלכה כר' יהודה לגבי דר''מ ופירש''י מפני היראה אדם שירא מפניו שלא יהרגנו. וכתב הרא''ש ז''ל דפשיטא שאין לך דבר שעומד בפני פקוח נפש ונראה דאביו ואמו ורבו חשיב מפני היראה דכתיב איש אמו ואביו תיראו ותנן מורא רבך כמורא שמים עכ''ל. ולפי דעתו מפני הכבוד היינו מפני אדם נכבד שראוי להקדים לו שלום. אבל דעת רבינו דמפני הכבוד היינו דוקא מי שהוא מחוייב בכבודו אבל איש נכבד שראוי להקדים לו שלום לא ומפני היראה היינו אנס ולא שמתיירא שיהרגנו דאי הכי פשיטא אלא שמתיירא שיצערנו: [[וכתב]] הרא''ש ז''ל דאמרינן בירושלמי שאין חילוק בין באמצע הפסוק לבין פסוק לפסוק: [[וכתב]] ה''ר מנוח והאי אמצע הפרק דאמרינן דפוסק מפרש בירושלמי אפי' באמצע פסוק. וא''ד דכי פוסק באמצע פסוק היינו היכא דסליק עניינא אבל באמצע ענין כגון ושמתם את דברי אלה על לבבכם לא ואם פסק חוזר לתחלת הפסוק: [[וכתב]] הרמ''ך אבל באמצע פסוק ראשון לא יפסיק כמו בתפלה וכן מפורש בירושלמי עכ''ל: [[ולענין]] להפסיק לקדיש לקדושה ולברכו כתבו ה''ר יונה והרא''ש ז''ל שי''א שאינו מפסיק ורוב הפוסקים הסכימו שמפסיק אפילו באמצע הפרק דלא גרע ממה שמפסיק מפני היראה ומשיב מפני הכבוד. ורבינו יונה כתב דלמודים נמי מפסיק ומיהו ודאי כשישחה לבד די שאם יאמר יוצרנו יוצר בראשית ה''ל הפסקה גדולה עכ''ל. ומספקא לי אם כוונתו שישחה ולא יאמר דבר וקרי הפסקה לשחייה או אם יאמר מודים ולא עוד ולזה דעתי נוטה יותר. ולענין להניח ציצית ותפילין אם הביאום לו באותה שעה ולברך עליהם כתבו התוס' וההגהות מחלוקת בדבר והיותר נ''ל הוא שיניחם בלא ברכה ואחר שיסיים תפלתו ממשמש בהם ומברך עלייהו: 


! יז 
[[ואלו הן בין הפרקים וכו'.]] משנה שם אהא דקתני בין ויאמר לאמת ויציב שהוא כבין הפרקים ור' יהודה אומר בין ויאמר לאמת ויציב לא יפסיק ובגמ' (שם יד) א''ר אבהו א''ר יוחנן הלכה כר' יהודה דכתיב וה' אלהי''ם אמת כלומר דבעי למסמך ה' אלהיכם לאמת. ונחלקו המפרשים רבינו יונה כתב בשם רבני צרפת שאינו מפסיק כלל אלא תיכף לה' אלהיכם יאמר אמת ואח''כ אם יצטרך לשאול מפני היראה ולהשיב מפני הכבוד יפסיק כמו באמצע שאר הפרקים ולזה נוטה דעת הרא''ש ז''ל. אבל דעת רבינו שאין לחלק בין ת''ק ור''י כולי האי דלת''ק פוסק כמו בין פרק לפרק ולר''י אפי' באמצע הפרק לא יפסיק אלא היינו פלוגתייהו דלת''ק חשיב כמו בין פרק לפרק ולר''י חשיב כאמצע הפרק. וכתב ה''ר יונה ואע''ג דאין מפסיקים בין הברכה ובין הדבר שמברכין עליו הכא כיון דלא מברכין לקריאת שמע לא קפדינן כולי האי. וכתב עוד דבין אמת ויציב לתפלה מסתברא דכאמצע הפרק הוא. וכתב עוד ודבר פשוט הוא דשאלת שלום והשבתו דאמרינן הכא מותר אפי' בלעז וכ''כ רש''י ז''ל עכ''ל: 

~ הלכות קריאת שמע - פרק שלישי




! א 
[[הקורא את שמע וכו'.]] פרק היה קורא (ברכות טו) א''ר יוחנן הרוצה לקבל עליו עול מלכות שמים שלימה נוטל ידיו ומניח תפילין וקורא קריאת שמע ומתפלל א''ל ההוא מרבנן לרבא חזי מר ההוא צורבא מרבנן דאתא ממערבא ואמר מי שאין לו מים ליטול יקנח ידיו בצרור או בעפר ובקסמית א''ל שפיר קאמר מי כתיב במים בנקיון כתיב כל מידי דמנקי לייט רב חסדא אמאן דמהדר אמיא בעידן צלותא וה''מ לענין קריאת שמע אבל לתפלה בעי לאהדורי ויתבאר פרק רביעי מהלכות תפלה בס''ד. וטעמא דמילתא משום דכיון דקריאת שמע דאורייתא החמירו בה שמא יעבור הזמן: [[וכתב]] הר''ר מנוח דטעמא משום דק''ש זמנה קצר ואולי יעבור אבל תפלה זמנה ארוך יותר ולא חיישינן כולי האי שמא תעבור בבקשו מים. וכתב דלנטילת ידים לקריאת שמע ותפלה דעת הר''ם והראב''ד לברך על נט''י ורבינו יעקב כתב דלא מברך אלא בעידן מיכלא ובצפרא דלא מצי פטר נפשיה בלא מים אבל בקריאת שמע ותפלה דמצי פטר נפשיה בכל מידי דמנקי אינו מברך ואם הוא בספינה מקנח ידיו בדופני הספינה או בבגדים קשים וכן אתה דן בשבת שאינו רשאי בטלטול צרור או עפר עכ''ל: 


! ב 
[[אין קורין לא בבית המרחץ וכו'.]] פ''ק דשבת (דף י) וסוף פרק מי שמתו (ברכות דף כ''ו) א''ר יוסי בר חנינא מרחץ שאמרו כלומר שאין קורין בו ק''ש ואין מתפללין בו אע''פ שאין בו אדם בית הכסא שאמרו אע''פ שאין בו צואה: [[ולא בבית הקברות ולא בצד המת וכו'.]] סוטה פרק משוח מלחמה (דף מ''ג) כי אתא רב דימי א''ר יוחנן מת תופס ארבע אמות לקריאת שמע ובריש מי שמתו (יח) משוה בית הקברות למת עצמו. וסובר רבינו שכל מי שקורא במקום שאין קורין בו לא עלתה לו קריאה: [[כתב]] הראב''ד א''א אם אמר על מי שקרא בצד המת שיחזור ויקרא לא אמר כלום עכ''ל. וטעמו משום דכיון דלא הוי אלא משום לועג לרש אינו בדין שיחזור ויקרא וכ''כ הרמ''ך. ואפשר לומר שאף רבינו לא אמרה אלא אאינך ולא אמת. א''נ דכיון דעבר על דברי חכמים קנסוהו לחזור ואפי' אם היה שוגג כדי שיזהר פעם אחרת: 


! ג 
[[בית הכסא החדש וכו'.]] בסוף מי שמתו (דף כ''ו) תנן כמה ירחיק מן הצואה ארבע אמות ובגמרא אמר רב הונא לא שנו אלא לאחריו אבל לפניו מרחיק מלא עיניו וכן לתפלה איני והא אמר רפרם אמר רב חסדא עומד אדם כנגד בית הכסא ומתפלל הב''ע בבית הכסא שאין בו צואה איני והאמר ר' יוסי בה''כ שאמרו אע''פ שאין בו צואה ובית המרחץ שאמרו אע''פ שאין בו אדם אלא הב''ע בחדתי והא מיבעיא ליה לרבינא הזמינו לבית הכסא מהו יש זימון או אין זימון כי קא מיבעיא ליה לרבינא למיקם עליה לצלויי בגויה אבל כנגדו לא: [[וכתב]] הראב''ד הרב כתב וכו' הילכך ספיקא לקולא עכ''ל. ורבינו פוסק בהאי בעיא לחומרא מדקאמר רפרם בר פפא אמר רב חסדא מתפלל אדם כנגד בית הכסא דלית ביה צואה ומוקי לה בחדתי משמע דבתוכו אסור וכן כתב הרא''ש ז''ל. ועוד דיש הפרש בדיני הזמנות בית הכסא שכתב רבינו בסמוך ואם איתא דנקטינן בהאי בעיא לקולא וכדברי הראב''ד ז''ל א''כ בטלו להו דיני הזמנות הללו: [[מרחץ החדש וכו'.]] פירקא קמא דשבת (דף י) אמר ר' אדא בר אהבה מתפלל אדם תפלתו בבית המרחץ ואוקמוה דוקא בחדתי שלא רחץ בו אדם מעולם ותפלה וק''ש ברוב דינים אלו שוין הם: [[היו שני בתים וכו' עד ואין קורין בהם.]] פ''ק דנדרים (דף ז): [[חצר המרחץ וכו'.]] פ''ק דשבת (שם) תניא הנכנס לבית המרחץ מקום שב''א עומדים לבושים יש שם קריאת שמע ותפלה מקום שב''א עומדים ערומים ולבושים יש שם שאלת שלום ואין שם קרית שמע ותפלה: [[וכתב]] ה''ר מנוח וא''ד דכיון דאיסור מרחץ מפני שעומדים שם ערומים ה''ה להני מקואות שטובלות בהם הנשים אסור לברך או לקרות בתוכו ולא מסתבר דעיקר איסור המרחץ אינו אלא משום איסור זוהמא והבלא דאית ביה על ידי שתשמישו בחמין אבל הני מקואות שהמים שלהן צוננין ליכא זוהמא ומותר וצ''ע דהא לענין מזוזה בית הטבילה כבית המרחץ עכ''ל: 


! ה
((ד-ה)) [[ולא ק''ש בלבד כו'.]] כלומר הא דאין קורין לא בבית המרחץ ובית הכסא לא ק''ש בלבד וכו' דאמרינן סוף מי שמתו (דף כד:) ובפרק כירה (דף מ) ובפרק כל הצלמים (דף מד) אמר רבה בר בר חנה אמר רבי יוחנן בכל מקום מותר להרהר בד''ת חוץ מבית הכסא ובית המרחץ ומדנקט סתם בית המרחץ ובית הכסא משמע שאע''פ שאין בבית הכסא צואה ולא במרחץ אדם ואפי' חדש אסור להרהר בו דומיא דק''ש ותפלה ובירושלמי ואסור דאמר לך אסור וכו' ושם אמרו דה''ה למבואות המטונפות ופשוט הוא. [[ומ''ש ואפי' אמרו בלשון חול וכן מ''ש דברים של חול וכו' ואם נזדמן לו להפריש מן האיסור וכו'.]] בפרק כירה (שבת דף מ:): [[וכתב]] ה''ר מנוח דאמרינן בירושלמי דמותר להרהר בד''ת בבית הכסא וכתב הראב''ד ז''ל דלא פליג אגמרא דילן דכי אמרי' אסור להרהר בד''ת ה''מ לכתחלה כלומר לשום מחשבתו ולבו לחשוב בד''ת אבל אם היה תלמודו שגור בפיו והרהר לאונסו מותר עכ''ל. מבואר הוא בגמרא דידן דגרסינן פרק טבול יום זבחים (דף ק''ב:) אמר רבא האי דינא מר' אלעזר בר''ש גמירנא דאמר בבה''כ כו' והיכי עביד הכי והא א''ר יוחנן בכל מקום מותר להרהר חוץ ממרחץ ובה''כ לאונסו שאני. ופירש''י לאונסו שהיתה שמועתו שגורה בפיו ומהרהר בה על כרחו: [[אבל השמות המיוחדים וכו'.]] תמיהא לי מילתא דרבינו טובא שלא הזכיר שאסור לומר שלום בבית המרחץ ובהדיא אמרינן בפ''ק דשבת (דף י ע''ב) אמר רב המנונא משמיה דעולא אסור לאדם שיתן שלום לחבירו בבית המרחץ שנאמר ויקרא לו ה' שלום אלא מעתה הימנותא נמי אסור דכתיב האל הנאמן והא אמר רב חמא בר גוריא אמר רב שרי למימר הימנותא בבית הכסא התם שם גופיה לא איקרי הכי דמתרגמינן אלהא מהימנא הכא שם גופיה אקרי שלום ולמה כתב רבינו שמות המיוחדים ותו לא ולא אשכחן התם מאן דפליג עליה אדרבא ברייתא מסייעא ליה: [[כתב]] הראב''ד ז''ל לא מצאנו שם רחום כי אם על הבורא ואסור לאומרו בב''ה עכ''ל: [[וה''ר]] יונה ז''ל כתב דאשכחן רחום וצדיק דכתיב [תהילים קיב] זרח בחושך אור לישרים חנון ורחום וצדיק דלעיל מהאי קרא מיירי בצדיק והצלחתו ואמר [שם] הון ועושר בביתו וצדקתו עומדת לעד כי כשהצדיק יש לו הצלחה מעושר וכבוד ועושה צדק יזרח במעלתו והצלחתו והצדקות שעושה אור לישרים שמתפארים בהצלחתו מפני שהוא חנון ורחום וצדיק. [[ומ''ש רבינו ישן]] לא קאי אלא אבית המרחץ אבל בית הכסא אפי' חדש נמי וכדלעיל בסמוך: [[ואם נזדמן לו וכו'.]] פרק כירה שבת (דף מ:) אמר ר''י בר אבדימי פעם אחת נכנסתי אחר רבי לבית המרחץ וא''ל טול בכלי שני ותן ש''מ תלת וכו' והיכי עביד הכי והא אמר רבה בר בר חנה אמר ר' יוחנן בכל מקום מותר להרהר חוץ מבית המרחץ ובית הכסא וכ''ת בלשון חול א''ל והאמר אביי דברים של חול מותר לאומרם בלה''ק דברים של קודש אסור לאומרם בלשון חול אפרושי מאיסורא שאני תדע דא''ר יהודה אמר שמואל מעשה בתלמידו של ר' מאיר שנכנס אחריו לבית המרחץ וביקש להדיח לו קרקע א''ל אין מדיחין לסוך אין סכין אלמא אפרושי מאיסורא שאני. ופירש''י והיכי עביד הכי להורות הוראה שהיא דבר תורה בבית המרחץ. דברים של קדש ד''ת עכ''ל. הרי מעשה דר''מ עדיף מדרבי דרבי אמר ליטול בכלי שני ולא אמר ליה שאסור לעשות באופן אחר ור''מ א''ל בפי' אין סכין וכבר היה אפשר לומר לו אל תסוך או איני רוצה שתסוך אלא משמע דשרי בכל ענין. וז''ש רבינו ואפי' בלשון קודש ובעניני הקדש כלומר שיאמר הדין כמו שעשה ר''מ: 


! ו 
[[צואת האדם וכו'.]] ברייתא פרק מי שמתו ברכות (כ''ה.) ודע שמה שכתב שבזמן שיש בהן עורות לא קאי אלא אצואת כלבים וחזירים שדרך לעבד עורות בצואתם אבל צואת האדם בכל ענין יש לה ריח רע. [[וכתב רבינו וכל צואה שריחה רע כגון אלו.]] ממה שאמרו בירושלמי שמרחיקים מצואה אדומה של תרנגולין ומגלללי חמור הבא מן הדרך. [[ומ''ש וכן כנגד מי רגלי אדם.]] פשוט הוא שם בגמרא. [[וכתב אבל מי רגלי בהמה קורין כנגדן]] טעמא לפי שלא מצינו שאסרו בשום מקום. ואף על פי שכתב הראב''ד ז''ל זה הרב וכו' וכן צואת התרנגולין האדומה עכ''ל. מ''ש שכתוב בירושלמי שצריך להרחיק ממי רגלי חמור הבא מן הדרך נראה שלא היה כן בנסחת רבינו אלא מגללי חמור וכן מצאתי שכתבו המפרשים וא''כ שום איסור מי רגלים של בהמה לא הוזכר ואיסור גללי החמור נכלל במה שכתב רבינו וכל צואה שריחה רע כגון אלו. ולא הבנתי דעת ה''ר יונה והרא''ש ז''ל בדברי רבינו שכתבו שאינו מתיר אלא כנגד מי רגלי בהמה כלומר ואוסר בצואתם ועל כן תמהו עליו. ואני בעניי נראה לי דלא אסר רבינו צואת כל הבהמות אלא דוקא אותן שריחן רע כגון אלו והניח הדבר לאומד הדעת אם דרך ב''א להצטער בריחם הרע או לא וזה לפי שהוא סובר שמה שאמרו בירושלמי מצואה אדומה של תרנגולים וצואת חמור הבא מן הדרך לאו דוקא הני אלא ה''ה כל צואה שריחה רע וגם ה''ר יונה ז''ל אוסר בצואת חתולים משום דריחם רע מאד אע''פ שלא הוזכרה בשום מקום: [[קטן שאינו יכול וכו'.]] ברייתא ס''פ לולב הגזול (סוכה מ''ב) ונתבאר שם שגדול אע''פ שאינו יכול לאכול כזית בכדי אכילת שלש ביצים מרחיקין מצואתו וממימי רגליו ורבינו לא כתב אלא קטן וממילא משמע: 


! ז 
[[היתה צואה יבשה וכו'.]] סוף פרק מי שמתו (ברכות כה) אמר רבא הלכתא צואה כחרס אסורה ומי רגלים כל זמן שמטפיחין ולעיל מהא אמרינן ה''ד צואה כחרס א''ר בר בר חנה כל זמן שזורקה ואינה נפרכת ואמרי לה כ''ז שגוללה ואינה נפרכת. פירש''י דלישנא בתרא הוי חומרא אבל ה''ר יונה ז''ל כתב דלישנא בתרא הוא קולא ורבינו פסק כלישנא קמא לחומרא משום דהוי איסורא דאורייתא כלומר מוהיה מחניך קדוש והכי דייק לשון רבינו שכתב עד שאם זרקה וכו' כלומר אע''פ שנפרכת בגלילה לא יצאת מתורת חרס עד שאם זרקה מתפרך: [[וכתב]] ה''ר מנוח פי' אם זרקה תתפרך דוקא פירוכין אבל אם לא תעשה פירוכין אלא שתשבר לחציה אסור לקרות כנגדה ועוד כתב דהא דשרי במתפרך דוקא בשאין לה ריח רע שאם לא כן אע''ג דעפרא בעלמא הוא ריח רע שיש לו עיקר הוא: [[מי רגלים שנבלעו בקרקע אם היו מרטיבין היד אסור לקרות כנגדן ואם לאו מותר.]] כבר כתבתי בסמוך דאסיק רבא הלכתא (שם) מי רגלים כל זמן שמטפיחין וכתב הרא''ש בשם גאון כל זמן שמטפיחין היינו טופח על מנת להטפיח כת''ק דר''י עכ''ל: [[ביאור]] הדברים דבגמרא אמרינן לימא כתנאי נבלעו מותרים לא נבלעו אסורים ר' יוסי אומר כל זמן שמטפיחין מאי נבלעו ומאי לא נבלעו אילימא נבלעו דאין מטפיחין וכו' ר' יוסי היינו ת''ק אלא נבלעו דאין רישומן ניכר לא נבלעו דרישומן ניכר ואתא ר' יוסי למימר כל זמן שמטפיחין הוא דאסור הא רישומן ניכר שרי והכא בטופח ע''מ להטפיח איכא בינייהו ופירש''י ת''ק בעי ע''מ להטפיח ורבי יוסי מחמיר ומשמע ליה לגאון דאית לן לאוקומי מסקנא דרבא כת''ק וטעמא משום דאי תימא דאתי כר' יוסי אמאי דחי לא דכ''ע כל זמן שמטפיחין הוא דאסור וכו' הא כי הוה מוקמינן נבלעו דאין רישומן ניכר וכו' הוה אתי כר' יוסי אלא ודאי היינו טעמא דדחי כי היכי דליתי כת''ק. אבל מדברי רבינו משמע דכל שטופחין אע''פ שאין בהם כדי להטפיח אסור וכדמשמע פשטא דלישנא דרבא והא דאמרינן בטופח ע''מ להטפיח א''ב ה''פ דת''ק לא בעי ע''מ להטפיח וה''ק נבלעו דאין מטפיחין מותר ר' יוסי אומר כ''ז שמטפיחין מותר עד שיהא בהם ע''מ להטפיח והשתא א''ש רבא כת''ק דר''י ואע''ג דלישנא דרבא כלישנא דר''י כיון דר''י קאי את''ק אית לן לפרושי דע''מ להטפיח קאמר. ועי''ל דהא דקאמר לימא כתנאי לא ארבא קאי אלא אאמוראי דאפליגו לעיל דמר אמר כ''ז שמטפיחין ומר אמר כ''ז שרישומן ניכר ודחי לא דכולי עלמא רישומן ניכר שרי ומטפיחין אסור ובטופח ע''מ להטפיח הוא דפליגי דת''ק לא בעי ע''מ להטפיח ור' יוסי בעי ומ''ד כ''ז שמטפיחין כת''ק ואע''ג דהשתא נמי לא אתי ככ''ע דהאי דקאמר דרישומן ניכר שרי מיהא אתי ככ''ע ומ''ד רישומן ניכר אסור על כרחיה מוקי לה כתנאי ואתי כת''ק. ומ''מ לרבא ליכא לאקשויי לימא כתנאי דאיהו מסקנא דהלכתא קאמר דהויא כל זמן שמטפיחין ובין נימא דאתי כר' יוסי בין נימא דאתי כת''ק לא קשיא דאתא לאשמועינן דהלכה כההוא תנא הילכך אין לנו לפרש מטפיחין דאמר רבא אלא כפשוטו דהיינו שמרטיבין היד ואפי' אין בו ע''מ להטפיח ואי אתי כר' יוסי כפירושא דרש''י וא''נ למאי דבעי הגמרא דאתא ר''י למימר שכ''ז שמטפיחין הוא דאסור הא רישומן ניכר שרי אשמועינן דהלכתא כוותיה אע''ג דיחידאה הוא ואי אתי כת''ק וכפי הפי' שפירש אשמועינן דאע''ג דר' יוסי נמוקו עמו לית הלכתא כוותיה בהא: [[ודע]] שבקצת ספרי רבינו כתוב במקום כ''ז שמטפיחים כ''ז שרישומן ניכר וט''ס הוא שהוא היפך מסקנא דרבא וכ''כ ה''ר מנוח: 


! ח 
[[כמה ירחיק אדם וכו'.]] משנה שם [כב:] וכמה ירחיק מהן ומן הצואה ארבע אמות פי' מהן ממי רגלים ובגמרא [כו.] אמר רבא אמר רב הונא לא שנו אלא לאחריו אבל לפניו מרחיק מלא עיניו וסובר רבינו דצדדין הרי הן כלאחריו. וה''ר מנוח כתב דלכאורה משמע דכלפניו דמי כדאמרינן גבי לולב עקום. ואפשר לומר דמ''ש הרב מיירי בשאינו יכול לסלקה לאחריו דאמר בגמ' [כב:] דהיכא דלא אפשר יסלקנה (לאחריו) [לצדדין] ארבע אמות א''כ היכא דאפשר כלפניו דמי והיכא דלא אפשר כלאחריו דמי עכ''ל: 


! ט 
[[במה דברים אמורים כשהיה עמהן וכו'.]] ברייתא שם אם היה שם מקום שגבוה עשרה טפחים או נמוך עשרה יושב בצדו וקורא. וסובר רבינו דהני מילי כשאין מגיע לו ריח רע. וכתב הרא''ש דאפי' רואה אותה מותר והרשב''א אוסר ברואה אותה. [[ומ''ש רבינו והוא שלא יגיע לו ריח רע,]] ה''ר יונה והרא''ש כתבו שי''א דכי היכי דהפסקה מועלת לצואה עצמה ה''נ מועלת לריח והטור סתם דבריו כדעת רבינו ולפ''ז צריך ליזהר כשמתפלל בביתו ומריח ריח רע ממקום אחר שיפסיק וישהה עד שיעבור הריח: [[וכן אם כפה וכו'.]] [פשוט מהא דברכות כ''ה. צואה בכיסוי תליא מילתא]: 


! י 
[[היתה בינו ובין הצואה וכו'.]] פרק מי שמתו (שם כה:) אמר רבא צואה בעששית מותר לקרות ק''ש כנגדה ערוה בעששית אסור לקרות ק''ש כנגדה דצואה בכסוי תליא מילתא והא מכסיא כלומר שהרי מחניך קדוש קרינן ביה ערוה לא יראה בך ערות דבר אמר רחמנא והא קא מתחזיא: [[נתן רביעית וכו'.]] שם ת''ר כמה יטיל לתוכן מים כל שהוא רבי זכאי אומר רביעית אמר ליה רב יוסף לשמעיה אייתי לי רביעית דמיא כרבי זכאי וכן הלכה. ופסקו הרי''ף והרא''ש והרשב''א שאפילו קדמו מים למי רגלים לא אמרינן קמא קמא בטיל ובפחות מרביעית סגי אלא לעולם בעינן רביעית וכרב יוסף דאמר הכי בגמרא וכן דעת רבינו שכתב ולא חילק. וכתב הרא''ש ז''ל רבינו משה כתב רביעית למי רגלים של פעם אחת ואם יותר צריך להוסיף לפי השיעור עכ''ל. והכי דייק לשון רבינו וטעמא דמסתבר הוא דאטו מי נימא דלמי רגלים דעשר פעמים ליסגי ברביעית אלא למי רגלים של פעם אחת אמרו ואע''פ שיש מקום לבעל דין לחלוק דהא לת''ק סגי בכל שהוא אלמא שכיון שנתערב בהם מים בטל מהם תורת מי רגלים ונהי דרבי זכאי בעי רביעית היינו משום דבבציר מהכי לא חשיב שיעור וכן כתב הרשב''א בפירוש דברי רבי זכאי מכל מקום כיון שהרא''ש פירש דברי רבינו ולא נחלק עליו משמע דהכי סבירא ליה: [[וכתב]] ה''ר מנוח צ''ע מ''ש הרב של פעם אחת שהרי אין כל הפעמים שוים עכ''ל. ולי נראה דחכמים שיערו דברביעית סגי אפילו לגדולה ופחות מרביעית אפילו לקטנה לא סגי: 


! יא 
[[היתה צואה בגומא וכו'.]] שם אמר רבא צואה בגומא מניח סנדלו עליה וקורא ק''ש בעי מר בריה דרבינא צואה דבוקה בסנדלו מאי תיקו וכתב הרי''ף והרא''ש ז''ל ולחומרא. ומפרש רבינו דאמאי דקאמר רבא קא מהדר הניח סנדלו על הגומא והיתה צואה נוגעת בסנדלו מהו וכן פירש הרא''ש ז''ל: [[וה''ר]] מנוח כתב דדייק מדנקט רבא צואה בגומא אלמא דדוקא באין סנדלו נוגע בה הוא דשרי שאם לא כן גומא דנקט למה לי: [[וכתב]] הראב''ד היתה צואה בגומא וכו' דומה שהוא מפרש וכו' ועלתה בתיקו ולחומרא עכ''ל. ואין דבריו מוכרחים ודברי רבינו נכוחים: [[היתה כנגדו וכו'.]] שם אמר אביי צואה כל שהוא מבטלה ברוק אמר רבא וברוק עבה: [[כתב]] הראב''ד בירושלמי דוקא לאלתר שהרוק עומד בעביו אבל לאחר שעה שהרוק נימוק הצואה מתגלית עכ''ל. ואני אומר שדבר פשוט הוא שאם נימוק הרוק שאינו רוק עבה דאסור ולכן לא הוצרך לכתוב מה שאמר בירושלמי דדוקא לאלתר שהרוק עומד בעביו: [[היתה טיפת צואה וכו'.]] נ''א נטישת צואה וזו עיקר והדין שם איתמר צואה על בשרו או ידיו מטונפות מבית הכסא כך היא גירסת הרי''ף ז''ל רב הונא אמר מותר לקרות קריאת שמע רב חסדא אמר אסור לקרות קריאת שמע ואפי' שתהיה יבשה שאין ריח רע יוצא ממנה ולכן כתב רבינו נטישת צואה כלומר שאין בה ממשות אלא לכלוך בעלמא שנתפשט בבשרו או ידיו מטונפות ומתוך קטנותו ויבשותו נדון אותו כאילו אין שם צואה כלל. ופסק הרי''ף כרב הונא דהוה רביה דרב חסדא ועוד מדמקשינן מיניה בפרק אמר להם הממונה [יומא דף ל'.] אלמא הלכתא היא והרא''ש וה''ר יונה ז''ל גורסים גירסא אחרת דאילו בכה''ג לכ''ע אינו קורא: [[וה''ר]] מנוח כתב שהם מונחות במקום טינוף דאילו היו ידיו מטונפות נטילה בעי אי נמי מטונפות מבית הכסא שהכניסם שם וקבלו לכלוך מזוהמתו והבלו של בית הכסא ואין להם ריח רע שאילו היה להם ריח רע יש לו עיקר הוא. וכתב עוד נטישת הוא לשון לכלוך וטשטוש: [[אבל אם היתה במקומה וכו'.]] יומא פרק אמר להם הממונה (דף ל'.) מימרא דרב פפא. ואמרו שם ומ''ש מצואה על בשרו דאמר רב הונא מותר לקרוא קריאת שמע במקומה נפיש זוהמא שלא במקומה לא נפיש זוהמא. ומפרש רבינו דטעמא דנפיש זוהמא במקומה מפני שהיא לחה ועכ''פ יש לה ריח רע: [[וכמה גאונים הורו וכו'.]] כתב ה''ר יונה ז''ל שהם רבינו האי ומפרשים אחרים ז''ל. וכתב רבינו שאע''פ שכפי הדין אינו עולה הוראת הגאונים ז''ל מכל מקום כך ראוי לעשות דדבר מגונה הוא לקרות קריאת שמע וידיו מטונפות: 


! יב 
[[ריח רע שיש לו עיקר וכו'.]] [ברכות כ''ה.] פלוגתא דרב הונא ורב חסדא ופסק כרב הונא דרביה הוא. והראב''ד כתב עד מקום שפסק הריח וקורא. א''א אינו כן וכו' והכי כתב רב האי גאון בעיקר עכ''ל. ורבינו סובר דאע''ג דתניא כוותיה דרב חסדא הא אמר רבא לית הלכתא ככל הני שמעתתא ודחי קצת ממאי דאיתני בההיא ברייתא וכיון דמשבשתא היא במקצת לא מהני סיועא דידה לרב חסדא למדחי כללא דאין הלכה כתלמיד במקום הרב וכן כתב ה''ר מנוח והרב בעל מ''ע ז''ל כתב דרבינו פוסק כסייעתא דברייתא אלא שגורס בדרב חסדא עד מקום שיכלה הריח ופי' הריח רע שיש לו עיקר היינו שהצואה מונחת שם ומסרחת וסובר רבינו דדוקא לשיש לו עיקר הוא שאמר מרחיק ארבע אמות אבל לשאין לו עיקר מרחיק עד מקום שיכלה הריח. וכתב ה''ר מנוח מיירי במכוסה שהיא לאחריו או לצדדין שאם היא לפניו לא סגי בהרחקת ד' אמות עד שירחיק כמלא עיניו: [[גרף של רעי וכו'.]] ברייתא שם וכתב הרא''ש ז''ל דמסתברא דבשל זכוכית מותר: 


! יג 
[[צואה עוברת וכו'.]] שם פלוגתא דאביי ורבא ופסק כרבא ונראה מדקדוק דברי רבינו שאע''פ שהן עוברין לפניו כיון שהרחיקו ממנו ארבע אמות שרי ולא דמו לצואה העומדת במקום אחד שצריך להרחיק ממנה מלפניו כמלא עיניו דהני כיון שעוברין והולכין להם בהרחקת ארבע אמות סגי וכ''כ רבינו הגדול מהר''י אבוהב בביאורו לטור א''ח. אבל קשה לי שלא מצאתי גלוי לזה בגמרא לכך נ''ל דבלאחריו מיירי ומ''ה סגי בשיעברו ממנו ארבע אמות אבל מלפניו צריך להרחיק מלא עיניו ולא חשש רבינו לפרש דבלאחריו מיירי שסמך על מה שכתב בדיני שיעור ההרחקה: [[ופי חזיר וכו'.]] שם מימרא דרב פפא ואמרו שם דאף על גב דסליק מנהרא לפי שכיון דדרכו ללכלך פיו תמיד דיינינן ליה כגרף של רעי. ורבינו כתב סתם פי חזיר בלא שום חילוק וממילא משמע דמהי תיתי לן לפלוגי: 


! יד 
[[היה קורא וכו'.]] שם [כ''ד:] פלוגתא דרב הונא משמיה דר''י אמר מניח ידו ע''פ וקורא ק''ש רב חסדא אמר פוסק ותניא כוותיה דרב הונא וכוותיה דרב חסדא ופסק רבינו כרב חסדא משום דאמוראי טובא קיימי כוותיה: [[וכן הקורא וכו' עד אינו פוסק לד''ת.]] שם [כ''ה.] בעו מיניה מרב ששת ופשיט כמ''ש רבינו. וכתב ה''ר מנוח דאית דגרסי עד שיכלה הרוח כלומר עד שיפסוק קול העיטוש. אבל גירסת ספרנו עיקר שהיא שתכלה באשה כלומר ריחה הרע: 


! טו 
[[היה קורא.]] כלומר היה רוצה לקרות והדין מימרא דרב יהודה שם ובגמ' איכא תרי לישני בדרב יהודה ופסק רבינו כלישנא בתרא וכן פסקו הרי''ף והרא''ש ז''ל. וכתב ה''ר מנוח ודוקא באשפה שאין ריחה רע דאי לא תימא הכי תיפוק ליה משום אשפה. ואמרינן בגמרא [שם] דהיינו טעמא דספק מי רגלים אפי' באשפה מותרים כדרב המנונא דאמר רב המנונא לא אסרה תורה במי רגלים אלא כנגד העמוד בלבד כלומר כנגד הקלוח וכדר' יהונתן דר' יהונתן רמי כתיב ויד תהיה לך וגו' כלומר ולא הצריך כסוי וכתיב ויתד תהיה לך וגו' וכסית הא כיצד כאן בגדולים כאן בקטנים אלמא לא אסרה תורה אלא כנגד עמוד הא נפול לארעא שרי ורבנן גזרו בהו וכי גזרו בודאן בספיקן לא גזרו: 


! טז 
[[כשם שאסור לקרות וכו'.]] שם אמר רב יהודה כותי ערום אסור לקרות ק''ש כנגדו מאי איריא כותי אפילו ישראל נמי כותי איצטריכא ליה מהו דתימא הואיל וכתיב בהו אשר בשר חמורים בשרם אימא כחמור בעלמא הוא קמ''ל דאינהו נמי איקרו ערוה דכתיב וערות אביהם לא ראו. ולמד משם רבינו לקטן דערוה היא דלא גרע מכותי וכיון שאין הטעם אלא מפני ראייה בחזרת פנים בעלמא סגי ליה. [[ומ''ש אפי' מחיצה של זכוכית וכו']] כבר נתבאר בפרק זה. [[וממ''ש רבינו עד שיחזיר פניו]] נראה בהדיא דבחזרת פנים סגי אע''פ שהיא סמוכה לו דהא לא תלה רחמנא ערוה אלא בראייה: [[וכל גוף האשה וכו'.]] שם א''ר יצחק טפח באשה ערוה ואוקמוה באשתו ולק''ש. [[ומ''ש ואם היה מגולה טפח מגופה]] היינו דוקא ממקום מכוסה שבה ולישנא דמגולה דייק הכי. ואמרו שם בסמוך קול ושער באשה ערוה וסובר רבינו שלא לענין ק''ש נאמר אלא לענין שאסור ליהנות בקולה ולהסתכל בשערה ולכן לא הזכירם פה: 


! יז 
[[וכשם שהוא אסור וכו'.]] זה פשוט ומתבאר מהמשנה (שם כ''ב:) שכתבתי בפ''ב יתכסה במים עכורים ויקרא וממ''ש בסמוך: [[היתה חגורה וכו'.]] שם (כ''ד:) מימרא דרב הונא ותניא כותיה. ופי' על מתניו ממתניו ולמטה אע''פ שממתניו ולמעלה הוא ערום קורא ק''ש וכן פירש''י ומוכרח הוא. [[ומ''ש ובלבד שלא יהא עקבו וכו']] שם (כ''ה.) מסקנא בגמרא והלכתא עקבו רואה את הערוה מותר נוגע אסור. וכתבו ה''ר יונה והרא''ש ז''ל דה''ה לכל איברים נוגעים בערוה שאסורים והא דנקט עקבו משום דקאמר רואה את הערוה אע''פ שהוא כנגדו ורואה מותר: [[היה ישן וכו'.]] ברייתא שם (כ''ד:) היה ישן בטליתו ואינו יכול להוציא ראשו מפני הצנה חוצץ בטליתו על צוארו וקורא ק''ש וי''א על לבו ות''ק הרי לבו רואה את הערוה קסבר לבו רואה את הערוה מותר. ופסקו רבינו ור''ח והרי''ף והרא''ש ור''ת ז''ל כי''א מדפריך סתמא דתלמודא והרי לבו רואה את הערוה ועוד דמשמע התם בגמ' (כ''ה:) דאביי ורבא דבתראי אינון סבירא להו הכי: 


! יח 
[[שנים שהיו ישנים וכו' עד וחוצץ מתחת לבו וקורא.]] שם (כ''ד.) בעא רב יוסף בריה דרב נחמיה מרב יהודה שנים שהיו ישנים בטלית אחת מהו שיחזיר זה פניו לכאן ויקרא ק''ש ויחזיר זה פניו לכאן ויקרא ק''ש א''ל הכי אמר שמואל ואפילו אשתו עמו מתקיף לה רב יוסף ולא מיבעיא אחר אדרבא אשתו כגופו אחר לאו כגופו מיתיבי שנים שהיו ישנים בטלית אחת זה מחזיר פניו וקורא ק''ש וזה מחזיר פניו וקורא ק''ש ותניא אידך היה ישן במטה ובניו ובני ביתו בצדו לא יקרא ק''ש אא''כ היתה טלית מפסקת ביניהם ואם היו בניו ובני ביתו קטנים מותר בשלמא לרב יוסף ל''ק הא באשתו הא באחר אלא לשמואל קשיא אמר לך שמואל ולרב יוסף מי ניחא והא תניא היה ישן במטה ואשתו היתה ישנה בצדו לא יחזיר פניו ויקרא אלא אם כן היתה טלית מפסקת ביניהם אלא מאי אית לך למימר אשתו לרב יוסף תנאי היא לדידי נמי אחר תנאי היא ופסק הרי''ף כרב יוסף דאשתו כגופו ומותר להחזיר פניו ולקרות אבל אחר לאו כגופו הוא ואסור וכן פסק רבינו. וכתב רבינו שאין צריך הפסק טלית אלא ממתניו ולמטה וכן בדין דממתניו ולמעלה אע''פ שנוגע בשר זה בבשר זה לא אתי לידי הרהור: [[וכתב]] ה''ר מנוח מ''ש אשתו כגופו כלומר דכיון דגס בה לא מהרהר ומכל מקום מחזיר פניו דאם פנים בפנים או פנים באחור א''א דליכא הרהור. ורבני צרפת והרא''ש חולקים ופוסקים דלא כרב יוסף אלא כברייתא דסברה אפילו באשתו בעינן טלית מפסקת: 


! יט 
[[עד אימתי הם קטנים וכו'.]] שם אמאי דתניא אם היו בניו ובני ביתו קטנים אין צריך הפסקת טלית ועד כמה אמר רב חסדא תינוקת בת ג' שנים ויום אחד ותינוק בן ט' שנים ויום אחד איכא דאמרי תינוקת בת י''א ויום אחד ותינוק בן י''ב ויום אחד אידי ואידי עד שיהיו שדים נכונו ושערך צמח. ופסקו רבינו והרי''ף והרא''ש ז''ל כלישנא בתרא ומפרש רבינו דהא דבעינן שדים נכונו ושערך צמח היינו לתינוקת פחותה מי''ב ותינוק פחות מי''ג אבל כיון דהגיעו לשנים הללו גדולים הוו ובניו הקטנים תניא והני גדולים נינהו וכן הסכימו ה''ר יונה והרא''ש ואם הביאו סימנים אלו קודם י''א לתינוקת וי''ב לתינוק לא חיישינן להו ומותר: 

~ הלכות קריאת שמע - פרק רביעי




! א 
[[נשים ועבדים וכו'.]] משנה פרק מי שמתו (דף כ'.). [[ומ''ש ומלמדים את הקטנים,]] הוא מדין תינוק שחייב אביו לחנכו במצות כדאיתא סוף פרק לולב הגזול (דף מ''ב.). [[ומ''ש מברכין וכו'.]] בסוף פרק אלו דברים (ברכות דף נ''ג:) אמרינן דעונין אמן אחר תינוקות בעידן מפטרייהו: [[מי שהיה לבו וכו'.]] משנה פרק היה קורא (דף י''ו.) חתן פטור מק''ש לילה הראשון ועד מו''ש אם לא עשה מעשה ובגמרא תניא הכונס את הבתולה פטור ואת האלמנה חייב משום דלא טריד וטבעה ספינתו חייב אף ע''ג דטריד משום דבעינן טירדא דמצוה וליכא. וסובר רבינו דה''ה שפטור מכל המצות דעוסק במצוה פטור מן המצוה. וכתב ה''ר מנוח בשם הראב''ד דוקא בלילות שמתיחד עמה אבל אם היתה נדה או חולה או שלא היה מקום ליחוד חייב. וכתב עוד דמדברי רבינו משמע שפטור בין מק''ש דלילות בין מק''ש דיום והא דתנן פטור לילה הראשון היינו לאפוקי יום ראשון דחייב דקודם שיקדש יתפלל ואפשר דדוקא בלילות פטור אבל בימים חייב דישראל קדושים הם ומסח דעתיה מינה ואין כאן טירדא והכי מסתבר עכ''ל: 


! ג 
[[מי שמת לו מת וכו'.]] משנה רפ''ג דברכות (שם י''ז:) מי שמתו מוטל לפניו פטור מקריאת שמע והקשו בגמרא מוטל אין שאינו מוטל לא והתניא שאעפ''י שאינו מוטל לפניו פטור ותירץ רב אשי כיון שמוטל עליו לקוברו כמוטל לפניו דמי ולכך כתב רבינו מי שמת לו מת וכו' וכתב רבינו הטעם מפני שאין דעתו פנויה לומר שאין הטעם כדי שיהיה פנוי להשתדל בצורכי המת שאפילו יש לו מי שישתדל פטור כדמשמע בגמרא וגם בירושלמי אמרו כן בפירוש וכן כתבו ה''ר יונה והרא''ש ז''ל: [[ואם היה משמר וכו' עד ונשמט האחר וקורא.]] ברייתא שם: [[וכן החופר קבר וכו'.]] ברייתא פרק היה קורא (שם י''ד:) ושם נתבאר שאם היו שנים אחד חופר ואחד קורא כמו במשמר את המת ולא הוצרך רבינו להזכירו מכיון שכיון לומר כן, משמע שדינו שוה למשמר: 


! ד 
[[אין מוציאין וכו'.]] פרק מי שמתו (שם י''ט.) ת''ר אין מוציאין את המת סמוך לק''ש ואם התחילו אין מפסיקין והא רב יוסף אפקוהו סמוך לק''ש אדם חשוב שאני: [[ואם התחילו והוציאו וכו'.]] משנה [שם י''ז:] נושאי המטה וחילופיהן וחילופי חילופיהן את שלפני המטה ואת שלאחר המטה את שהמטה צריכה להם פטורים ואת שאין המטה צריכה להם חייבים. ונראה מדברי רבינו שהוא מפרש דה''ק נושאי המטה וחילופיהן וכו' בין אותם שהן לאחריה מאחר שלמטה צורך בהם פטורים ומאי דקתני סיפא ואת שאין למטה צורך בהם חייבים ה''ק ושאר המלוין את המת שאין למטה צורך בהם חייבים: 


! ה 
[[היו עסוקין בהספד וכו' עד יושב ודומם.]] ברייתא [שם י''ט.] כלשון רבינו: [[ומ''ש לפי שאינו חייב לקרות וכו'.]] זה כפי מה שנתבאר שטעם הפטור אינו לפי שצריך להשתדל בצרכי המת אלא מפני שאין דעתו פנויה שהרי כאן יושב ודומם ואפ''ה אינו חייב לקרות: 


! ו 
[[קברו את המת וכו'.]] משנה [שם י''ז:] קברו את המת וחזרו אם יכולין להתחיל ולגמור עד שלא יגיעו לשורה יתחילו ואם לאו לא יתחילו. וידוע שאינם פטורים אלא בעודם מנחמים אבל אח''כ קורין את שמע והיינו בפנימיים אבל החיצונים קורין במקומם כמו שביאר רבינו בבבא הסמוכה לזו. וכתב הראב''ד ז''ל דוקא באותן הצריכין לראות פני האבל שהם קרויים פנימיים והם הקרובים אליו עכ''ל. [[וכתב]] בעל מ''ע ואני אומר תמה אני אם יצא דבר זה מפה קדוש הראב''ד וכי נשמטה ממנו סיפא דמתניתין וכו'. ולי נראה שכוונת הראב''ד ז''ל היתה לרמוז למה שכתבתי שמ''ש רבינו ואחר שיפטרו מהם יתחילו לקרות אינו אלא בפנימיים לבד, או שחוזר למ''ש ואם לאו לא יתחילו דוקא באותן הצריכין וכו' אבל החיצונים יתחילו וזהו דעת ה''ר יונה ז''ל משום דס''ל דכי היכי דמפלגי בעומדים בשורה בין פנימיים לחיצונים ה''ה נמי בחזרתם מן הקבר דמ''ש. ודעת הראב''ד נראה שהיא דרבי יהודה לפרושי אתא האי רואים פני האבל דקאמר ת''ק לאו דוקא רואים אלא ה''פ הצריכים להיות רואים דהיינו קרוביו ובני משפחתו ואין כן דעת רבינו כמו שיתבאר בסמוך. [[וממ''ש רבינו ינחמו את האבלים ואחר שיפטרו מהם יתחילו]] משמע דביש שהות ביום לקרות אחר שינחמו האבלים עסקינן הא לאו הכי בכל גווני יתחילו: [[בני אדם העומדים בשורה וכו'.]] גם זה משנה שם העומדים בשורה הפנימיים פטורים והחיצונים חייבים ובגמרא [י''ט:] ת''ר שורה הרואה את הפנים פטורה ושאינה רואה את הפנים חייבת רבי יהודה אומר הבאים מחמת האבל פטורים מחמת עצמם חייבים ופסק כת''ק שמפרש פנימיים דמתני' רואין פני האבל וחיצונים שאינן רואים: 


! ז 
[[כל מי שהוא פטור וכו'.]] משנה סוף פרק היה קורא (דף י''ו:) חתן אם רצה לקרות ק''ש בלילה הראשון קורא רשב''ג אומר לא כל הרוצה ליטול את השם יטול ופסק כת''ק וכ''פ הרי''ף והרא''ש פסק כרשב''ג. [[ומ''ש שתהא דעתו פנויה וכו'.]] הוא דבר פשוט בעצמו ועוד בגמרא רמו דרשב''ג אדרשב''ג דהכא אמר דחיישינן ליוהרא ובדוכתא אחריתא אמר דלא חיישינן ותירצו הכא בכוונה תליא מילתא ואנן סהדי דלא מצי לכווני וא''כ כשחלק ת''ק עליו הוא לומר לאו אנן סהדי דלא מצי לכווני שכבר אפשר שיכוין אבל אם היינו יודעים ודאי דלא מצי לכווני הוא מודה: [[וכתב]] הראב''ד ומה בכך וכו' ואידך אמר דחשיב מאן ממטי אסא לבי מלכא עכ''ל. [[וכתב]] בעל מ''ע ואני וכו' ומה שהקשה על הראב''ד והלא הוא עצמו וכו' אין כאן קושיא דהראב''ד ה''ק אפילו כפי הדין שאמרו לעולם ימוד אדם את עצמו אם יכול להתפלל בכוונה יתפלל ואם לאו לא יתפלל ה''מ בתפלה שאם אין לו כוונה הוא כמזכיר ש''ש לבטלה אבל בק''ש יהא כקורא בתורה וא''ת היינו טעמא דק''ש משום יוהרא הלא עתה בזמנים הללו לא חיישינן ליוהרא שאפילו בתפלה אין לו כוונה ולא בזמן הזה בלבד אלא אפילו בימי חכמי הגמרא א''כ השתא ליכא למיחש ליוהרא וא''כ כולם קורין. ומ''מ יש ליישב דעת רבינו שכבר נודע מנהגו שהוא כותב הדין היוצא מן הגמרא וכבר כתבתי דלפום דינא דגמ' אינו רשאי לקרות עד שתתיישב דעתו וא''ת יקרא ולא יהא כפורק ש''ש מעליו הא אמרינן התם בגמרא בהדיא דחיישינן ליוהרא ובעלי התוס' הם שחדשו שבזמן הזה אדרבא אם לא יקרא איכא למיחש ליוהרא כלומר בכל פעם אני מכוין ואין חילוק אצלם בין חתן לאינך דפטירי. וזה שלא כדברי בעל מ''ע שכתב לגבי חתן בלבד הוא וכו' שהרי סתם כתבו אבל אנו שאין אנו מכוונים וכו' דמ''ש חתן משאר הפטורים שהרי אין לך פטור אלא מאן דאית ליה טירדת מצוה ומה שחיזק הראב''ד ז''ל השגתו בשחכמי הגמרא היו אומרים מחזיקנא טיבותא וכו' י''ל דמשם ראיה דכיון דחזינן דאינהו לא הוו מכווני כמונו ואפ''ה אמרו דחתן פטור משום דחיישי' ליוהרא א''כ ליכא לאיפלוגי בין דורות שלנו לדורות שלהם דלעולם פטור משום דחיישינן ליוהרא. ומ''ש בעל מ''ע דרבינו לא אמר אלא לקרות בברכות וכו' אני אומר דכיון דטעמא הוא משום יוהרא לא שנא לקוראה בברכותיה לא שנא שלא בברכות אינו רשאי. וגם הראב''ד ז''ל כשאמר ומה בכך יקרא ויהא כקורא בתורה כוונתו יקרא בברכות ולא הפסיד הברכות כעין אותה ששנינו הקורא משלש שעות ביום ואילך לא הפסיד כאדם שקורא בתורה ואוקימנא דמאי לא הפסיד לא הפסיד שכר ברכות: 


! ח 
[[כל הטמאים וכו'.]] בסוף פרק מי שמתו (ברכות כ''ו.) תנן זב שראה קרי ונדה שפלטה שכבת זרע וכו' וכתב הרי''ף מהא מתני' שמעינן דזבין וזבות ונדות ויולדות כולהו חייבין בתפילה ובפרק מי שמתו [דף כ''ב.] תניא ר''י בן בתירא אומר אין ד''ת מקבלין טומאה שנאמר הלא כה דברי כאש מה אש אינו מקבל טומאה אף ד''ת אינן מקבלין טומאה וא''ת א''כ לא יהא צריך להרחיק ממקום הטנופת וי''ל דלא דמי דהתם הדבר הנמאס אנו רואים אותו בעין או אנו מרגישים ריחו ונראה כאילו מבזה ד''ת האומר אותם שם אבל טומאת הטמאים אינו דבר מורגש אלא דבר שכליי ולכך אין ד''ת מקבלין טומאה. ועוד י''ל דכיון דאשכחן דכתיב הלא כה דברי כאש אנו אומרים שאין ד''ת מקבלין טומאה וכן לא היה צריך להרחיק ממקום הטנופת אלא דהא כתיב גבי מקום הטנופת והיה מחניך קדוש: [[ועזרא ובית דינו וכו'.]] פרק מרובה (ב''ק פ''ב.) עשר תקנות תיקן עזרא ואחת מהן תיקן טבילה לבעלי קריין לדברי תורה: [[ולא פשטה תקנה זו וכו'.]] בפרק מי שמתו (דף כ''ב.) כי אתא זעירי אמר בטלוה לטבילותא כר''י בן בתירא ואמרינן התם נמי נהוג עלמא כר''י בן בתירא דאמר אין דברי תורה מקבלין טומאה ולפי שקשה והאיך היו יכולים לבטל תקנת עזרא שהרי לא קם אחריו בית דין כמוהו בחכמה ובמנין ר''ל שהוא ז''ל מפרש שמה שאמרו בטלוה אינו שב''ד עמדו ובטלוה שא''כ הו''ל לפרש מי הוא המבטל ועוד דהיכי אמרינן נהוג עלמא כר''י בן בתירא לימא ב''ד עמדו ובטלוה ועוד דאשכחן אמוראי בתראי שהיו טובלים לקריין וקא מפלגי בחולה אי צריך טבילה או לא ואם איתא דב''ד עמדו ובטלוה למה להו האי טבילה הא בטלוה לתקנת עזרא ואין עיקר לטבילה זו אלא בטלוה פירוש לא כפו את העם ללכת בה ונתבטלה מעצמה וז''ש רבינו ולא פשטה תקנה זו וכו' ולא היה כח וכו' כלומר לא פשטה תקנה זו בכל ישראל והטעם היה מפני שלא היה כח ברוב הצבור לעמוד בה ולפיכך בטלה מעצמה שאם הטעם שלא פשטה לא היה מטעם שלא היה כח ברוב הצבור לעמוד בה נהי דב''ד אחר אע''פ שאינו גדול כראשון יכול לבטלה ביטול מיהא בעיא אלא ודאי לפי שלא היה כח ברוב הצבור לעמוד בה לא כפו את העם לטבול ובטלה מאליה וזהו שדייק רבינו שכתב ולפיכך בטלה דמשמע מעצמה ולא כתב ולפיכך בטלוה דלישתמע אחרים בטלוה וכיון שלא היה שם בית דין שביטלוה היו נוהגים חכמי הגמרא לטבול משום תקנת עזרא שלא בטלוה שום בית דין שאע''פ שלא היו רשאין לכוף את העם לטבול הא כיון שהיה בהם כח היו רוצים לטבול כיון ששום בית דין לא בטלו התקנה והא דשאני לן בין כשהטעם שלא פשטה התקנה הוא מפני שלא היה כח ברוב הציבור לעמוד בה או שהוא מפני טעם אחר כתב רבינו בפ''ב מהל' ממרים וז''ל הרי שגזרו ב''ד גזירה ודימו וכו' עד בחכמה ובמנין: [[וכבר נהגו וכו'.]] כתבתיו בסמוך דנהוג עלמא בטבילה כרבי יהודה בן בתירא וכיון דתקנת עזרא היתה שיטבול בין לק''ש ותפלה בין לד''ת וכמו שאמרו תיקן טבילה לבעלי קריין לדברי תורה כשאמרו שבטלה או שנהגו כרבי יהודה בן בתירא לית לן לאפלוגי בין דברי תורה לקריאת שמע ותפלה ובכולהו אינו צריך לטבול: [[סליקו להו הלכות קריאת שמע בס''ד]] 

# הלכות תפילה וברכת כהנים

~ הלכות תפילה וברכת כהנים - פרק ראשון




! א 
[[מצות עשה להתפלל בכל יום שנאמר ועבדתם וכו'.]] כלומר תדע מנ''ל דהאי ועבדתם היינו תפלה מדכתיב ולעבדו בכל לבבכם אלמא סתם עבודה בלב היא דהיינו תפלה: [[וכתב]] הרב בסה''מ אשר לו המצוה הה' שצונו לעבדו וכו'. ולשון ספרי ולעבדו זו תפלה וא''ת למה לא כתב רבינו פה שנצטוינו מצוה זו מדכתיב ולעבדו בכל לבבכם שמפורש בו צווי התפלה וי''ל משום דלעבדו לאו מצוה היא אלא סיפור דברים אם שמוע תשמעו לאהבה את ה' ולעבדו ונתתי מטר ארצכם וא''ת דאתיא מצוה זו מדכתיב אותו תעבוד שהרי מנה במצוה ששית ובו תדבק וי''ל דאה''נ אלא דחדא מינייהו נקט וכמ''ש ז''ל בסה''מ וכבר נכפל זה הצווי פעמים א''נ דאינך קראי דולעבדו ודאותו תעבוד אתו לאזהורי בין לתפלה בין לתלמוד וכמבואר בספרי ובמשנתו של רבי אליעזר בנו של ר''י הגלילי והאי קרא דועבדתם לא מצינו שדרשוהו לתלמוד ולא לשום דבר אחר אית לן לאוקמי שהיא מצוה מיוחדת לתפלה. [[ומ''ש אי זו היא עבודה שבלב זו תפלה.]] הכי אמרינן בריש תענית (דף ב' ע''א): [[ודע]] שהרמב''ן ז''ל השיג על רבינו במ''ש שהתפלה היא מצוה מן התורה שכבר ביארו חכמים בגמרא תפלה מדרבנן כמו שאמרו בפ''ג דברכות (דף כ''א ע''א) לענין בעל קרי שקורא ק''ש ומברך על המזון ואינו מתפלל והעלו הטעם ק''ש וברכת המזון דאורייתא תפלה דרבנן ובגמרא סוכה [ל''ח.] אמרי גבי תפלה דתנא ואם התחילו אין מפסיקין והקשו מלולב דתנן נוטלו על שלחנו אלמא מפסיק והשיבו בדרך תימה מאי קושיא הא דאורייתא הא מדרבנן וכבר ראינו לו ז''ל שכתב שחייב אדם מן התורה וכך כתב בזה המאמר במצוה עשירית שזמני התפלה אינם מן התורה אבל חובת התפלה עצמה היא מן התורה. וגם זה אינו נכון בעיני שבעל קרי מברך על המזון לאחריו מפני שהוא מן התורה ואינו מתפלל עד שיטבול אפילו עמד כמה ימים בקרי ועוד שמי שנאנס ולא התפלל בשחרית ובמנחה נסתפק אם התפלל לפי דבריו של הרב היה צריך לחזור ולהתפלל והם פסקו לעולם בכל ספק בתפלה שאינו חוזר ומתפלל מפני שהיא מדרבנן ואם אינה מצוה בכל יום מתי תהיה החובה הזאת המוטלת עלינו מן התורה שיתפלל יום אחד בשנה או בכל ימיו פעם אחת אלא ודאי כל ענין התפלה אינו חובה ומה שדרשו בספרי ולעבדו זו תפלה אסמכתא היא. ודעת רבינו שמצות עשה מן התורה להתפלל בכל יום ממ''ש ועבדתם את ה' ועבודה זו צריכה שתהיה בכל יום שאם אינה בכל יום אולי נבא לומר שהיא פעם אחת בכל ימיו וזה ממה שלא יסבלהו הדעת וא''כ ע''כ החיוב הוא להתפלל בכל יום אבל אין מנין התפלות מן התורה אלא בפעם אחת ביום סגי: [[ואין משנה התפלה הזאת מן התורה.]] כלומר מטבע התפלה הזאת והוא מלשון ושננתם אלא באי זה נוסח שיזדמן לאדם בו. ומעתה מה שאמרו בבעל קרי שאינו מתפלל היינו שאינו מתפלל תפלה זו בנוסח זה שלש פעמים ביום אבל אומר הוא לעצמו תפלה קצרה פעם אחת ביום. א''נ יש כח ביד חכמים לעקור דבר מן התורה כדאיתא בפרק האשה רבה (יבמות דף פ''ט.) ומ''ש בסוכה דלתפלה דרבנן מפסיקין היינו לפי שכבר התפלל תפלה אחת ביום ההוא או נשאר לו שהות להתפלל אותה או יאמר תפלה קצרה ביותר שהוא חייב מן התורה. ומ''ש ועוד שמי שנאנס וכו' אפשר לומר דלא אמרו ספק התפלל ספק לא התפלל אינו חוזר ומתפלל היינו דוקא כשלא נסתפק לו בכל תפלות היום ההוא אבל אם נסתפק לו כן חוזר ומתפלל ואפילו אם נאמר דבנסתפק בכל תפלות היום נמי פטור י''ל דמתפלל תפלה קצרה וכן רב יהודה לא הוה מצלי תפלה גמורה ג''פ ביום אבל בכל יום היה מתפלל תפלה קצרה ע''פ הדרך שכתבתי ולא הוצרכו להזכיר תפלה קצרה זו בגמרא להיות הדבר פשוט שלא תיעקר מצוה דאורייתא ממקומה. כנ''ל ליישב דעת רבינו: [[ואין מנין התפלות וכו'.]] בתוספתא כשם שנתנה תורה קבע לק''ש כך נתנו חכמים קבע לתפלה ומפרש רבינו כשם שנתנה תורה כו' קבע לתפלות היום אלמא שאין מנין התפלות מן התורה ולא משנה התפלה וכו' וי''ג ולא מטבע התפלה וכו' והכל אחד דמשנה הוא מלשון ושננתם או כמו שכתב ה''ר מנוח שהוא מלשון משנה תורה שתרגומו פתשגן אורייתא: [[ואין לתפלה זמן קבוע וכו'.]] כלומר אין לתפלה זמן קבוע לומר ביום זה נצטוינו להתפלל וביום זה לא נצטוינו וכן אין לה שעה קבועה ביום לומר בשעה פלונית נצטוינו להתפלל ואם עברה שעה זו עבר זמן התפלה אלא כל השעות כשרות לתפלה וגם זה בכלל מה ששנו בתוספתא כשם שנתנה תורה קבע לקריאת שמע כך נתנו חכמים קבע לתפלה: 


! ב 
[[ולפיכך נשים ועבדים וכו'.]] משנה פרק מי שמתו (דף כ':) נשים ועבדים וקטנים חייבים בתפלה: [[אלא חיוב מצוה זו כך וכו'.]] כלומר כיון שאין מטבע תפלה זו מן התורה א''כ מה נתחייבנו להתפלל או עד כמה ליצלי וליזיל לכך אמר שיהא אדם מתחנן ומתפלל וכו'. ולמד רבינו כן מדאמרינן בפרק אין עומדין (דף ל''ב.) דרש רב שמלאי לעולם יסדר אדם שבחו של הקב''ה ואח''כ ישאל צרכיו שכן מצינו במשה וכו' דכתיב ה' אלהים אתה החילות וכתיב בתריה אעברה נא ואראה וכיון דממרע''ה למדנו כן אלמא מדאורייתא הכי הוא הרי ישוב למ''ש שאין מטבע תפלה זו מה''ת, וכנגד מ''ש שאין מנין התפלות מן התורה אמר יש מתפלל וכו': 


! ג 
[[והכל יהיו מתפללים נכח המקדש וכו'.]] נ''ל שלמד כן מדאמרינן במשנתו של ר' אליעזר בנו של ר' יוסי הגלילי את ה' אלהיך תירא ואותו תעבוד עבדהו בתורתו עבדהו במקדשו כלומר להתפלל נכחו וכ''כ רבינו בסה''מ אשר לו ומ''מ [[במ''ש בכל מקום שיהיה]] אפשר לפרש בו שני פירושים או שחוזר למתפללים בין שיהיו בארץ בין שיהיו בחוצה לארץ יתפללו נכח המקדש או שחוזר למקדש בכל מקום שיהא המקדש בין כשיהיה במדבר בין כשיהיה בגלגל או בשילה ובנוב ובגבעון בין כשנבנה בית עולמים לעולם מתפלל נכח המקדש אשר עובדים בו להשי''ת בכל מקום שיהיה המקדש ההוא נכחו מתפללים: 


! ד 
[[וכיון שראה עזרא ובית דינו וכו'.]] בפ''ב דמגילה (דף י''ז ע''ב) תנא ק''כ זקנים ומהם כמה נביאים תקנו י''ח ברכות על הסדר. ובפרק אין עומדין (ברכות דף ל''ג.) אנשי כנסת הגדולה תקנו להם לישראל ברכות תפלות וקדושות והבדלות: 


! ה 
[[וכן תקנו שיהא מנין התפלות וכו'.]] פרק תפלת השחר (שם כ''ו ע''ב) תפלות כנגד מי תקנום ר''י בר חנינא אמר כנגד אבות תקנום ריב''ל אמר כנגד תמידין תקנום ותניא כוותיה דר''י ב''ח ותניא כוותיה דריב''ל וכתב רבינו סברת ריב''ל משום דכי אמרינן דתניא כוותיה אמרינן נימא תיהוי תיובתיה דר''י ב''ח ואע''ג דשני מ''מ משמע דאתיא האי ברייתא כר''י ב''ל טפי ממאי דאתיא אידך ברייתא דמסייע לר''י ב''ח כריב''ח. ותניא בברייתא דמסייע לריב''ל ומפני מה אמרו תפלת הערב אין לה קבע שהרי איברים ופדרים שלא נתעכלו מבערב קרבים והולכים כל הלילה ומפני מה אמרו מוספין כל היום שהרי קרבן מוסף קרב כל היום ר' יהודה אומר עד ז' שעות שהרי קרבן מוסף קרב עד שבע שעות ויבא משפטו בפרק ג': 


! ו 
[[כענין שנאמר ערב ובקר וצהרים וכו': ואין תפלת ערבית חובה וכו'.]] בפרק תפלת השחר (ברכות דף כ''ז ע''ב) איפליגו תנאי ואמוראי אי תפלת ערבית רשות או חובה וכתב הרי''ף אביי אמר הלכה כדברי האומר חובה ורבא אמר הלכה כדברי האומר רשות וקיימא לן הלכה כרבא וה''מ היכא דלא צלי כלל אבל היכא דצלי לתפלת ערבית כבר שויה עליה חובה ואי טעי הדר לרישיה וכתב עוד והאידנא נהגו עלמא לשוויה כחובה: 


! ז 
[[וכן תקנו תפלה אחר תפלת המנחה וכו'.]] בפרק בתרא דתעניות (דף כ''ו:) אמרינן ובתעניות ומעמדות ויה''כ איכא תפלת נעילה. ובירושלמי פרק בתרא דתעניות ופרק תפלת השחר מאי נעילה רב אמר נעילת שערי שמים ושמואל אמר נעילת שערי היכל כך היא גירסת הר''ן ואמרינן התם בירושלמי דרב היה מתחיל להתפלל בעוד השמש בראש האילנות דהיינו זמן נעילת שערי היכל ואמר רב מתנא ע''י דרב מאריך בצלותיה סגי היה מגיע לנעילת שערי שמים. ומפרש רבינו נעילת שערי שמים סמוך לשקיעת החמה כלומר תיכף שיסיים תשקע החמה ונעילת שערי היכל היינו לומר שאחר שיסיים הוא יום עדיין ופסק כרב דהלכתא כוותיה באיסורי לגבי שמואל. ועוד אמרינן בפרק בתרא דתעניות בתפלת נעילה מצל לה סמוך לשקיעת החמה: 


! ט 
[[תפלות אלו וכו' לפיכך צריך שיחדש.]] בפרק מי שמתו (ברכות דף כ''א.) אמר רבי יוחנן הלואי שיתפלל אדם כל היום כולו: [[כתב]] הראב''ד אע''פ שלא יחדש עכ''ל. וה''ר יונה והרא''ש ז''ל כתבו בשם רבינו האי דהיינו דוקא על ידי חידוש וכדברי רבינו. ובביאור אורח חיים סימן ק''ז כתבתי שזהו גם כן דעת הרי''ף אף ע''פ שה''ר יונה חלוק בזה: [[ושלש ראשונות וכו'.]] בפרק אין עומדין שם (דף ל''ג.) ויתבאר בספ''ב: 


! י 
[[אין הצבור מתפלל וכו' עד לפי שאין מתנדבים קרבן מוסף.]] כן כתב הרי''ף פרק מי שמתו. כתב הראב''ד מצינו קרבן נדבה בציבור וכו' והדומה להן עכ''ל. וכתב ה''ר מנוח ואע''ג דתניא בספרי תקריבו מלמד שהצבור מביאין עולת נדבה תרגמה אמותר לשכה אבל לכתחלה אין מביאין שקלים שתהא כוונתם לעולת נדבה. וכתב עוד ולא יתפלל אפילו יחיד מוסף שתים שאם נסתפק אם התפלל מוסף אינו חוזר ומתפלל ואפילו בנדבה: 

~ הלכות תפילה וברכת כהנים - פרק שני




! א 
[[בימי רבן גמליאל רבו האפיקורוסין וכו'.]] ברייתא פ' תפלת השחר (ברכות כ''ח:) אמר ר''ג לחכמים כלום יש אדם שיודע לתקן ברכת האפיקורוסים עמד שמואל הקטן ותקנה ואין ספק שמה שהוצרך ר''ג לתקנה היה לפי שבימיו רבו האפיקורוסין: [[וכתב]] ה''ר מנוח וא''ת א''כ דמפני האפיקורסים תקנו היה להם להתחיל לאפיקורסים אל תהי תקוה ויש לומר דאגב אורחייהו אשמועינן דמומר סתמיה אפיקורוס הוא כדאיתא בהוריות [י''א.] אי נמי כדי שימנעו העם להטות אחריהם להמיר ולצאת מכלל הדת תקנו להודיע שאין למומרים תקוה עכ''ל: 


! ב 
[[בד''א בשמצא דעתו וכו'.]] משנה [ברכות כ''ח:] ר''ג אומר בכל יום יתפלל אדם י''ח ר' יהושע אומר מעין י''ח ר''ע אומר אם שגורה תפלתו בפיו מתפלל י''ח ואם לאו מעין י''ח. ובגמרא [שם כ''ט:] מאי מעין י''ח רב אמר מעין כל ברכה וברכה כלומר אומר מעין כל ברכה בקוצר ושמואל אמר הביננו ה' אלהינו לדעת דרכיך וכו' ומשמע דהלכה כשמואל דבכל דוכתא מדכרינן הביננו וידוע דהלכה כר''ע מחבירו וכיון דרבן גמליאל ור''י אינן בסברא אחת הו''ל הלכה כר''ע. ופירש''י הביננו כנגד אתה חונן ומול לבבנו כנגד השיבנו לסלוח לנו כנגד סלח לנו להיות גאולים כנגד גאולה וכן כולם. בנאות ארצך לשון נוה כמו בנאות דשא והוא כנגד ברכת השנים והתועים בדעתך העוברים על דבריך ישפטו כנגד צדקה ומשפט. ל''א והתועים במשפט על דעתך ישפטו השיבם ללמד לשפוט כדברך וכן עיקר נ''ל וכן בה''ג ע''כ לשון רש''י. וה''ר יונה כתב התועים הם ישראל המטיחים דברים בזה הגלות הארוך שעזב הקב''ה אותם יהי רצון שישפטו בדעתך כלומר בידיעתך שהוא החמלה והחנינה כמו וידע אלהים וכן נזכר בברכת השיבה שיסיר ממנו היגון ואנחה שיש לנו בגלות וימלוך עלינו לבדו ברחמים בצדק ובמשפט והם דרכיו הטובים שאנו טועים עתה מהם. וכתב ה''ר מנוח ואע''ג דלייט אביי אמאן דמצלי הביננו במתא מאי מתא כעין מתא דמסתמא אינו טרוד כ''כ אבל אם היה טרוד מותר וכן הסכים גאון וכן כתבו הרי''ף והרא''ש וה''ר יונה. וכתב עוד ה''ר מנוח לסלוח היה לנו פי' תהיה נמצא לסלוח לנו ובזה נהיה גאולים: 


! ד 
[[במה דברים אמורים בימות החמה וכו'.]] שם מימרא דרב ביבי בר אביי [אידי בר אבין] וכתב ה''ר מנוח דבגמרא פריך בין אימות הגשמים בין אמו''ש וי''ט ונכלליה מכלל ומשני דילמא אתי לאיטרודי משמע שאם מובטח דלא אתי לאיטרודי רשאי כדאמרינן גבי נשיאות כפים עכ''ל. ובקשתי לו חבר ולא מצאתי: [[וכן במוצאי שבתות.]] שם מימרא דרב נחמן אמר שמואל: 


! ה 
[[ובשבתות ובימים טובים וכו'.]] פרק שני דיום טוב [ביצה] (דף י''ו.) תנו רבנן יום טוב שחל להיות בשבת בש''א בשחר מתפלל שמונה של שבת בפני עצמה ושל יום טוב בפני עצמה ובה''א מתפלל שבע מתחיל בשל שבת ומסיים בשל שבת ואומר קדושת היום באמצע רבי אומר אף חותם בה מקדש השבת וישראל והזמנים תני תנא קמיה דרבינא מקדש ישראל והשבת והזמנים א''ל אטו שבת ישראל מקדשי ליה שבת מיקדשא וקיימא אלא אימא מקדש השבת וישראל והזמנים אמר רב יוסף הלכה כרבי וכדמתרץ רבינא ופירש''י אטו שבת ישראל מקדשי ליה שהקדמת קדושת ישראל לשל שבת בשלמא זמנים צריך להקדים קדושת ישראל לקדושתן שעל ידי קדושת ישראל נתקדשו הם ואילו לא נתקדשו ישראל לא היו קובעים חדשים וקוראים מועדים בבית דין אלא שבת מיקדשא וקיימא מששת ימי בראשית ואינה תלויה בקביעות בית דין עכ''ל. ומכיון דאשכחן דלב''ה דקיימא לן כוותייהו אפילו ביום טוב שחל להיות בשבת אינו מתפלל אלא שבע כל שכן בשבת דלאו יום טוב דאפי' ב''ש מודו דאינו מתפלל אלא שבע שלא אמרו ביום טוב שחל להיות בשבת מתפלל ח' אלא להזכיר שבת ויום טוב: [[בראש השנה חותמין בה מלך וכו':]] 


! ו 
[[אבל תפלת המוספין של ראש השנה.]] בפרק בתרא דראש השנה (דף ל''ב.) [[ומה שכתב וחותם בכל אחת מהן מעניינה:]] 


! ז 
[[ביוה''כ מתפלל בכל תפלה וכו'.]] ברייתא פרקא קמא דנדה (דף ח':) [[ומה שכתב וחותם בכל אחת מהן וכו': ואם חל להיות בשבת וכו'.]] למד כן מדין י''ט שחל להיות בשבת שכתבתי בסמוך: 


! ח 
[[בד''א ביום צום של כל השנה וכו'.]] כתב ה''ר מנוח כדאמרינן (ר''ה כ''ו:) שוה היובל לר''ה לתקיעה ולברכות: 


! ט 
[[בכל תפלה וכו'.]] מימרא דר''י פ''ק דברכות (דף ד':): 


! י 
[[בראשי חדשים וכו'.]] ברייתא פרק במה מדליקין שבת (דף כ''ד.) ר''ח וחולו של מועד ערבית שחרית ומנחה מתפלל י''ח ואומר מעין המאורע בעבודה. ופירש''י מעין המאורע היינו יעלה ויבא: [[במוסף בחולו של מועד וכו'.]] עד מקדש ישראל וראשי חדשים למדה מהדין שאכתוב בסמוך: 


! יא 
[[שבת שחלה להיות בחולו של מועד וכו'.]] ברייתא בפ''ב דביצה (דף יז.) ופ' בכל מערבין (עירובין מ':) שבת שחלה להיות בר''ח או בחולו של מועד במוספין מתחיל בשל שבת ומסיים בשל שבת ואומר קדושת היום באמצע. ואע''פ שבברייתא זו אמרו שמסיים בשל שבת כלומר חותם בשל שבת לחוד כתב הר''ן דלית הילכתא כהאי תנא בהא מדאשכחן בפ' שלשה שאכלו ברכות (מ''ט.) אמר רבי אין חותמים בשתים אותביה לוי לרבי מקדש השבת וישראל ור''ח ומשמע דר''ח וחש''מ בחתימת המוספין שוים הם לחתימת המוסף דיום טוב דאסיקנא כרבי דאמר מקדש השבת וישראל והזמנים ה''נ חותם מקדש השבת וישראל וראשי חדשים ומינה דבחש''מ חותם נמי כמו בי''ט שחל להיות בשבת דהא ר''ח וחולו של מועד שוים הם לכל ענינים ואם כן היה מפרש רבינו לא הו''ל לכתוב ומשלים בשל שבת ולפיכך נראה שרבינו היה מפרש ומסיים בשל שבת לא לענין חתימה קאמר אלא שאומר איזה ענין של שבת כמו ישמחו במלכותך וכו' וכדומה והאי ברייתא לא דברה בענין החתימה אלא מדאותביה לוי לרבי מקדש השבת וישראל וראשי חדשים אלמא הכי בעי מחתם וה''ה לחולו של מועד כמ''ש: 


! יב 
[[וי''ט שחל להיות באחד בשבת וכו'.]] בפ' אין עומדין ברכות (ל''ג:) אמרו כמה סברות היכן יזכירו הבדלה בי''ט שחל להיות אחר השבת ובסוף אמר ר' יוסף לא האי ידענא ולא האי ידענא אלא מדרב ושמואל דתקינו לן מרגניתא בבבל ותודיענו משפטי צדקך כו' וכתבו הרי''ף והרא''ש ז''ל דהכי קי''ל: [[ובמ''ש ובמוצאי י''ט וכו'.]] שם (ל''ג.) איבעיא להו המבדיל על הכוס מהו שיבדיל בתפלה ואסיקנא דצריך להבדיל בתפלה: 


! יג 
[[בחנוכה ובפורים.]] [בפרק במה מדליקין כ''ד.]: [[שבת שחלה להיות בחנוכה וכו'.]] פרק במה מדליקין שבת (דף כ''ד.) איפליגו אמוראי דרב הונא ורב יהודה אמרי אינו מזכיר כיון דחנוכה לית בה מוסף ורב נחמן ורבי יוחנן אמרי מזכיר ואסיקנא התם דהלכתא כוותייהו דיום הוא שנתחייב בד' תפלות: 


! יד 
[[בימי התענית וכו'.]] פ''ק דתענית (דף י''ג:) אדבריה רב יהודה לרב יצחק בריה ודרש יחיד שקיבל עליו תענית מתפלל תפלת תענית והיכן אומרה בין גואל לרופא מתקיף לה רב יצחק וכי יחיד קובע ברכה לעצמו אלא אמר רב יצחק בשומע תפלה ואסיקנא והלכתא בשומע תפלה. וממה שאמר וכי יחיד קובע ברכה לעצמו משמע דש''צ קובע ברכה לעצמו ואומרה בין גואל לרופא. ובפרק במה מדליקין (שבת כ''ד.) תניא דבימי התענית אומר מעין המאורע בשומע תפלה ופירש''י מעין המאורע היינו עננו: [[ומ''ש וחותם בה העונה בעת צרה: בתשעה באב וכו'.]] בסוף תענית כתב הרי''ף ירושלמי רבי אחא אומר יחיד בט''ב צריך להזכיר מעין המאורע ומאי ניהו נחם ה' אלהינו עלינו וכו'. והיכן אומרה א''ר ירמיה כל דבר שהוא להבא אומרה בעבודה וכל שהוא לשעבר אומרה בהודאה כדתנן [ברכות נ''ד.] נותן הודאה לשעבר וצועק על העתיד לבא ונהוג עלמא למימרה בבונה ירושלים וסמכי [אהא] דאמר ר' יהודה בריה דשמואל בר שילת משמיה דרב אף על פי שאמרו שואל אדם צרכיו בשומע תפלה אם בא לומר בסוף כל ברכה מעין אותה ברכה אומר ע''כ: 


! טו 
[[כל ימות הגשמים.]] משנה פרק אין עומדין (שם ל''ג.) מזכירין גבורות גשמים בתחיית המתים דהיינו ברכת אתה גבור ופ''ק דתענית (דף ב'.) תנן רבי יהודה אומר העובר לפני התיבה ביום טוב האחרון של חג האחרון מזכיר והראשון אינו מזכיר ביום טוב הראשון של פסח הראשון מזכיר והאחרון אינו מזכיר ואיפסקא הלכתא בגמרא [שם ג'.] כוותיה. וכתב הרי''ף פי' האחרון המתפלל תפלת מוסף הוא מזכיר גבורות גשמים ובשחרית אינו מזכיר וביום טוב הראשון של פסח בשחרית מזכיר גבורות גשמים ובמוסף אינו מזכיר. ירושלמי מ''ט דר' יהודה כדי שיצאו כל המועדות בטל מפני שהוא סימן יפה לעולם: [[וכתב]] הר''ן שאמרו עוד בירושלמי שכיון שמפני שיצאו כל המועדות בטל הפסיקו ההזכרה ביום טוב הראשון של פסח אף על פי שהוא זמן גשמים עדיין אם כן יזכיר מבערב ומשני לית כל עמא תמן כלומר ונמצא זה מזכיר טל וזה מזכיר גשם לפי שיש שאינו בקי בשעת ההזכרה עד שישמע מפי ש''צ והקשו עוד ויזכיר בשחרית ומשני יהיה סבור שהזכירו מבערב ולשנה אחרת יזכיר מבערב ונמצאו האחרים מזכירים גשם והוא טל ומשנה מטבע תפלתו ממטבע תפלת צבור: 


! טז 
[[משבעה ימים במרחשון וכו'.]] משנה פרק אין עומדין ברכות (ל''ג.) מזכירין גבורות גשמים בתחיית המתים ושאלה בברכת השנים ובפרק קמא דתענית (דף י'.) תנן בשלשה במרחשון שואלים את הגשמים רשב''ג אומר בשבעה בו ובגמרא א''ר אלעזר הלכה כרשב''ג תניא חנניא אומר בגולה עד ששים בתקופה אמר רב הונא בר חייא אמר שמואל הלכה כחנניא ואיבעיא לן אי יום ס' כלאחר ס' או כלפני ס' ואסיקנא דיום ס' כלאחר ס' וז''ש [[רבינו שואלין את הגשמים ביום ס' אחר תקופת תשרי]] ומפרש רבינו בגולה היינו שנער וסוריא ומקומות הסמוכים לאלו: 


! יז 
[[מקומות שהם צריכים וכו'.]] פרק קמא דתענית (דף י''ד:) שלחו ליה בני נינוה לרבי כגון אנו דצריכין למיטרא בתקופת תמוז כיחידים דמינן ובשומע תפלה או כצבור דמינן ובברכת השנים שלח להו כיחידים דמיתו ובשומע תפלה: [[וכתב]] הר''ן אע''ג דאמרינן בפ''ק דע''ז (דף ח'.) שאם היה צריך לפרנסה אומרה בברכת השנים שאני מטר שהוא מזיק לרוב העולם בתקופת תמוז כדכתיב הלא קציר חטים היום וכו' וכן כתב ה''ר מנוח בשם בעל ההשלמה: [[וכתב]] רבינו בפירוש המשנה שכל הזמנים שנשנו לגשמים אינו אלא בארץ ישראל ובארצות שאוירם כאויר ארץ ישראל אבל בשאר ארצות צריכה להיות השאלה בזמן שהם צריכין לגשמים באותה הארץ ויעשו אותו זמן כאילו הוא שבעה במרחשון ויש ארצות שיהיו בהם במרחשון ימות החמה ואינם טובים להם הגשמים אבל הם מאבדים וממיתים והיאך ישאלו אנשי הארץ במרחשון הגשמים הלא זה שקר גמור וכל זה סברא נכונה ונראית לעין עכ''ל: [[וכתב]] הרא''ש בתשובותיו כלל ד' שאלה עשירית דלפום ריהטא משמע שפירוש המשנה סותר מ''ש בחיבורו כי בפירוש המשנה כתב ובשאר ארצות צריכה להיות השאלה בזמן שהם צריכים לגשם באותה הארץ ויעשו אותו זמן כאילו הוא ז' במרחשון אלמא ששואלים בברכת השנים ובחבורו כתב שאיי הים שואלים הגשמים בשומע תפלה. והמדקדק בדבריו ימצאם מכוונים כי בפירוש המשנה כתב ארצות לפי שיש חילוק בין ארץ ישראל לבבל לענין שאלה והזכרה מזה נלמוד שאין נקראים רבים אלא ארץ ואותם הם שאומרים בזמן הצריך להם שאלה בברכת השנים אבל בחיבורו כתב מקומות שהם צריכים גשמים בימות החמה כגון איי הים ואינם נקראים ארץ בפני עצמם הילכך כיחידים דמו ובשומע תפלה עכ''ל: [[ואני]] בעניי לא נראה לי פירוש חילוק זה שביאר רבינו דאיי הים למה לא יקרא ארץ אבל כוונת רבינו בפירוש המשנה שהזמנים שנשנו במשנה לשאלת גשמים אינו אלא בארץ ישראל ובארצות שאוירם כאוירה אבל שאר ארצות שאינם צריכים גשמים אז אלא בזמנים אחרים אין שואלים את הגשמים אז אלא בזמן הצריך להם ויעשו אותו הזמן כאילו הוא ז' במרחשון בארץ ישראל לענין ששואלים גשם בזמן צריך להם לא בזמן שאינו צריך להם אדרבא הם ממיתים ומאבדים ומיהו לא נחית שם כדי לפרש באיזו מקום מהתפלה ישאלו ופה בחיבור ביאר שבשומע תפלה ישאלו וכההיא דאנשי נינוה. [[ומה שכתב רבינו כגון איי הים הרחוקים]] לא בא לומר שאינם נקראים ארץ אלא לפי שהוא דבר תימה לומר שיש מקומות שהם צריכים גשמים בימות החמה לזה אמר שזה ימצא באיי הים הרחוקים. ואל תשיבני ממה שאמרו ובגולה עד ס' בתקופה והם שואלים בברכת השנים דשאני התם שהוא זמן שאלת גשמים גם בא''י: [[ומקומות שהם עושים י''ט שני ימים וכו'.]] שם (תענית דף ד':) אמאי דתנן ר' יהודה אומר האחרון מזכיר אמרינן בגמרא ואנן דאית לן תרי יומי היכי עבדינן אמר רב מתחיל במוספין ופוסק במנחה ערבית ושחרית וחוזר ומתחיל במוספין. כלומר פוסק במנחה דשמא שביעי הוא ופוסק נמי בערבית ושחרית של ט' ספק ח' כדינו אם הוא שמיני ואסיקנא והלכתא כיון שהתחיל שוב אינו פוסק. ויש לדקדק למה איחר רבינו מלומר זה עד כה דלעיל כשכתב מאימתי אומר מוריד הגשם וכו' מיד הו''ל לסמוך דין זה ולמה הפסיק ביניהם בדיני שאלה בברכת השנים. ויש לומר שרצה לפרש תחלה כל דיני הגשמים הנוגעים לארץ ישראל בין בהזכרה בין בשאלה ואח''כ פירש דין שאר מקומות וביאר תחילה דינם לענין שאלה דסליק מינה וחזר והשלים דינם לענין הזכרה: 


! יח 
[[כל השנה כולה וכו'.]] סוף פ''ק דברכות (דף י''ב:) מימרא דרבה בר חנניא סבא משמיה דרב: [[וכתב]] ה''ר מנוח דמלך אוהב צדקה ומשפט משמע שיתנהגו ברואיו בצדק ובמשפט אבל המלך המשפט ר''ל שהוא יתברך שופט העולם אי נמי משמע שהוא עצמו המשפט כמו שאנו אומרים הוא היודע הוא החכמה שאין לומר עליו יתברך חכם ומבין שנראה שהוא קונה החכמה והבינה מאחר. ודע שבמקצת ספרי רבינו כתוב ובברכת י''ב והוא ט''ס וצריך להגיה ובברכת י''א: 


! יט 
[[יש מקומות שנהגו וכו'.]] כתב הר''ן בריש פרק בתרא דר''ה בשם ר''י בן גיאת ז''ל דאע''ג דאמרינן לא ישאול אדם צרכיו בג' ראשונות ולא בג' אחרונות נהגו לומר כן לפי שצרכי רבים הם. וכתב עוד שהרמב''ן ז''ל מצא סמך לדבר במסכתא סופרים שכתוב בה בלשון הזה וכשם שחתימתן של ר''ה ושל י''ה משונה משאר הימים כך תפלתם משונה וא''א זכרנו בג' ראשונות ובג' אחרונות אלא בשני י''ט של ר''ה וי''ה ואף אלו בקושי התירו: 

~ הלכות תפילה וברכת כהנים - פרק שלישי




! א 
[[תפלת השחר מצותה שיתחיל וכו'.]] פרקא קמא דברכות (דף ט':) אמר אביי לק''ש כותיקין דא''ר יוחנן ותיקין היו גומרין אותה עם הנץ החמה תנן התם ותיקין היו גומרין אותה עם הנץ החמה כדי שיסמוך גאולה לתפלה ונמצא מתפלל ביום אמר רבי זירא מאי קרא ייראוך עם שמש ופירש''י מאי קרא דמצוה להתפלל עם הנץ החמה וכן דעת ה''ר יונה והרי''ף והרא''ש ז''ל: [[וזמנה עד סוף שעה רביעית וכו'.]] ריש פ''ד דברכות (דף כ''ו) תפלת השחר עד חצות ר' יהודה אומר עד ארבע שעות ואסיקנא התם (שם כ''ו) הלכה כרבי יהודה וכתב רבינו שהוא שלישית היום לרמוז אל מ''ש בפירוש המשנה פ''ק דברכות אצל מה ששנינו גבי ק''ש גומרה עד ג' שעות דע כי כל השעות הנזכרות בכל המשנה הם השעות הזמניות הם השעות שיש מהם י''ב שעות ביום וי''ב שעות בלילה ומ''ש עד ג' שעות כאילו אמר עד כלות רביע היום בין שיהיה היום יום תקופת תמוז או תקופת טבת. וכתבו הרי''ף והרא''ש ז''ל ואע''ג דליתא לדרבנן דאמרי עד חצות היכא דטעי וצלי לאחר ד' שעות שכר תפלה יהבו ליה שכר תפלה בזמנה לא יהבו ליה. ונ''ל הטעם דכיון דקי''ל טעה ולא התפלל שחרית מתפלל מנחה שתים ויוצא י''ח שחרית כ''ש עד חצות דאכתי לא מטא זמן תפלת מנחה אבל אם נזכר אחר שהגיע זמן המנחה מתפלל תחילה תפלת המנחה ואח''כ מתפלל תפלת שחרית. ומ''מ יש מדקדק שהו''ל להרי''ף ורבינו לכתוב עד חצות וחצי שעה יותר דהא אכתי לא מטא זמן תפלת מנחה ונ''ל דאה''נ אלא דלא דק בין חצות לחצי שעה יותר וכיון דאשכחו רבנן דאמרי עד חצות אסמכוה למילתייהו ואמרו עד חצות אבל ה''ה עד שיגיע זמן המנחה כנ''ל אלא שמדברי הרשב''א נראה דעד חצות דוקא אמרו וכמ''ש בס' ב''י לא''ח סימן פ''ט: 


! ב 
[[כבר אמרנו וכו'.]] ברייתא פרק תפלת השחר (כ''ו:) איזו היא מנחה גדולה מו' שעות ומחצה ולמעלה ואי זו היא מנחה קטנה מט' שעות ומחצה ולמעלה, ומפרש רבינו דהיינו טעמא כדתנן פ''ה דפסחים תמיד נשחט בח' ומחצה וקרב בט' ומחצה בערב פסח נשחט בז' ומחצה וקרב בט' ומחצה חל ערב פסח להיות בערב שבת נשחט בשש ומחצה והפסח אחריו: 


! ד 
[[וזמן מנחה קטנה וכו'.]] משנה פ' תפלת השחר (דף כ''ו.) תפלת המנחה עד הערב ר' יהודה אומר עד פלג המנחה ואיבעי לן בגמ' (כ''ז.) אי הלכה כר' יהודה בתפלת המנחה כי היכי דהלכתא כוותיה בתפלת השחר ואסיקנא דמאן דעבד כמר עבד ומאן דעבד כמר עבד וז''ש [[רבינו עד שישאר מן היום שעה ורביע]] דהיינו עד הערב כת''ק. ויש לדקדק בלשון רבינו שהו''ל לכתוב וזמן המנחה קטנה מט' שעות ומחצה עד שתשקע החמה אבל נראה שכיון למה שכתב הרא''ש בשם הגאון דמאן דמקדים ומצלי ערבית תו לא מצי לצלויי מנחה אלא עד פלג המנחה כר''י דאם איתא לדרבי יהודה ליתא לדרבנן ואם איתא לדרבנן ליתא לדר' יהודה וכן אי צלי תפלת המנחה עד הערב תו לא מצי לאקדומי לתפלת הערב בפלג המנחה דאי איפשר לו לעשות פעם כרבנן ופעם כר''י וגם ה''ר יונה ז''ל כתב כן. ונראה לי שהוא מוכרח בלשון שאמרו דעבד כמר עבד ודעבד כמר עבד ואין ספק שפירושו התופס שיטתו לעשות כמר עבד והתופס שיטתו לעשות כמר עבד ולכן כתב רבינו זמנה עד שישאר מן היום שעה ורביע ומשם ואילך הוא זמן תפלת הערב היינו כרבי יהודה: [[ויש לו וכו'.]] כלומר גם אם ירצה לתפוס שיטת תנא קמא יתפלל אותה עד שתשקע החמה: 


! ה 
[[תפלת המוספין וכו'.]] משנה (שם כ''ז) ושל מוספין כל היום ר''י אומר עד שבע שעות ובגמרא ושל מוספין כל היום אר''י ונקרא פושע והא דתנן בפרק שני דמגילה (דף כ' ע''ב) כל היום כשר למוספין היינו לומר שיצא אבל מכל מקום נקרא פושע. כתב הרמ''ך לא ידעתי למה הוא פושע ומנהגנו להתפלל ביום הכפורים אחר ז' עכ''ל ויש לתמוה עליו מאחר שדברי רבינו הם דברי הגמרא למה תמה עליו ואפשר שלא היה כן בנוסחת הרמ''ך בגמרא: 


! ו 
[[תפלת הערב וכו'.]] משנה (שם דף כ''ו) תפלת הערב אין לה קבע ובגמרא מאי אין לה קבע אי לימא דאי בעי מצלי כולה ליליא ליתני תפלת הערב כל הלילה אלא מאי אין לה קבע כמאן דאמר תפלת ערבית רשות. ופי' ה''ר יונה דה''ק אם איתא דאין בו משמעות אחר אלא שזמנה כל הלילה ליתני תפלת הערב כל הלילה ומדלא תני הכי שמעינן דאיכא נמי משמעות אחר דאתא לאשמועינן שהיא רשות וא''כ אין לה קבע ר''ל ב' דברים שהיא רשות ושזמנה כל הלילה: [[ותפלת נעילה וכו'.]] נתבאר טעם רבינו בפ''א: 


! ז 
[[המתפלל תפלה קודם זמנה.]] זה פשוט אך [[מ''ש ואם התפלל תפלת שחרית וכו']] נלמד ממאי דאמר בסוף תפלת השחר (דף ל'.) אבוה דשמואל ולוי כי הוו בעו מקדמי למיזל לאורחא הוו מקדמי ומצלי. ומפרש רבינו מקדימים לעיקר מצותה שהוא עם הנץ החמה והיו הם מקדימים מעלות השחר וכ''כ התוספות בשם ר''ח: [[ויש לו להתפלל תפלת ערבית וכו'.]] כלומר כבר אפשר לו לעשות כן והיינו אם לא יתפלל מנחה מפלג המנחה ולמעלה וכמו שכתבתי לעיל בפרק זה, ולאו דוקא של שבת בערב שבת או של מוצאי שבת בשבת דה''ה בכל יום אלא שרבינו העתיק לשון הגמרא דגרסינן בתפלת השחר (דף כ''ז ע''ב) אמר ר''ח בר אבין רב צלי של שבת בע''ש ורבי יאשיה צלי של מוצאי שבת בשבת: [[וכתב]] ה''ר מנוח ודוקא מפני הדחק או צורך שעה והיינו שסמכה הרב לההיא דלעיל דמיירי בשעת הדחק עכ''ל. וסובר רבינו שהטעם שאף ע''פ שהוא יום מתפלל תפלת ערבית לפי שתפלת ערבית רשות אין מדקדקין בזמנה. ומ''ש הראב''ד ז''ל אין ראוי לעשות כך אלא לצורך שעה והלא צריך לסמוך גאולה לתפלה עכ''ל. אין כאן השגה שרבינו בהאי פירקא לא נחית אלא לפרושי באיזה זמן מתפלל אדם תפלת הערב ויוצא בה ולא נחית לפרושי דיני סמיכת גאולה לתפלה: 


! ח 
[[כל מי שעבר עליו וכו'.]] ברייתא בפרק תפלת השחר (דף כ''ו.) מעוות לא יוכל לתקון זה שביטל תפלת ערבית או תפלת שחרית וסובר רבינו דהיינו דוקא כשביטל במזיד: 


! ט 
[[כיצד טעה ולא התפלל שחרית וכו'.]] שם מימרא דרבי יצחק אמר רבי יוחנן. [[ומה שכתב ועבר חצי היום]] לאו דוקא דה''ק ועבר חצי היום וחצי שעה יותר דכבר הגיע זמן המנחה דאילו בחצי היום כיון דעדיין לא הגיע זמן המנחה היכי קאמר ראשונה תפלת המנחה אלא ודאי כדאמרן: [[טעה ולא התפלל מנחה עד ששקעה וכו'.]] שם בעיא דאיפשטא: [[טעה ולא התפלל ערבית וכו'.]] שם מימרא דר' יצחק א''ר יוחנן: 


! י 
[[טעה ולא התפלל תפלה זו וכו': וכתב]] הראב''ד ראיתי בדעתו וכו' הואיל ושעת תפלה היא עכ''ל. וה''ר יונה ז''ל כתב שדעת חכמי פרובינצא כדעת רבינו והוא נכון בעיניו. וכתב עוד ה''ר יונה שי''מ כדברי הראב''ד ז''ל שאפילו לא התפלל תפלות הרבה לכולם יש תשלומין ואין דעתו ז''ל נוחה בזה אלא הנכון כדברי רבינו מיהו אם ירצה להתפלל אותם בתורת נדבה ושיחדש בהם דבר הרשות בידו ונכון לעשות כן: 


! יא 
[[היו לפניו שתי תפלות כו'.]] ברייתא פרק תפלת השחר (דף כ''ז.) פלוגתא דת''ק ורבי יהודה ופסק רבי יוחנן כת''ק, והכריח ה''ר יונה דמנחה הנזכרת כאן היינו מנחה גדולה וכבר הוקשה לפוסקים ז''ל מה שהיו נוהגים ביה''כ שאחר שהגיע זמן המנחה היו מתפללים מוסף קודם. וכתבו ה''ר יונה והרא''ש ז''ל דהא דהיו לפניו שתי תפלות היינו דוקא שרוצה להתפלל מיד שתיהן כגון שרוצה ליכנס לסעודה גדולה וא''א לו ליכנס עד שיתפלל הילכך תפלת המנחה שהיא תדירה וגם עיקר זמנה אז קודמת אבל אם אינו צריך עתה להתפלל תפלת המנחה יכול להקדים תפלת המוספים. [[ומ''ש רבינו ויש מי שמורה וכו']] הוא להנצל מקושיא זו של יה''כ דכיון דבצבור הוא אין עושין כן כדי שלא יטעו ויבא איזה יחיד מהם ביום אחר קודם שתגיע זמן המנחה להתפלל תפלת המנחה ואח''כ תפלת המוספין. והנכון לקצר בפיוטים בתפילת השחר ולכוין להתחיל להתפלל תפלת המוספין קודם שיגיע זמן מנחה גדולה וכן אנו נוהגים: 

~ הלכות תפילה וברכת כהנים - פרק רביעי




! ב 
[[טהרת הידים כיצד וכו'.]] פרק היה קורא (ברכות דף ט''ו.) א''ל רבינא לרבא חזי מר האי צורבא מרבנן דאתא ממערבא ואמר מי שאין לו מים לרחוץ מקנח ידיו בעפר או בצרור ובקסמית א''ל שפיר קאמר מי כתיב ארחץ במים בנקיון כתיב כל מידי דמנקי דהא לייט רב חסדא אמאן דמהדר אמיא בעידן צלותא וה''מ לקריאת שמע אבל לתפלה מהדר ועד כמה עד פרסה וה''מ לקמיה אבל לאחוריו אפילו מיל אינו חוזר מיל הוא דאינו חוזר הא פחות ממיל חוזר כך היא גירסת רבינו [[וז''ש אין מחייבין אותו לחזור לאחוריו אלא עד מיל]] כלומר עד ולא עד בכלל. [[אבל אם עבר מן המים יותר.]] כלומר יותר מפחות ממיל אינו חייב לחזור: [[ומה שכתב שרוחץ עד הפרק.]] [עי' במשנה פ''ב דידים]. וכתב רבינו פרק שביעי מהלכות ברכות שמברך ענט''י וכתב ה''ר מנוח וכן לקריאת שמע ונראה מדברי רבינו שבכל התפלות צריך ליטול ידיו אעפ''י שאינו יודע להם שום לכלוך כשם שהוא צריך ליטול ידיו לאכול פת ודלא כהר''ן פ' ע''פ: 


! ג 
[[במה דברים אמורים שאינו מטהר וכו'. אבל שחרית וכו': כתב]] הראב''ד לא ידעתי רגליו למה עכ''ל. ונראה מדברי מ''ע דאשתמיטתיה למרן הראב''ד הא דתניא בפרק במה טומנין במסכת שבת (דף נ' ע''ב) רוחץ אדם פניו ידיו ורגליו בכל יום שנאמר כל פעל ה' למענהו דהיינו לתפלת שחרית. ולי נראה דלא אישתמטתיה האי ברייתא להראב''ד ז''ל אלא שהוא ז''ל מפרש דלא לענין תפלה איתניא האי ברייתא אלא לענין אם מותר לרחוץ פניו ורגליו כדי ליפות את עצמו וכדפירש''י: 

! ה
((ד-ה)) [[כל הטמאין וכו'.]] כבר נתבאר זה בסוף הלכות ק''ש: [[ובית דין שעמדו אח''כ וכו'.]] תמיה לי מילתא כיון דעזרא גזר לד''ת אף תפלה בכלל ומה צורך לב''ד שאחריו לגזור לתפלה ועוד היכא איתא גזירה זו דב''ד שאחריהם. ואפשר דה''ק בית דין שאחריהם בטלו תקנת עזרא לד''ת והעמידוה לתפלה בלבד וכן כתב הרי''ף בסברא אחת בפרק מי שמתו. אבל אין לשון רבינו נוחה לזה שכתב וב''ד שעמדו אח''כ התקינו אף לתפלה. ואפשר דעזרא לא גזר אלא לד''ת אבל לא לתפלה משום דרחמי היא ואולי לא ימצא מים ונמצא נמנע מלהתפלל. אלא שאיני יודע היכן מצינו גזירה זו דבית דין שאחריהם: [[ולא מפני טומאה וטהרה נגעו בה אלא כדי שלא יהיו ת''ח מצויים אצל נשותיהן כתרנגולים וכו' לפיכך היו אומרים בזמן תקנה זו שאפילו זב שראה קרי וכו'.]] משנה בפרק מי שמתו (ברכות דף כ''ו.): [[וכבר בטלה גם תקנה זו וכו'.]] שם (דף כ''ב) כי אתא זעירי אמר בטלוה לטבילותא ועל פי מה שכתבתי בסוף הלכות ק''ש: 


! ו 
[[מנהג פשוט הוא בד''א בבריא או בחולה שבעל וכו'.]] מה שחילק בין בריא לחולה נראה שסמכו בזה על מאי דאסיקנא בפרק מי שמתו (כ''ב ע''ב) אמר רבא הלכתא בריא המרגיל וחולה המרגיל מ' סאה ובריא לאונסו תשעה קבין אבל חולה לאונסו פטור מכלום. ופירש''י דמרגיל היינו שממשיך הקרי עליו כלומר שמשמש מטתו ע''כ. וכיון דקי''ל בטלוה לטבילותא וס''ל לבני שנער וספרד דלא בטלוה אלא לד''ת אבל לתפלה נהי דבטלוה לטבילה רחיצה בט' קבין מיהא בעי כמ''ש הרי''ף בפרק מי שמתו בשם רבינו האי אם כן בריא בין מרגיל בין בשאינו מרגיל וחולה המרגיל צריכין רחיצה בט' קבין אחר התקנה כטבילה קודם התקנה וחולה לאונסו פטור מכלום שבזמן התקנה נמי היה פטור: [[וכן זב שראה קרי וכו'.]] וכ''כ רבינו בפירוש המשנה שלא נהגו לטבול עליו: 


! ז 
[[כיסוי הערוה וכו'.]] ברייתא פרק מי שמתו (דף כ''ד. כ''ה:) היתה טלית של בגד ושל שק חגורה לו על מתניו קורא ק''ש ולתפלה עד שיכסה את לבו וסובר רבינו דהיינו לכתחלה אבל בדיעבד יצא: 


! ח 
[[טהרת מקום התפלה כיצד לא יתפלל וכו'.]] כבר נתבאר בהלכות ק''ש איסור ק''ש בכל המקומות הללו וה''ה לתפלה: 


! ט 
[[המתפלל ומצא צואה וכו'.]] מימרא דרבא פרק מי שמתו (דף כ''ב:) וכתבו התוס' בשם ר''י דדוקא במקום שהיה יכול להסתפק ולתלות שיש שם צואה וכן כתב ה''ר יונה והרא''ש ז''ל: [[היה עומד בתפלה ומצא וכו'.]] ברייתא שם היה עומד בתפלה וראה צואה כנגדו מהלך לפניו עד שיזרקנה לאחריו ארבע אמות והתניא לצדדין לא קשיא הא דאפשר הא דלא אפשר. ופירש ה''ר יונה הא דאפשר פי' אם מתפלל כנגד המזרח וראה צואה כנגדו ויכול ללכת כנגד המזרח מהלך לפניו כדי שיזרקנה לאחריו אבל אם א''א לו ללכת כנגד המזרח כגון שמתיירא שיפסיקוהו עוברי דרכים או שמא יראה צואה אחרת וכנגד המערב אינו רוצה לחזור פניו ילך כנגד הצדדין עד שיתרחק ממנה ד' אמות. ופירש''י והתניא לצדדין אין צריך להלך עד שתהא לאחוריו. דאפשר לילך לפניו ילך לפניו עד שתהא לאחוריו לא אפשר כגון שיש נהר לפניו מסלק לצדדין: [[גדולי החכמים וכו'.]] עירובין פרק הדר (דף ס''ה.) שמואל לא מצלי בביתא דאית ביה שיכרא ר''פ לא מצלי בביתא דאית ביה הרסנא: 


! י 
[[דברים החופזים אותו וכו'.]] פרק מי שמתו ברכות [כ''ג.] ת''ר היה צריך לנקביו אל יתפלל ואם התפלל תפלתו תועבה אמר רב זביד ואי תימא רב יהודה לא שנו אלא שאינו יכול לשהות עצמו אבל אם יכול לשהות עצמו תפלתו תפלה זו היא גירסת רבינו ודלא כהרי''ף דגריס מותר ועד כמה אמר רב ששת עד פרסה ומדתניא בסיפא תפלתו תפלה לומר שיצא י''ח ממילא דכי תני תפלתו תועבה היינו שצריך לחזור ולהתפלל: [[ואף על פי כן לכתחלה לא יתפלל וכו'.]] שם תניא אידך הנצרך לנקביו אל יתפלל משום הכון לקראת אלהיך ישראל וכתיב שמור רגליך כאשר תלך אל בית האלהים: [[וכתב]] ה''ר מנוח כיחו הוא רוק עב שאין יכול לצאת אלא ע''י כח. ניעו הוא רוק המוכן לצאת שכבר נע ממקומו. וכן כתבו התוספות בריש ב''ק (דף ג':) ד''ה כיחו וניעו: 

! יב
((יא-יב)) [[מי שגיהק ופיהק וכו'.]] פרק מי שמתו (כ''ד.) א''ר חנניא אני ראיתי את רבי שגיהק ופיהק ונתעטש מיתיבי המגהק ומפהק בתפלתו הרי זה מגסי הרוח ל''ק כאן לאונסו כאן לרצונו: [[וכתב]] ה''ר מנוח גיהק גו הקים כלומר שהקים ופשט גופו למעלה פיהק פה הקים שפותח פיו הרבה. ורש''י פי' פיהוק הוא הרוח היוצא דרך הפה בקול כמנהג הזוללים: [[נזדמן לו רוק וכו'.]] שם ע''ב אמר רב יהודה היה עומד בתפלה ונזדמן לו רוק מבליעו בטליתו ואמרינן בתר הכי דרבינא נזדמן לו רוק ופתקיה לאחוריה משום דאנינא דעתיה: [[וכתב]] ה''ר מנוח דרבינו מפרש פתקיה זריקה ביד כמו פתקיה ת' פרסי אבל לא בפיו משום קלות ראש. ומשמע בירושלמי דדוקא מחמת האונס הוא דמותר ומשמע בירושלמי אם טיילו בו אסור פירוש דמטייל מדעתו שלא באונס: [[יצא ממנו רוח וכו' עד ורמה במיתתנו.]] שם וסובר רבינו דמסתמא חוזר למקומו הראשון ולא ישאר במקומו האחרון ואפשר שזאת היתה כוונת בה''ג שכתב חוזר לתפלתו ומתפלל: 


! יג 
[[היה עומד בתפלה וכו' עד שיכלו המים.]] ברייתא (שם כ''ב:) ואפליגו התם אמוראי להיכן חוזר וכתב הרי''ף ז''ל בשם רבינו האי גאון ז''ל דהלכה כמ''ד למקום שפסק ואם שהה כדי לגמור את כולה חוזר לראש: 


! יד 
[[וכן המשתין וכו'.]] תני תנא קמיה דרב נחמן בר יצחק במגילה פרק בני העיר (כ''ו:). [[ומ''ש רבינו כדי שיפסוק דברי התפלה מפיו]] הוא פירוש מה שאמרו שם כל ד' אמות תפלתו סדורה בפיו ורחושי מרחשן שפוותיה: 


! טו 
[[כוונת הלב כיצד וכו'. ואם התפלל כו'.]] סוף פרק תפלת השחר (דף ל':) א''ר יוחנן אני ראיתי את רבי ינאי דצלי והדר צלי כלומר ולמה לי שתי תפלות אלא אחת של שחרית ואחת של מוספין ולאפוקי ממ''ד התם אין תפלת המוספין אלא בצבור א''ל ר' ירמיה לרבי זירא ודילמא מעיקרא לא כוין דעתיה והשתא כוין דעתיה ומדאמר ליה הכי למד רבינו שאם התפלל בלא כוונה חוזר ומתפלל בכוונה וכ''כ הרא''ש ז''ל: [[לפיכך הבא מן הדרך וכו'.]] עירובין פ' הדר (דף ס''ה.) א''ר אלעזר הבא בדרך אל יתפלל ג' ימים ומפרש רבינו דהיינו בא מן הדרך ואפשר שכך היתה גירסתו בגמרא וגם בדבריו ז''ל נכלל שהבא בדרך לא יתפלל מדנקט או מיצר וס''ל דטעמא מפני שהוא עיף או מיצר אבל אם דעתו מכוונת יתפלל ולמדנו כן מדאמרינן התם אבוה דשמואל כי אתי באורחא לא מצלי תלתא יומי ואם איתא דכל אדם אסורים מאי רבותא דאבוה דשמואל אלא ודאי דאבוה דשמואל היה מזיק לו הדרך ולהכי לא מצלי עד תלתא יומי אבל אם לא היה מצטער היה צריך להתפלל מיד: [[מצא דעתו וכו'.]] פרק הדר (שם) אמר רב חייא בר אשי אמר רב כל שאין דעתו מיושבת עליו אל יתפלל: 


! טז 
[[לפיכך צריך לישב מעט וכו'.]] כלומר אף על גב דא''א לשהות שעה אחת כחסידים הראשונים מ''מ צריך לישב מעט: [[ואחר כך יתפלל בנחת ובתחנונים וכו'.]] משנה פרק תפלת השחר (כ''ח:) רבי אליעזר אומר העושה תפלתו קבע אין תפלתו תחנונים ובגמרא (דף כ''ט:) מאי קבע א''ר יעקב בר אידי אמר רבי אושעיא כל שתפלתו דומה עליו כמשאוי ורבנן אמרי כל שאינו אומרה בלשון תחנונים. ורבינו כתב דתרווייהו בעי שתהיה בנחת ובתחנונים ושלא תראה עליו כמשאוי דע''כ לא פליגי ר' הושעיא ורבנן אלא בפירוש עושה תפלתו קבע דאר''א אבל כולהו מודו דלכתחלה תרווייהו בעינן: [[חסידים הראשונים וכו'.]] ברייתא פרק אין עומדין (דף ל''ב:): 


! יז 
[[שכור אל יתפלל וכו'.]] פרק הדר מימרא דרבה בר הונא (עירובין ס''ד.): [[איזהו שכור וכו'. ]] מימרא [שם ס''ד.] ומ''ש דברביעית מיקרי שתוי הכי משמע התם [ע''ב] בההוא פירקא: 


! יח 
[[וכן אין עומדין וכו' עד הלכות פסוקות.]] ברייתות ריש פרק אין עומדין (דף ל''א.): 


! יט 
[[תפלות הפרקים וכו'.]] בסוף ר''ה (דף ל''ה.) א''ר אלעזר לעולם יסדר אדם תפלתו ואח''כ יתפלל ומפרש התם הגמרא דהיינו דוקא תפלה שהיא משלשים יום לשלשים יום וסובר רבינו דהיינו ביום שלשים ליום שהתפלל בו: [[כתב]] הטור אחר שהביא דברי רבינו וא''א ז''ל כתב של פרקים הוא משלשים יום ואילך ולפי זה ר''ח אין צריך. ולי נראה שמ''ש שהרא''ש חולק עם רבינו אינו מוכרח דהא איכא לפרושי דמשלשים יום ואילך דקאמר היינו כשחוזר להתפלל ביום תשלום שלשים וזהו מר''ח לר''ח: [[וכתב]] ה''ר מנוח ודוקא כשקורא ע''פ אבל בשכתובה לפניו לא וצ''ע עכ''ל. ונראה דאפילו בשכתובה לפניו צריך להסדיר כדי שתהא שגורה בפיו בזריזות: [[היה מהלך במקום סכנה וכו'.]] פרק תפלת השחר (כ''ט:) ת''ר המהלך במקום גדודי חיות ולסטים מתפלל תפלה קצרה ואפליגו התם תנאי אי זו היא תפלה קצרה ואמר רב הונא הלכה כאחרים שאומרים שהיא צרכי עמך מרובים ודעתם קצרה כלומר ואינם יודעים לפרש צורכיהם. והטוב בעיניך עשה פי' ה''ר מנוח לא תתן לנו הטוב בעינינו שאולי לא יהיה תכליתו טוב אלא הטוב בעיניך שהוא הטוב הגמור: [[ומתפלל אותה בדרך וכו'.]] שם (דף ל''ה) מאי איכא בין הביננו לתפלה קצרה הביננו בעי לצלויי תלת קמייתא ותלת בתרייתא וכי מטי לביתיה לא בעי למיהדר לצלויי. תפלה קצרה לא בעי לצלויי לא תלת קמייתא ולא תלת בתרייתא וכי מטי לביתיה בעי למיהדר לצלויי. והלכתא הביננו מעומד תפלה קצרה בין מעומד בין מהלך. וכתב רבינו ואם יכול לעמוד עומד מדאמרינן התם רב חסדא ורב ששת הוו אזלי באורחא קם רב חסדא וקא מצלי וקם נמי רב ששת ואמר מהיות טוב אל תקרא רע והאי צלותא תפלה קצרה היא דאילו הביננו לאו מהיות טוב נפקא דמדינא צריך לעמוד: 

~ הלכות תפילה וברכת כהנים - פרק חמישי




! ב 
[[היה יושב בספינה וכו'.]] (עיין בלחם משנה): [[חולה מתפלל וכו'.]] כתב ה''ר מנוח והוא שיכול לכוין שאם לא כן טוב שלא יתפלל וכ''כ הריא''ג. והוסיף עוד דזקן שאינו יכול לעמוד יושב במקומו ומתפלל ושמעתי מרבותינו שאם יכול לעמוד במקום הכריעות שיהיה כורע מעומד יעמוד עכ''ל: [[היה רוכב על הבהמה וכו'.]] ברייתא פרק תפלת השחר [שם כ''ח] פלוגתא דרבי ות''ק ואמר רבה בב''ח ואי תימא ריב''ל הלכה כרבי דאמר בין יש לו מי שיאחוז חמורו בין אין לו ישב במקומו ויתפלל לפי שאין דעתו מיושבת עליו: 


! ג 
[[היה עומד בחוצה לארץ וכו' עד ויתפלל.]] ברייתא שם אלא שבגירסאות שלנו כתוב היה עומד בח''ל יכוין לבו כנגד ארץ ישראל ומפרש רבינו דיכוין לבו היינו פניו דאי לא היינו דין הסומא ומי שאינו יכול לכוין הרוחות. ובפסקי הרא''ש ז''ל אין כתוב לבו אלא יכוין כנגד א''י והיא הגירסא הנכונה: [[ודע]] שה''ר יונה ז''ל מפרש דכי תני יכוין כנגד א''י לא כנגד א''י בלבד אלא כנגד א''י וירושלים וכנגד בית המקדש וכנגד בית קדשי הקדשים וכשהוא בירושלים א''צ לכוין כנגד ירושלים שהרי עומד בתוכה אלא כנגד בהמ''ק וכנגד בית קדשי הקדשים: 


! ד 
[[תיקון הגוף כיצד וכו' צריך לכוין את רגליו וכו'.]] פ''ק דברכות (דף י':) א''ר יוסי בר חנינא משום ראב''י המתפלל צריך שיכוין את רגליו שנאמר ורגליהם רגל ישרה. ופירש''י ורגליהם רגל ישרה נראין כרגל אחת וכיון שהאדם עומד לפני קונו צריך שיכוין רגליו ויסמכם בענין שידמו אחת כמו מלאכי השרת: [[ונותן עיניו למטה וכו'.]] ביבמות פרק מצות חליצה (דף ק''ה:) א''ר ישמעאל ברבי יוסי בשם אביו המתפלל צריך שיתן עיניו למטה ולבו למעלה: [[ומניח ידיו כפותין וכו'.]] פ''ק דשבת (דף י') רבא שרי גלימיה ופכר ידיה ומצלי אמר כעבדא קמי מאריה אמר רב אשי חזינא לרב כהנא כי איתא צערא בעלמא שרי גלימיה ופכר ידיה ומצלי אמר כעבדא קמי מאריה וכי איכא שלמא בעלמא לביש ומתכסי ומתעטף אמר הכון לקראת אלהיך ישראל. ופכר ידיה היינו שחובק ידיו ומסתמא היא הימנית על השמאלית ולא היה מפליג רב כהנא בין צערא לשלמא אלא ללביש ומכסי אבל לעולם פכר ידיה. ומ''ש ולא יניח ידיו על סנטרו כך היא גירסת הרי''ף ופי' הערוך סנטרו צדו: 


! ה 
[[תקון המלבושים.]] נלמד ממאי דהוה עביד רב כהנא כמו שכתבתי בסמוך. ואמרינן נמי התם רבה בר רב הונא רמי פוזמקי ומצלי כלומר היה נותן אנפלאות חשובים ברגליו אמר הכון לקראת אלהיך ישראל ומדרמי פוזמקי אלמא שאין להתפלל ברגלים מגולות. וכתב רבינו אם אין דרך אנשי המקום וכו' כלומר לאפוקי כל בני הערב שעומדים לפני הגדולים ברגלים מגולות שאותם יכולים להתפלל בין ברגלים מגולות בין במכוסות וה''ה למקומות שרוב העולם מכסים רגליהם ואין מקפידים בשעומדין לפני הגדולים אם עומדין ברגלים מגולות או מכוסות דלענין תפלה נמי אין קפידא. ולשון רבינו מוכיח שאין קפידא לתפלה אלא במקום שמקפידים שלא לעמוד לפני גדולים ברגלים מגולות וכתבו בהגהות דאמרינן בחגיגה (דף י''ג:) לאו אורח ארעא לגלויי כרעיה קמי מאריה: [[ומ''ש ולא יעמוד בתפלה באפונדתו ולא בראש מגולה: ובכל מקום לא יאחוז וכו'.]] פרק מי שמתו ברכות (דף כ''ג:) ת''ר לא יאחוז אדם תפילין בידו וס''ת בזרועו ויתפלל אמר שמואל סכין ומעות וקערה וככר הרי אלו כיוצא בהן ובסוף לולב הגזול (סוכה מ''א:) א''ל מר בר אמימר לרב אשי אבא מצלי ולולב בידו ואותביה מהא דתניא לא יאחוז אדם תפילין וכו' ושני התם לאו מצוה הוא וטריד הכא מצוה הוא ולא טריד כלומר אינו עושה מצוה בתפיסתם בידו ולא טריד וזהו דעת רש''י ז''ל ונראה שהוא ג''כ דעת הר''ן ז''ל דדוקא בהני אסרינן משום דטריד שמא יפול הסכין ויזיק ושמא תפול הקערה ותשבר או יפסדו האוכלין שבתוכה והככר שמא יפול ויטנף והמעות שמא יתפזרו אבל דברים שאין בהם הפסד מותר לתופסן בידו ולולב נמי אי לאו חביבותא דמצוה איכא למימר דטריד דילמא יפול ויפסל: [[וכתב]] ה''ר יונה ז''ל די''מ דשום דבר אין לו לתפוס בידו והני דנקט לאו דוקא אלא לאורחא דמילתא בעלמא נקטינהו: [[היה משוי על ראשו וכו'.]] ברייתא במציעא פרק המקבל (דף ק''ה:) בלשון הזה: [[דרך כל החכמים וכו'.]] הכי משמע פ''ק דשבת (דף י'): 


! ו 
[[יעמוד במקום נמוך.]] פ''ק דברכות (דף י' ע''ב) א''ר יוסי בר חנינא משום ראב''י אל יעמוד אדם במקום גבוה ויתפלל אלא במקום נמוך שנאמר ממעמקים קראתיך ה': [[ויחזיר פניו לכותל.]] דאמרינן בפ''ק דברכות (שם) מנין שלא יהא דבר חוצץ בינו ובין הקיר שנאמר ויסב חזקיהו פניו אל הקיר: [[וצריך לפתוח חלונות וכו'.]] מימרא דר' חייא בר אבא פרק אין עומדין (דף ל''א.): [[וכתב]] ה''ר מנוח בגמרא לא אשכחן אלא בבית שיש בו חלונות אבל כיון דמייתי ליה מכוין פתיחן ליה משמע שצריך להיות כנגד ירושלים: [[וכתב]] רבינו בתשובה שבתי כנסיות ומקומות המיוחדים לתפלת הצבור אין להצריך בהם חלונות ומ''ש אל יתפלל אלא בבית שיש בו חלונות היינו ביחיד המתפלל בביתו כמו שהיה עושה דניאל: [[וקובע מקום לתפלתו תמיד.]] פ''ק דברכות (דף ו':) א''ר חלבו אמר רב הונא הקובע מקום לתפלתו אלהי אברהם יהיה בעזרו: [[וכתב]] הרא''ש ז''ל דלא בעי למימר שיהא רגיל להתפלל בבה''כ אחת אבל אם מתפלל באחד משני מקומות שפיר דמי דאמרינן בירושלמי פ' תפלת השחר צריך לייחד לו מקום בבה''כ וכ''כ בהגהות. וה''ר יונה ז''ל כתב דלא איתמר הכי במקומות בה''כ דכיון דכולה מקום תפלה אין להקפיד אם יושב פעמים בזוית זו ופעמים בזוית זו אלא ר''ל שקובע מקום לתפלתו בביתו שלפעמים אינו יכול ללכת לבה''כ ומתפלל בביתו מייחד מקום לכך וכתב דהכי משמע בירושלמי: [[ואין מתפלל בחורבה.]] נראה דהיינו מדאמרינן בריש ברכות (דף ג'.) דא''ל אליהו לר''י שנכנס לחורבה להתפלל היה לך להתפלל בדרך ואמרינן דש''מ אין נכנסין לחורבה ואע''ג דמשמע התם דאין נכנסין לחורבה אפילו שלא בשעת תפלה מ''מ כיון דלגבי תפלה אמרה אליהו כתבה רבינו לענין תפלה: [[ולא אחורי בית הכנסת וכו'.]] שם (ו' ע''ב) אמר רב הונא כל המתפלל אחורי ב''ה נקרא רשע שנאמר סביב רשעים יתהלכון אמר אביי לא אמרן אלא דלא מהדר אפיה לבה''כ אבל מהדר אפי' לבה''כ לית לן בה ופירש''י כל פתחי בה''כ היו במזרח והכי תניא בתוספתא דמגלה מעין מקדש ומשכן פניהם למערב ואחוריהם למזרח והמתפלל אחורי בה''כ ואינו מחזיר פניו לבית הכנסת נראה ככופר במי שהצבור מתפללין לפניו, כלומר ואחורי בית הכנסת קורא הצד שאין שם פתחים והתוס' פירשו בהיפך שאחורי ב''ה היינו הצד שהפתחים פתוחים בו וה''ר יונה כתב ליישב מה שקשה לכל אחד מהפירושים: [[ואסור לישב וכו'.]] בפרק אין עומדין (דף ל''א:) אמר ריב''ל אסור לישב בתוך ד' אמות של תפלה. וכתב ה''ר יונה בשם הגאונים דה''מ כשאינו קורא ק''ש או פסוקים אחרים אבל אם קורא שום דבר אין צריך כלום וכ''כ בהגהות: [[או לעבור וכו'.]] בפרק תפלת השחר (דף כ''ז.) אריב''ל אסור לעבור כנגד המתפללים. וכתב ה''ר יונה ודוקא כנגד פניהם אבל בצדם לא חיישינן להעברה בעלמא והוא דעת רבינו. ואמרינן תו התם איני והא ר' אמי ורבי אסי חלוף ומשני חוץ לד' אמות הוא דחלפי: 


! ז 
[[לא יעמוד במקום גבוה וכו'.]] ברייתא פ''ק דברכות (דף י':) המתפלל לא יעמוד ע''ג כסא או על גבי ספסל ולא ע''ג מקום גבוה שאין גבהות לפני המקום. [[ומ''ש דהיינו בגבוה ג' טפחים]] הטעם משום דכל פחות משלשה כארעא סמיכתא היא. [[ומ''ש היה בנין גבוה וכן אם היה מוקף מחיצות וכו']] מילתא דסברא היא. והראב''ד כתב א''א ובכלל זה אם יכול לירד למטה ולהתפלל ירד למטה ויתפלל עכ''ל. נראה מדבריו שגם הוא ז''ל סובר שאין זה בכלל מקום גבוה וא''כ אפילו יכול לירד אינו צריך לירד: 


! ח 
[[האומנין שהיו עושים מלאכה וכו'.]] פ' היה קורא (דף י''ו.) ת''ר האומנין קורין בראש האילן ובראש הנדבך ומתפללין בראש הזית ובראש התאנה ושאר כל האילנות יורדין למטה ומתפללין. וכתב הרי''ף ז''ל ירושלמי למה לי בראש הזית ובראש התאנה רבי אבא ורבי סימון תרויהון אמרין מפני שטרחתן מרובה. ופירש ה''ר יונה ז''ל שענפיהם מרובין יותר משאר אילנות ויש טורח בעלייתן וירידתן יותר מבשאר אילנות ויתבטלו ממלאכת בעה''ב: [[ומה הן מתפללין וכו'.]] שם ת''ר הפועלים שהיו עושין מלאכה אצל בעה''ב קורין ק''ש ומברכין לפניה ולאחריה ומתפללין י''ח אבל אין יורדין לפני התיבה ואין נושאים כפיהם והתניא מעין י''ח ל''ק כאן בעושין בשכרן כאן בעושין בסעודתן: 


! ט 
[[השויית הקול כיצד וכו'.]] פרק אין עומדין (דף ל''א.) אמר רב המנונא כמה הלכתא גברוותא איכא למשמע מהני קראי דחנה רק שפתיה נעות מכאן למתפלל שצריך שיחתוך בשפתיו וקולה לא ישמע מכאן שאסור להגביה קולו בתפלתו. ובפרק ואלו נאמרין סוטה (ל''ב:) מפני מה תקנו תפלה בלחש כדי שלא לבייש עוברי עבירה כלומר שמתודים בתפלתן על עבירות שבידם. ובסוף מי שמתו ברכות (כ''ד:) תניא המשמיע קולו בתפלתו הרי זה מקטני אמנה אמר רב הונא לא שנו אלא שיכול לכוין לבו בלחש אבל אם אינו יכול לכוין לבו בלחש מותר וה''מ ביחיד אבל בצבור אתי למיטרד צבורא. וזהו שאמר אא''כ היה חולה וכו': 


! י 
[[כריעה כיצד וכו'.]] פרק אין עומדין (דף ל''ד.) ת''ר אלו ברכות שאדם שוחה בהם באבות תחלה וסוף בהודאה תחלה וסוף. [[ומ''ש וכשגומר כורע וכו',]] נראה שלמד כן מדאמרינן בפרק הוציאו לו יומא (דף נ''ג:) אמר ר' חייא בריה דרב הונא חזינא לאביי ורבא דפסעי ג' פסיעות בכריעה אחת משמע שצריך לכרוע בסוף התפלה: [[ומה שכתב ונותן שלום וכו'.]] גם זה שם ומשום שכינה אמרו שנותן שלום לימין ואחר כך לשמאל ועוד יתבאר זה בסמוך: [[וכשהוא כורע וכו'.]] מימרא דרבה בר חיננא משמיה דרב (דרבא) סוף פרק קמא דברכות (דף י''ב.) ופירש''י כשהוא כורע באבות ובהודאה: [[בד''א בהדיוט וכו'.]] פרק אין עומדין (דף ל''ד.) אמר רבי שמעון בן פזי א''ר יהושע בן לוי משום בר קפרא הדיוט כמו שאמרנו כלומר בברייתא שכתבתי בסמוך. כהן גדול בסוף כל ברכה וברכה והמלך תחלת כל ברכה וברכה וסוף כל ברכה וברכה. אר''י בר נחמני לדידי מיפרשא לי מיניה דריב''ל הדיוט כמו שאמרנו כ''ג תחלת כל ברכה וברכה והמלך כיון שכרע שוב אינו זוקף ופסק רבינו כר''י בר נחמני משום דאמר לדידי מיפרשא לי אלמא דק טפי בשמעתיה. ונראה שהיה בגירסת רבינו בכ''ג תחלת כל ברכה וברכה וסוף כל ברכה וברכה או בתחילת כל ברכה וברכה דאמר ר''י בר נחמני אסוף כל ברכה וברכה דקאמר ר' שמעון בן פזי סמיך דלאוסופי עליה אתא ובעינן דליכרע בתחלת כל ברכה וברכה ובסוף כל ברכה וברכה: 


! יא 
[[ולמה נותן שלום וכו'.]] פרק הוציאו לו (יומא דף נ''ג:) רבא חזייה לאביי דיהיב שלמא לימינא ברישא א''ל מי סברת לימין דידך לשמאל דידך קא אמינא דהוי ימינו של הקדוש ברוך הוא: 


! יב 
[[כל הכריעות האלו וכו'.]] בפרק תפלת השחר ברכות (כ''ח:) א''ר תנחום אמר ריב''ל המתפלל צריך שיכרע עד שיתפקקו כל חוליות שבשדרה ר' חנינא אומר כיון שנענע בראשו שוב אינו צריך אמר רבא והוא דמצער נפשיה: 


! יג 
[[השתחויה כיצד וכו': כריעה האמורה בכל מקום וכו' עד על פניו ארצה.]] ברייתא פרק אין עומדין (דף ל''ד:): 


! יד 
[[ואסור לעשות השתחויה וכו'.]] כבר ביארתיו בפרק ששי מהלכות עבודת כוכבים: [[ואין אדם חשוב וכו'.]] מימרא דרבי אלעזר פרק הקורא את המגילה עומד (מגילה כ''ב:) וסוף פ''ק דתענית (דף י''ד): [[כתב]] הראב''ד א''א בירושלמי ובלבד יחיד על הצבור ואית דגרסי ובלבד יחיד בצבור עכ''ל. והטעם דכשמרבה תחנה על הצבור בצבור ואין נענה הויא ליה כיסופא. ומכיון שכתב רבינו אא''כ נענה כיהושע ממילא משמע דהיינו על הצבור ובציבור. [[ומ''ש אבל מטה פניו וכו',]] הוא מדאמרינן התם (מגילה כב) א''ר חייא ברי' דר''ה חזינא לאביי ורבא דכי נפלי אאנפייהו מצלי אצלויי כלומר מטין על צדיהן שלא יראו כנופלים ע''פ לפי שאין אדם חשוב רשאי ליפול על פניו וכן פירש''י וכן נראה מדברי הרי''ף. ואע''פ שבהל' עבודת כוכבים פ''ו כתבתי דרבינו מפרש דהא דאביי ורבא מצלי אצלויי היה כדי שלא ישתחוו על הרצפה י''ל שהוא ז''ל סובר דכיון דמייתי בגמרא להא דאביי ורבא מצלי אצלויי בתר הא דאמר ר' אלעזר אין אדם חשוב רשאי ליפול על פניו ובתר הא דתניא השתחויה זו פישוט ידים ורגלים אית לן למימר דאתרווייהו קאי וה''ק אביי ורבא כי הוו מצלי על הצבור ובצבור לא היו נופלים על פניהם לפי שאנשים חשובים היו וכדר' אלעזר אלא הוו מצלי אצלויי וכי הוה רצפה קמייהו אע''פ שלא היו מתפללין על הצבור נמי הוו מצלי אצלויי כי היכי דלא ישתחוו על הרצפה א''נ אף ע''ג דהא דאביי ורבא אצלו אצלויי כדי שלא ישתחוו על הרצפה היו עושין כן מכל מקום משמע דכל כה''ג לא הוי בכלל מה שאמרו אין אדם חשוב רשאי ליפול על פניו: 

~ הלכות תפילה וברכת כהנים - פרק ששי




! א 
[[אסור לו לאדם וכו'.]] פ''ק דברכות (ח':) אמר ריב''ל אסור לו לאדם שיעבור אחורי בה''כ בשעה שהצבור מתפללים אמר אביי לא אמרן אלא דליכא פיתחא אחרינא אבל איכא פיתחא אחרינא לית לן בה ולא אמרן אלא דליכא בי כנישתא אחרינא אבל איכא בי כנישתא אחרינא לית לן בה ולא אמרן אלא דלא מנח תפילין אבל מנח תפילין לית לן בה. זו היא גירסת הרי''ף ז''ל והיא גירסת רבינו: 

! ג
((ב-ג)) [[המתפלל עם הצבור וכו'.]] למד כן מדתניא פרק אין עומדין (דף ל''א.) כך היה מנהגו של רבי עקיבא כשהיה מתפלל עם הצבור מקצר ועולה מפני טורח צבור. [[ומ''ש ואם בא לומר אחר תפלתו וכו',]] מפורש שם בברייתא אחר התפלה אפילו כסדר וידוי של יה''כ אומר איתמר נמי אמר רב חייא בר אשי אמר רב אע''פ שאמרו שואל אדם צרכיו בשומע תפלה אם בא לומר אחר תפלתו אפילו כסדר יה''כ אומר וכן אריב''ל בפ''ק דע''ז (דף ח'.): [[וכן אם רצה להוסיף וכו'.]] פ''ק דע''ז (שם) אמר רב יהודה אמר שמואל שואל אדם צרכיו בש''ת אמר רב חייא בר אשי אמר רב אע''פ שאמרו שואל אדם צרכיו בשומע תפלה אם יש לו חולה בתוך ביתו אומר בברכת חולים ואם צריך לפרנסה אומר בברכת השנים. [[ומ''ש אבל לא ישאול וכו',]] מימרא דרב יהודה בפ' אין עומדין (ברכות ל''ד.): 

! ה
((ד-ה)) [[ואסור לו לאדם שיטעום כלום וכו'.]] פ''ק דברכות (דף י':) א''ר יוסי בר חנינא משום ראב''י מאי דכתיב לא תאכלו על הדם לא תאכלו קודם שתתפללו על דמכם א''ר יצחק אמר ר' יוחנן משום ראב''י כל האוכל ושותה קודם שיתפלל עליו הכתוב אומר ואותי השלכת אחרי גויך אל תיקרי גויך אלא גאיך לאחר שאכל ושתה זה ונתגאה קיבל עליו עול מלכות שמים. וכתב הרא''ש בשם אבי העזרי דבמים לית בהו גאוה ומותר לשתותן בבקר קודם תפלה: [[או שיעשה מלאכה.]] בפרק היה קורא (דף י''ד.) אסור לעשות חפציו קודם שיתפלל גם זה שם (דף ה':) תניא אבא בנימין אומר כל ימי הייתי מצטער על שני דברים על תפלתי שתהא סמוכה למטתי ועל מטתי שתהא נתונה בין צפון לדרום. ומפרש רבינו על תפלתי שתהא סמוכה לקומי מהמטה כלומר שלא אעשה מלאכה בינתים ודלא כרש''י דאפילו לקרות לא היה רוצה אחר שיעלה עמוד השחר עד שיתפלל: [[וכן לא ישכים וכו'.]] פרק היה קורא (דף י''ד.) אמר רב הנותן שלום לחבירו קודם שיתפלל כאילו עשאו במה. מתיב רב ששת בפרקים שואל מפני הכבוד תרגמה ר' אבא במשכים לפתחו כלומר הא דאסר רב במשכים לפתחו דוקא: [[ולא יצא לדרך וכו'.]] שם מימרא דרב אידי בר אבין: [[וכתב]] ה''ר מנוח ומ''ה הרוצה לצאת לדרך בשחרית טוב להתפלל בביתו ואע''פ שעדיין לא הגיע זמן תפלה כדי שיתפלל בכוונה ובעמידה משיתפלל בדרך במרוצה והוא שעלה עמוד השחר ולאו דוקא שחרית אלא אפילו אי זו תפלה שתהיה כיון שהגיע זמנה אין לו לצאת עד שיתפלל אותה עכ''ל: [[אבל טועם וכו'.]] בפרק תפלת השחר (דף כ''ח ע''ב) אסיקנא דלית הלכתא כרב הונא דאמר אסור לאדם שיטעום כלום קודם שיתפלל תפלת המוספים ולא כריב''ל דאמר כיון שהגיע זמן המנחה אסור לאדם שיטעום כלום קודם שיתפלל תפלת המנחה. ונראה שדעת רבינו דדווקא טעימה הוא דשרינן אבל סעודה אפילו של עראי אסורה כמו שכתב בסמוך. ונ''ל דאכילת פירות כביצה הוי טעימה אבל יותר מכביצה או כזית מפת אכילת עראי מיקרי ואסור: [[אבל אינו סועד וכו'.]] משנה פ''ק דשבת (דף ט':) לא ישב אדם לפני הספר סמוך למנחה עד שיתפלל ולא יכנס למרחץ ולא לבורסקי ולא לאכול ולא לדין ואם התחילו אין מפסיקין ובגמרא איכא תרי לישני בפירושא דמתניתין ודעת רבינו כדעת הרי''ף ז''ל שפוסק כלישנא בתרא דהאי לא ישב אפילו להסתפר בתספורת דידן ולא תימא דוקא בתספורת בן אלעשא שהיה מספר כתספורת של כ''ג שהיא קשה וכדאמרינן התם בלישנא קמא. ואמאי לא ישב להסתפר תספורת דידן גזירה שמא ישבר הזוג של מספרים ויהא צריך לחזר אחר זוג אחר. ולא למרחץ אפילו להזיע בעלמא לכתחלה אמאי לא שמא יתעלף. ולא לבורסקי לעיוני בעלמא לכתחלה אמאי לא דילמא חזי פסידא ומטריד פירש''י שמא יראה שנתקלקלו העורות ויצטער ויהא טרוד בצערו ולא יתפלל. ומדברי רבינו נראה שהטעם שמא יראה שנתקלקלו העורות ויתעסק בתיקונם. ולא לאכול בסעודה קטנה לכתחלה אמאי לא דילמא אתי לאמשוכי. ולא לדין בגמר דין לכתחלה אמאי לא דילמא חזי טעמא וסתר דינא ואסיקנא התם בגמרא דהאי סמוך למנחה היינו סמוך למנחה גדולה: [[ויש]] לדקדק בדברי רבינו שכתב כיון שהגיע זמן מנחה גדולה דמשמע שאינו אסור עד שיגיע זמן המנחה וקודם לכן בסמוך כתב אינו סועד סמוך למנחה. וצ''ל דלסמוך למנחה קרי כיון שהגיע זמן המנחה: [[ואם התחיל וכו'.]] היינו דוקא כשיש שהות ביום אבל אם אין שהות ביום יפסיק ולשון רבינו דייק הכי שכתב ואחר כך מתפלל תפלת המנחה משמע דוקא כשאח''כ יתפלל דהיינו בדאיכא שהות אבל אי ליכא שהות יפסיק וכן נתבאר בפרק לולב הגזול דאפילו במצוה דרבנן אי ליכא שהות ביום מפסיק וכמו שכתבתי בפ''ב מה' ק''ש: 


! ו 
[[מאימתי התחלת תספורת וכו'. עד משיתיר חגורו.]] לשון הגמרא שם כלשון הזה. ופירוש מעפורת סודר: [[ומאימתי התחלת הדין וכו'.]] ג''ז שם מאימתי התחלת הדין ר' יונה ור' ירמיה חד אמר משיתעטפו הדיינים וחד אמר משיתחילו בעלי דינין ול''פ הא דעסיקי ואתו בדינא והא דלא עסיקי ואתו בדינא: 


! ז 
[[אף ע''פ שתפלת ערבית וכו'.]] ברייתא בריש ברכות (דף ד'.): [[ומותר להסתפר וכו'.]] מילתא דסברא היא והכי משמע מדלא נקט במתניתין לא ישב לפני הספר אלא בסמוך למנחה: 

! ט
((ח-ט)) [[מי שהיה עוסק בת''ת וכו'.]] משנה פ''ק דשבת (דף ט':) מפסיקין לק''ש ואין מפסיקין לתפלה ואוקמה בעוסק בתורה (שם י''א.) אמר ר' יוחנן לא שנו אלא כגון רשב''י וחביריו שתורתן אומנותן אבל כגון אנו מפסיקין לק''ש ולתפלה והתניא כשם שאין מפסיקין לתפלה כך אין מפסיקין לק''ש כי תניא ההיא בעיבור השנה. וסבר רבינו דטעם עיבור השנה הוא לפי שהוא צרכי רבים. [[ומה שכתב רבינו וכל העוסק בצרכי רבים כעוסק בתורה]] פירושו הרי זה כמו שתורתו אומנותו ועוסק בתורה שהרי כתב בפ''ב מהלכות ק''ש היה עוסק בצרכי רבים לא יפסיק אלא יגמור עסקיהם ואחר כך יקרא אם נשאר עת לקרות וק''ש חמירא מתפלה לענין הפסקה וכיון דלענין ק''ש אינו מפסיק כ''ש שאינו מפסיק לתפלה. וכבר כתבתי שם שהוא ירושלמי בר''פ אין עומדין: [[אין המתפלל וכו'.]] משנה פרק אין עומדין ברכות (דף כ''ט:) אפילו המלך שואל בשלומו לא ישיבנו ובגמרא שם (ל''ב:) אמר רב יוסף ל''ש אלא מלכי ישראל אבל מלכי עכו''ם פוסק מיתיבי ראה אנס בא כנגדו ראה קרון בא כנגדו לא יפסיק אלא מקצר ועולה ל''ק הא דאפשר לקצר הא דלא אפשר כלומר שאם רואה שיכול למהר ולסיים תפלתו קודם שיגיעו אליו יקצר דהיינו שיאמר פתיחת הברכות וחתימתן ואם לאו פוסק: [[וכתבו]] ההגהות שאם פסק אינו צריך לחזור לראש אלא חוזר לתחלת הברכה שטעה בה ואם היה בג' ראשונות חוזר לראש בג' אחרונות חוזר לעבודה. וכתב ה''ר יונה שאם יכול להתרחק לצד ויתנצל בזה מלדבר יעשה כן: [[וכן אם ראה נחשים וכו'.]] משנה שם (כ''ט:) אפילו נחש כרוך על עקבו לא יפסיק ובגמרא (דף ל''ג.) אמר רב ששת לא שנו אלא נחש אבל עקרב פוסק. ירושלמי מ''ט דמחייא בתר דמחייא ולכך חילק רבינו בין מקומות שדרכן להמית למקומות שאין דרכן להמית. [[ומ''ש אם הגיעו אליו,]] דלא תימא כיון שראה אותם אפילו מרחוק פוסק לכך כתב שאינו פוסק אא''כ הגיעו אליו כלומר קרוב לו: 


! י 
[[נשים ועבדים וכו'.]] משנה פרק מי שמתו (דף כ'.): [[וכל איש שפטור וכו'.]] רוב הפטורים מק''ש נאמר בהם שפטורים גם מן התפלה ואף באותן שלא נתפרש פטורים מק''ו דק''ש דאורייתא פטורים תפלה דרבנן לא כ''ש: [[וכל המלוים את המת וכו'.]] משנה ר''פ מי שמתו (י''ז:) תנן נושאי המטה וחילופיהן וכו' ואלו ואלו פטורים מן התפלה ופירש רבינו שם ואם לא יהיה מן המזומנים לשאת המטה ולא מן העוזרים אבל בא ללוות בלבד הוא חייב בק''ש והכל פטורים מן התפלה והטעם מפני טרדות הלב עכ''ל: 

~ הלכות תפילה וברכת כהנים - פרק שביעי


! ב
((א-ב)) [[כשיכנס אדם למטתו וכו'.]] פרק הרואה ברכות (דף ס':) הנכנס לישן על מטתו אומר שמע ישראל עד והיה אם שמוע ואומר ברוך המפיל חבלי שינה על עיני וכו'. ופירש''י ותהא מטתי שלימה שלא יהא פיסול ורשע בזרעי. [[ומה שכתב ואפילו אשתו ישנה עמו]] נתבאר בסוף פרק ג' מהלכות קריאת שמע. והגירסא הנכונה בדברי רבינו סמוך לואפילו אשתו ישנה עמו ואם אנסתו שינה קורא פסוק ראשון או פסוקי רחמים. ובמקצת ספרים יש תוספת דברים וטעות סופרים הם. [[ומ''ש פסוקי דרחמים]] הוא מדאמרינן בפ''ק (דף ד': ה'.) אמר רב נחמן בר יצחק אם ת''ח הוא אינו צריך אביי אמר אף ת''ח בעי למימר חד פסוקא דרחמי כגון בידך אפקיד רוחי וכו'. וגרסינן בפ''ב דשבועות (דף ט''ו:) דריב''ל מסדר יושב בסתר עליון עד כי אתה ה' מחסי וה' מה רבו צרי עד לה' הישועה וגני: 


! ג 
[[בשעה שייקץ בסוף שנתו.]] כלומר דאף על גב דאמרינן בגמרא (ברכות דף ס':) כי מתער לימא אלהי נשמה וכו' אין הכוונה כל זמן שייקץ באי זו שעה שתהיה אלא דוקא בסוף שנתו. ומה שכתב רבינו מכאן עד המכין מצעדי גבר כך הם מסודרות בפרק הרואה (שם) בלשון הזה: [[וכתב]] ה''ר יונה ז''ל שנראה מלשון רבינו שמברך אותם על מטתו כסדר שהם כתובים בגמרא וזה תימה שמאחר שאין ידיו נקיות היאך יברך ומה שסידרו אותם בגמרא כך מפני שהם היו קדושים ורוחצים ידיהם בענין שהיו יכולים לומר הברכות בנקיות אבל אנו שאין יכולים ליזהר ולשבת בנקיון כ''כ אין נכון לאומרם עד לאחר נטילה. והא דאמרינן כל הברכות מברך אותם עובר לעשייתן היינו ברכת המצות שאומר בהם וצונו צריך לברך תחלה להקב''ה על מה שצונו וקרבנו לעבודתו אבל ברכות של הודאה ושל שבח כגון אלו יכול לברך אחר כך. ובברכת אשר יצר כתבו ההגהות שיש אומרים שכשנכנס להטיל מים אין מברך אשר יצר כיון שאין צריך ליטול אלא אם כן שפשף אך ר''י היה רגיל לברך אשר יצר אף לקטנים וכן נהגו: 


! ו 
[[ומברך אדם בכל יום וכו'.]] כתב הרי''ף ז''ל בסוף ברכות גרסינן בפרק התכלת (מנחות דף מ''ג:) תניא חייב אדם לברך בכל יום ג' ברכות שלא עשני גוי ובור ואשה. רב אחא בר יעקב שמעיה לבריה דקא בריך שלא עשני בור א''ל כולי האי אלא היכי איבריך שלא עשני עבד היינו אשה היינו עבד עבד זיל טפי: 


! ז 
[[וכל ברכה מהם שלא נתחייב בה וכו'.]] התוס' [בברכות דף ס':] ד''ה כי שמע כתבו דאפילו לא שמע קול תרנגולא מברך הנותן לשכוי דאין ברכה זו אלא על הבחנת האור שהתרנגול מבחין והוא נהנה מן האורה אבל בשאר ברכות אינו מברך אלא א''כ נהנה כגון אם שכב על מטתו לא יברך מלביש ערומים וכן כל כיוצא בזה וכ''כ הרא''ש דכל ברכות שהם להנאתו כגון מלביש ערומים עוטר ישראל ושעשה לי כל צרכי אם אין נהנה מהם כגון ששכב על מטתו בלתי ערום אינו מברך אותם. וההגהות כתבו בשם התוס' שאם הוא במדבר שאין שם תרנגול לא לו ולא לאחרים או אם הוא חרש לא יברך הנותן לשכוי ואם הוא סומא לא יברך פוקח עורים כיון שהדבר חסר בגופו: 


! ח 
[[בי''ה ובתשעה באב שאין כו': כתב]] הראב''ד ומי הוא שלא ירחץ ידיו מפני הנקיות או מפני השיבתא ואם יש כלים טפוחים מקנח בהם פניו ועיניו ואם יש לפלוף בעיניו רוחצם כדרכו במים ומברך כדרכו כשאר הימים עכ''ל. ואני אומר רואה אני שאין הראב''ד משיג בכח כמנהגו אלא כמסתפק לפי שאין דבריו מוכרחים במה שכתב מי הוא שלא ירחץ ידיו מפני הנקיות שכבר כתב הרא''ש דבסתם ידים יכול לברך. ומ''ש או מפני השיבתא אין לו טעם דשיבתא פירש''י שהוא רוח רעה השורה על הפת שנלקח בידים שלא נטל שחרית ואם לא יגע בפת אינו צריך ליטול. ושמא ר''ל על רוח רעה השורה על הידים שמחמתה הוא סכנה ליגע בפת ובחוטם ובעינים. ומ''ש ואם יש לו כלים טפוחים מקנח בהם ידיו ורגליו ועיניו איני יודע מאי נפקא ליה מהא וכי על כלים טפוחים יברך הא ודאי אינו מברך על כך. ומכאן קשה גם למה שכתב ומי הוא שלא ירחץ וכו' שאם מפני הנקיות יעשה כלים טפוחים ויקנח בהם ידיו ורגליו ולא יצטרך לרחוץ. גם מ''ש ואם יש לו לפלוף בעיניו אבל למי שאין לו לפלוף בעיניו מאי איכא למימר. ולכן נראה שלא בא הראב''ד להשיג על רבינו אלא על מה שכתב ביה''כ ובתשעה באב שאין שם רחיצה והלא יש בהם רחיצה אם מפני הנקיות או מפני השיבתא או בכלים טפוחים או אם יש לפלוף בעיניו. וטעם רבינו לומר שאין בהם לרוב בני אדם רחיצה שתהא טעונה ברכה: [[והר''ן]] כתב בפרק בתרא דיומא שאין נראה לו דברי רבינו אלא בין בתשעה באב בין ביה''כ נוטל כדרכו ידיו דכל רחיצה דמצוה מותרת ונטילת ידים דתפלה מצוה היא וכיון דלהקביל פני רבו עובר במים כ''ש להקביל פני שכינה ומה שהיו עושין מטפחת נגובה לא לנקות הידים אלא להעבירה על פניו ולהצטנן ולהעביר מעיניו לפלוף וחבלי שינה. ורבינו סובר דאינו רוחץ וכמבואר בדבריו פ''ג דהלכות שביתת עשור וההיא דהולך להקביל פני רבו לא מכרעת דשאני התם דא''א להקביל פניו אם לא יעבור במים כיון שהוא מעבר הנהר אבל הכא אפשר להקביל פני שכינה בשיקנח ידיו בכל מידי דמנקי: 


! ט 
[[נהגו העם וכו' אין ראוי לעשות כן וכו'.]] כלומר שתי טעיות עושין אחד שמברכין אותם אחר זמן עשייתם ועוד שמברכין אותם בין נתחייבו בין לא נתחייבו ואין ראוי לעשות כן לברך אותם אחר זמן עשייתן וכן אין לברך ברכה אלא אם כן נתחייב בה: 


! יא
((י-יא)) [[המשכים לקרות בתורה וכו'.]] בסוף פ''ק דברכות (דף י''א:) איפליגו אמוראי אם צריך ברכה למשנה ולגמרא ולמדרש וכתב הרי''ף בשם רבינו האי דהלכתא כרב דאמר אפילו למדרש נמי צריך לברך: [[ומברך ג' ברכות ואלו הן וכו'.]] שם נחלקו מה מברך ומסקנא אמר רב פפא נימרינהו לכולהו והם שלש ברכות אלו שכתב רבינו. [[ומ''ש ואח''כ קורא מעט מד''ת]] הוא כדי שלא להפסיק בין הברכה ובין הדבר שמברך עליו: 


! יב 
[[ושבחו חכמים וכו'.]] שבת פרק כל כתבי (דף קי''ח:) א''ר יוסי יהא חלקי מגומרי הלל בכל יום ופריש בגמרא דהיינו פסוקי דזמרה ומפרש רבינו דהיינו מתהלה לדוד עד סוף הספר: [[ותקנו ברכה וכו'.]] כתב הרי''ף ז''ל פרק אין עומדין ותקנו רבנן למימר ברכה מקמייהו וברכה מבתרייהו ומאי ניהו ברוך שאמר וישתבח הילכך מיבעי לי לאיניש דלא לאשתעויי מכי מתחיל בברוך שאמר עד דמסיים י''ח עכ''ל: 


! יד 
[[חייב אדם לברך וכו'.]] כתב הרי''ף בסוף ברכות גרסינן בפרק התכלת מנחות (דף מ''ג:) תניא היה רבי מאיר אומר חייב אדם לברך מאה ברכות בכל יום א''ר חייא בר איויא בשבתות וי''ט דלא נפישי ברכות ממלו להו באספרמקי ומגדי פירוש במיני בשמים ומגדים. ובירושלמי סוף ברכות תני בשם ר''מ אין לך אדם מישראל שאינו עושה מאה מצות בכל יום קורא שמע ומברך לפניה ולאחריה אוכל פתו ומברך לפניה ולאחריה ומתפלל ג''פ י''ח וחוזר ועושה שאר מצות ומברך עליהם: 


! יז 
[[ומדלג קדושה מן הברכה הראשונה.]] כ' מורינו ה''ר יצחק אבוהב ז''ל שבנו של רבינו העיד על אביו ז''ל שכתב בכתב ידו בתשובה שהיחיד יכול לאומרה אלמא הדר ביה ממ''ש כאן וכ''כ בא''ח וכ''כ רבינו ירוחם וכ''כ הרשב''א בתשובה שרבינו חזר בו וכתב שיחיד יכול לאומרה: [[וכתבו]] הפוסקים ז''ל דאע''ג דאין דבר שבקדושה פחות מי' היינו דוקא כגון קדושה שבתפלה שאנו אומרים נקדישך כמו המלאכים אבל בקדושת יוצר אין אנו מקדישין אלא אנו מספרים איך מקדישין המלאכים: 


! יח 
[[ובתפלת הערב וכו' וסומך גאולה לתפלה.]] בריש ברכות (דף ד':) אמרו דברייתא אחת מסייעא ליה לרבי יוחנן דאמר איזהו בן עולם הבא זה הסומך גאולה לתפלה של ערבית כלומר אפילו בתפלת ערבית נמי בעי למסמך גאולה לתפלה ואמרינן התם הא בעי למימר השכיבנו ומשני כיון דתקינו לומר השכיבנו כגאולה אריכתא דמיא: 

~ הלכות תפילה וברכת כהנים - פרק שמיני




! א 
[[תפלת הצבור נשמעת וכו'.]] פ''ק דברכות (דף ז': ח'.) אמרינן שרב נחמן לא היה יכול לבא לבית הכנסת להתפלל וא''ל ר' יצחק דלימא לשליח צבור בעידנא דמצלי צבור ליתי ולודעיה למר א''ל מאי כולי האי א''ל דאר''י משום רשב''י מאי דכתיב ואני תפלתי לך ה' עת רצון אימתי עת רצון בשעה שהצבור מתפללים ואמוראי טובא סוברים כן ומייתו לה מקראי אחריני. ותניא [שם ח'.] ר' נתן אומר מנין שאין הקב''ה מואס בתפלתן של רבים שנאמר הן אל כביר לא ימאס. ומכאן למדנו שאפילו שאין האדם הולך לבית הכנסת יש לו לשער שיתפלל בשעה שמתפללין הקהל וזהו שאמר רבינו ולא יתפלל יחיד וכו' x. [[ומה שכתב לפיכך צריך אדם לשתף עצמו עם הצבור.]] בפרק תפלת השחר (דף ל'.) לעולם לשתתף איניש בהדי ציבורא ואף ע''ג דהתם לענין שיאמר תפלת הדרך בלשון רבים איתמר הא נמי איכא למשמע מינה: [[ולעולם ישכים אדם וכו'.]] בריש ברכות (דף ו'.) אבא בנימין אומר אין תפלתו של אדם נשמעת אלא בבה''כ כלומר שאפילו כשאין הצבור מתפללין יתפלל בבית הכנסת לפי שהוא מיוחד לתפלת צבור. [[וכתב רבינו אין תפלתו נשמעת בכל עת,]] כלומר שכבר אפשר שתשמע תפלתו חוץ לבה''כ אבל בכל עת אינה נשמעת אלא בבה''כ: [[וכל מי שיש לו בה''כ וכו'.]] שם (דף ח') מימרא דר''ל: 


! ב 
[[ומצוה לרוץ לבה''כ וכו'.]] שם (דף ו':) א''ר חלבו א''ר הונא היוצא מבה''כ אל יפסיע פסיעה גסה. אמר אביי ולא אמרן אלא בדנפיק אבל בדעייל מצוה למירהט שנאמר ונדעה נרדפה לדעת את ה': [[וכשיכנס בבה''כ וכו'.]] שם (דף ח') מימרא דרב חסדא ופירש''י שיעור של שני פתחים רוחב יכנס לפנים שלא ישב סמוך לפתח דנראה עליו כמשוי עכוב בה''כ ויהא מזומן סמוך לפתח לצאת: [[וכתב]] ה''ר יונה ז''ל דאם יש לו מקום מיוחד אצל הפתח אין בכך כלום שהדבר ידוע שאינו יושב שם אלא דרך קביעות. וי''מ שישהה שיעור שני פתחים: 


! ג 
[[בית המדרש גדול וכו'.]] מפורש שם ואמרינן נמי התם רבי אמי ורבי אסי אע''ג דהוו להו י''ג בי כנישתא בטבריא לא הוו מצלו אלא ביני עמודי היכא דגרסי. ורבני צרפת מפרשים דטפי עדיף להתפלל בבית המדרש ביחיד מבבה''כ בעשרה וכתב הרמ''ך שכ''כ רבינו וכתב שנראים דבריו מההיא דפרק תפלת השחר [ל:] דמייתי ההיא דר' אמי ורבי אסי לסיוע שתפלת המוספין ישנה בין בחבר עיר בין שלא בחבר עיר ואין כן דעת רבינו. וא''ת א''כ מאי רבותא דבה''כ כתב ה''ר יונה ז''ל דהיינו רבותא דאע''ג דבבה''כ איכא אינשי טובא וברוב עם הדרת מלך מ''מ עדיף טפי להתפלל בבית המדרש בעשרה. ולי נראה דהיינו רבותא דכי היכי דבה''כ קודם להתפלל בו בעשרה לשאר מקומות בית המדרש נמי קודם להתפלל בו בעשרה לבה''כ: [[וכתב]] ה''ר יונה ז''ל דאפילו לדעת רבינו דבעי עשרה בבית המדרש ה''מ למי שדרכו ללכת מביתו ללמוד במקום אחר שכיון שדרכו להתבטל מלמודו בשעה שהולך ללמוד יש לו להתפלל בעשרה אבל מי שלומד בביתו כל היום במקום קבוע ותורתו אומנותו אין לו ללכת לבה''כ אם לא ימצא עשרה לפי שמתבטל מלימודו בשעת הליכה וטוב לו שיתפלל יחידי משיתבטל כלל. אבל הרא''ש כתב טוב להתפלל עם הציבור כי זמן תפלה לחוד וזמן תורה לחוד וגם אין תורתנו כ''כ אומנותנו ובהרבה שעות ביום אנו מתבטלים נבטל תורתנו בשעת תפלה ונשלים אותה בשעות אחרות ונצא י''ח בתורה ובתפלה וגם אם אין ת''ח מתפלל עם הציבור ילמדו אחרים ק''ו ממנו ולא יחושו על התפלה כלל ונמצאו בתי כנסיות בטלות כי לא ידונו אותו לכף זכות שאינו בא בשביל לימודו עכ''ל: 


! ד 
[[וכיצד היא תפלת הציבור.]] זה פירוש אין עוברין לפני התיבה בפחות מעשרה השנוי בפרק הקורא את המגילה עומד (דף כ''ג:). [[ומ''ש שצריך שיהיו גדולים]] משום דסובר רבינו דכי איפסקא הלכתא כרב נחמן דאמר קטן היודע למי מברכים מזמנין עליו דדוקא בברכת זימון הוא ודלא כאומרים שמשלימים עשרה עם קטן אחד. [[ומ''ש ובני חורין]] מדאמרינן בפרק השולח [ל''ח:] שר''א (שר''ג) נכנס לבה''כ ולא מצא עשרה ושיחרר עבדו להשלים לעשרה. [[ומ''ש ואפילו ש''צ אחד מהם: ואפילו היו מקצתם וכו'.]] הר''ן ז''ל כתב בפרק הקורא את המגילה עומד דגרסינן כן במסכת סופרים וא''א קדיש וברכו בפחות מעשרה רבותינו שבמערב אומרים אותו בשבעה ונותנין טעם לדבריהם בפרוע פרעות בישראל בהתנדב עם ברכו ה' כמנין התיבות וי''א בששה שברכו ששי הוא ע''כ. ומפרש רבינו בדברי תנא בתרא דהני שבעה וששה היינו שלא שמעו קדיש וברכו ולת''ק בעינן כולהו עשרה שלא שמעו דאילו שבעה בין כולם יחלוק עם משנתנו ופסק רבינו כי''א משום דבכל דוכתא אשכחן דרובו ככולו: [[וכן א''א קדושה וכו'.]] [מגילה כ''ג]: 


! ה 
[[וכן לא יהיה אחד מברך ברכת שמע וכו'.]] [מגילה שם]: [[כתב]] הראב''ד אינו אומר אלא יוצר וכו' והיא אחת מהשתים שלפניה עכ''ל. נראה שהראב''ד היה מפרש דברי רבינו שעל שתי ברכות של קריאת שמע קאמר והוא ז''ל מפרש שעל ברכת יוצר לבדה אמרו פורס על שמע. ואני אומר שגם רבינו כך מפרש ודיקא נמי שכתב ברכת שמע לשון יחיד. ודין זה משנה פרק הקורא את המגילה עומד (מגילה כ''ג:) אין פורסין על שמע ואין עוברין לפני התיבה ואין נושאין את כפיהם ואין קורין בתורה ואין מפטירין בנביא פחות מעשרה ופירש''י אין פורסין על שמע כגון שהיו כאן עשרה בני אדם שהתפללו כל אחד בפני עצמו ביחיד הרי אחד מהם עומד ומתפלל בקדיש וברכו ומתחיל ביוצר ולפי זה לשון פורסין הוא מלשון התחלה או מלשון הצעה והטעם דאין פורסין על שמע בפחות מעשרה משום דבר שבקדושה שבהם. ולפי מ''ש בפרק זה שחזר בו רבינו ממ''ש דקדושה דיוצר בעי עשרה נאמר שדעת רבינו לפרש שאין הטעם מפני הקדושה אלא מפני שהם צריכין לומר קדיש וברכו וכיון שהשליח ציבור אומר ברכו על כל פנים צריך לברך שום ברכה שאם לא כן היו נראין ככופרים ח''ו שאומר להם לברך ואינם חפצים ולכן אומרים ברכות של ק''ש. אי נמי שהטעם מפני שאותם שלא שמעו ברכות ק''ש ואין יודעים לאומרם כדי שיפטרו בעניית אמן היו חוזרין אותם אח''כ ולפיכך אמרו שצריך עשרה שאין עניית אמן מועיל לפטור לשומעים אלא כשאומרים הברכה בעשרה ופורסין רוצה לומר מברכין מלשון כי הוא יברך הזבח ת''י ארי הוא יפרוס על נכסתא ופירוש זה כתבו ה''ר יונה ז''ל בשם רבינו מאיר ז''ל. אבל קשה לן על פירוש זה מאי טעמא כי ליכא עשרה לא אמרינן סופר מברך ובור יוצא כי היכי דאמרינן בברכת המזון וצריך לומר דשאני ברכת הנהנין. [[ומ''ש והכהנים מן המנין]] דהא אמרינן דעיר שכולה כהנים פורשים כפיהם ומברכין לאחיהם שבשדות אלמא הם לבדם מנין כ''ש שהם מן המנין. [[ומ''ש שכל עשרה מישראל הם נקראים עדה עד בתוך בני ישראל]] אמרו בגמרא (ברכות דף כ''א:) אהא מתני' מה''מ א''ר חייא בר אבא א''ר יוחנן דאמר קרא ונקדשתי בתוך בני ישראל כל דבר שבקדושה לא יהא פחות מעשרה מאי משמע דתני רבי חייא אתיא תוך תוך כתיב הכא ונקדשתי בתוך בני ישראל וכתיב התם הבדלו מתוך העדה ואתיא עדה עדה כתיב התם עד מתי לעדה הרעה הזאת מה להלן עשרה אף כאן עשרה. ובפ''ק דסנהדרין (דף ב'.) תנן דעדה היינו עשרה שנאמר עד מתי לעדה הרעה הזאת יצאו יהושע וכלב: [[וכתב]] הר''ן ז''ל דהאי טעמא סגי לאין פורסין על שמע ואין עוברין לפני התיבה משום קדושה דאית בהו ואין נושאין כפיהן מדכתיב כה תברכו את בני ישראל ובני ישראל עשרה משמע מונקדשתי בתוך בני ישראל ומיהו הני מילי כולהו אסמכתא נינהו דסדר תפלה דרבנן ואין קורין בתורה ואין מפטירין בנביא דתקנתא דרבנן היא ולא תקנו אלא בצבור. [[וכתב רבינו ולא קוראין בתורה ומברכין לפניה ולאחריה]] דאילו בלא ברכה פשיטא דמותר [[לקרות ואין מפטירין בנביא]] נמי היינו בברכה: 


! ו 
[[וכל אלו הדברים וכו'.]] ירושלמי כתבו הרי''ף ז''ל בפרק הנזכר אין פורסין על שמע וכו' בפחות מעשרה התחילו בעשרה והלכו להם מקצתם גומר ועל היוצאים הוא אומר ועוזבי ה' יכלו וז''ש רבינו אע''פ שאינן רשאין. ומספקא לי מילתא אי הני מילי לדידהו שהעולין לקרות לא היו מברכין אלא הראשון והאחרון וכיון שהתחיל האחד ובירך אף על פי שלא נשארו עשרה אינו מפסיק מלקרות עם כולם משום דכולהו כחד גברא דמו אבל לדידן דכל אחד מברך תחלה וסוף נימא דדוקא אותו הקורא כיון שבירך תחלה ישלים לקרות ויברך בסוף ולא יעלה עוד אחר לקרות או נימא כל שלא עלו כל העולים לא נגמרה המצוה וכיון שהתחיל אחד לעלות ובירך אף על פי שלא נשארו עשרה צריכין כולם לעלות ולזה האחרון דעתי נוטה: 

! ח
((ז-ח)) [[חצר קטנה שנפרצה וכו'.]] כל דינין אלו עד מותר לקרות ק''ש בגדולה מימרא דרבא ורבי זירא ורבה בר חנין בעירובין (דף ל''ג:) פרק כל גגות וטעמן של דברים דשליח ציבור או יחיד בתר ציבור גרירי וכיון שהם בקטנה והקטנה נמשכת אחר הגדולה הרי אלו מצטרפין אבל כששליח ציבור או היחיד בגדולה אין לומר דצבור דיתבי בקטנה ליגריר בתרייהו דרובא בתר חד לא משתדו: [[וכתבו]] התוספות דה''ה לה' בגדולה וה' בקטנה דאין מצטרפין אלא דאיידי דנקט רישא ט' בגדולה נקט נמי סיפא ט' בקטנה מ''מ למדנו דלא אמרינן דקטנה מיגררא בתר גדולה אלא כשהרוב בגדולה הא לאו הכי לא וטעמא לפי שהקטנה לגבי דידה הרי נפרצה במילואה לגדולה והיא והגדולה חשובות כבית אחד ולגבי הגדולה לא נפרצה במילואה לפי שיש בגדולה פסים מכאן ומכאן כלומר שמה שהגדולה עודפת על הקטנה מצד זה ומצד זה קרוי פסים ולכן הרי היא כמופלגת מן הקטנה וכי איכא רוב בגדולה מהני לשנאמר כיון דקטנה נפרצה במילואה לגדולה הרי שתיהן כבית אחד. ולענן צואה כיון שהקטנה נפרצה במילואה ולגבי דידה הרי היא והגדולה כבית אחד אם צואה בגדולה אנו רואים אותה כאילו היא בקטנה וכיון דבגדולה איכא פסים ולגבי דידה לא חשיבא נפרצה במילואה אם צואה בקטנה לא חשבינן לה כאילו היא בגדולה. ומכל מקום יש לדקדק אם צואה בקטנה היאך מותר לקרות קריאת שמע בגדולה דע''כ כשאינה מכוסה עסקינן וכשהוא לפניו או כשאינו מרוחק ממנה ארבע אמות אם הוא לאחריו דאם לא כן מאי איריא שהוא בגדולה וצואה בקטנה תיפוק ליה דאפילו צואה עמו בבית ואם כן בשלמא כשהיא לאחריו בתוך ארבע אמותיו ניחא אלא כשהיא לפניו היכי שרי ולא מפליג הגמרא בין אם היא לפניו או לאחריו ומכאן משמע כדברי הרא''ש ז''ל שכתב בפרק מי שמתו דאם צואה לפני הפתח מותר לקרות בבית אפילו רואה אותה אפילו בתוך ארבע אמות אם אין הריח מגיע אליו דרשות אחרת היא והו''ל כצואה בעששית דשרי. [[ומ''ש אם לא היה שם ריח רע]] אזדא לטעמיה שכתב פ''ג מהלכות ק''ש: 


! ט 
[[שליח ציבור מוציא את הרבים י''ח.]] משנה סוף ר''ה (דף לד. לה:) כשם ששליח ציבור חייב כך כל יחיד ויחיד חייב ר''ג אומר שליח ציבור מוציא את הרבים י''ח ותניא בגמרא אמר להם רבן גמליאל לחכמים לדבריכם למה שליח ציבור יורד א''ל כדי להוציא את שאינו בקי ומפרש רבינו דהיינו דוקא כשהוא שומע ועונה אמן אחר כל ברכה א''ר יוחנן הלכה כרבן גמליאל בברכות של ר''ה ויוה''כ מ''ט משום דאוושי בהו ברכות ופירש רש''י שהרי הן תשע ברכות ארוכות ומטעות ואין הכל בקיאין בהם עכ''ל. ולא משכחת תשע ברכות ביה''כ אלא ביוה''כ של יובל: [[ודע]] דאסיקנא בגמרא דלא פטר רבן גמליאל אלא עם שבשדות דאניסי במלאכה. וכתב הרי''ף ועם שבשדות דאניסי ולא מצי למיתי לבי כנישתא בראש השנה ויום הכפורים שליח ציבור נמי מוציאן ידי חובתן אבל דעיר אין שליח ציבור מוציאן ידי חובתן עד דאתו לבי כנישתא ושמעי משליח ציבור מתחלה ועד סוף. ויש לתמוה על רבינו למה השמיט חילוק זה. ונראה לי שרבינו מפרש דהא דאמרינן דלא פטר ר''ג אלא עם שבשדות לאו אתפלות דראש השנה ויום הכפורים איתמר אלא אתפלות שאר השנה הוא דאיתמר דיקא נמי דקתני דאניסי במלאכה ומאחר דבתפלות שאר השנה לא קיימא לן כוותיה אלא כחכמים דלא מפלגי בין עם שבשדות לעם שבעיר כדין עשה שלא חילק בכך: 


! יא 
[[אין ממנין ש''צ אלא גדול שבציבור.]] [עיין בלחם משנה]: [[ומשתדלין להיות ש''צ וכו'.]] הכי תניא בפ''ב דתענית (דף ט''ז.) לגבי תענית ציבור ולמד משם רבינו לכל יום: [[וכל מי שלא נתמלא זקנו וכו'.]] הכי תניא בספ''ק דחולין (דף כ''ד:) נתמלא זקנו ראוי ליעשות שליח ציבור לירד לפני התיבה: [[וכתב]] הר''ן ז''ל דדוקא שליח ציבור קבוע הוא דבעינן נתמלא זקנו אבל דרך עראי כשאין שם אלא הוא כל שהוא גדול יורד כדתנן בפרק הקורא את המגילה עומד (מגילה דף כ''ד.) וכך השיב רב נטרונאי ז''ל וכ''כ הרא''ש. ומדברי רבינו נראה שמיישב ההיא דמגילה לפרוס על שמע דקטן דוקא לא יפרוס וכיון שבא לכלל מצוה פורס ומיהו אינו נעשה שליח ציבור לירד לפני התיבה עד שיתמלא זקנו. ויותר נראה לומר דבכלל פורס על שמע הוי נמי עובר לפני התיבה אבל לא יהיה שליח ציבור קבוע עד שיתמלא זקנו וכדברי המפרשים ז''ל: [[אבל פורס הוא על שמע וכו'.]] משנה בפרק הקורא את המגילה עומד [שם כ''ד:] קטן קורא בתורה ומתרגם אבל אינו פורס על שמע ואינו עובר לפני התיבה. ופשיטא שכל שלא הביא שתי שערות אחר שלש עשרה עדיין קטן הוא. וכתב רבינו פורס על שמע וה''ה דעובר לפני התיבה: 


! יב 
[[וכן העלג וכו'.]] ברייתא פרק הקורא את המגילה עומד (שם כ''ד:) אין מורידין לפני התיבה לא אנשי חיפה ולא אנשי בית שאן מפני שקורין לאלפי''ן עייני''ן ולעייני''ן אלפי''ן ולמד מכאן רבינו שה''ה לכל מי שאינו יכול להוציא האותיות כתיקונן: [[והרב ממנה וכו'.]] כן כתב בארחות חיים בשם רב שרירא וטעמו שאע''פ שכתב למעלה שאין ממנין שליח ציבור אלא גדול שבציבור בחכמתו ובמעשיו מ''מ הרב ממנה אחד מתלמידיו להתפלל לפניו בציבור אע''פ שאין בו כל התנאים האמורים: [[הסומא פורס על שמע וכו'.]] משנה פרק הקורא את המגילה עומד (שם כ''ד.) פוחח פורס על שמע ומתרגם אבל אינו קורא בתורה ואינו עובר לפני התיבה סומא פורס את שמע ומתרגם. ופירש הרי''ף דפוחח היינו כתיפיו מגולות. [[ומ''ש אף על פי שהוא פורס על שמע אינו נעשה שליח ציבור להתפלל עד שיהיה עטוף.]] בפרק י''ג ממסכת סופרים: 

~ הלכות תפילה וברכת כהנים - פרק תשיעי




! א 
[[סדר תפלת הציבור כך הוא וכו' עד שמברך גאל ישראל אמן]] כך כתוב בקצת ספרים וט''ס הוא וכמו שכתבתי בפרק א' מהלכות ברכות: 


! ב 
[[ויעמוד במקום שהגיע אליו וכו'.]] יומא פ' הוציאו לו (דף נ''ג:) אמר רבי אלכסנדרי אריב''ל המתפלל צריך שיפסיע שלש פסיעות לאחוריו ואחר כך יתן שלום. ויש נוסחאות שכתוב בהם אמר ליה רב מרדכי כיון שפסע שלש פסיעות לאחוריו התם איבעי ליה למיקם. והרי''ף ז''ל כתב בסוף פרק אין עומדין ומשמיה דרב מרדכי איתמר כיון שפסע שלש פסיעות התם איבעי ליה למיקם: 


! ג 
[[ואחר שיפסיע שליח ציבור וכו'.]] נראה מלשונו שבמקום שכלו השלש פסיעות שם עומד ומתחיל ולא נהגו כן: 


! ד 
[[וכיון שהגיע שליח ציבור לקדושה וכו'.]] סוף פרק אין עומדין כתב הרי''ף דמיבעי ליה למיקם התם עד דפתח שליח ציבור וכד פתח שליח ציבור הדר לדוכתיה ואיכא מ''ד עד דמטי שליח ציבור לקדושה וזה דעת רבינו. והענין הוא שעד אותה שעה אין לו לחזור למקום שהתפלל לפי שהרי נפטר ואם חוזר מיד נראה כאילו לא נפטר וכשמגיע שליח ציבור לקדושה רצה חוזר רצה עומד במקומו: [[כל העם שוחין.]] ירושלמי כתבו הרי''ף ריש פרק אין עומדין הכל שוחין עם שליח ציבור בהודאה: [[ולא ישחו יותר מדאי.]] כתב הטור על דברי רבינו ואינו משמע כן בירושלמי דאיתא התם מעשה באחד ששחה יותר מדאי והעבירו רבי יוחנן משמע דקאי דוקא אשליח ציבור דלא שייך העברה אלא בשליח ציבור עכ''ל. ואין משם ראיה לבטל דברי רבינו דאיכא למימר דבין ציבור בין שליח ציבור קאמר דלא לשחו ולישנא דנקט לא ישחו לשון רבים הכי משמע ומעשה שאירע בשליח ציבור והעבירו ר''י אבל אה''נ שאם היה רואה אחד מהציבור שהיה שוחה יותר מדאי שהיה גוער בו. ורבינו נמי כשכתב ולא ישחו יותר מדאי בין לשליח ציבור בין לשאר הציבור קאמר. ולא כתב רבינו שאם היה שליח ציבור מעבירין אותו משום דאיתא התם על הא דהעבירו ר''י אמר רבי חייא בר אבא לא הוה מעביר אלא גער ולא הוצרך רבינו לכתוב שגוערין בו דממילא משמע. וטעמא דלא ישחו יותר מדאי נראה שהוא מפני שכבר התפללו ואינם שוחחין אלא כדי שלא יראו ככופרים ולזה די שישחו ראשם מעט ומי ששוחה יותר מדאי מיחזי כיוהרא: [[ואומרים מודים אנחנו לך וכו'.]] נוסח זה בגמרא דסוטה פרק אלו נאמרים (דף מ':) ופירושו מודים אנחנו לך על שהחייתנו וכו'. ומודים אנו לך על שאנו מודים לך כלומר על שזכיתנו להודות לך: [[וכל האומר מודים מודים וכו'.]] משנה פרק אין עומדין (ברכות ל''ג:) ופרק הקורא את המגילה עומד [מגילה כ''ה:] וטעמא דמילתא משום דמיחזי כשתי רשויות: 


! ז 
[[מי שאמר בתחנונים וכו'.]] משנה פרק הקורא עומד [כ''ה.] ופרק אין עומדין [ל''ג:] האומר על קן ציפור יגיעו רחמיך משתקין אותו ובגמרא (ברכות ל''ג:) בשם רבי יוסי בר אבין ורבי יוסי בר זבידא חד אמר מפני שמטיל קנאה במעשה בראשית וחד אמר מפני שעושה מדותיו של הקדוש ברוך הוא רחמים ואינן אלא גזירות ההוא דנחית קמיה דרבה אמר אתה חסת על קן צפור רחם עלינו אמר רבה כמה ידע האי מרבנן לרצויי למאריה אמר ליה אביי והא משתקין אותו תנן ורבה לחדודי לאביי הוא דבעי: [[וכן לא ירבה בכנויים וכו'.]] ג''ז שם ההוא דנחית קמיה דרבי חנינא אמר האל הגדול הגבור והנורא האדיר והחזק והאמיץ אמר ליה סיימתינהו [לכולהו] שבחי דמרך השתא הני תלתא אי לאו דכתבינהו משה באורייתא ואתו כנסת הגדולה ותקנינהו אנן לא אמרינן להו ואת אמרת כולי האי. והני תלתא היינו הגדול הגבור והנורא. וזהו שאמר רבינו אלא אומר מה שאמר משה רבינו ע''ה: 


! י 
[[בלילי שבתות וכו' עד לפי שלא נתחייב היום בתפלה זו.]] פרק במה מדליקין (שבת כ''ד:) אמרינן דהלכה כריב''ל דאמר יום הכפורים שחל להיות בשבת המתפלל תפלת נעילה צריך להזכיר של שבת בשבת קשיא הלכתא אהלכתא דהא קיימא לן כרבא דאמר יום טוב שחל להיות בשבת שליח ציבור היורד לפני התיבה ערבית אינו צריך להזכיר של יום טוב שאלמלא שבת אין שליח ציבור יורד ביום טוב הכי השתא התם בדין הוא דאפילו בשבת נמי לא צריך ורבנן הוא דתקון משום סכנה אבל הכא יום הוא שנתחייב בארבע תפלות. ופירש''י משום סכנת מזיקים שלא היו בתי כנסיות שלהם בישוב וכל שאר לילי החול היו עוסקין במלאכתן ובגמר מלאכתו מתפלל ערבית בביתו ולא היו באים בבה''כ אבל לילי שבת באים בבית הכנסת וחשו שיש שאין ממהרין לבא ושוהים לאחר תפלה לכך האריכו תפלת הצבור: 

~ הלכות תפילה וברכת כהנים - פרק עשירי




! א 
[[מי שהתפלל ולא כיון את לבו וכו'.]] כבר כתבתי בפ''ב דילפינן הכי מדאמרינן בס''פ תפלת השחר (ברכות ל':) דרבי ינאי צלי והדר צלי ואמרו דילמא מעיקרא לא כוין דעתיה והשתא כוין דעתיה: [[ומ''ש ואם כיון את לבו בברכה ראשונה וכו'.]] ברייתא ס''פ אין עומדין (דף ל''ד:) המתפלל צריך שיכוין את לבו בכולן ואם אינו יכול לכוין בכולן יכוין את לבו באחת אמר רב ספרא באבות: [[מי שטעה וכו'.]] שם (דף ל''ד.) אמר רב הונא טעה בשלש ראשונות חוזר לראש באמצעיות חוזר לאתה חונן באחרונות חוזר לעבודה ורב אסי אמר אמצעיות אין להם סדר. הרי שניהם מודים דג' ראשונות כיון דענין אחד הם שהוא מסדר שבחו של מקום קודם תפלה כברכה אחת הן וכן ג' אחרונות הם ענין אחד שהם כמי שמקבל פרס מרבו ומשבחו והולך לו כברכה אחת הן ופסקו כל הפוסקים הלכה כרב אסי דפשטא דמתני' מסייעא ליה דתנן מהיכן מתחיל מתחילת הברכה שטעה בה. ובפירוש אין להם סדר י''מ דהיינו שאם שכח ברכה אחת או טעה בה ונזכר אחר שעבר מקומה אומרה במקום שזוכרה ודיו. ודעת רבינו כדעת הרי''ף ז''ל שכתב דאין להם סדר היינו דלא דמו לג' ראשונות וג' אחרונות שאם טעה באחת מן האמצעיות אינו חוזר לאתה חונן אלא לברכה שטעה בה וגומר משם ואילך וכן דעת הרא''ש ז''ל. וכתב עוד הרא''ש שאם שכח ש''ץ עננו בין גואל לרופא שוב אינו אומרה שאם היה אומרה היה צריך לומר אח''כ כל הברכות כסדר והויא ברכה לבטלה: [[וכן שליח ציבור שטעה וכו'.]] ברכות (ל':) תניא טעה ולא הזכיר ר''ח שחרית אין מחזירין אותו מפני שיש תפלת המוספים לפניו א''ר יוחנן ובצבור שנו ופירש בה''ג וכן הרי''ף ז''ל דהיינו בש''צ ומשום טירחא דציבורא אבל יחיד הדר, משמע דדוקא בהא הוא דאין מחזירין אותו הא אם טעה בכל שאר מקומות מחזירין אותו כיחיד ועוד יתבאר דין זה בפ''ז בע''ה: 


! ב 
[[אבל אם טעה ש''צ כשהוא מתפלל בלחש אני אומר שאינו חוזר ומתפלל וכו' והוא שלא טעה בג' ראשונות שאם טעה בהם לעולם חוזר.]] כך היא נוסחת ספרים דידן. והטור גורס בדברי רבינו אלא סומך על התפלה שמתפלל בקול רם ואם טעה באותה שיתפלל בקול רם חוזר לעולם כמו היחיד. וכך נוסחת כתיבת יד של ספרי רבינו ואין באותה נוסחא חילוק בין ג' ראשונות לשאר ברכות: 


! ד
((ג-ד)) [[שליח ציבור שטעה וכו'.]] משנה שם (דף ל''ד.) העובר לפני התיבה וטעה יעבור אחר תחתיו ולא יהא סרבן באותה שעה. מהיכן הוא מתחיל מתחלת הברכה שטעה בה. ובפרק תפלת השחר (דף כ''ח: כ''ט.) דשמואל הקטן שכח ברכת האפיקורוסים והשקיף בה שתים ושלש שעות ולא העלוהו אמאי לא העלוהו והאמר רב יהודה אמר רב טעה בכל הברכות כולן אין מעלין אותו בברכת האפיקורוסים מעלין אותו שמא אפיקורוס הוא כלומר ואינו רוצה לקלל את עצמו שאני שמואל הקטן דאתחיל בה דא''ר יהודה אמר רב ואי תימא ריב''ל לא שנו אלא שלא התחיל בה אבל התחיל בה גומרה וכיון דאסיקנא דמשום דאתחיל בה הניחוהו להשקיף בה שתים ושלש שעות הוא הדין נמי לטעה בשאר ברכות אף ע''ג דלא התחיל דהא בשאר ברכות ל''ש לן בין התחיל ללא התחיל וסובר רבינו דשתים ושלש שעות לאו דוקא דבשעה אחת סגי ומתניתין דיעבור אחר תחתיו היינו אחר שהשקיף ולא ידע מהיכן יתחיל ודרב יהודה אמר רב טעה בכל הברכות אין מעלין אותו כלומר עד שישקיף שעה אבל אם השקיף ולא נזכר פשיטא שיעלוהו כדתנן יעמוד אחר תחתיו. [[ומ''ש אבל אם טעה בא' מג' ראשונות וכו'.]] כבר כתבתי בו בסמוך: 


! ה 
[[האומר איני יורד לפני התיבה וכו'.]] משנה פ' הקורא עומד (מגילה כ''ד:) האומר איני עובר לפני התיבה בצבועים אף בלבנים לא יעבור בסנדל איני עובר אף יחף לא יעבור ובגמרא חיישינן שמא אפיקורסות נזרקה בו ופירש רש''י האפיקורוסים עובדי כוכבים ומזלות מקפידין בכך. וסובר רבינו לא יעבור היינו באותה תפלה דוקא: [[וכתב]] הריב''ש בתשובה סימן רכ''ד הענין הוא כי היה דרך האפיקורוסים בימים ההם להקפיד שלא יתפלל בבגדים צבועים אלא בלבנים וכן שלא לנעול סנדל בשעת התפלה ולכן חוששין לזה המקפיד באחד מאלה שמא הוא מהם ולזה אף אנו לא נניחהו לעבור לפני התיבה כמה שהוא רוצה או אפשר שאף אם לא היה דרך האפיקורוסין להקפיד מ''מ כיון שזה מקפיד במה שאין ישראל מקפידין חוששין שמא איזה רוח אפיקורסות נזרקה בו ובעבורו מקפיד במה שאינו ראוי להקפיד. ומכל מקום אחרי שאין זה אלא חששא בעלמא דעת הרב ז''ל דאין חוששין לו לעולם ודי לו לחוש לו לשעתו אבל לא שנחזיקהו באפיקורוס לעולם ובתפלה אחרת שלא ראינוהו שהקפיד עכ''ל. והראב''ד כתב א''א אנו אומרים מפני חשש אפיקורסות ולא באותה תפלה ולא בתפלה אחרת עכ''ל. ואין דבריו מוכרחין: 


! ו 
[[מי שנסתפק לו וכו'.]] פ' מי שמתו (ברכות כ''א.) א''ר אלעזר ספק התפלל ספק לא התפלל אינו חוזר ומתפלל ור' יוחנן אמר הלואי שיתפלל אדם כל היום כולו וכתב הרי''ף דהלכה כר''י ודוקא אדעתא דרשות אבל אדעתא דחובה אסור והיינו דאמר רב יהודה אמר שמואל היה עומד בתפלה ונזכר שכבר התפלל פוסק דר''י ושמואל לא פליגי דלא אמר שמואל אלא בצלי אדעתא דחובה שאם בא לגומרה נמצא כמו שמקריב שני תמידין בשחרית שהוא עובר משום לא תוסיף ולפיכך פוסק ואפילו באמצע ברכה: [[ומ''ש רבינו ואם היתה תפלת ערבית וכו'. כתב]] הראב''ד אין כאן נחת רוח עכ''ל נראה שטעמו שאף על פי שתפלת ערבית היתה רשות עכשיו כבר קבעוה חובה כדאמרינן בפ''א. ואין זה דבר מוכרח ויש מקום לדברי רבינו מאחר שמתחלתה היתה רשות: 


! ז 
[[מי שטעה והתפלל של חול וכו'.]] פרק מי שמתו [שם] אמר רב נחמן כי הוינן בי רבה בר אבוה איבעיא לן הני בני רב דטעו ומתחלו בתפלת חול בשבת מהו שיגמרו א''ל גומר כל אותה ברכה ומפרש התם טעמא דבדין הוא דבעי לצלויי י''ח ומשום כבוד שבת לא אטרחוהו רבנן וסובר רבינו דכיון דבמוסף לא היה בדין לצלויי י''ח דהא בר''ח וחולו של מועד לא מצלינן י''ח פוסק ואפילו באמצע ברכה: [[ודע]] שבנוסחאות שלנו כתוב מי שטעה והתפלל של חול בשבת לא יצא וי''א שאי אפשר לגרוס כן שאם כן למה כתב רבינו וכן אם השלים תפלה של חול ע''ד שהוא מוסף וכו' דמילתא דפשיטא היא דהא אפילו בערבית שחרית ומנחה חוזר אלא הגירסא הנכונה היא כמו שנמצא בקצת נוסחאות מי שטעה והתפלל של חול בשבת יצא וטעמא מדאמרינן בדין הוא דבעי לצלויי י''ח אלא משום כבוד שבת לא אטרחוהו היכא דעבר וצלי יצא. ושיבוש הוא בידם דהא אמרינן (שבת דף כ''ד.) ימים שיש בהם קרבן מוסף כגון ר''ח וחש''מ ערבית שחרית ומנחה מתפלל י''ח ואומר מעין המאורע בעבודה ואם לא אמר מחזירין אותו ומי גרע שבת מר''ח וחש''מ אלא ודאי לא יצא אא''כ הזכיר של שבת. [[ומ''ש וכן אם השלים תפלה של חול על דעת שהוא מוסף וכו']] משום י''ט ור''ח קתני לה דאפילו בי''ט ור''ח אם לא הזכירה במוסף חוזר. ומיהו אפשר לקיים גירסת יצא אם הזכיר של שבת ורבותא אשמועינן [שאעפ''י] שלא אמר תפלה הסדורה לשבת יצא: 


! ט
((ח-ט)) [[מי שטעה בימות הגשמים וכו'.]] ירושלמי כתבו הרי''ף ז''ל פ''ק דתענית [ג':] רבי בשם רבי חנינא היה עומד בגשם והזכיר של טל אין מחזירין. בטל והזכיר של גשם מחזירין אותו, והתניא אם לא שאל בברכת השנים או שלא אמר גבורות גשמים בתחיית המתים מחזירין ההוא דלא אידכר לא טל ולא מטר. ואבטל והזכיר של גשם אמרינן התם דהיינו טעמא דמחזירין אותו משום דמצלי ומקל כלומר מקלל שהגשמים בימות החמה סימן קללה הם וכתב הר''ן ז''ל שקרוב הדבר שבימות החמה כל שהזכיר גשם אף על פי שהזכיר ג''כ טל מחזירין אותו. ובגמרא דידן (שם דף ג'.) תנא בטל וברוחות לא חייבו חכמים להזכיר ואם בא להזכיר מזכיר מ''ט א''ר חנינא לפי שאין נעצרים וכתב רש''י והא דאומר בתפלה משיב הרוח לאו משום חיוב אלא חק גשם הוא מזכיר דטל ורוחות מועילות לארץ עכ''ל. וא''ת כיון דטל לא מיעצר מ''ט בימות הגשמים כשהזכיר טל ולא מטר אין מחזירין אותו הו''ל כאילו לא הזכיר לא גשם ולא טל ויחזור. וי''ל דכיון דבימות הגשמים צריכה הארץ למים וזה הזכיר טל הרי הזכיר גבורתו של הקדוש ברוך הוא שמשפיע מים לארץ ואף על פי שאותם מים אינם נעצרים מכל מקום גבורה היא אבל כשלא הזכיר לא טל ולא מטר מאחר שהעולם צריך למים וזה שלא הזכיר גבורתו של הקדוש ברוך הוא כלל מהדרינן ליה. ואפשר לומר עוד דאמרינן בגמרא דטל דברכה נעצר ואם כן כי מדכר טל בימות הגשמים כיון דבכלל טל הוי טל של ברכה אמרינן דהרי הוא כאילו הזכיר גשם אבל כשלא הזכיר טל בימות החמה כיון דרוב טל אינו אותו של ברכה ואותו הרוב אינו נעצר לא מהדרינן ליה: [[מי ששכח שאלה בברכת השנים וכו'.]] (ברכות כ''ט.) א''ר תנחום א''ר אסי טעה ולא הזכיר שאלה בברכת השנים אין מחזירין אותו מפני שיכול לאומרה בשומע תפלה מיתיבי טעה ולא הזכיר שאלה בברכת השנים מחזירין אותו לא קשיא הא דאידכר מקמי שומע תפלה הא דאידכר בתר שומע תפלה. וכתב הרי''ף ז''ל פ''ק דתענית דכי אידכר בתר שומע תפלה חוזר לראש כלומר לברכת השנים וכן כתבו בה''ג והראב''ד ז''ל וזה דעת רבינו ולזה הסכים הרא''ש ז''ל. אבל רבינו האי גאון כתב דחוזר לשומע תפלה והכי אמרינן בירושלמי. ודעת רבינו דירושלמי פליג אגמרא דידן דאמרינן בפרק אין עומדין (דף ל''ג.) שאם טעה ולא הבדיל בתפלה מבדיל על הכוס ואם טעה על הכוס חוזר ומתפלל ולא סגי כשיזכיר ויבדיל על הכוס ה''נ כיון שטעה ולא הזכיר בשומע תפלה יש לו לחזור לראש. [[ומ''ש לא נזכר עד שהשלים וכו'.]] פשוט הוא מדאמרינן אין מחזירין אותו מפני שיכול לאומרה בשומע תפלה משמע דאי לא הוה אפשר לאומרה בשומע תפלה הוה צריך לחזור אפילו אם סיים תפלתו: [[כתב]] הרמ''ך חוזר ומתפלל שנית דוקא ביחיד אבל בציבור אינו חוזר שהרי שומעה משליח ציבור וכן נראה מההלכה דקאמר אידי ואידי ביחיד ולא מוקי ליה בשום פנים בציבור וכן פירשו רבוותא עכ''ל. ואין לתמוה על רבינו שלא כתבו שאין דרכו לכתוב אלא דרכי הגמרא: 


! י 
[[טעה ולא הזכיר יעלה ויבא כו'.]] שם (דף כ''ט:) א''ר תנחום א''ר אסי אמר ריב''ל טעה ולא הזכיר ר''ח בעבודה ונזכר בהודאה חוזר לעבודה בשים שלום חוזר לעבודה ואם סיים חוזר לראש אמר רב פפא בריה דרב אחא בר אבא הא דאמרת אם סיים חוזר לראש לא אמרן אלא שעקר רגליו אבל לא עקר רגליו חוזר לעבודה אמר רב נחמן בר יצחק הא דאמרינן עקר רגליו חוזר לראש לא אמרן אלא בשאינו רגיל לומר תחנונים אחר תפלתו אבל רגיל לומר תחנונים אחר תפלתו חוזר לעבודה א''ד א''ר נחמן בר יצחק הא דאמרי' אם לא עקר רגליו חוזר לעבודה לא אמרן אלא שרגיל לומר תחנונים אחר תפלתו אבל אינו רגיל לומר תחנונים אחר תפלתו חוזר לראש ופירש''י תחנונים כגון אלהי נצור לשוני מרע. אבל אינו רגיל הויא סיום תפלתו כעקירה אפילו לא עקר. ופסקו הרי''ף והרא''ש ז''ל כלישנא בתרא דתרתי בעינן לא עקר רגליו וגם רגיל לומר תחנונים הא לאו הכי חוזר וזה דעת רבינו: 


! יא 
[[במה דברים אמורים בחולו של מועד וכו'.]] בס''פ תפלת השחר (דף ל':) אמר רב ענן אמר רב טעה ולא הזכיר של ר''ח בערבית אין מחזירין אותו לפי שאין ב''ד מקדשין את החדש בלילה. ומפרש שם בגמרא דל''ש לן בין חדש מלא לחסר דלעולם אין מחזירין בערבית: 


! יב 
[[כל מקום שהיחיד חוזר וכו'.]] (שם) תניא טעה ולא הזכיר של ר''ח בשחרית אין מחזירין אותו מפני שתפילת המוספין לפניו א''ר יוחנן ובצבור שנו כלומר בש''צ משום טירחא דציבורא אבל יחיד הדר. גירסא זו היא של הרי''ף ושל הרא''ש והיא גירסת רבינו ודלא כגירסת גמרות שבידינו שהיא מוטעת ומפרש רבינו דהיינו דוקא היכא דהשלים תפלתו וצריך לחזור לראש דאיכא טירחא דציבורא אבל כשנזכר קודם שהשלים תפלתו דאינו צריך לחזור אלא לעבודה ליכא טורח ציבור בחזרת האי פורתא: [[וכתב]] הרא''ש ז''ל דדוקא בשחרית ומוסף שרגילין להתפלל כאחד הוא דסמכינן מתפלה לתפלה אבל לא מתפלת מוסף לתפלת המנחה ומדאשכחן שייחדו תפלת ר''ח שחרית שאינו חוזר ש''צ משמע דבשאר תפלות דינו כמו היחיד: 


! יג 
[[עשרה ימים וכו'.]] סוף פירקא קמא דברכות (דף י''ב:) אמר רבי חנינא סבא משמיה דרב כל השנה כולה אדם מתפלל האל הקדוש מלך אוהב צדקה ומשפט חוץ מעשרת ימים שבין ר''ה ויה''כ שמתפלל המלך הקדוש המלך המשפט ור' אלעזר אמר אפילו אמר האל הקדוש יצא מאי הוי עלה אמר רב יוסף האל הקדוש ומלך אוהב צדקה ומשפט ורבה אמר המלך הקדוש והמלך המשפט והלכתא כרבה. ופירש רש''י ז''ל המלך המשפט כמו מלך המשפט כמו נושאי הארון הברית כמו ארון הברית. וכתב הרי''ף ומדאסיקנא הכי ש''מ ליתא לדר' אלעזר דאמר יצא אלא לא יצא וכיון שלא יצא צריך לחזור וכ''כ הרא''ש ז''ל: [[כתב]] הראב''ד יש מי שאומר שאינו חוזר לראש וכו' וגם זה כמו זה עכ''ל. ואני אומר שאין לנו לדחוק להוציא לשון לא יצא מפשוטו ולחלוק על הרי''ף ורבינו הרא''ש: 


! יד 
[[טעה ולא הזכיר הבדלה בחונן הדעת משלים תפלתו וא''צ לחזור.]] כך היא הנוסחא האמיתית וכן מצאתי בספר מדוייק. וספרים שבידינו כתוב בהם יש מי שמורה שאם נזכר קודם שומע תפלה מבדיל בשומע תפלה ואם נזכר אחר שומע תפלה משלים תפלתו וא''צ לחזור וכך היה גורס הטור בדברי רבינו. וט''ס הוא דהכי איתא (ברכות דף כ''ט:) א''ר תנחום א''ר אסי טעה ולא הזכיר גבורות גשמים כו' והבדלה בחונן הדעת אין מחזירין אותו מפני שיכול לאומרה על הכוס וכן תניא נמי התם וכתב בה''ג ז''ל וכיון שהדבר תלוי בכוס היכא דאין לו כוס צריך לחזור ולהתפלל וה''ר יונה היה אומר אף אם לא הי''ל כוס מזומן בלילה אם יודע שימצא כוס למחר אין צריך לחזור ולהתפלל: [[וכן מי שלא הזכיר על הנסים וכו'.]] (שבת כ''ד.) תני רב אושעיא ימים שאין בהם קרבן מוסף כגון תעניות ומעמדות אומר מעין המאורע בש''ת ואם לא אמר אין מחזירין אותו. וכתב הרי''ף מהא שמעינן דמי שטעה ולא אמר עננו בתפלת תענית שאין מחזירין אותו ותו שמעינן דמי שטעה ולא הזכיר על הנסים בתפלה בחנוכה ופורים שאין מחזירין אותו שאין מחזירין אלא לימים שיש בהם קרבן מוסף. ותניא בתוספתא בהדיא כל יום שאין בו קרבן מוסף כגון תעניות ומעמדות וחנוכה ופורים ערבית שחרית ומנחה מתפלל ואומר מעין המאורע ואם לא אמר אין מחזירין אותו. ומדברי רבינו שכתב אינו חוזר ומתפלל משמע דדוקא בשנזכר אחר סיום תפלתו הוא דאינו חוזר להתפלל אבל אם נזכר קודם שסיים תפלתו חוזר לאותה ברכה שהיה לו להזכיר בה כדעת ר''ת ושלא כדברי ה''ר יונה והרא''ש שכתבו בפרק תפלת השחר דכיון שסיים אותה ברכה אף ע''פ שלא התחיל ברכה שאחריה אינו חוזר ואם חוזר הויא ברכה לבטלה: [[ומ''ש ואם נזכר קודם שיעקור את רגליו וכו'.]] כ''כ הרי''ף בפ''ק דתענית: 


! טו 
[[שכח ולא התפלל מנחה וכו' עד ואינו מבדיל בשנייה.]] ברייתא (ברכות כ''ו) כלשון רבינו. [[ומ''ש ואם הבדיל בשתיהן או לא הבדיל באחת מהן יצא.]] הוא לשון הרי''ף שם. [[ומ''ש אבל אם לא הבדיל וכו'.]] הוא סיום הברייתא הנזכרת: [[וכל המתפלל כו'.]] שם (דף ל'.) כמה ישהה בין תפלה לתפלה רב הונא ורב חסדא חד אמר כדי שתתחונן דעתו עליו וחד אמר כדי שתתחולל דעתו עליו. ופירש''י שתתחונן שתהא דעתו מיושבת לערוך דבריו בלשון תחנה. שתתחולל לשון חילוי והיא היא אלא בלישנא בעלמא פליגי. ולפי שהיה עסוק רבינו בדין טעה ולא התפלל הוה ס''ד דהא דבעי שהייה דוקא לטעה ולא התפלל אבל לתפלת שחרית ותפלת המוספין לא ליבעי שהייה דתרווייהו כחדא תפלה דמו לכך כתב אפילו שחרית ומוסף: 


! טז 
[[אסור לו למתפלל וכו'.]] שם (דף כ''ח:) א''ר יוחנן אסור לו לאדם שיקדים תפלתו לתפלת הציבור א''ר אבא בציבור שנו: [[הנכנס לבית הכנסת וכו'.]] פרק מי שמתו (דף כ''א:) אמר רב הונא הנכנס לבה''כ ומצא ציבור שמתפללין אם יכול להתחיל ולגמור עד שלא יגיע ש''צ למודים יתפלל ואם לאו לא יתפלל וריב''ל אמר אם יכול להתחיל ולגמור עד שלא יגיע ש''צ לקדושה יתפלל ואם לאו לא יתפלל במאי קא מיפלגי רב הונא סבר יחיד אומר קדושה כלומר ולפיכך אינו חושש אם יגיע ש''צ לקדושה בעודו מתפלל וריב''ל סבר אין יחיד אומר קדושה וכן אמר רב אדא בר אהבה ודכ''ע מיהא מיפסק לא פסיק איבעיא להו מהו להפסיק ליהא שמו הגדול מבורך. כי אתא רב דימי ורב יהודה ור' שמעון תלמידי ר' יוחנן אמרו לכל אין מפסיקין חוץ מן יהא שמו הגדול מבורך ולית הלכתא כוותיה ע''כ בגמרא. ואין ספק דהלכה כריב''ל דאין דבר שבקדושה פחות מעשרה וכמ''ש בפ''ח. ונחלקו הפוסקים אם היה עומד בתפלה ושמע קדיש או קדושה אם שותק ויכוין לבו די''א דשרי למיעבד ולא הוי הפסק וי''א דכיון דשומע כעונה הוי הפסק וכתב ה''ר יונה שאין לו כח להכריע ודעבד כמר עבד ודעבד כמר עבד ובלבד שיכוין לבו לשמים. והתוספות כתבו דנהגו העולם לשתוק ולשמוע וגדול המנהג עכ''ל: [[ומ''ש ואם לאו ימתין וכו'.]] כ''כ שם הרי''ף בשם רבינו האי גאון ז''ל: [[וכתב]] ה''ר יונה ז''ל ועני קדושתא בהדי צבורא לא תימא דוקא לענות מותר אלא כל התיבות של קדושה יאמר עם החזן תיבה בתיבה וכ''כ התוס' וכשיגיע ש''צ לקדושה יאמר עמו נקדש וכל הקדושה משלם יכול לענות עם הציבור דאין זה קרוי יחיד: [[וכתוב]] במרדכי ופסק ר''י ולא יתחיל להתפלל אלא א''כ שיודע שיכול לגמור עד שלא יגיע ש''צ לקדיש דלא גרע מקדושה דלקדושה לכ''ע לא מפסיק ולקדיש איכא מ''ד דמפסיק. ומ''ש [[רבינו וכן לא יענה אמן יהא שמיה רבא וכו'.]] כבר נתבאר, אך [[מ''ש ואין צ''ל בשאר ברכות]] הכוונה בו אצ''ל בשלש ראשונות ושלש אחרונות דלא יפסיק דכברכה אחת חשיבי. ועוד יש לפרש דכיון דבאמצע תפלה אפילו בין ברכה לברכה באמצעיות לא יפסיק כ''ש דלא יפסיק באמצע שום ברכה משאר ברכות מברכת הנהנין או ברכת המצות: 

~ הלכות תפילה וברכת כהנים - פרק אחד עשר




! א 
[[וכופין בני העיר וכו'.]] תוספתא כתבה הרי''ף פ''ק דבתרא: 


! ב 
[[כשבונין בית הכנסת וכו'.]] [תוספתא מגילה פ''ג]: [[ומגביהין בית הכנסת וכו'.]] פ''ק דשבת (דף י''א.) מימרא דרבא בר מחסיא אמר רב חמא בר גוריא אמר רב: [[ואין פותחין פתחי הכנסת וכו'.]] תוספתא כתבה הרי''ף פרק הקורא עומד: [[ובונין בו היכל וכו'.]] בתוספתא דמגילה פרק ג': 


! ד
((ג-ד)) [[ומעמידין בימה וכו' וכשמעמידין התיבה וכו' עד וכלפי התיבה.]] תוספתא כתבה הרי''ף פרק הקורא עומד כיצד זקנים יושבים פניהם כלפי העם ואחוריהם כלפי הקודש וכשמניחין התיבה פניה כלפי העם ואחוריה כלפי הקודש. ודברי רבינו במקום הזה צריכין יישוב שהוא מזכיר כאן שני מיני תיבות האחת קראה בימה והיא שעולה עליה הקורא או הדורש, ועוד תיבה שנית שיש בה ס''ת ומשמע מלשונו ששתיהן מעמידין באמצע הבית ויש לחקור היאך מעמידין זו כנגד זו או באי זה אופן. ועוד שהתיבה השניה שיש בה ס''ת אם כוונתו לומר שהוא הארון שבו הספרים לעולם א''א שהוא כתב בסמוך שבהיכל הם וההיכל בנוי בכותל הבית כמבואר בלשונו והתיבה השניה הזאת כתב שמעמידין אותה באמצע הבית. ואם הכונה בתיבה השניה התיבה שמעמידין עליה הס''ת בשעת קריאת התורה הרי בבימה היו קורין בתורה כמו שכתב כדי שיעלה עליה הקורא בתורה וקשה שמנהג כל ישראל להיות פני הקורא כלפי הקדש והרי תוספתא זו צווחת וחולקת עליה דליהוו אחוריהם אל הקודש ופניהם אל העם והר''ן ז''ל היה גורס וכשמעמידין התיבה פניהם כלפי העם ואחוריהם כלפי הקדש ואזקנים דמדכר לעיל קאי וה''ק כשמוציאין את התיבה ומניחין אותה ברחוב פניהם של זקנים שהיו יושבים שם כלפי העם ואחוריהם כלפי הקדש ואין כן גירסת רבינו ולא פירושו כמבואר בדבריו. ולכך נ''ל שתיבה הוא בימת עץ קטנה שעליה מעמידין הס''ת בעת קריאת התורה וקאמר שמניחין אותה באמצע הבימה ודייק נמי דגבי בימה כתב רבינו ומעמידין בימה באמצע הבית וגבי תיבה כתב מעמידין אותה באמצע כלומר באמצע הבימה ופני התיבה לא לגבי הקורא קאמר אלא פני התיבה קרוי הצד שבו קורין בתורה שהכתב מיושר ואחורי התיבה קורא הצד שכנגדו שהכתב מהופך והשתא הוי מנהג כל ישראל בקריאת התורה על הדין ועל האמת פניה של תיבה כלפי העם ואחוריה כלפי הקודש ואל תשיבני מהבימות שבונים בימים האלו בקצת מקומות בסוף בה''כ ולא באמצע וכן התיבות שעליהם מניחים התורה שהם בסוף הבימות לא באמצע כי העמדה באמצע אינו מהחיוב אך הכל לפי המקום והזמן שבאותם הזמנים שהיו בתי כנסיות גדולים עד מאד היו צריכים להעמיד הבימה באמצע כדי להשמיע לכל העם אבל בזמנים הללו שבעונותינו בתי כנסיות שלנו הם קטנים וכל העם שומעים יותר נוי הוא להיות לצד אחד מלהיות באמצע ואף ע''פ שעכשיו אין מעמידין הס''ת באמצע הבימה אפשר שנהגו כן לכבוד הזקנים וכבר כתבתי שלא הקפידה הברייתא על כך אלא הכל כפי המקומות, אך כשהתיבה אחוריה כלפי הקודש ופניה כלפי העם הביא הפסוק לראיה מותקהל העדה אל פתח אהל מועד כלומר ומשם היה משה מדבר עמהם ומסתכל כנגדם ונמצא פניו כלפי העם ואחוריו כלפי הקודש אלמא צריך לחלוק כבוד לעם וכבוד העם הוא שיהא פני התיבה כלפי העם כנ''ל. [[ומ''ש עד שיהיו פני כל העם וכו',]] למדה ממה שאמרו בתוספתא שכתבתי שהזקנים פניהם כלפי העם וא''כ אין ראוי שיהיו אחורי העם לזקנים כיון שהזקנים הופכים פניהם לעם מפני כבודם: 


! ה 
[[בתי כנסיות וכו' ומכבדין אותם ומרביצין אותן.]] ברייתא פרק בני העיר (מגילה כ''ח): 


! ו 
[[בתי כנסיות ובתי מדרשות וכו' עד מפני הגשמים.]] ברייתא שם כלשון הזה. ואין נאותין פירש''י אין מתקשטין בתוכו ואין מטיילין שאם היה לאדם קוצר רוח לא ילך לבית הכנסת להרחיב לבו ולטייל שאין נכנסים שם אלא או להתפלל או לקרות בתורה: [[וחכמים ותלמידיהם וכו'.]] שם אמאי דתני ואין נאותין בהן אמר רבא חכמים ותלמידיהם מותרים דאמר ריב''ל מאי בי רבנן ביתא דרבנן כלומר בית המדרש היו קוראין בי רבנן וכיון דבבית המדרש שרי כל שכן בבית הכנסת. ובתר הכי אמרינן דרבינא ורב אדא בר מתנא הוו קיימי ושיילי שאלתא מרבא אתא זילחא דמיטרא עיילו לבי כנישתא אמרי האי דעיילינן לבי כנישתא לאו משום מיטרא אלא משום דשמעתא בעי צילותא ופירש''י לאו משום מיטרא שיגן עלינו מפני הגשמים שאם לא היינו עוסקים בשמעתא שצריכה דעת צלולה ומיושבת לא היינו נכנסין והרי רבא הוא דקאמר חכמים ותלמידיהם מותרין והיכי קאמר הכא דאי לאו משום דשמעתא בעיא צלותא לא הוו עיילי אלא ודאי כי קאמר דמותרים היינו בשעת הדחק ואז מותרים אפילו לאכול ולשתות בהם אבל שלא בשעת הדחק אפילו חכמים ותלמידיהם אסורים וכעובדא דזילחא דמיטרא דאי לאו שמעתא לא הוו עיילי שלא היה שם דוחק שילכו עד ביתם בגשמים שהרבה בני אדם הולכים בשוק בעת הגשמים אבל אם היה מקום דחוק לתלמידים ואין להם מקום לאכול ולשתות ולישן מותר, כן נראה לי: 


! ז 
[[ואין מחשבין בהם חשבונות וכו'.]] שם אמר רב אסי בתי כנסיות של בבל על תנאי עשויים כלומר על מנת שישתמשו בהם ואף ע''פ כן אין נוהגים בהם קלות ראש ומאי ניהו חשבונות, ומפרש רבינו דהיינו דוקא חשבון של רשות ודבר פשוט הוא: [[ואין מספידין בהם וכו'.]] ברייתא שם: 


! ח 
[[היה לבית הכנסת או לבית המדרש וכו'.]] משנה שם (דף כ''ח.) ואין עושין אותו קפנדריא ובגמרא מאי קפנדריא כשמה כמאן דאמר אדמקיפנא אדרי איעול בהא. ופירש''י בעוד שאקיף שורות של בתים הללו אכנס דרך הבית הזה ואקצר דרכי. ואמרינן תו התם (דף כ''ט.) אמר ר' אבהו אם היה שביל מעיקרו מותר אמר רנב''י הנכנס לבית הכנסת שלא על מנת לעשותו קפנדריא מותר לעשותו קפנדריא ולא ידעתי למה השמיט רבינו כל זה דהא התם ליכא מאן דפליג עלייהו. ואפשר שאף על פי שמותר אין ראוי לעשות כן מדאמר רבי אלעזר בן שמוע מגילה (דף כ''ז:) מימי לא עשיתי קפנדריא לבית הכנסת ומשמע דהיינו בהני גווני דשרי דאי לאו הכי מאי רבותיה וכ''כ בפסקי התוספות, ואף ע''פ כן כתב רבינו דין מי שנכנס להתפלל וכו' משום דהתם מייתינן לה בגמרא מקרא דהכי הוו עבדי בבית המקדש דכתיב ובבא העם וכו' וגירסת רבינו כגירסת הרי''ף דגריס מותר לעשותו קפנדריא ולא גרסינן מצוה: 


! י 
[[מי שנכנס להתפלל וכו'.]] שם (דף כ''ט.) מימרא דרבי חלבו אמר רב הונא, וצ''ע למה איחר רבינו דין זה ולא כתבו אצל היה לבית הכנסת או לבית המדרש שני פתחים וכו': [[ומותר לאדם ליכנס וכו'.]] (ברכות ס''ג.) אמר רבה בה''כ כביתו מה ביתו קפנדריא קפדי אינשי מנעל ורקיקה לא קפדי אינשי אף בה''כ קפנדריא אסור מנעל ורקיקה שרי. ורקיקה חמורה מכל הני שכתב רבינו דהא תנן לא יכנס אדם להר הבית במקלו ולא במנעלו ולא באפונדתו ולא באבק שעל רגליו ולא יעשנו קפנדריא ורקיקה מק''ו וכיון דרקיקה שרי בבה''כ כ''ש כל הני: [[כתב]] ה''ר מנוח ההיא דירושלמי דאסור לרוק בבה''כ לא פליג אגמרא דידן דהתם בשעת תפלה דוקא: 


! יא 
[[בתי כנסיות וכו'.]] לשון המשנה בפרק בני העיר (מגילה כ''ח): [[ומ''ש חוץ מכיבוד וריבוץ.]] ברייתא שם ומכבדין אותן ומרביצין אותן אמר רבי יהודה אימתי בישובן אבל בחורבנן מניחים אותם ועולים בהם עשבים מפני עגמת נפש: [[עלו בהם עשבים וכו'.]] משנה שם עלו בהם עשבים לא יתלוש מפני עגמת נפש ובגמרא (דף כ''ט) והתניא אינו תולש ואוכל אבל תולש ומניח כי תנן מתניתין נמי תולש ומאכיל תנן ומפרש רבינו מפני עגמת נפש כדי שיהיה להם עגמת נפש ותעור רוחם ויבנום: 


! יג
((יב-יג)) [[אין סותרים בה''כ וכו'.]] שם (דף כ''ו) אמר רב חסדא לא לסתור איניש בי כנישתא עד דבני בי כנישתא אחריתי ואיתא נמי בריש בתרא (דף ג'.) ואמרינן עלה התם אמר רבי משום פשיעותא כלומר דילמא מתרמי אונס ופשעו ולא בנו אחריתי איכא דאמרי משום צלויי כלומר שאין להם בית להתפלל בו כל זמן הבנין מאי בינייהו איכא בינייהו דאיכא בי כנישתא אחריתי. ופוסק רבינו דטעמא משום פשיעותא וכן כתב הרי''ף ז''ל וטעמם ז''ל מדאמרינן התם בסמוך א''ל רבינא לרב אשי גבי זוזי ומחתי מאי א''ל דילמא מתרמי להו פדיון שבויים ויהבי להו ואפילו קנויים הלבנים איכא למיחש דילמא מתרמי להו פדיון שבויים זבני יהבי להו והאי בעיא בטעמא דפשיעותא שייכא, וכן במגילה (דף כ''ו) גרסינן רמי בר אבא הוה קא בני בי כנישתא הוה ההיא בי כנישתא עתיקא הוה בעי למיסתרה ולאיתויי לבני וכשורי מינה ועיולי להתם יתיב וקא מיבעיא ליה הא דאמר רב חסדא לא לסתור איניש בי כנישתא עד דבני בי כנישתא אחריתי התם משום פשיעותא כה''ג מאי אתא לקמיה דרב פפא ואסר ליה לקמיה דרב הונא ואסר ליה והא ודאי מוכח דהו''ל בי כנישתא אחריתי לצלויי דאי לאו הכי ליחוש לא''ד משום צלויי ואיהו לא הוה מיבעיא ליה אלא משום פשיעותא ואפילו הכי אסרו ליה אלמא ס''ל דטעמא הוי משום פשיעותא. והא דאמרינן בריש בתרא (דף ג') מרימר ומר זוטרא סתרי ובנו בי קייטא בסיתוא ובי סיתוא בקייטא אינהו ס''ל כמאן דאמר משום צלויי ולא קיי''ל כוותייהו כיון דכל הני רבנן בתראי סברי דטעמא משום פשיעותא. ואמרינן בריש בתרא אמימרא דרב חסדא ולא אמרן אלא דלא חזא ביה תיוהא כלומר שנוטה לנפול אבל חזא ביה תיוהא סתר ובני כי הא דרב אשי חזא ביה תיוהא בבי כנישתא דמתא מחסיא סתריה ועייליה לפורייה התם ולא אפקה עד דתקין ליה שפכי כלומר שהכניס שם מטתו כדי שלא יתעצל בבניינו שהחמה והגשמים מצערים אותו ולא הוציאה משם עד שהשלים כל בניינו אפילו תיקון המרזבים, וזהו שכתב ומתחילין לבנות מהרה ביום ובלילה. [[ומה שכתב אפילו כותל אחד ממנו בונה החדש וכו':]] 


! יד 
[[מותר לעשות בית הכנסת בית המדרש וכו'.]] מגילה (כ''ו כ''ז) מימרא דרב פפא משמיה דרבא: [[וכן בני העיר שמכרו בית הכנסת וכו'.]] שם (ר''פ דף כ''ה כ''ו) בני העיר שמכרו רחובה של עיר לוקחים בדמיו בית הכנסת בה''כ לוקחים תיבה תיבה לוקחים מטפחות מטפחות לוקחים ספרים ספרים לוקחים תורה אבל אם מכרו ספר תורה לא יקחו ספרים ספרים לא יקחו מטפחות מטפחות לא יקחו תיבה תיבה לא יקחו בית הכנסת בית הכנסת לא יקחו את הרחוב וכן במותריהן. ובגמרא אמרו דהא דתנן דרחובה של עיר יש בה קדושה מפני שכשמתענין על הגשמים מוציאים התיבה לרחובה של עיר להתפלל יחידאה היא אבל חכמים אומרים כיון דעראי הוא אין בה קדושה וכמבואר בסוף פרק זה וסובר דרישא דמתניתין דוקא דכל מידי דאפשר לעלוייה מעלינן ואין לוקחין בדמיו דבר השוה לו אבל אם עברו ומכרו תורה כיון דא''א לעלוייה יקחו בדמיו ספר תורה אחר אבל לא יורידוהו לקנות בו ספרים ואיידי דנקט אם מכרו תורה לא יקחו ספרים בגרוע נקט הכי בכולהו ואין הכי נמי דבשוין נמי אסור וכדמשמע רישא דמתניתין: 


! טו 
[[וכן אם גבו העם מעות.]] גם זה שם (כ''ז.) אפסיקא דוכן במותריהן אמר רבא לא שנו אלא שמכרו והותירו אבל גבו והותירו מותר. ופירש''י אבל גבו מעות מן הציבור לצורך ספר תורה וקנאוהו ונותר בידם מן הדמים מותר להורידן שהרי עדיין לא באו לשימוש קדושה חמורה: [[כתב]] הרמ''ך תימה אמאי אין משנין הדמים הא הוו כטווי לאריג דליכא למאן דאסר ואפילו בלבנים אמרינן בתחילת הפרק דלית בהו שום קדושה כל שכן שגבו מעות וההיא דגבו והותירו יש לנו לפרש בע''א או שנאמר דלאו הילכתא היא וצ''ע עכ''ל: [[וכל כלי בה''כ וכו'.]] בירושלמי דמגילה אמרינן הבימה שעומד עליה האוחז ספר תורה והלוחין שכותבים עליהם להתלמד אין בהם משום קדושת ארון אבל יש להם קדושת בית הכנסת. ובירושלמי כתבו הר''ן פרק בני העיר כל כלי בה''כ כבה''כ: [[פרוכת שעל הארון וכו'.]] פרק בני העיר (דף כ''ו:) אמר רבא מריש הוה אמינא האי פריסא תשמיש דתשמיש הוא כיון דחזינא דעייפי ליה ומנחי ספר תורה עלויה אי נמי פרסי ליה אסיפרא אמינא תשמיש קדושה הוא. ופירש הר''ן ז''ל דהיינו יריעה שפורסין על התיבה דאמרינן בסוטה (דף ל''ט:) אסור להפשיט התיבה בציבור וגרסינן בירושלמי כליא דעל ארונא כארונא עכ''ל ורבינו אפשר שהוא מפרש כן וקורא ארון לתיבה שמניחין עליה ס''ת בשעת קריאה וטעה רבא שהיה סובר שהוא תשמיש שהיו מניחין על הפרוכת הזאת מטפחת הספר תורה ועל המטפחת מניחין הספר תורה ובתר הכי חזא שהרבה פעמים מניחין ספר תורה על הפרוכת הזה בלא פריסת מטפחת. אי נמי שרבינו מפרש דהיינו פרוכת שלפני ההיכל וקורא להיכל ארון שבו מניחין הספרים כלומר בתוכו והוה סבר רבא שההיכל תשמיש הספר תורה והפרוכת תשמיש ההיכל וכיון דחזא דעייפי ליה ומנחי ספר תורה עליה כלומר הרבה פעמים בקביעות אמר תשמיש ממש הוא: [[ואם התנו וכו'.]] ירושלמי כתבו הר''ן פרק בני העיר רבי ירמיה אזל לגולבא חמתון יהבין מקושא גו ארונא אתא שאיל לר''מ אמר ליה אני אומר לכך התנו עליו מתחלה: 


! טז 
[[במה דברים אמורים שמותר למכור בית הכנסת.]] (מגילה כ''ו.) אמתניתין דבני העיר שמכרו בה''כ אמר רבי שמואל בר נחמני אמר רבי יוחנן לא שנו אלא בה''כ של כפרים אבל של כרכים כיון דמעלמא אתו לה לא מצו מזבני ליה דהו''ל דרבים כלומר אין בני העיר לבדם בעלים אלא כל ישראל בעלים שלו ואין רשות לבני העיר למכור שלא מדעת בעלים. ודעת רבינו כדעת הרא''ש ז''ל שאפילו בידוע שבני הכרך בנו אותו ולא סייע להם אדם מחוץ לעיר בהוצאת בניינו אפילו הכי כיון דמעלמא אתו לה בני העיר הקדישוהו לדעת כל העולם, ואף ע''פ שהתוספות והר''ן הזכירו ג''כ פירוש אחר פירוש זה נראה לרבינו עיקר: 


! יז 
[[בני הכפר וכו'.]] משנה שם (דף כ''ז:) ופסק כחכמים. ובית המים היינו בית הכביסה, וטעמא דבכל הני איכא זלזול לבית הכנסת: [[ואם התנו שבעה טובי העיר וכו'.]] שם (דף כ''ז.) אמר רבא לא שנו אלא שלא מכרו שבעה טובי העיר במעמד אנשי העיר אבל מכרו שבעה טובי העיר במעמד אנשי העיר אפילו למשתי ביה שיכרא ולמשטח ביה פירי ש''ד, כך היא גירסת רבינו ולפי גירסא זו טובי העיר במעמד אנשי העיר יכולין לתת רשות ללוקח להשתמש בבית הכנסת בדברים שלא היה רשאי לעשות מן הסתם וממילא דה''ה שיכולים להתנות לעשות מרחץ ובורסקי וטבילה ובית המים: [[וכתב]] הראב''ד אין זה מחוור שיוכלו להתנות על ד' דברים אלו ואם אמרו שיכולים להתנות עליה לזורעה והוא תל חרב לא אמרי לחלל הבית שהיה לתפלה להיות בורסקי וכיוצא בו עכ''ל. נראה שהוא ז''ל אינו גורס ולמשטח ביה פירי אלא ולמשתי ביה שיכרא ש''ד ומפרש ז''ל דהיינו לשתות בדמיו שיכרא ש''ד אבל לענין לאשתמש בבית לא איירי הכא כלל. ומ''ש והוא היה תל וכו' הוא לפי שסבור שרבינו לא למד דין זה אלא מדאמרינן התם [כ''ו:] רבינא הוה ליה ההוא תלא דבי כנישתא בארעיה אתא לקמיה דרב אשי א''ל זבנה משבעה טובי העיר במעמד אנשי העיר וזבנה וזרעה ולכך כתב דשאני התם שהיה תל חרב אבל לא אמרו לחלל הבית וכו'. וכבר כתבתי גירסת רבינו והאיך למד משם דין זה ועוד אוכיח ואכריע דעתו בסמוך. ודע שמ''ש רבינו לעיל ואם התנו עליהם הרי הן כפי התנאי אינו דומה לתנאי הנזכר כאן שהתנאי ההוא אינו להוציאו לחולין אלא להשתמש בו תשמיש גרוע מתשמיש המיוחד לו וכמבואר בירושלמי שכתבתי שם: 


! יח 
[[וכן אם התנו שבעה טובי העיר וכו'.]] שם (דף כ''ז.) אהא דתנן בני העיר שמכרו רחובה של עיר וכו' לא יקחו בדמיו בה''כ וכו' וכן במותריהן אמר רבא לא שנו אלא שמכרו והותירו אבל גבו והותירו מותר איתיביה במה דברים אמורים שלא התנו אבל התנו אפי' לדכסוסיא מותר פירוש דכסוסיא פרשא דמתא ה''ד אילימא שמכרו והותירו כי התנו מאי הוי אלא שגבו והותירו טעמא דהתנו הא לא התנו לא לעולם שמכרו והותירו וה''ק בד''א שלא התנו שבעה טובי העיר במעמד אנשי העיר אבל התנו שבעה טובי העיר במעמד אנשי העיר אפילו לדכסוסיא מותר. וכתב רבינו וכן כלומר לא תימא תנאי מהני לחלל הבית לפי שחל קדושת הבית על הדמים אבל הדמים לא יצאו לחולין אפילו פרוטה מהם דעל כל פרוטה ופרוטה חלה קדושת הבית הכנסת קמ''ל דהוא הדין אם התנו על מותר הדמים וכו' ומשמע דדוקא למותר מהני תנאי אבל לכל הדמים לא דאם כן על מה נתחללה קדושת הבית. ורש''י והרא''ש חולקים וסוברים דלכל הדמים נמי מהני תנאי וכן דעת התוספות. ומכאן הכרע למ''ש רבינו לעיל בסמוך שהרי רבא הוא האומר אבל מכרו ז' טובי העיר במעמד אנשי העיר אפילו למשתי ביה שכרא ש''ד ואם כדברי הראב''ד דהיינו להוציא דמים לחולין היכי הדר קאמר דלמכרו והותירו מהני תנאי שבעה טובי העיר במעמד אנשי העיר דמשמע דוקא למותר הוא דמהני אבל לא לכל הדמים. ועוד מה שכתב דכי אמר רבא ההיא דלמשתי ביה שיכרא ש''ד ליכא מאן דפליג עליה וכי קאמר דמהני תנאי למותריהן אותביה אביי. ועוד שלדברי הראב''ד אין ענין לההיא דרבינא הו''ל תלא דבי כנישתא בההוא מימרא דרבא אבל לדברי רבינו שייכין אהדדי: 


! יט 
[[וכן אם קבלו עליהם וכו'.]] שם (דף כ''ו.) גבי הא דמפלגינן בין בה''כ של כרכים לשל כפרים אמר רב אשי והאי בה''כ דמתא מחסיא אף ע''ג דמעלמא קאתו לה כיון דאדעתא דידי קא אתו אי בעינא מצינא לזבונה כלומר אף ע''פ שכל ישראל בעלי הבה''כ הזה כיון שהבונים אותו כשהקדישוהו לכל העולם אדעתא דידי הקדישוהו גם הנהו דאתו מעלמא בדעתא דידי תלו. ונראה מדברי רבינו שמפרש מצינא לזבונה אפילו בלא הסכמת בני העיר אבל הר''ן פירש דמצינא לזבונה בהדי ציבורא קאמר ולאפוקי מדפרשינן דציבורא לא מצו מזבני לה: [[ויש]] לדקדק בלשון רבינו שהיה לו לכתוב דין זה לעיל גבי בה''כ של כרכים וממה שכתבו כאן נראה דבבית הכנסת של כפרים מיירי. וכתב כן מדאמרינן בירושלמי שלשה מבה''כ כבה''כ במה אנן קיימין אי בשקבלו אפילו אחד. וההיא דאמר רב אשי לא חש רבינו לכותבה מפני שהוא נלמד מדין זה: 


! כא
((כ-כא)) [[כשם שמותר וכו'.]] שם (דף כ''ו:) פלוגתא דרב אחא ורבינא והא קי''ל דהלכתא כמאן דמיקל וכן פסק הרי''ף ז''ל: [[אבל לא משכירין אותו וכו' עד או בהנייה שהיא כדמים.]] הכל מימרא דרבא שם. [[רחובה של עיר וכו'.]] כבר נתבאר בפרק זה: 


~ הלכות תפילה וברכת כהנים - פרק שנים עשר




! א 
[[משה רבינו ע''ה תקן להם לישראל וכו'.]] בב''ק פ' מרובה (דף פ''ב) עשרה תקנות שתיקן עזרא שקורין בשבת וקורין בשני ובחמישי ופריך בגמרא שקורין (במנחה בשבתx) עזרא תיקן והא מעיקרא הוה מיתקנא דתניא וילכו שלשת ימים ולא מצאו מים אין מים אלא תורה כיון שהלכו שלשת ימים בלא תורה נלאו עמדו נביאים שביניהם ותקנו להם שיהיו קורין בשבת ומפסיקין באחד בשבת וקורין בשני ומפסיקין ג' וד' וקורין בה' ומפסיקין ערב שבת כדי שלא ישהו ג' ימים בלא תורה ומשני מעיקרא חד גברא תלתא פסוקי א''נ תלתא גברי תלתא פסוקי אתא הוא תיקן תלתא גברי ועשרה פסוקים וכלפי מה שאמרו עמדו נביאים ותקנו כ' רבינו מרע''ה שהוא היה הנביא הגדול וכל נביאים שבדור בית דינו הוא ועוד שלא עשו דבר אלא בהסכמתו וא''כ אליו ראוי ליחס הענין. ועוד דגרסינן בירושלמי וכתב הרי''ף פרק הקורא עומד ויושב משה תיקן לישראל שיהיו קורין בתורה בשבתות ובי''ט ובראש חודש ובחש''מ. ומה שכתוב בקצת ספרי רבינו בשחרית אשבת נמי קאי כלומר בשבת בשחרית דוקא תיקן משה אבל לא במנחה דתקנת עזרא היא. [[ומה שכתב רבינו דקריאת שבת במנחה היא משום יושבי קרנות]] כך אמרו שם בגמרא ופרש''י יושבי קרנות יושבי חנויות כל ימות החול עוסקים בסחורה ואין קורין בשני ובחמישי תקון בגינייהו קריאה יתירה: 


! ב 
[[ואלו הן הימים וכו'.]] (מגילה ל' ל''א.) תנן מה קורא בכל יום מאלו: [[ואין מפטירין בנביאים וכו'.]] מפורש במשנה שם (דף כ''א.) דאין מפטירין אלא בשבת וי''ט ויום הכפורים ולא חשש רבינו לכתוב יום הכפורים דבכלל יום טוב הוא. [[ומה שכתב שמפטירין בתשעה באב.]] מפורש (שם ל''א:) בט''ב מפטירין אסוף אסיפם: 


! ג 
[[אין קורין בתורה וכו'.]] משנה שם (כ''ג:) אין פורסין על שמע ואין קורין בתורה בפחות מעשרה. [[ומ''ש גדולים ובני חורין]] כבר נתבאר בפרק ח' דלכל דבר שבקדושה אין בכלל העשרה עבדים וקטנים והוא הדין לקריאת התורה כיון שצריך עשרה כמו דבר שבקדושה: [[ואין קורין פחות וכו'.]] שם (כ''א:) תני רב שימי. [[ומ''ש ולא יהיו הקורין וכו'.]] שם במשנה ובפ' מרובה ב''ק (דף פ''ב) דבשני וחמישי ובשבת במנחה אין קורין פחות מג' אנשים ובשאר הימים שקורין בהם בתורה קורין יותר משלשה כמו שיתבאר: [[ואין מתחילין וכו'. ואין משיירין וכו'.]] (מגילה דף כ''ב.) מימרא דר' תנחום אריב''ל: [[ולא יקרא הקורא וכו'.]] משנה שם (כ''ג: כ''ד.) הקורא בתורה לא יפחות מג' פסוקים: 


! ד 
[[שלשה שקראו וכו' עד הרי זה משובח.]] מימרא דרבא (שם כ''א:) והכוונה לומר דלכ''א מהקורין שקרא ארבעה איכא למימר דשפיר עבד: 


! ה 
[[כל אחד ואחד מן הקורין וכו'.]] שם (ד' ל''ב.) ת''ר פותח ורואה גולל ומברך וחוזר ופותח וקורא דברי ר''מ רבי יהודה אומר פותח ורואה ומברך וקורא. פי' שפותח ורואה אותו פסוק שיש לו להתחיל ולקרות וגולל ס''ת ומברך ברכת התורה לפני קריאתה וחוזר ופותח וקורא דר''מ. ואמרינן בגמרא דטעמא דר''מ כדי שלא יאמרו ברכות כתובות בתורה ואיפסיקא בגמרא הלכה כר' יהודה ואף על פי כן כתב רבינו שבסוף גולל ואחר כך מברך משום דס''ל ז''ל דע''כ לא פליג רבי יהודה אלא בתחלה דצריך למטרח לגלול והדר לפתוח ולקרות אבל בסוף דאין שם טורח יותר גולל ואחר כך מברך דמהיות טוב אל תקרי רע כנ''ל. אחר כך מצאתי שבמסכת סופרים פי''ג כתוב כדברי רבינו והוא מהטעם שכתבתי: 


! ו 
[[אין הקורא בתורה כו'.]] מימרא דרב חסדא בסוטה פרק אלו נאמרים (דף ל':): [[קרא וטעה בדקדוק וכו'.]] כתבו הגהות בשם הרמ''ך דילפינן הכי מדאמרינן בירושלמי מנין לתרגום דכתיב ויקרא בספר תורת האלהים וגו' מפורש זה תרגום וא''ר יונה אף על גב דאתמר אין התרגום מעכב טעה מחזירין אותו וכל שכן לדקדוק דילפינן נמי מהאי קרא עכ''ל. ול''נ ראיה מדאמרינן בירושלמי דמגילה אין מדקדקין בטעותיה כגון בין יהודים ליהודיים משמע דבספר תורה מדקדקין: [[וה''ר]] מנוח כתב מדאמר פרק חלק (סנהדרין דף צ''ט) כל האומר כל התורה מן השמים חוץ מדקדוק אחד הרי זה בכלל כי דבר ה' בזה דכיון שבדקדוק אחד יש לו שרש גדול צריך שלא יניח הנד ולא יניד הנח ולא ירפה החזק ולא יחזיק הרפה עכ''ל. ובירושלמי פרק הקורא עומד טעה בין תיבה לתיבה מחזירין אותו אפילו טעה בין אם לואם: [[ולא יקראו שנים בתורה וכו'.]] משנה ריש פרק הקורא את המגילה עומד ויושב (מגילה דף כ''א.) קראה אחד קראוה שנים יצאו ובגמרא תנא משא''כ בתורה כלומר שאין קורין שנים. וכתבו הרא''ש והר''ן ואף על גב דהאידנא קרו תרי דלעולם קרי ש''צ בהדי ההוא דקרי איכא למימר דתקון הכי שלא לבייש את מי שאינו בקי בדקדוק הקריאה. ובס' הזוהר כתוב דאסיר למקרי בר נש חד בלחודוי ולכן נראה שהעולה לא יקרא עם הש''ץ אלא בנחת שלא ישמיע לאזניו: [[קרא ונשתתק וכו'.]] ירושלמי פ' אין עומדין כתבו הרי''ף פרק בני העיר היה קורא בתורה ונשתתק זה שעומד תחתיו יתחיל ממקום שהתחיל הראשון וא''ת ממקום שפסק הראשון הראשונים נתברכו לפניהם ולא לאחריהם ואחרונים נתברכו לאחריהם ולא לפניהם וכתיב תורת ה' תמימה שתהא כולה תמימה ומפרש רבינו זה שעומד תחתיו יתחיל ממקום שהתחיל הראשון ולא יברך לפניו שא''ת יתחיל ממקום שפסק ולא יברך לפניו א''כ נראה שקריאתו של ראשון לעצמה וקריאה זו לעצמה ונמצא שהראשונים נתברכו וכו' ואפילו אם נאמר שיתחיל זה האחרון ממקום שפסק הראשון ויברך לפניו ולאחריו מכל מקום הרי הראשונים נתברכו לפניהם ולא לאחריהם אבל השתא שזה מתחיל ממקום שהתחיל הראשון הרי אנו מצרפים קריאתם כאלו היא אחת וברכתו של ראשון תעלה לכל הפסוקים וכן ברכת האחרון שמברך בסוף תעלה לכולם כנ''ל לדעת רבינו: 


! ז 
[[אין הקורא רשאי וכו'.]] תוספתא כתבה הרי''ף פרק עומד ויושב ראש הכנסת או חזן הכנסת לא יקרא עד שיאמרו לו אחרים קרא שאין אדם מבזבז לו. ומפרש רבינו דה''ק אפילו אלו לא יקראו עד שיאמרו להם שיקראו שלא יראו כנוטלים חלק לעצמם בשביל גדולתם דשאר בני אדם אין קורין עד שיקראו אותם ואלו קורין בלי שיאמרו להם קראו: [[וצריך אחד לעמוד עמו וכו'.]] ירושלמי כתבו הרי''ף ז''ל פרק הקורא עומד רבי שמואל בר יצחק עאל לבי כנישתא חזא חזנא קאים ומתרגם ולא קאי בר נש תחותוהי א''ל כשם שנתנה תורה ע''י סרסור כדכתיב אנכי עומד בין ה' וביניכם להגיד לכם את דבר ה' וגו': 


! ח 
[[הקורא יש לו לדלג וכו'.]] (מגילה כ''ד.) תנן מדלגין בנביא ואין מדלגין בתורה ועד כמה הוא מדלג עד כדי שלא יפסוק התורגמן כלומר שלא ידלג ממקום שהוא קורא אלא כדי שיוכל לגלול הספר ולקרות במקום הדילוג קודם שיגמור התורגמן המקרא שדילג זה משום שאין כבוד ציבור לעמוד בשתיקה ורמינהו קורא אחרי מות ואך בעשור והא קא מדלג אמר אביי לא קשיא כאן בענין אחד כאן בשני ענינים כלומר כששתי הפרשיות מענין אחד כגון אחרי מות ואך בעשור דתרווייהו מיירי בענין יום הכפורים מדלגין בכדי שלא יפסוק התורגמן ומתניתין דקתני אין מדלגין בתורה דמשמע כלל לא ידלג בתורה אפילו בכדי שלא יפסוק התורגמן מיירי שמדלג מענין לענין כגון מפרשת נגעים לפ' זבים: [[ומ''ש והוא שלא יקרא על פה.]] בגיטין פרק הניזקין (דף ס') אמרינן דדברים שבכתב אי אתה רשאי לאומרם על פה. ואי קשיא לך הא דתנן ביומא (דף ס''ט) פרק בא לו כ''ג לקרות ובעשור שבחומש הפקודים קורא על פה כבר אמרו שם בגמרא דא''א בלא קריאה על פה דלגוללו א''א מפני כבוד ציבור ולקרות באחר א''א משום פגמו של ראשון דכי קרי חד בתרי ספרי איכא פגמו של ראשון: 


! ט 
[[כיון שהתחיל הקורא וכו'.]] בסוטה פ' ואלו נאמרים (דף ל''ט) אמר רבה בר רב הונא כיון שנפתח ס''ת אסור לספר אפי' בדבר הלכה שנאמר ובפתחו עמדו כל העם ואין עמידה אלא שתיקה שנאמר עמדו לא ענו עוד. רבי זירא אמר רב חסדא מהכא ואזני כל העם אל ספר התורה. וכתב רבינו קרא דרבי זירא דאידך קרא לא מוכח כולי האי דאיכא לפרושי כשפתחוהו להראותו בציבור עמדו על רגליהם: [[ואסור לצאת מבית הכנסת וכו'.]] פרק קמא דברכות (דף ח') אמר רבי חייא בר אמי משמיה דעולא מאי דכתיב ועוזבי ה' יכלו זה המניח ס''ת כשהוא פתוח ויוצא: [[ומותר לצאת בין איש לאיש.]] שם ר' אבהו נפיק בין גברא לגברא: [[כתב]] ה''ר יונה ז''ל דלספר אפילו בין גברא לגברא ואף על פי שסוגרין הספר בינתים אסור כדאמרינן כיון שנפתח ס''ת אסור לספר: [[מי שהוא עוסק בתורה וכו'.]] שם רב ששת מהדר אפיה וגריס וכתב הרי''ף ז''ל ואמור רבנן דוקא רב ששת שתורתו אומנתו. ונראה לי דהאי תורתו אומנתו לא בעי למימר כגון רבי שמעון בן יוחאי וחביריו דהא לא אשכחן דליהוי רב ששת תורתו אומנתו טפי משאר אמוראי וכולהו אמוראי לא היתה תורתם אומנתם כרבי שמעון בן יוחאי וחביריו דהא בפרק קמא דשבת (דף י''א) א''ר יוחנן ל''ש דאין מפסיקין מתלמוד תורה לתפלה אלא כגון רבי שמעון בן יוחאי וחביריו שתורתם אומנותם אבל כגון אנו מפסיקין: 


! י 
[[מימות עזרא נהגו וכו'.]] בפרק קמא דמגילה (דף ג') ובירושלמי מנין לתרגום שנאמר ויקראו בספר זה מקרא מפורש זה תרגום והאי קרא בעזרא איתיה: [[ואין הקורא רשאי וכו'.]] משנה (שם כ''ב:) לא יקרא לתורגמן יותר מפסוק אחד: 


! יא 
[[אין הקורא רשאי להגביה וכו'.]] (ברכות מ''ה) א'' שמעון בן פזי מנין שאין המתרגם רשאי להגביה קולו יותר מן הקורא שנאמר משה ידבר והאלהים יעננו בקול שאין ת''ל בקול ומה ת''ל בקול בקולו של משה ומהתם ליכא ראיה אלא שהקורא לא יגביה קולו יותר מן המתרגם אלא דמשמע ליה לגמרא דקורא ומתרגם שוים הם וכי היכי דאשכחן דקורא לא יגביה קולו מן המתרגם ה''ה נמי דמתרגם לא יגביה קולו מן הקורא: [[ואין המתרגם רשאי וכו' עד מפי התורגמן.]] מימרא דרב חסדא בסוטה פרק ואלו נאמרים: [[ואין התורגמן נשען וכו'.]] ירושלמי כתבו הר''ן פרק עומד ויושב. וכתבו ההגהות בשם הרמ''ך דכ''ש שהקורא אסור לישען בשעת קריאת התורה: [[ולא יתרגם מתוך הכתב וכו'.]] גם זה ירושלמי כתבו הרי''ף ז''ל פרק הקורא עומד: [[ואין הקורא רשאי לסייע וכו'.]] ירושלמי כתבו הרי''ף שם אמר עולא מפני מה אמרו הקורא בתורה לא יסייע לתורגמן כדי שלא יאמרו תרגום כתוב בתורה: [[והקטן מתרגם וכו'.]] תוספתא כתבה הרי''ף שם ופי' הר''ן ז''ל דהאי אינו כבוד אצבור קאי שאינו כבוד להם שהקטן יקרא והגדול יתרגם ופשט הלשון לא משמע הכי אלא אגדול קאי שאינו כבוד לו לתרגם על ידי קטן: [[ולא יהיו המתרגמין וכו'.]] ר''פ עומד ויושב (מגילה כ''א:) ת''ר בתורה אחד קורא ואחד מתרגם ובלבד שלא יהא אחד קורא ושנים מתרגמין: 


! יב 
[[ולא כל המקראות וכו'.]] משנה שם (כ''ה) מעשה ראובן נקרא ולא מתרגם מעשה תמר נקרא ומתרגם מעשה העגל הראשון נקרא ומתרגם האחרון נקרא ולא מתרגם ברכת כהנים ומעשה דוד ואמנון נקראין ולא מתרגמין ופירש''י מעשה דוד ואמנון נקראין בהפטרה עכ''ל. ונראה שלא היה להם באותו זמן הפטרות קבועות כמונו היום אלא כל אחד היה מפטיר ענין שנראה לו שהוא מתייחס לפרשה וגם בזמננו זה יש חילוק מנהגים בהפטרות. ובגמרא מעשה ראובן נקרא ולא מתרגם ומעשה ברבי חנינא בן גמליאל שהלך לבבל והיה קורא חזן הכנסת ויהי בשכן ישראל וא''ל למתורגמן הפסק אל תתרגם אלא אחרון ושבחוהו חכמים. ופירש''י אל תתרגם אלא אחרון ויהיו בני יעקב שנים עשר והפסוק הזה נפסק בהפסק פרשה לכך קורהו אחרון כאילו הוא פסוק לעצמו. ותו בגמרא מעשה עגל השני נקרא ולא מתרגם איזהו עגל השני מן ויאמר משה עד ויבא משה, ובהרי''ף והרא''ש כתוב ועוד פסוק אחד ויגוף ה' את העם. ונ''ל שהוא תוספת הרי''ף שפירש דטעמא דלא מתרגם משום כבודו של אהרן וא''כ בפסוק ויגוף שכתוב על העגל אשר עשה אהרן ה''ה דלא מתרגם והגמרא לא חשש אלא לכתוב הפרשה וה''ה בהאי קרא כיון דטעמא משום כבודו של אהרן. ותו בגמרא ברכת כהנים נקרא ולא מתרגם משום ישא ופירש''י שלא יאמרו שהקדוש ברוך הוא נושא פנים. מעשה דוד ואמנון נקראין ולא מתרגמין והא אמרת מעשה אמנון ותמר נקרא ומתרגם לא קשיא הא דכתיב אמנון בן דוד הא דכתיב אמנון סתמא כך היא גירסת רבינו. ומ''מ ק''ל דמעשה דוד ואמנון דתנן במתניתין משמע דמעשה דוד היינו מעשה בת שבע ואיך לא הזכירו רבינו. ואפשר שהוא מפרש מעשה דוד ואמנון מעשה אמנון שנזכר בו דוד נקרא ולא מתרגם אבל מעשה דוד בבת שבע לא נזכר כאן: 


! יג 
[[המפטיר בנביא וכו'.]] שם (דף כ''ג.) אמר עולא מפני מה המפטיר בנביא צריך שיקרא בתורה מפני כבוד התורה: [[ומה שאמר חוזר וקורא וכו'.]] כתב הטור נוהגים בשבת וביום טוב וביום הכפורים שיכולים להוסיף שבשבת השמיני מפטיר וביום טוב הששי וביום הכפורים השביעי ואתי שפיר בין למאן דאמר עולה ובין למאן דאמר אינו עולה שאם עולה והוסיפו עליהם אין לחוש שהרי יכולים להוסיף ואם אינו עולה הרי כבר קרא ז' לפניו: [[ולא יפטיר בנביא וכו'.]] סוטה פרק ואלו נאמרים (דף ל''ט:) אמר רבי תנחום אריב''ל המפטיר אינו מפטיר עד שיגלל ספר תורה. וכתבו הרי''ף ז''ל פרק הקורא עומד: [[ולא יפחות וכו'.]] ברייתא (מגילה כ''ג.): [[ומ''ש ואם הפסיק הענין וכו'.]] שם מתקיף לה רבא והא עולותיכם ספו דלא הויין עשרים וחד שאני התם דסליק עניינא והיכא דלא סליק עניינא לא והא אמר שמואל בר אבא זימנין סגיאין הוה קאימנא קמיה דר' יוחנן וכי הוה קרי עשרה פסוקים אמר לן איפסקו מקום שיש תורגמן שאני. ופי' הר''ן ז''ל משום דבהדי תורגמן היו עשרים ופסוק אחרון שחוזר וכופל עברית הרי כ''א: [[ובנביא אחד קורא וכו'.]] שם (כ''א:) ת''ר בתורה אחד קורא ואחד מתרגם ובלבד שלא יהא אחד קורא ושנים מתרגמין ובנביא אחד קורא ושנים מתרגמין ובלבד שלא יהו שנים קוראין ושנים מתרגמין ומכאן שצריך למחות באנשים המסייעין המפטיר אלא כולם צריך שישמעו מה שהמפטיר קורא: [[ומדלג מענין לענין.]] משנה (שם כ''ד.) מדלגין בנביא ואין מדלגין בתורה ועד כמה הוא מדלג עד כדי שלא יפסוק התורגמן. ופירש''י שלא יפסוק התורגמן שלא ידלג ממקום שהוא קורא אלא כדי שיוכל לגלול את הספר ולקרות במקום הדילוג קודם שיגמור התורגמן תרגום המקרא שדילג זה משום שאין כבוד לציבור לעמוד בשתיקה. ובגמרא תניא אין מדלגין מנביא לנביא ובנביאים של שנים עשר מדלג ובלבד שלא ידלג מסוף הספר לתחלתו. ואיתא להאי ברייתא נמי ביומא פרק בא לו (דף ס''ט) וכתבו שם התוס' אין לפרש מסוף שנים עשר לתחלתו דאם כן אפילו מתחלתו לסופו נמי לא דהיינו בכדי שיפסוק התורגמן אלא מסוף הספר לצד תחלתו כלל לא. והמדקדק בלשון רש''י ימצא שכיון לזה. וי''ל דהיינו דוקא בנביא של י''ב לנביא של י''ב אבל בנביא עצמו אפילו מסוף הנביא לתחלתו נמי דלא גרע משאר נביאים. על מה שכתב [[רבינו וכל המדלג לא ישהה בדילוג אלא כדי שישלים המתרגם תרגומו.]] כתב הראב''ד א''א אין זה מלשון הגמרא שלזה הענין צריך היה לומר עד כמה הוא מדלג עד כדי שיפסוק התורגמן והמשנה אמרה עד שלא יפסוק התורגמן עד כאן לשונו. ולרבינו י''ל דדא ודא אחת היא שהכוונה לומר שלא ישהה בדילוג עד אחר שהפסיק התורגמן: 


! יד 
[[הקורא בנביא וכו'.]] משנה שם מגילה (כ''ג: כ''ד.) הקורא בתורה לא יפחות מג' פסוקים ולא יקרא לתורגמן יותר מפסוק אחד ובנביא שלשה אם היו שלשתן ג' פרשיות קורא אחד אחד ובגמרא אם היו שלשתן שלש פרשיות כגון כי כה אמר ה' חנם נמכרתם. כי כה אמר ה' מצרים ירד עמי בראשונה. ועתה מה לי פה. וכתב הר''ן ז''ל דלאו דוקא ג' פרשיות דהוא הדין לשלשה ענינים חלוקים: 


! טו 
[[המפטיר בנביא מברך לפניו ברכה אחת.]] במס' סופרים ובפסחים (ק''ד:) גבי כל הברכות פותח בהם בברוך כתבו גם התוספות דלפני ההפטרה ברכה אחת. וק''ל על מנהגנו שאנו מברכים שתים וכן כתבם רבינו ז''ל בנוסח התפלות ואם אמרנו ששתיהן כחדא חשיבי צריך טעם למה נשתנית ברכה זו מכל הברכות שבעולם ואפילו אם נאמר שהם שתי ברכות מ''ט אין בשניה מלכות וא''ת מפני שהיא סמוכה לחבירתה א''כ לא הוה ליה לפתוח בברוך. וי''ל דכולה חדא ברכה היא שבתחלה מברך אשר בחר בנביאים טובים כלומר לאפוקי נביאי השקר ומשום דאיכא מילי טובא בנביאים טובים דהוו סיפור דברים ומיחזי דלית בהו קדושה משום הכי קאמר ורצה בדבריהם הנאמרים באמת כלומר כל דבריהם מרצון ודעת גבוה נכתבו והם דברי אמת לא כשאר דברי הימים של מלכים שיש בהם שינויים הרבה. ואח''כ ראו לחלוק כבוד לתורה ולמשה רבן של נביאים והזכירום הבוחר בתורה ובמשה עבדו, ולפי שלא יראה שמזכירין אותם אחר הנביאים פתחו בה בברוך לא לומר שהיא ברכה בפני עצמה שא''כ היו חותמין בה בברוך ולא פותחים כיון שהיא סמוכה לחבירתה ומפני שהזכיר התורה ומשה חזר להזכיר נביאי האמת והצדק להזכיר מלמעלה למטה. א''נ דברישא פתח בשבח דברי הנביאים בחלק הספוריי מהם לומר שאפילו באותו חלק יש לנו לשבח לאשר בחר בהם וכשבא להזכיר החלק הנבואיי הקדים התורה ומשה שמשם נובע החלק הזה ודקדק לומר בחלק הזה נביאי האמת והצדק והאמת לאפוקי נביאי השקר והצדק לומר שדברי הנבואה שמתנבאים הם דברים מצודקים ומזוקקים שבעתים. א''נ לנביאים שהם בעלי צדק ואינם מתגאים בנבואתם לעות אדם בריבו והוא דוגמת מאי דפתח בנביאים טובים ומכל מקום אינה אלא ברכה אחת כדפירש''י. ולענין החלק הספוריי נקט אשר בחר לשון עבר אבל בתורה וחלק הנבואיי נקט הבוחר לשון הוה כאילו בכל יום ויום הוא בוחר בהם ונותנן לישראל וכמו שאחז''ל על פסוק אשר אנכי מצוך היום בכל יום יהיו בעיניך כחדשים: [[שניה חותם בה בונה ירושלים וכו': כתב]] הראב''ד אנו אומרים משמח ציון בבניה עכ''ל. במסכת סופרים כתוב כדברי הראב''ד וכן אנו נוהגים: [[וכן אם חל ר''ח וכו'.]] בפ' במה מדליקין שבת (דף כ''ד:) אמר רב גידל אמר רב ר''ח שחל להיות בשבת המפטיר בנביא אינו צריך להזכיר של ר''ח שאלמלא שבת אין נביא בר''ח ואסיקנא דלית הלכתא ככל הנך שמעתתא דאתמר התם מדאריב''ל יה''כ שחל להיות בשבת המתפלל תפלת נעילה צריך להזכיר של שבת יום הוא שנתחייב בחמש תפלות, כלומר וסובר רבינו דהא דרב גידל בכלל דכי היכי דאמרינן יום הוא שנתחייב בחמש תפלות הכא נמי יום הוא שנתחייב בהפטרה וכן דעת רש''י והרי''ף. וכתבו הר''ן והרא''ש ז''ל שנהגו שלא להזכיר של ר''ח בהפטרה וכ''כ הר''ן בשם ה''ר יונה דאפילו לדעת רש''י והרי''ף אינו חותם בראש חדש כלל אלא אומר מעין המאורע וחותם בשל שבת דלא יפה כח ר''ח בהפטרה דליתא אלא בשביל שבת יותר משלש תפלות הקבועות בראש חדש וכך הם דברי רבינו שכתב מזכיר ראש חדש בברכה זו כמו שמזכיר בתפלה דמשמע דוקא הזכרה כמו בתפלה דהיינו הזכרה בלא חתימה: 


! טז 
[[כמה הם הקוראין וכו'.]] משנה (מגילה דף כ''א.) ביום טוב ה' ביום הכפורים ו' בשבת ז' אין פוחתין מהם אבל מוסיפין עליהן: [[וכתב]] הר''ן ז''ל שיש מפרשים דנהי דאין פוחתין קאי אכולהו אבל מוסיפין עליהן לא קאי אלא אשבת בלחוד אבל לא אשארא שלא להשוותן לשבת. אבל מדברי רש''י נראה דאכולהו הנך יומי קאי דכיון שאסורים במלאכה מוסיפין עליהן וליכא למיחש משום ביטול מלאכה. וזה דעת רבינו דאפכינהו וכתב שבת והדר כל הני ואכולהו כתב דמוסיפין עליהן: [[בראשי חדשים ובחולו של מועד וכו'.]] גם זה משנה שם בשני וחמישי ובשבת במנחה קורין שלשה אין פוחתין מהם ואין מוסיפין עליהם. ודאי דלא עדיף מנחת יום הכפורים ממנחת שבת. ותנן תו התם בראשי חדשים ובחולו של מועד קורין ארבעה אין פוחתין מהם ואין מוסיפין עליהם ואין מפטירין בנביא זה הכלל כל שיש בו מוסף והוא אינו י''ט קורין ארבעה וממילא נפקא כל הני ימים שאין בהם מוסף שאין קורין אלא שלשה. [[ומה שכתב שקורין בתעניות בשחרית ובמנחה.]] בפרק קמא דתענית (דף י''ב:) משמע דלא קרינן אלא במנחה וצ''ע: 


! יז 
[[אשה לא תקרא וכו'.]] (מגילה כ''ב) תנו רבנן הכל עולין למנין שבעה ואפילו קטן ואפילו אשה אבל אמרו חכמים אשה לא תקרא בתורה מפני כבוד הצבור. וכתב רבינו שקטן צריך שידע לקרות דאם לא כן אין קורין אותו לקרות בתורה וכדברי הרא''ש ז''ל וכתב גם כן שצריך שידע למי מברכין וכתבו ההגהות דהכי איתא בירושלמי: [[וכן מפטיר עולה וכו'.]] שם פלוגתא דאמוראי ופסקו הרי''ף והר''ן כמאן דאמר עולה. [[ומ''ש ואם הפסיק וכו'.]] תשובת רב נטרונאי כתבה הרי''ף ז''ל שם: [[ציבור שלא היה בהם וכו'.]] תוספתא כתבה הרי''ף שם בני בית הכנסת שאין להם מי שיקרא אלא אחד עומד וקורא ויושב ועומד וקורא ויושב אפילו שבע פעמים. וכתב הר''ן ז''ל פי' שאין שם יודע לקרות אלא הוא ומיהו יש שם עשרה דאי לא אין קורין בתורה פחות מעשרה והא דקאמר בכל זימנא ויושב היינו לדידהו שלא היו מברכין בתורה אלא ראשון לפניה ואחרון לאחריה הילכך אם לא היה חוזר ויושב במקומו בכל פעם לא יהא ניכר שיהא אלא כקורא אחד אבל בתר דתקון שיהא כל אחד מברך לפניה ולאחריה א''צ לישב דהא איכא היכרא. וקשיא לי דכיון שרבינו לא הזכיר המנהג הראשון למה לו לכתוב דין זה לכך אני אומר שאפילו לאחר התקנה סובר רבינו שצריך לישב ולעמוד כדי לעשות היכרא כאלו הם ז' עולים שכך דרכם לקום ממקומם לעלות: 


! יח 
[[בכל קריאה וכו'.]] משנה בגיטין פרק הניזקין (דף נ''ט.): [[וכל מי שהוא גדול.]] שם (דף ס'.) שיילוה לר''י נפחא אחר כהן ולוי מי קורא א''ל ת''ח הממונים פרנסים על הציבור ואחריהם ת''ח הראויים למנותם פרנסים על הציבור ואחריהם בני תלמידי חכמים שאבותיהם ממונים פרנסים על הציבור ואחריהם ראשי עם וכל אדם: [[והאחרון שגולל ספר תורה וכו'.]] מימרא דריב''ל סוף פרק בני העיר מגילה (דף ל''ב.): [[ומה שכתב לפיכך עולה ומשלים וכו'.]] כלומר אף על גב דבבבא שקודם זו אמר שגדול בחכמה קודם, להיות משלים עולה אפילו גדול שבציבור: 


! יט 
[[אין שם כהן וכו'.]] בפרק הניזקין גיטין (נ''ט.) אמר אביי נקטינן אם אין שם כהן נתפרדה החבילה. ומפרש רבינו כפי' הראשון של רש''י דהיינו נפסק הקשר ואיבד הלוי את כבודו בשביל חבילתו הנפרדת ואינו קורא כלל: [[אין שם לוי וכו' עד אחד משניהם פסול.]] שם אמר אביי נקטינן אם אין שם לוי כהן קורא ופירש''י במקום לוי. איני והאמר ר' יוחנן כהן אחר כהן לא יקרא משום פגמו של ראשון לוי אחר לוי לא יקרא משום פגם שניהם כלומר דלא ידעי אינשי פגמא בהי מינייהו ואמרי ראשון אינו לוי לפיכך חזר וקרא אי נמי שני אינו לוי אלא ישראל ומשני כי קאמרינן באותו כהן כלומר אותו כהן עצמו יחזור ויקרא במקום לוי. והדר שקיל וטרי תלמודא מה שכתב לוי אחר לוי דאיכא פגם שניהם דאמרי חד מינייהו לאו לוי הוא כהן אחר כהן נמי אמרי חד מינייהו לאו כהן הוא כגון דמוחזק לן באבוה דהאי שני דכהן הוא כלומר וליכא למימר לוי הוא הילכך לראשון הוא דאיכא פגמא ופרכינן דכוותא גבי לוי דמוחזק לן באבוה דהאי שני דלוי הוא ומאי פגמא איכא אלא ע''כ היינו פגמא דאמרינן אבוה ממזרת או נתינה נסיב ופסליה לזרעיה מקדושת לויה ובמקום ישראל קרא הכא נמי כהן שני אתי למימר גרושה או חלוצה נסיב ואחליה לזרעיה ומשני הואיל ובלוי קרא ליכא פגמא דאי סלקא דעתך חלל הוא סוף סוף לוי מי קא הוי שיקרא במקום לוי הלכך ע''כ כיון דאבוה כהן אין זה חלל ואין כאן פגם אלא לראשון. ואמרינן נמי התם דהך חששא ליתא אלא משום נכנסין ויוצאים שאין רואים אם ישלימו למנין הקוראין וכן אין רואים אם קרא זה במקום שקרא זה: 


! כג
((כ-כג)) [[כיצד סדר הקריאה וכו' אין קורין בחומשין וכו'.]] פרק הניזקין גיטין (דף ס'.) רבה ורב יוסף דאמרי תרווייהו אין קורין בחומשין בבית הכנסת מפני כבוד הציבור. וכתב הר''ן ז''ל שכותבין להם חמשה חומשין כל אחד לעצמו וכל ספריהם היו כמגילה כספר תורה שלנו ודוקא מפני כבוד הציבור הא מדינא קורין בהם ואע''ג דאמרינן התם ספר תורה שחסר יריעה אחת אין קורין בו הא פריקו לה התם בגמרא דלא דמי דהתם מיחסר במילתיה. ומיהו בחומשין שלנו מדינא אין קוראין בהם שהרי אינן עשויין כתיקון חכמים שאינן נגללים ולא נתפרין בגידין: [[ואין גוללין ספר תורה בצבור וכו'.]] ביומא פרק בא לו (דף ע'.) מימרא דרב ששת: [[לפיכך אם יצטרכו וכו'.]] שם אמר רבי יצחק נפחא ראש חדש טבת שחל להיות בשבת מוציאין שלשה ספרי תורות וקוראין באחד בענינו של יום ואחד בשל ראש חדש ואחד בשל חנוכה: [[ולא יקרא איש אחד בשתי תורות וכו'.]] גם זה שם אהא דתנן דכהן גדול קורא אחרי מות ואך בעשור וגולל ספר תורה ומניחו בחיקו ובעשור שבחומש הפקודים קורא ע''פ מקשה בגמרא ניתי ספר תורה אחרינא ונקרי אמר רב הונא בר יהודה משום פגמו של ראשון ומי חיישינן לפגמא והאמר רבי יצחק נפחא ראש חדש טבת שחל להיות בשבת מביאין ג' תורות וקורין באחד בענינו של יום ואחד בשל ראש חדש ואחד בשל חנוכה תלתא גברא בתלתא ספרי ליכא פגמא חד גברא בתרי ספרי איכא פגמא. ויש מדקדקין מלשון רבינו שכתב לא יקרא איש אחד ענין אחד בשתי תורות דשני ענינים מותר לקרות איש אחד בב' תורות וטעות הוא בידם שאם כדבריהם ה''ל לשנויי שאני התם דתלתא עניני נינהו ומדלא שני הכי אלא שני חד גברא איכא פגמא משמע בהדיא דחד גברא בתרי ספרי אף על גב דהוו תרי עניני דומיא דההיא דר''ח טבת איכא פגמא, [[ומה שכתב רבינו ענין אחד]] היינו משום דבשני ענינים אין קורין בתורה בספר אחד וכמו שכתב בתחלת הפרק הקורא יש לו לדלג ממקום למקום בענין אחד כגון אחרי מות ואך בעשור והשתא קאמר דאפילו בענין אחד דבספר אחד שרי לקרות חד גברא בתרי ספרי לא יקרא משום פגמו של ראשון: 


! כד 
[[הגולל ס''ת וכו'.]] פרק בני העיר (מגילה דף ל''ב) מימרא דר' שפטיה א''ר יוחנן. ופירש''י הגולל ס''ת מענין לענין והוא יחיד וס''ת מונח לו בין ברכיו גולל מבחוץ העמוד שהוא חוצה לו גוללו ויגול מצד חוץ לצד פנים שאם יאחוז עמוד הפנימי ויגול לצד החוץ יתפשט החיצון ויפול לארץ וכשהוא מהדקו כשגמר מלגלול ובא להדקו יאחוז בפנימי ויהדק על החיצון כדי שלא יכסה הכתיבה בזרועותיו שמצוה להראות את העם כשמהדקים: [[והתוספות]] כתבו בשם ר''ח דקאי אקשר דמטפחות דכשקושר המטפחת סביב הס''ת יהא הקשר מבפנים כלפי הכתב שאם יהיו מאחוריו כשיפתח הס''ת יהיה צריך להפכו על הכתב להתיר הקשר ואין זה דרך כבוד. והר''ן כתב גוללו מבחוץ למי שאוחז אותו קאמר שתהא הכתיבה כלפי הגולל ולא כלפי מי שאוחז ספר תורה וכשהוא מהדקו שמי שאוחז ספר תורה מהדק אותו אחר שיגלול כדי שיעמוד הכרך מהודק צריך שתהא הכתיבה כלפי המהדק ולא כלפי הגולל כללו של דבר הכתיבה ראוי שתעמוד כלפי אותו שעוסק בספר תורה מפני כבוד התורה. ואחרים פירשו שהיו נוהגים שהיה ספר תורה נתון בתיק ומ''ה קאמר שאם רצה לגוללו מצד זה לצד זה שגוללו מבחוץ כלומר שמוציאו מן התיק ואין גוללו מבפנים שמא יקרע וכשהוא מהדקו כלומר שמהדק הכרך אחר שנגלל נותן הספר בתיק ואחר כך מהדקו שם ואינו רשאי להדקו מבחוץ שאין זה כבודו: [[וצריך להעמידו על התפר וכו'.]] גם זה מימרא דרבי שפטיה אמר רבי יוחנן ופירש''י מפני שמתהדק יפה כשהתפירה בין שני העמודים. והרי''ף כתב דטעמא שאם יקרע יקרע על התפר: [[מקום שמוציאין ספר תורה וכו'.]] בסוטה פרק ואלו נאמרים (דף ל''ט:) מימרא דר' תנחום אריב''ל: 

~ הלכות תפילה וברכת כהנים - פרק שלשה עשר




! א 
עניני ההפטרות כתב רבינו בסוף ספר זה אצל נוסח התפלות והברכות: 


! ב 
[[עזרא תיקן להם לישראל וכו' עד קודם ר''ה.]] ברייתא פרק בני העיר (מגילה דף ל''ב:): [[ויש מי שמשלים התורה וכו'.]] בפרק בני העיר [כ''ט:] אמרינן דבני מערבא מסקי לאורייתא בתלת שנין: 


! ג 
[[מקום שמפסיקין וכו'.]] גם זה שם (דף ל''א:) בברייתא פלוגתא דרבי מאיר ורבי יהודה ופסק כרבי יהודה: 


! ד 
[[ובראשי חדשים הראשון הוא קורא וכו'.]] בפרק הקורא עומד (דף כ''א: כ''ב.) בעי צו את בני ישראל דהויא שמונה פסוקים היכי עביד ליקרו תלתא תלתא פשו להו תרי ואין משיירין בפרשה פחות משלשה פסוקים ליקרו ארבעה ארבעה וביום השבת דהוי תרי ובראשי חדשיכם חמשה היכי עביד ליקרו תרי מהא וחד מהא אין מתחילין בפרשה פחות מג' פסוקים ליקרו תרי מהא ותלתא מהך אין משיירין בפרשה פחות מג' פסוקין ופשטינן רב אמר דולג ושמואל אמר פוסק שלח ליה רבה בריה דרבא לרב יוסף הלכתא מאי שלח ליה דולג ואמצעי דולג. וכתב הרי''ף פירוש דולג חוזר השני וקורא פסוק השלישי שקרא הראשון ומוסיף שנים אחרים נמצא שקרא שלשה ונשארו שלשה קורא אותן השלישי. והקשה הרמב''ן ז''ל דסוף סוף איכא למיחש לנכנסין שהרואה אותו מתחיל בפסוק שלישי של פרשה יאמר הראשון לא קרא אלא שני פסוקים ואי לא חיישינן לנכנסין בדלא אפשר למה דולג יקראו השנים בפרשת צו והג' יקרא וביום השבת ופסוק אחד מובראשי חדשיכם דמאי איכא דאין מתחילין בפרשה פחות משלשה פסוקים והא ההיא אינה אלא משום הנכנסין והא אמרת דהיכא דלא אפשר לא חיישינן לנכנסין. ותירץ הרשב''א ז''ל דכשאמצעי דולג ליכא למיחש אלא לחד נכנסין דהיינו אותם שיכנסו בתחילת קריאת השני ואילו היו קורין בלא דילוג איכא למיחש לתרי גווני נכנסין חד לנכנסין בשעה שהוא מתחיל לקרות ובראשי חדשיכם שהוא סבור שמשם התחיל לקרות ואיכא למיחש נמי לנכנסין בתחלת קריאת הד' דכי חזו ליה מתחיל בפסוק שני סברי דקמא לא קרא אלא פסוק אחד הילכך דולג עדיף. והר''ן האריך ביישוב קושיא זו ואין כאן מקום להאריך: [[ואם חל ר''ח להיות בשבת וכו'.]] מגילה (כ''ט:) אמר ר' יצחק נפחא ר''ח טבת שחל להיות בשבת מוציאין שלש תורות אחד קורין בו ענינו של יום ואחד בשל ר''ח ואחד בשל חנוכה. ממילא משמע דכי הוה ר''ח דעלמא שחל להיות בשבת מוציאין שני ס''ת אחד קורין בו ענינו של יום ואחד של ר''ח. [[ומ''ש ומפטירין והיה מדי חדש בחדשו עד מחר חדש]] כך אמרו שם ל''א: [[וממ''ש רבינו ובשני קורא בו המשלים ובראשי חדשיכם ומפטיר קורא ענין ר''ח]] נראה שסובר רבינו שבספר ראשון קורין ששה ובשני קורא המשלים והמפטיר וקשה על זה ממ''ש רבינו להלן בפרק זה ועל דרך זו בכל יום ויום מימים טובים וכן ביום הכפורים ובשבעת ימי הפסח מוציאין שני ספרים בשחרית הראשון קורין בו אלו העניינות שאמרנו והשני קורא בו קרבן אותו היום האמור בחומש הפקודים והקורא ענין הקרבן הוא מפטיר בנביא שנראה שאין קורא בשני כי אם המפטיר בלבד. וי''ל שלא בא רבינו שם אלא לומר שהקורא ענין הקרבן הוא מפטיר בנביא ולא הקורא בספר ראשון אבל אם קורא המשלים בשני זה לא ביאר שם וכאן למדנו שאם רצו לקרות בספר שני קצת מהעולים הרשות בידם. ומכל מקום קשה שכתב כאן שהמשלים הוא זולת המפטיר אלמא אין המפטיר עולה מן המנין ובפרק שקודם זה כתב שעולה מן המנין וצריך לומר דהכא מיירי בשהפסיק בקדיש בין המשלים והמפטיר: 


! ה 
[[אבל פרשת האזינו וכו'.]] פרקא בתרא דראש השנה (דף ל''א.) וכתבו הרי''ף פרק הקורא עומד. [[ומ''ש ולמה פוסקים]] הוא לשון רבינו ונכון הוא: 


! ו 
[[שמונה פסוקים וכו'.]] (מנחות ל'.) אמר רבי יהושע בר אבא א''ר גידל אמר רב שמונה פסוקים שבתורה יחיד קורא אותם בבית הכנסת. ופירש''י אדם אחד קוראם ואין מפסיק בינתים כדי לעמוד אחר ולקרות. ורבינו מפרש דהיינו אפילו אין שם עשרה קורא אותם כדין קורא בצבור בברכה תחלה וסוף: [[וכתב]] הראב''ד לא שמענו דבר זה מעולם וכו' והצבור היכן הלכו עכ''ל. מ''ש לא שמענו וכו' אינו קושיא. ומ''ש ובמקומות הללו נהגו וכו' כלומר שבקריאת התורה נהגו שהחזן קורא ולא העולה ובשמנה פסוקים הללו נהגו שהעולה קורא לבדו. ונראה שטעמו מפני שהם מפרשים דהיינו דאמר רב גידל יחיד קורא אותם בבית הכנסת כלומר לבדו וגם זה הפירוש יתכן. ומ''ש שהוא ענין זרות י''ל דמשכחת לה שהיו עשרה בבית הכנסת ויצא אחד מהם או שלא היו בבית הכנסת אלא ט': 


! ז 
[[קללות שבתורת כהנים וכו'.]] משנה מגילה (דף ל''א) אין מפסיקין בקללות אלא אחד קורא את כולן בגמרא תנא כשהוא מתחיל מתחיל מפסוק שלפניהם וכשהוא מסיים מסיים בפסוק שלאחריהם אמר אביי לא שנו אלא בקללות שבתורת כהנים אבל קללות שבמשנה תורה פוסק מאי טעמא הללו בלשון רבים אמורות ומשה מפי הגבורה אמרן והללו בלשון יחיד אמורות ומשה מפי עצמו אמרן. וכתב ה''ר מנוח לאו דוקא פסוק אחד לפניהם דהא אין מתחילין בפרשה פחות משלשה פסוקים. וכתב עוד דבירושלמי סוף פרק בני העיר גרסינן כמנהגנו לקרות הקללות בגמגום אבל של משנה תורה אין צריך לגמגם: 


! ח 
[[מפסיקין למועדות וכו'.]] משנה שם (דף כ''ט.) לכל מפסיקין לראש חדש לחנוכה ולפורים ולתעניות וליה''כ: [[ומשה תיקן להם לישראל שיהו קוראים בכל מועד עניינו.]] ג''ז שם (ל' ל''א.) דתנן מה קורא בכל מועד והדר קאמר שנאמר וידבר משה את מועדי ה' אל בני ישראל מצותו שיהו קורין כל אחד ואחד בזמנו והא ודאי אסמכתא היא דקריאת התורה גופא תקנתא היא כמו שנתבאר בפ' י''ב. [[ומ''ש ושואלין ודורשין וכו'.]] ברייתא פרק קמא דמגילה [דף ד']: [[בפסח קורין וכו'.]] משנה פרק בני העיר [דף ל':] בפסח קורין בפרשת מועדות שבתורת כהנים ופירש''י דהיינו שור או כשב. ובגמרא [לא.] ת''ר בפסח קורין בפרשת מועדות ומפטירין בפסח גלגל. והאידנא דאיכא תרי יומי יומא קמא בפסח גלגל ולמחר בפסח יאשיהו. יום טוב האחרון של פסח קורין ויהי בשלח ומפטירין וידבר דוד ולמחר כל הבכור ומפטירין עוד היום. אמר אביי והאידנא נהוג עלמא למיקרי משך תורא קדש בכספא פסל במדברא שלח בוכרא: 


! ט 
[[בעצרת שבעה שבועות וכו'.]] באותה ברייתא (שם ל''א.) בעצרת שבעה שבועות ומפטירין בחבקוק אחרים אומרים בחודש השלישי ומפטירין במרכבה והאידנא דאיכא תרי יומא עבדינן כתרווייהו ואיפכא כלומר דביומא קמא בחדש השלישי ומפטירין במרכבה ולמחר שבעה שבועות ומפטירין בחבקוק: 


! י 
[[בראש השנה קורין וכו'.]] גם זה שם בראש השנה בחדש השביעי ומפטירין הבן יקיר לי אפרים וי''א וה' פקד את שרה ומפטירין בחנה והאידנא דאיכא תרי יומי יומא קמא כי''א למחר והאלהים נסה ומפטירין הבן יקיר לי: 


! יא 
[[ביוה''כ בשחרית וכו' עד ומפטיר ביונה.]] שם באותה ברייתא: 


! יב 
[[בסוכות בשני ימים טובים וכו'.]] ג''ז שם יום טוב הראשון של חג קורין בפרשת מועדות שבתורת כהנים ומפטירין הנה יום בא לה' והאידנא דאיכא תרי יומי למחר מיקרא הכי נמי קרינא אפטורי מאי מפטירין ויקהלו אל המלך שלמה. ויום טוב האחרון קורין כל הבכור ומפטירין ויהי ככלות שלמה למחר קורין וזאת הברכה ומפטירין ויעמוד שלמה [ויש אומרים ויהי אחרי מות משה]. וכתב הרא''ש ז''ל והכי איתא בירושל' והכי נהגינן עכ''ל: [[ובשאר ימות החג וכו'.]] בפרק בתרא דסוכה (דף נ''ה) אתקין אמימר בנהרדעא דמדלגי דלוגי ופי' רבינו בזה כתבו הרי''ף בשם גאון פרק בני העיר. ויש בקצת נוסחאות רבינו שיבוש והנוסחא הנכונה כך היא קורא הכהן ביום השני ולוי קורא וביום השלישי וישראל קורא וביום השלישי והרביעי חוזר וקורא ביום השני וביום השלישי. וכתב הר''ן ומיהו בי''ט אע''ג דספק ראשון ספק שני הוא כיון שעושין אותו י''ט לא מזלזלינן ביה לספוקי ומשום הכי לא קרינן אלא קרבן יום ראשון בלבד דהיינו [ובחמשה עשר יום]: 


! יד 
[[וכן ביום הכפורים וכו'.]] לפי שלמעלה לא הזכיר שיקראו בקרבנות ביוה''כ ובימי הפסח אמר דלאו דוקא בחול המועד דפסח הוא דקרינן בקרבן היום אלא ה''ה לשאר ימים טובים ונקט יוה''כ ופסח לדוגמא בעלמא. ושבעת ימי הפסח היינו בא''י אבל בח''ל תמניא הוו: [[ומ''ש שמוציאין שני ספרים.]] כבר כתבתי דנפקא ליה מדא''ר יצחק נפחא (מגילה דף כ''ט:) ר''ח טבת שחל להיות בשבת מוציאין שלשה ספרי תורות אחד קורין בו ענינו של יום ואחד קורין בו של ר''ח ואחד של חנוכה אלמא בכל יום שיש בו קרבן קורין בקרבן היום מוסף על סדר היום. [[אבל מ''ש והקורא ענין הקרבן הוא המפטיר בנביא]] הוא לפי שענינו של יום קודם כדמפורש במימרא דר''י נפחא והא ודאי המפטיר קורא בספר אחרון דאין לומר שיחזרו להביא ספר ראשון לקרות בו המפטיר. ובמרדכי כתב דאמרי' בירושלמי ומפטיר קורא במוספין: 


! טו 
[[ובכל יום שמוציאין וכו'.]] כוונת רבינו נראה שאם הוציאם בבת אחת כמנהגנו היום אין צריך קדיש אלא אחר אחרון ואם הוציאם זה אחר זה צריך לומר קדיש אחר הראשון ואחר האחרון אבל לא אחר האמצעי. אבל כבר אמרנו שהמנהג הפשוט לומר קדיש אחר המשלים לעולם ואח''כ עולה המפטיר בנביא וקורא בתורה אפילו ביום שאין מוציאין אלא ספר אחד וכ''ש ביום שמוציאין שני ספרי תורות ושלמו לקרוא בספר ראשון ואין המפטיר עתיד לקרות בו שאומר קדיש כפי המנהג אפי' הוציא השני ספרי תורות בבת אחת זהו פירוש דברי רבינו. ואנו נוהגים ביום שמוציאין שלשה ספרי תורות שאין אומרים קדיש עד אחר הספר השני וכן אחר ספר השלישי וכמו שכתב ה''ר דוד אבודרהם: 


! טז 
[[שבת שחל להיות בחולו של מועד וכו' עד ביום בא גוג.]] מימרא דרב הונא אמר רב בפרק בני העיר (דף ל''א.): 


! יז 
[[בחנוכה ביום ראשון וכו'.]] משנה שם (דף ל'.) בחנוכה בנשיאים ומפרש רבינו סדר קריאתם מה קורין בכל יום ופשוט הוא: [[ומפטירין בשבת כו' עד שלמה.]] כלשון הברייתא והגמרא שם (דף ל''א.): [[והקורא בענין חנוכה וכו'.]] מדאמרינן התם [כ':] במימרא דר''י נפחא שכתבתי בפרק זה דבספר אחרון קורין של חנוכה ומשמע לרבינו שהקורא אחרון בספר הוא מפטיר וכמו שכתבתי לעיל בסמוך: [[בפורים ויבא עמלק.]] משנה שם (דף ל':): 


! יח 
[[בתשעה באב קורין כו'.]] (שם ל''א:) אמר אביי האידנא נהוג עלמא למיקרי כי תוליד בנים ומפטירין אסף אסיפם. [[ומ''ש ובמנחה קורין וכו' בשאר ימי התעניות וכו' קורא ויחל משה.]] במ''ס פט''ו: [[ובתעניות שגוזרין וכו'.]] משנה פרק בני העיר (דף ל'. ל''א) בתעניות ברכות וקללות: 


! יט 
[[נהגו העם וכו'.]] כתוב במרדכי פרק בני העיר שנהגו ע''פ פסיקתא לאפטורי תלתא דפורענותא ושבע דנחמתא ותרתי דתיובתא והם נו''ע אר''ק שד''ש ע''כ והיינו כשיש שתי שבתות בין ר''ה (לי''ה) [לסוכות] אבל ברוב השנים שאין שם אלא שבת אחת מפטיר שובה. ורבינו סתם דבריו ע''פ רוב השנים שאין שם אלא שבת אחת: 


! כ 
[[ראש חדש אדר וכו'.]] משנה פרק בני העיר (שם דף כ''ט.) ראש חדש אדר שחל להיות בשבת קורין בפרשת שקלים חל להיות בתוך השבת מקדימין לשעבר ומפסיקין לשבת האחרת כלומר מקדימין לקרות פרשת שקלים בשבת שקודם ר''ח ומפסיקין מלקרות פרשה נוספת בשבת שאחר זו בשניה זכור בשלישית פרה אדומה ברביעית החדש הזה לכם. וכתב הר''ן דהאי בשניה זכור קאי בין אחל ראש חדש אדר להיות בשבת ובין אחל להיות בתוך השבת, ומיהו האי כגווניה והאי כגווניה דכשחל להיות בשבת האי שניה היינו שניה ממש ואי חל להיות בתוך השבת האי שניה שניה להפסקה שהשבת הבאה אחר הפסקה קורין בה זכור. ובגמרא (דף ל'.) איתמר ר''ח אדר שחל להיות ערב שבת רב אמר מקדימין וקורין בשבת שעברה ושמואל אמר מאחרין וכתב הרי''ף וקיימא לן כרב. תנו רבנן ר''ח אדר שחל להיות בשבת קורין כי תשא ומפטירין ביהוידע ואי זו היא שבת ראשונה כל שחל ר''ח אדר להיות בתוכה ואפילו בערב שבת. בשניה זכור ומפטירין פקדתי ואי זו היא שבת שניה כל שחל פורים להיות בתוכה ואפילו בע''ש. בשלישית פרה אדומה ומפטיר וזרקתי ואי זו היא שבת שלישית כל הסמוכה לפורים מאחריה. וכתב הרי''ף משכחת לה כשחל ר''ח ניסן להיות באמצע השבת. אבל אם חל ר''ח ניסן להיות בשבת הויא שלישית הסמוכה לר''ח ניסן ולכך סתם רבינו וכתב ואי זו היא שבת שלישית כל שסמוכה לרביעית. ומסיים בברייתא ברביעית החדש הזה וכו' וכמ''ש רבינו: 


! כא 
[[אבל בין שלישית וכו'.]] ירושלמי מימרא דרבי לוי כתבו הרי''ף פ' בני העיר: 


! כב 
[[כל פרשה וכו'.]] בפרק בני העיר (דף כ''ט.) וסוף משנה שכתבתי בסמוך תנן בחמישית חוזרין לכסדרן ובגמרא (שם ל':) לסדר מאי רבי אמי אמר לסדר פרשיות כלומר שבאותן ארבע שבתות אין קורין בסדר היום כלל ובחמישית חוזרין לקרות סדר היום ורבי ירמיה אמר לסדר הפטרות כלומר דבאותן ארבע שבתות גופייהו קרי סדר היום אלא שקורין ארבע פרשיות אלו עמהם אבל הפטרות ודאי מענין אותן פרשיות הן ולא מענין סדר היום ובחמישית חוזרין להפטיר מענין היום וכתב הרי''ף וקיימא לן כר' ירמיה: [[חל ר''ח אדר וכו' עד חוזר וקורא בספר שני וכו' עד ועשית כיור נחושת.]] הכל מימרא דאביי שם (דף ל'.) ובבא ראשונה אע''ג דאיכא מאן דפליג עליה כתב הרי''ף דקיימא לן כאביי ובבבא שניה תניא כוותיה בגמרא וטעם דינין אלו שכדי שידעו שמצות היום בפרשת שקלים כופלין אותה. וכתב הר''ן ז''ל ולדידן השתא לא מתרמי בואתה תצוה ולא בכי תשא אבל לדידהו הוה מתרמי: 


! כג 
[[ראש חדש אדר שחל וכו' עד והרביעי קורא בענין חנוכה.]] הכל מימרות דר''י נפחא פרק בני העיר (דף כ''ט:). אך [[מ''ש וכן ר''ח ניסן]] נלמד ממאי דאמר ר' יצחק נפחא בראש חדש טבת שחל להיות בשבת: 


! כה 
[[אף על פי שאדם שומע וכו'.]] פירקא קמא דברכות (דף ח'.) אמר רב הונא בריה דרב יהודה אמר רבי אמי אמר רבי מנחם לעולם ישלים אדם פרשיותיו שנים מקרא ואחד תרגום ואפילו עטרות ודיבון. ומפרש רבינו דהכי קאמר אפילו עטרות ודיבון שאין בו תרגום קורא שלש פעמים וכן פירש''י. ואמרינן בגמרא שלא יקדים ושלא יאחר ולכן כתב רבינו בכל שבוע ושבוע. ומלשון רבינו נראה דכל השבוע מיקרי עם הציבור אע''ג דלא מיקרי קמי שבתא אלא מרביעי ואילך. וכתב הרא''ש במדרש יש שצוה רבי לבניו אל תאכלו לחם בשבת עד שתגמרו את כל הפרשה ומיהו אם לא השלים קודם משלים לאחר אכילה. [[ומ''ש רבינו עד שישלים פרשיותיו וכו'.]] אראש דבריו קאי וה''ק באופן שנמצא משלים פרשיותיו עם הציבור: 

~ הלכות תפילה וברכת כהנים - פרק ארבעה עשר


! ב
((א-ב)) [[בשחרית וכו' עד ולפיכך יש בה נשיאת כפים.]] פרק בתרא דתענית (דף כ''ו:) אפליגו תנאי באיזו תפלות שיש בהם נשיאת כפים ואמר רב נחמן הלכה כרבי יוסי דאמר שחרית מוסף ונעילה יש בהם נשיאת כפים מנחה אין בה נשיאת כפים ומפרש התם טעמא דלא פרסי כהני ידייהו כל יומא במנחה משום שכרות וגזרינן תעניות אטו שאר ימים אבל נעילה דליתא בכל יומא לא גזרו בה רבנן. ואמרינן תו התם והאידנא מ''ט פרסי כהני ידייהו במנחתא דתעניתא כיון דסמוך לתפלת נעילה קא פרסי כתפלת נעילה דמיא: [[וכהן שעבר לדוכן וכו':]] 


! ג 
[[כשיאמר רצה וכו'.]] סוטה (דף ל''ח:) אריב''ל כל כהן שאינו עולה בעבודה שוב אינו עולה והא רבי אמי ור' אסי סלקי מיעקר הוו עקרי כרעייהו מימטא לא מטו להתם. ופירש''י מיעקר הוי עקרי רגלייהו ממקומן בעבודה אבל רחוק היה מקומן מן הדוכן ולא מטו עד דגמר ברכת העבודה. [[ומ''ש פניהם להיכל וכו' וכן מ''ש אצבעותיהם כפופות: ומחזירין פניהם וכו'.]] ברייתא שם (דף ל''ח.) שצריכין לברך פנים כנגד פנים: [[ומגביהין ידיהם וכו'.]] משנה שם: [[ומתחילין יברכך.]] לא ידעתי מנ''ל לרבינו שהם מתחילין יברכך. ואפשר שלמד כן ממה שאמרו [שם ל''ט.] אין הכהנים מתחילין בברכה אחרת עד שיכלה אמן מפי הציבור וכמו שאבאר בסמוך: 


! ה 
[[אין המקרא רשאי להקרות לכהנים וכו'.]] כפי גירסא זו שלפני האי אין המקרא רשאי להקרות היינו בראש פסוק שני או שלישי וא''א לפרש אין המקרא רשאי להקרות יברכך עד שיכלה אמן מפי הציבור שעונין אמן אחר הברכה שמברכין הכהנים אשר קדשנו בקדושתו של אהרן וכו' שהרי לדעת רבינו אינו מקרא אלא כהנים אומרים אותו מעצמם ואם כן אין דברים אלו על הסדר דהא אין המקרא רשאי וכו' היינו בראש פסוק שני או שלישי, ומ''ש [[אח''כ ואין הכהנים רשאים וכו']] היינו בראש פסוק ראשון שהם מתחילין יברכך דאילו בשאר תיבות שבברכת כהנים לא שייך למימר הכי שהרי אינם קורין עד שש''צ מקרא אותם. ולכך יותר ישר בעיני לגרוס אין המקרא רשאי לקרות כהנים וכך היא הגירסא בפרק ואלו נאמרים (דף ל''ט:) אמר רבי זירא אמר רב חסדא אין הקורא רשאי לקרות כהנים וכו' עד ואין הכהנים מתחילין בברכה אחרת עד שיכלה אמן מפי הציבור. וביאור ענין זה לדעת רבינו אין הקורא כלומר ש''צ שקורא כהנים כדי שיחזירו פניהם לברך אינו רשאי לקרותם כהנים עד שיכלה אמן של ברכת הודאה מפי הציבור ואין הכהנים רשאין להתחיל בברכת אק''ב של אהרן וכו' עד שיכלה דבור כהנים מפי המקרא ואין הציבור עונין אמן אחר ברכת אק''ב של אהרן וכו' עד שתכלה ברכה מפי הכהנים ואין הכהנים מתחילין בברכה אחרת דהיינו יברכך עד שיכלה מפי הציבור אמן אחר אק''ב של אהרן וכו': [[ואין ש''ץ וכו'.]] משנה בברכות (דף ל''ד.) וכתב רבינו דלא ידע אי זו ברכה מקרא אותם אם פסוק שני או שלישי כלומר דבפסוק ראשון ליכא לספוקי שהרי אינו מקרא יברכך אלא הכהנים אומרים אותו מעצמם. ויש לספק אם לפירוש זה רשאי לענות אמן אחר אק''ב של אהרן או נימא דלא פלוג רבנן: 


! ו 
[[אין הכהנים רשאים כו' עד שיגמור ש''צ שים שלום.]] מימרא דרבי זירא אמר רב חסדא בפ' אלו נאמרים (סוטה ל''ט:): [[ואינן רשאים לכוף וכו'.]] שם מימרא דרב חסדא: [[ומתקנות עזרא שלא יעלו הכהנים וכו'.]] ברייתא (שם דף מ'.) ופרק בתרא דר''ה (דף ל''א.). ומ''מ ט''ס יש בדברי רבינו דהא אמרינן בהני דוכתי דתקנת ריב''ז היא וגם במרובה (ב''ק פ''ב.) בעשר תקנות שהתקין עזרא ליתא להא אלא כך צריך לגרוס ומתקנת רבי יוחנן בן זכאי שלא יעלו הכהנים וכו': 


! ז 
[[כשהיו הכהנים מברכים את העם וכו'.]] בפרק ב' דחגיגה (דף י''ו) דרש רבי יהודה בר נחמני המסתכל בכהנים בזמן שבית המקדש קיים כשהיו עומדין על דוכנן ומברכין את ישראל בשם המפורש עיניו כהות וכתבו התוספות דאפילו בגבולין מיתסר משום היסח הדעת והכי איתא בירושלמי בפרק ג' דמגילה אמר רבי יוסי הדא אמרה שאסור להסתכל בכהנים בשעה שהם מברכין את העם אמר רבי חגי כלום אמרו אלא משום היסח הדעת אנא מסתכל ולא מסחנא דעתאי עכ''ל. וכיון דמשום היסח הדעת הוא אם כן גם הכהנים המברכים צריך שלא יסיחו דעתם וכל שכן הוא: 


! ח 
[[היה הכהן וכו'. עד ואומר להם כהנים.]] מימרא דאביי פרק ואלו נאמרים (סוטה דף ל''ח): 


! ט 
[[ומגביהין ידיהם למעלה וכו' עד מן הציץ.]] משנה שם: [[ואין העם עונין וכו'.]] משנה (שם דף ל''ז) במדינה אומר אותם שלש ברכות ובמקדש ברכה אחת ומפרש בגמרא (דף מ':) דהיינו לפי שאין עונין אמן במקדש ואין צריך כאן שום הפסק ובפרק סדר תעניות כיצד (תענית ט''ז:) תניא אין עונין אמן במקדש ואלא מהו אומר ברוך ה' אלהים אלהי ישראל מן העולם ועד העולם: 


! י 
[[ואומר את השם ככתבו וכו'.]] פרק ואלו נאמרים (סוטה ל''ז ל''ח) במקדש אומר השם ככתבו ובמדינה בכנויו: [[ומשמת שמעון הצדיק וכו': ולא היו חכמים וכו'.]] ברייתא פרק בתרא דקידושין (דף ע''א): 


! יא 
[[אין ברכת כהנים וכו' עד כמו שאמרנו.]] משנה וברייתות פרק ואלו נאמרים (סוטה דף ל''ח) דיליף כל הני דרשות מכה תברכו בג''ש דקראי אחריני: 


! יב 
[[אין הכהנים רשאים וכו' עד לא תוסיפו על הדבר.]] ברייתא בראש השנה פרק ראוהו בית דין (דף כ''ח): [[בשעה שכל כהן עולה וכו'.]] פרק ואלו נאמרים (סוטה ל''ט) א''ר אלעזר בן שמוע מימי לא נשאתי כפי בלא ברכה מאי מברך א''ר זירא אמר רב חסדא אשר קדשנו במצותו של אהרן וכו' כי עקר כרעיה מאי אמר ר' ירמיה וכו' וכי מהדר אפיה מציבורא מאי אמר אדבריה רב חסדא לרב עוקבא ודרש רבש''ע עשינו מה שגזרת עלינו וכו': 


! יג 
[[כשמחזירין הכהנים וכו'.]] נלמד ממה שיבא בסמוך: [[וכן כל פינות וכו'.]] הכי אמרינן בפ''ב דסוטה (דף ט''ז:) ופרק קמא דיומא ובזבחים (דף ס''ב): [[במקדש מברכין ברכת כהנים וכו'.]] במסכת תמיד פרק ז' תנן שאחר הקרבת תמיד של שחר היו עומדין על מעלות האולם ומברכין ברכת כהנים ולא נזכר שם שהיו מברכין אלא פעם זו: 


! יד 
[[בכל מקום משתדלין וכו'.]] ירושלמי פרק אין עומדין כתבוהו התוס' פרק א''נ (סוטה דף ל''ח.) אמר רב חסדא צריך שיהא החזן ישראל והיינו להשתדל אחריו אבל לא לעיכובא דהא תנן (ברכות ל''ד) ואם אין שם כהן אלא החזן לא ישא כפיו אלמא יכול להיות החזן כהן: 

~ הלכות תפילה וברכת כהנים - פרק חמשה עשר




! א 
[[הלשון כיצד וכו'.]] (מגילה דף כ''ד:) אמר רב חיפני ובישני כלומר אנשי חיפא ובית שאן שקורין לעייני''ן אלפי''ן ולאלפי''ן עייני''ן לא ישא את כפיו. וסובר רבינו שה''ה לכבדי פה וכבדי לשון וקורין לשבולת סבולת: 


! ב 
[[המומין כיצד וכו'.]] משנה שם כהן שיש בידיו מומין לא ישא את כפיו ובגמרא תנא מומין שאמרנו בפניו ידיו ורגליו אריב''ל ידיו בהקניות לא ישא את כפיו תנא ידיו בהקניות לא ישא את כפיו עקומות עקושות לא ישא את כפיו. ופירש''י בהקניות לינטי''ש בלעז. עקומות כפופות. עקושות לצידיהן. ומספקא לי מילתא בזמן הזה שנוהגים לכסות פניהם וידיהם בטלית בעת נשיאת כפים כיון דליכא למיחש להעם המסתכלים בו אם נאמר דמומין שבפניו וידיו לא מעכבי או נימא דלא פלוג רבנן בין מגולים למכוסים דבכל גווני מעכבי: [[מי שהיה רירו וכו'.]] שם אמר רב הונא זבלגן לא ישא את כפיו ופרש רבינו דהיינו רירו יורד על זקנו: [[וכן הסומא וכו'.]] מימרא דרבי יוחנן וברייתא שם: [[ואם היה דש בעירו וכו'.]] ברייתות שם: [[וכן מי שהיו וכו'.]] משנה שם כהן שיש בידיו מומין לא ישא את כפיו רבי יהודה אומר אף מי שהיו ידיו צבועות איסטיס ופואה לא ישא את כפיו מפני שהעם מסתכלין בו. ובגמרא תנא אם רוב אנשי העיר מלאכתן בכך מותר ומשמע דת''ק לא פליג ארבי יהודה אלא דת''ק אמר מומין ור''י אמר ידיו צבועות ועוד דבגמרא אמרו על סברתו תנא אם רוב אנשי העיר וכו' אלמא כוותיה קיימא לן: 


! ג 
[[כהן שהרג את הנפש וכו'.]] פרק אין עומדין (ברכות ל''ב): [[וכהן שעבד עכו''ם וכו'.]] בסוף מנחות (דף ק''ט) תנן הכהנים ששמשו בבית חוניו לא ישמשו במקדש ואין צריך לומר דבר אחר שנאמר אך לא יעלו כהני הבמות על מזבח ה' בירושלים. ופירש רש''י ואין צריך לומר דבר אחר אם שמשו לעכו''ם לא ישמשו עוד בירושלים. וכתבו התוספות שבספר הזהיר הביא ראיה מכאן שכהן שהמיר לא ישא את כפיו וזהו דעת רבינו וכיון שכן אפילו שב בתשובה לא מהני דקרא דאך לא יעלו כהני הבמות וגו' כששבו בתשובה נמי מיירי וכן מתני' דכהנים ששמשו בבית חוניו אפילו שבו בתשובה משמע. ויש חולקים ואומרים שאם שב בתשובה נושא את כפיו. [[ומ''ש בין באונס,]] צ''ע מנ''ל הא דכהני הבמות וכהנים ששמשו בבית חוניו לא משמע שהיו אנוסים. [[ומ''ש וכן כהן שהמיר לעכו''ם,]] כלומר ולא עבדה דאי עבדה מאי איריא המיר אפילו לא המיר נמי ולישניה דייק הכי דגבי עבד עכו''ם שהיה מעשה כתב אע''פ שעשה תשובה וגבי המרה כתב אף ע''פ שחזר בו, ומכל מקום צ''ע מנ''ל: 


! ד 
[[כהן נער וכו'.]] סוף פרק קמא דחולין (דף כ''ד:) תנו רבנן נתמלא זקנו ראוי לישא את כפיו. וכתבו התוספות דאע''ג דאמרינן בפרק לולב הגזול (סוכה דף מ''ב) דקטן היודע לפרוש כפיו מחלקין לו תרומה בבית הגרנות התם היינו שהוא פורש עם הגדולים כדי לבסם הקול אבל בפני עצמו כל שלא נתמלא זקנו אינו נושא את כפיו: [[והיין כיצד.]] ריש פרק בתרא דתענית (דף כ''ו:) אמרינן דלכולי עלמא שיכור אסור בנשיאת כפים. [[ומ''ש דברביעית לחוד אסור לישא את כפיו.]] כבר ביאר שהטעם משום דאיתקש ברכה לעבודה דכתיב לשרתו ולברך בשמו מה עבודה ברביעית אף נשיאות כפים ברביעית. [[ומ''ש שתה רביעית יין בשתי פעמים או שנתן לתוכו מעט מים מותר.]] הוא מדאסיקנא בפ''ג דכריתות (דף (פ''ה) [י''ג:]) דהלכה כרבי אליעזר דאמר אם הפסיק בו או שנתן לתוכו מים כל שהוא פטור אם נכנס למקדש וכיון דבביאת מקדש פטור בנשיאת כפים מותר דהא דאיתקש ברכה לעבודה אסמכתא בעלמא היא ודיינו שנאסור לישא את כפיו היכא שאם נכנס למקדש חייב: [[ומ''ש ואם שתה יותר מרביעית אע''פ שהוא מזוג ואע''פ ששתאו בכמה פעמים לא ישא את כפיו.]] הוא מדאסיקנא התם דהא דאם נתן לתוכו מים כל שהוא פטור דוקא ברביעית אבל אם שתה יותר מרביעית אע''פ שנתן לתוכו מים חייב ומשמע לרבינו דה''ה למאי דאמרינן אם הפסיק בו דדוקא ברביעית אבל ביותר מרביעית חייב: [[וכמה היא רביעית וכו'.]] בפרק ע''פ (פסחים ק''ט): 


! ה 
[[טומאת הידים כיצד כהן שלא נטל ידיו וכו'.]] מימרא דריב''ל פרק אלו נאמרים (סוטה דף ל''ט) ופירש''י שלא נטל ידיו לפני עלותו לדוכן כלומר ואע''פ שנטל שחרית וכן הסכימו התוספות. ואין נראה כן מדברי רבינו שכתב טומאת הידים ואי כשנטל ידיו שחרית עסיק טהרת הידים מיבעי ליה שהרי אינם טמאות אלא שצריך להוסיף טהרה על טהרתן ועוד דאם איתא הו''ל לכתוב אעפ''י שאין ידיו מלוכלכות ואינו יודע להם שום טומאה לא ישא עד שיטול כמו שכתב בפ''י מהלכות ברכות גבי נטילת ידים לאכילה וכ''כ בא''ח וז''ל כתב ה''ר אברהם בן הרמב''ם הלכה למעשה לפני אבא מארי ז''ל וזולתו ממורי התורה שכל כהן העומד בתפלה יגש לברכת כהנים וסומך על נט''י לק''ש ולתפלה עכ''ל: [[והחלל אינו נושא את כפיו לפי שאינו בכיהונו.]] פשוט בטעמו: 


! ו 
[[כהן שלא היה לו וכו'.]] דאמרינן בירושלמי דהניזקין שמא תאמר איש פלוני כהן מגלה עריות ושופך דמים הוא ת''ל ואני אברכם ומפרש רבינו דהיינו שאינו מדקדק במצות או שהעם מרננים אחריו אבל לא נודע דאילו הרג בודאי הא אמר ר' יוחנן כהן שהרג את הנפש לא ישא את כפיו: 


! ח 
[[עם שהם אחורי הכהנים.]] פרק אלו נאמרים (סוטה ל''ח:) תנא אבא בריה דרב מנימין בר חייא עם שאחורי הכהנים אינם בכלל הברכה: [[והעומדים מצדיהן וכו'.]] שם (ל''ח ל''ט) איבעיא להו צדדים מאי ת''ש להזות לפניו והזה לאחריו לאחריו והזה לפניו הזאתו פסולה כלומר דכוונה בעינן, לפניו והזה על הצדדים שבפניו הזאתו כשרה כלומר צדדים שיש ממנו ולהלן ולא צדדים שיש ממנו ולאחור וה''נ שלאחר הכהנים אע''פ שאינו אחריהם ממש כלאחריו דמי כלומר העם שאחורי הכהנים ואין מכוונין כנגד אחוריהם אלא משוכין לצדדים אינן בכלל ברכה. ורבינו סתם ולא חילק משום דמשמע ליה דכל כה''ג פשיטא דבכלל עם שאחורי הכהנים נינהו ולא איצטריך למעטינהו: [[ואם היתה מחיצה וכו'.]] מימרא דריב''ל פרק אלו נאמרים (שם ל''ח). [[ומ''ש הואיל ופניהם מול פני הכהנים]] לא למעט עם שכנגד צדדים שלפניהם דהנהו כלפניהם דמו אלא לומר דלא תימא הואיל ומחיצה אינה מפסקת עם שאחורי כהנים שאין ביניהם מחיצה הו''ל למיהוי בכלל ברכה לכך כתב ופניהם מול פני הכהנים: 


! ט 
[[נשיאת כפים בעשרה.]] משנה פרק הקורא עומד (מגילה כ''ג:) אין נושאין כפיהם בפחות מעשרה: [[ומ''ש וכהנים מן המנין: בה''כ שכולה כהנים וכו'.]] פרק אלו נאמרים (סוטה דף ל''ח:) אמר רב אידי אמר רבי שמלאי בה''כ שכולה כהנים כולן עולים לדוכן למי מברכין אמר רבי זירא לאחיהם שבשדות והתני רב שימי בה''כ שכולה כהנים מקצתן עולין לדוכן ומקצתן עונין אמן ל''ק הא דאשתיור בי עשרה הא דלא אשתיור בי עשרה. ופירש''י אשתיור בי עשרה מקצתן עולין לדוכן ועשרה הנשארין עונין אמן לא אשתיור בי עשרה לא חשיב ברכה לחודייהו והילכך כולם עולים ומברכין לאחיהם שבשדות. ולפיכך צ''ל שמ''ש [[רבינו ואם נשארו שם עשרה כהנים וכו']] דה''ה אם יש שם יותר מעשרה כהנים עשרה מהם אינן עולין לדוכן והשאר עולין ואלו העשרה עונין אחריהם אמן ואף ע''ג דברכת כהנים בעשרה וכהנים מן המנין שאני התם דישראל הם העונים אמן אבל הכא דכולם הם כהנים ואין ביניהם ישראל לא חשיבי לברכת כהנים לענות אמן אלא אם כן העונים הם עשרה. ומה שהחליף רבינו [[וכתב שבצפון ושבדרום ומי עונה אחריהם הנשים והטף.]] ירושלמי פ' אין עומדין: 


! י 
[[צבור שלא היה בהם כהן וכו' עד רשאי.]] משנה פרק אין עומדין (ברכות ל''ד): [[ואם אין להם כהן וכו' עד שים שלום: ומ''ש ואין העם עונין אמן]] כלומר אחר כל פסוק ופסוק שאין עונין אמן אלא כשהכהנים מברכים כנ''ל וכן כתב בכלבו, וי''מ דה''פ ואין עונין אמן אחר ושמו את שמי ולא נהירא: 


! יא 
[[כהן שנשא כפיו וכו'.]] כך פשוט בר''ה פרק ראוהו בית דין (דף כ''ח): [[כהן שלא עקר רגליו וכו'.]] פרק אלו נאמרים מימרא דריב''ל (סוטה ל''ח:): [[אבל אם עקר רגליו וכו'.]] שם תני רבי אושעיא: 


! יב 
[[כל כהן שאינו עולה לדוכן וכו'.]] שם אריב''ל כל כהן שאינו עולה לדוכן עובר בשלש עשה וסובר רבינו דלאו דוקא עובר אלא הרי זה כעובר משום דליכא לשון צווי אלא כה תברכו: [[כל כהן שאין מברך וכו' וכל כהן המברך וכו'.]] שם מימרא דריב''ל: [[סליק הלכות תפלה]] 

# הלכות תפילין ומזוזה וספר תורה

~ הלכות תפילין ומזוזה וספר תורה - פרק ראשון




! א 
[[ארבע פרשיות אלו וכו'.]] במכילתא ובהקומץ רבה (מנחות דף ל''ד:). ומ''ש והיה כי יביאך שבספר ואלה שמות איצטריך למכתב הכי משום דאיכא והיה כי יביאך במשנה תורה פרשה ואתחנן: [[ואפילו קוצו של אות אחת וכו'.]] במנחות פרק הקומץ בתרא (דף כ''ח) תנן שתי פרשיות שבמזוזה מעכבות זו את זו ואפילו כתב אחד מעכבן. ארבע פרשיות שבתפילין מעכבות זו את זו ואפילו כתב אחד מעכבן. ובגמרא (דף ל''ד) מעכבות זו את זו פשיטא אמר רב יהודה לא נצרכה אלא לקוצו של יו''ד: [[וכתב]] הרא''ש ז''ל בהלכות ס''ת קוצו של יו''ד פירש''י זהו רגל ימין כפוף למטה וק''ל דפשיטא דמעכבא דזהו עיקר גוף האות ופירש ר''ת שהוא לצד שמאל שכפוף למטה כדאמרינן התם (דף כ''ט) מפני מה ראשה של יו''ד כפוף למטה דלצד ימין קרוי רגלו ואמרינן נמי בפסיקתא דיו''ד יש לו נקודה אחת למטה ונקודה אחת למעלה וגם אמרו שם מפני מה יו''ד כפוף ולפי זה יש ליו''ד תג למעלה וגם כפוף למטה, ואפשר דקוצו של יו''ד היינו תג למעלה ויו''ד כפוף היינו רגל ימיני: 


! ב 
[[וכן ספר תורה שחיסר אפילו אות אחת וכו'.]] דעת רבינו דכיון דבתפילין ומזוזה אות אחת מעכב וכמו שנתבאר בסמוך ה''ה לספר תורה דהא תנן בפרק קמא דמגילה (דף ח':) אין בין ספרים לתפילין ומזוזות אלא שהספרים נכתבים בכל לשון ותפילין ומזוזות אין נכתבים אלא אשורית ועוד דאמרינן בהקומץ רבה (מנחות דף כ''ט:) ספר תורה שיש שלש טעיות בכל דף יתקן ד' יגנז ומדקאמר יתקן אלמא דקודם שתיקן אפילו בטעות אחד מיפסל כתפילין ומזוזות. והר''ן דחה ראיות אלו בפרק שני דמגילה ומ''מ זה דעת רבינו כמבואר בדבריו פרק עשירי מהלכות אלו. עוד ראיה לדברי רבינו מדאמרינן פרק קמא דב''ב אפשר ספר תורה חסר אות אחת וכתיב לקוח את ספר תורה הזה אלמא דכי חסר אות אחת אינו נקרא ספר התורה ועוד דאמרינן דאפילו אות אחת אסור לכתוב שלא מן הכתב כלומר שמא יחסר אות או ייתר אות אלמא אפילו חסרון אות אחת פוסל. והא דגרסינן בהניזקין (גיטין דף ס') אמר רבי שמואל בר נחמני אמר רבי יונתן ספר תורה שחסר יריעה אחת אין קורין בו דמשמע הא חסר פסוק אחד קורין בו י''ל דל''ק דאפשר לומר דר' יונתן בא ללמדנו שאין דין ספר תורה כדין המגילה שאם השמיט בה הסופר אפילו כמה יריעות וקראן הקורא ע''פ יצא אבל בספר תורה אפילו חסר יריעה אין קורין בו ומדאגמרן דחסרון פוסל בס''ת לענין קריאתו לא שנא לן בין חסרון מעט למרובה וממילא דאפילו חסר אות פסול כנ''ל לדעת רבינו: 


! ג 
[[עשרה דברים וכו'.]] מתבארות והולכות בסמוך: [[שכותבין אותן בדיו וכו'.]] ברייתא בשבת פרק הבונה (דף ק''ג) כתב שלא בדיו יגנזו. ומ''ש שהוא הל''מ. ירושלמי פ''ק דמגילה כתבו הרי''ף סוף הלכות ס''ת: 


! ד 
[[ומיבשין אותו וכו'.]] הכי משמע בפ''ב דנדה (דף כ') דדיו שלהם יבש היה מדאמרינן התם רבי אמי פלי קורטא דדיותא ובדיק בה ופירש רש''י ז''ל מבקע חתיכת דיו יבש ובודק בו מראית דם שחור: [[וזהו הדיו שמצוה וכו': ואם כתב שלשתן וכו'.]] כ''כ הרא''ש דאע''ג דבפרק שני דגיטין (דף י''ט) משמע דמי עפצא לאו היינו דיו כשמערבין בו קומוס שקורין גומ''א בלעז נקרא דיו: 


! ה 
[[אם כן מה מיעטה ההלכה וכו' עד פסולים.]] קשה דתניא בהבונה (שבת ק''ג) כתב האזכרות בזהב יגנזו משמע דוקא האזכרות אבל כתב אותיות אחרות בזהב כשר. וי''ל דה''ה לאותיות אחרות שכתבן בזהב פסול שהרי לא כתבן בדיו ואזכרות דנקט משום דסד''א שלרוב מעלתן ראויות ליכתב בזהב קמ''ל והכי משמע מדתניא במסכת סופרים פ''ק אין כותבין בזהב: 


! ו 
[[שלש עורות הן וכו'.]] יש גירסאות מחולפות בלשון רבינו יש גורסין זה החלק שממול השיער נקרא קלף וזה שממול הבשר נקרא דוכסוסטוס ופירוש זה כתב בעל הערוך בשם רבינו האי ז''ל ויש גורסין בלשון רבינו בהפך זה החלק שממול השיער נקרא דוכסוסטוס וזה שממול הבשר נקרא קלף. וכתב הר''ן ז''ל בשבת פרק המוציא שזה דעת רבינו והוא גם כן דעת הרמב''ן ז''ל וזו היא נוסחת רבינו מאין ספק כמבואר בתשובתו לחכמי לוניל שאכתוב בפ''ג בע''ה וכך היא גירסת ה''ר מנוח, ואפשר שאח''כ חזר בו וכתב כמו שכתוב בספרים שלנו שהוא כדעת רוב הפוסקים. ודע שדעת רבינו דאע''ג דמשמע בגמרא דכל דלא עפיץ עור מיקרי ולא גויל ולא קלף ואינו כשר לספר תורה ולא לתפילין ומזוזות לאו דוקא עפיץ דעיבוד סיד שלנו כעיבוד עפצים וכמ''ש התוס' בשם ר''ת וז''ש ואח''כ בעפצא וכיוצא בו מדברים שמכווצים את העור ומחזקים אותו: 


! ח 
[[הלכה למשה מסיני שיהיו כותבין וכו'.]] ברייתא בשבת פרק המוציא יין (דף ע''ט:) ובפרק הקומץ (מנחות ל''ב) הלכה למשה מסיני תפילין על הקלף מזוזה על הדוכסוסטוס קלף במקום בשר דוכסוסטוס במקום שיער ועוד התם תנא דבי מנשה כתבה על הנייר ועל המטלית פסולה על הקלף ועל הגויל ועל הדוכסוסטוס כשרה ואוקמוה בס''ת ועוד תניא שינה בזה ובזה פסולה ופירשו בגמרא לחדא אוקימתא שינה בזה ובזה היינו שכתב על הקלף במקום שיער על הדוכסוסטוס במקום בשר. והרא''ש בהלכות ס''ת פסקה לההיא דתנא דבי מנשה. וכתב הר''ן ז''ל בפרק המוציא יין דמצוה מן המובחר ספר תורה בגויל מדאמרינן בגיטין (דף נ''ד:) גוילים שבו לא עבדתים לשמן והיינו נמי דאמרינן בפ''ק דב''ב (דף י''ד:) גבי ס''ת שעשה משה דאקשינן בתרי פושכי היכי יתיב משום דמשמע לן דשל גויל היה דאי של קלף מאי קשיא ליה הרי יכול לגררן ולהעמידן על גלדן אלא ודאי מצוה מן המובחר בגויל וכן כתב ר''ח. ומ''מ בדיעבד כשר אף על הקלף ועל הדוכסוסטוס אלא שהרמב''ם כתב דעל הדוכסוסטוס פסול ולא נהירא עכ''ל. [[ומ''ש דגויל במקום שיער דוקא.]] פ''ק דמ''ס וירושלמי פ''ק דמגילה צריך לכתוב על הגויל במקום שיער ואם שינה פסול: 


! ט 
[[אף על פי שכך הוא הלכה למ''מ וכו'.]] בפ''ק דב''ב (דף י''ד) שאלו את רבי ס''ת בכמה אמר בגויל ששה טפחים בקלף איני יודע ומדלא מדכר דוכסוסטוס אלמא דוכסוסטוס כלל לא ואע''ג דבפרק המוציא (שבת ע''ט) תנא דבי מנשה כתבה על הקלף ועל הגויל ועל דוכסוסטוס כשרה ואוקמוה בס''ת רבי לא ס''ל הכי וכוותיה קיימא לן דהוא עדיף מתנא דבי מנשה ועוד דבירושלמי פ''ק דמגילה ובמ''ס פ''ק קתני גבי ספר התורה כותבין על הקלף במקום בשר ועל הגויל במקום שיער ומדלא מדכרי דוכסוסטוס אלמא כרבי ס''ל: [[וכן אם כתב את המזוזה על הקלף וכו'.]] ברייתא פרק המוציא יין כתב מזוזה על הקלף פסולה אמר רשב''א רבי מאיר היה כותבה על הקלף מפני שמשתמרת וסובר רבינו דכרבי מאיר קיימא לן וכן פסקו הפוסקים וטעמא משום דעבד בה עובדא ועוד דהא רשב''א קאי כוותיה ועוד דבגמרא מייתינן לה לסיועי לסתם תלמודא דאמרה דמזוזה נכתבת על הקלף אלמא הכי הלכתא ועוד דרב נמי אמר התם הכי וליכא מאן דפליג עליה. וקשה דאם כן כי תניא הלמ''מ מזוזה על הדוכסוסטוס ניתני על הדוכסוסטוס ועל הקלף אלא ודאי משמע דלמצוה דוכסוסטוס בעינן וכן כתב הרי''ף בהלכות מזוזה. וכתב הר''ן בפרק המוציא יין אע''ג דלישנא דהיה כותבה לכתחלה משמע י''ל דה''ק היה כותבה על הקלף כשלא היה מזדמן לו דוכסוסטוס א''נ שבמקום הצריך שימור כגון שעומדת במקום התורפה וכו' היה כותבה על הקלף מפני שמשתמרת יפה מן הדוכסוסטוס עכ''ל. [[ומ''ש רבינו או על הגויל וכו']] דכיון דהא דאמרינן מזוזה על הדוכסוסטוס היינו למצוה אם איתא דעל הגויל פסולה ניתני מזוזה על הדוכסוסטוס ועל הקלף למעוטי גויל דטפי עדיף לאשמועינן עיכובא מלאשמועינן מצוה א''ו על הגויל כשר ולא נאמר דוכסוסטוס אלא למצוה כנ''ל. והר''ן כתב בפרק המוציא ראיה אחרת: 


! י 
[[אין כותבין ספרים וכו' עד שלהן.]] ברייתא בשבת פרק שמונה שרצים (דף ק''ח): [[ומ''ש שנכתבין ע''ג עור של עוף טהור.]] מימרא דר''ה שם, וכל הני אע''ג דגבי תפילין מיתנו חדא מינייהו נקט וה''ה לאינך דהא תנן אין בין ספרים לתפילין ומזוזות וכו' ואית לן לקיומי האי כללא כל היכא דלא אשכחן שחילקו חז''ל ביניהם שבאותו דבר שחילקו נחלק ביניהם לא בדבר אחר: [[ואין כותבין ע''ג עור הדג וכו'.]] (שם) בעא מר בריה דרבינא מר''נ ב''י מהו לכתוב תפילין ע''ג עור של דג טהור א''ל אם יבא אליהו ויאמר אי פסיק זוהמא מיניה אי לא פסקא: 


! יא 
[[גויל של ספר תורה וכו'.]] בגיטין פ' הניזקין (נ''ד:) אמרינן דההוא דאמר ספר תורה שכתבתי גוילין שבו לא עבדתים לשמן נאמן ואמרינן התם דמפסלי בהכי: [[ומ''ש כל דבר שצריך מעשה לשמו אם עשהו הכותי פסול.]] הוא מדאמרינן בפ''ב דגיטין (דף כ''ג) דכותי אדעתא דנפשיה קא עביד: [[ומזוזה אינה צריכה וכו'.]] כבר נשאל רבינו על זה מחכמי לוני''ל והשיב וז''ל ילמדנו רבינו מפני מה עור של מזוזה אינו צריך עיבוד לשמה אע''פ שבספר תורה ותפילין צריך עיבוד לשמן ונפסלין אם לא נעבד לשמן ואי משום דקרי ליה למזוזה קדושה קלה הא ג''כ קורא לתפילין קדושה קלה: [[תשובה]] לא מפני זה אלא מפני שלא נשמע במזוזה עיבוד לשמה והיכא דאיתמר איתמר היכא דלא איתמר לא איתמר. וא''ת מ''ט ס''ת ותפילין צריכין עיבוד לשמן לפי שעצמו של ספר תורה ועצמן של תפילין הם המצוה לפיכך הוצרכו לעשות להם חשיבות יתירה והוצרכו לעבדן לשמן לפי שיזהר בעיבודן למען יעמדו ימים רבים ועצמה של מזוזה אינה המצוה ולא תחשב מצוה אלא מפני שהבית חייב ואם אין בית אין מזוזה אבל ספר תורה ותפילין חובת הגוף התדירה עכ''ל. ומ''ש מפני שלא נשמע וכו' על מ''ש בסוף ועצמה של מזוזה אינה המצוה הוא סומך דאילו מפני שלא נשמע לחוד לא מכרע מידי דהא תנן אין בין ספרים לתפילין ומזוזות וכו', וגם הטענה שטען שעצמה של מזוזה אינה המצוה היא תמוה בעיני דמנין לנו לומר כן כל זמן שלא מצינו בדברי רז''ל חילוק ביניהם: 


! יב 
[[הלכה למ''מ שאין כותבין וכו'.]] ירושלמי פ''ק דמגילה כתבו הרי''ף סוף הלכות ס''ת הלכה למ''מ שיהיו כותבין בעורות בדיו מסורגל פירוש משורטט. ואסיקנא בפ''ב דמגילה והלכתא מזוזה צריכה שרטוט תפילין אין צריכין שרטוט, וכיון דסתמא אמרינן בירושלמי כותבין מסורגל אכולהו הוה לן למימר דקאי אלא דמיעטו בגמרא דידן תפילין בהדיא אבל ס''ת דלא אימעוט בעי שרטוט ופירש רבינו למה אין התפילין צריכין שרטוט לפי שהם מחופין אבל המזוזה אינה מחופה כל כך שבנקל יכול להסירה ממקומה. והר''ן כתב בפ''ב דמגילה דטעמא משום דמזוזה נבדקת אחת בשבוע וכו': [[ומותר לכתוב תפילין ומזוזות וכו'.]] ברייתא פ''ב דמגילה: [[אבל ס''ת.]] שם מימרא דרבה בר בר חנה א''ר יוחנן והטעם שמא יטעה בחסרות ויתרות: [[וכתב]] ה''ר מנוח ודוקא לכתחלה אבל אם עבר וכתב שלא מן הכתב לא פסל. וצ''ע אם אותם פרשיות שבתפילין יכול לכתוב בס''ת שלא מן הכתב כיון דגריסן עכ''ל: 


! יג 
[[ספר תורה תפילין ומזוזות וכו'.]] בגיטין פרק השולח (דף מ''ה) אר''נ נקטינן ס''ת שכתבו אפיקורוס ישרף כתבו כותי יגנז ואמרינן בתר הכי ס''ת שכתבו כותי תני חדא ישרף ותני חדא יגנז ותניא אידך קורין בו ואוקימנא להא דתני יגנז כי האי תנא דתנא רב המנונא בריה דרבא מפשרוניא ס''ת שכתבו אפיקורוס ומוסר ביד אנס כותי ועבד אשה וקטן וישראל מומר פסולין שנאמר וקשרתם וכתבתם כל שישנו בקשירה ישנו בכתיבה וכל שאינו בקשירה אינו בכתיבה וכיון דר''נ סבר כתבו כותי יגנז כהאי ברייתא קי''ל, ואף על גב דתני אפיקורוס בהדייהו ובכתבו אפיקורוס אר''נ דישרף איכא למימר דאע''ג דלא קי''ל כברייתא באפיקורוס באידך קי''ל כוותה, א''נ דברייתא נמי סברה דכתבו אפיקורוס ישרף אלא משום דבאינך לא מצו למנקט ישרף לא נקט נמי באפיקורוס. ופירש''י אפיקורוס אדוק בעבודת כוכבים כגון כהניהם ישרף דודאי לשם עכו''ם כתבו כו' עבד ואשה אינן בקשירה דמ''ע שהזמן גרמא היא כותים גירי אריות הם כלומר ולא ברצון נפשם מומר ומוסר ביד אנס הרי פרקו מעליהם עול עכ''ל. ונראה דישראל מומר היינו מומר לכל התורה דאילו מומר לדבר אחד מאי איריא מוסר ביד אנס אפילו מומר לעבירה שאינה חמורה כ''כ פסול א''ו כדאמרן: [[נמצאו ביד אפיקורוס.]] (שם) מימרא דר''נ: [[נמצאו ביד כותי וכו'.]] (שם דף מ''ה) במשנה אין לוקחים ספרים תפילין ומזוזות מן הכותים יותר על דמיהם מפני תיקון העולם כלומר שלא להרגילן לגונבם ולגוזלן למכור ביוקר. ובגמרא א''ל רב בודיא לרב אשי יתר על דמיהן הוא דאין לוקחים הא בכדי דמיהם לוקחים ש''מ ס''ת שנמצא ביד כותי קורין בו דילמא לגנוז כלומר הא דדייקינן מתני' הא בכדי דמיהם לוקחים לגנוז קאמר ואין מניחין אותו בידו שמא כשר הוא וגונזין אותו מספיקא. ובתר הכי אמרינן נמצא ביד כותי אמרי לה יגנז ואמרי לה קורין בו ופסק רבינו דקורין בו כלישנא בתרא ועוד דפשטא דדיוקא דמתניתין הכי מוכחא דלקרות בו פודין אותו ואף על גב דדחי רב אשי אדיחוייא לא סמכינן אלא כשרים הם: 


! יד 
[[ספר תורה תפילין ומזוזות וכו' עד הרי אלו פסולין.]] כבר נתבאר למעלה: 


! טו 
[[הכותב ס''ת וכו'.]] בהניזקין (גיטין נ''ד:) אמרינן דההוא דאמר ס''ת שכתבתי אזכרות שבו לא כתבתים לשמן ופסל רבי אמי הס''ת ומוכח התם דאפילו באזכרה אחת שכתבה שלא לשמה מיפסל: [[לפיכך הכותב וכו'.]] במ''ס ובירושלמי פרק אין עומדין, וטעם תיבת לפיכך כיון שאם כתב אזכרה אחת שלא לשמה נפסלו אפילו מלך ישראל שואל בשלומו לא ישיבנו כדי שלא יסיח דעתו מהכוונה ויפסל ס''ת. וכתב רבינו אפילו מלך ישראל לומר שאם הוא מלך עכו''ם ישיבנו כדי שלא יהרגנו. [[ומ''ש הכותב את השם וכו' עד מאות שלפניו.]] בתוספתא ובמ''ס וכתבו הרי''ף בהלכות ס''ת והטעם שצריך להתחיל מאות שלפניו היינו משום שמא יהא רוב דיו על הקולמוס ויפול כשיכתוב השם ויצטרך למוחקו או שמא נדבק שער בראש הקולמוס ויפסיד הכתב: 


! טז 
[[שכח לכתוב השם וכו'.]] בהקומץ (מנחות ל') פלוגתא דתנאי וקאמר ר''ש שזורי כל השם תולין מקצתו אין תולין אמר רבין בר חיננא אמר עולא א''ר חנינא הלכה כר''ש שזורי וממילא משמע דדוקא בשם הוא דאין תולין הא בשאר תיבות תולין: [[בד''א בס''ת אבל בתפילין וכו'.]] בירושלמי פ''ק דמגילה והטעם משום דהוי שלא כסדרן. ואמרינן במכילתא כתבן שלא כסדרן יגנזו ואין מחלק בין פרשיות בין תיבות לאותיות: [[מותר לכתוב וכו'.]] בפרק הקומץ הטועה בשם גורר את מה שכתב ותולה מה שגרר וכותב השם על מקום הגרר דברי ר' יהודה כלומר אם לא כתב שם בן ד' שהיה לו לכתוב גורר בתער שיהיה יפה מקום הגרר אבל לא ימחקנו בעוד שהכתב לח שלא יהיה נאה ר' יצחק אומר אף מוחק וכותב רבה בר בר חנה א''ר יצחק בר שמואל בר מרתא הלכה מוחק וכותב וכיון דאסיקנא דמותר לכתוב השם על המחק מכ''ש שכותבין אותו על הגרד ואפילו בתפילין ומזוזות ובלבד שיהיו כתובים כסדרן: 


! יז 
[[כותבי ספרים וכו' עד בגד.]] ברייתא פרק בתרא דעירובין (דף צ''ה) ופ' הקומץ רבה בלשון הזה, ופי' הענין שהוא רוצה להגן שלא יפול אבק על האותיות ואמרו שלא יהפוך היריעה על פניה שנמצא הכתב תחתון לפי שהוא מנהג בזיון אלא פורס עליה בגד ואז לא יפול אבק על האותיות, וכתב רבינו תיקון אחר שיכפלנה: 


! יח 
[[ספר תורה תפילין ומזוזה וכו' עד אין שכר לו כלל.]] בגיטין פרק הניזקין (דף נ''ד:) ההוא דאתא לקמיה דרבי אמי א''ל ס''ת שכתבתי לפלוני אזכרות שבו לא כתבתים לשמן אמר ליה ספר תורה ביד מי אמר ליה ביד לוקח אמר ליה נאמן אתה להפסיד שכרך ואי אתה נאמן להפסיד ספר תורה אמר ליה רבי ירמיה נהי דאפסיד שכר אזכרות שכר דס''ת כוליה מי הפסיד אמר ליה אין שכל ספר תורה שאין אזכרות שבו כתובות לשמן אינו שוה כלום. ההוא דאתא לקמיה דרבי אבהו א''ל ס''ת שכתבתי לפלוני גוילין שבו לא עיבדתים לשמן א''ל ס''ת ביד מי א''ל ביד לוקח א''ל מתוך שאתה נאמן להפסיד שכרך אתה נאמן להפסיד ספר תורה ומאי שנא מדרבי אמי התם איכא למימר טעי בדרבי ירמיה הכא כיון דמפסיד כולא אגריה ואתא ואמר אימור קושטא קאמר. ופרש''י התם איכא למימר דמשקר ונתכוון להקניט וסבור שלא יפסיד אלא שכר אזכרות כרבי ירמיה אבל הכא גבי קלפים דידע הוא שיפסיד כל שכרו ואמר אימור קושטא קאמר: 


! יט 
[[אין כותבין תפילין וכו'.]] משנה סוף פ''ק דמגילה (דף ח':) אין בין ספרים לתפילין ומזוזות אלא שהספרים נכתבין בכל לשון ותפילין ומזוזות אינן נכתבין אלא אשורית רשב''ג אומר אף בספרים לא התירו שיכתבו אלא יונית. ובגמרא (דף ט':) א''ר אבהו א''ר יוחנן הלכה כרשב''ג. [[ומ''ש רבינו וכבר נשתקע יונית וכו']] כלומר אותו לשון יוני שהיו מדברים בו בימי חכמי משנה כבר נשתקע וכו': [[שכל אות שאין העור וכו'.]] בפרק הקומץ (מנחות כ''ט) א''ר יהודה אמר רב כל אות שאין גויל מקיפה מד' רוחותיה פסולה ושינה רבינו לשון גויל לעור כדי שיכלול דין זה גם לתפילין ומזוזה: [[וכל אות שאין התינוק וכו'.]] בהקומץ רבה שם (כ''ט:) רמי בר דיקולי דהוא חמוה דרמי בר תמרי איפסיק ליה כרעא דוי''ו דויהרג אתא לקמיה דר' זירא א''ל זיל אייתי ינוקא לא חכים ולא טיפש אי קרי ליה ויהרג כשר ואי לאו פסול: [[ומה שכתב לפיכך צריך ליזהר וכו'.]] נלמד מעובדא זו ועוד דבשבת פרק הבונה (דף ק''ג:) נמי תנא שלא יעשה יודי''ן ווי''ן ווי''ן יודי''ן ביתי''ן כפי''ן כפי''ן ביתי''ן: 


! כ 
[[עור שהיה נקוב וכו'.]] בשבת פרק שמונה שרצים (דף ק''ח) אמרי במערבא כל נקב שהדיו עוברת עליו אינו נקב וממילא שאם אינה עוברת נקב הוי ואסור לכתוב על גבי הנקב: [[לפיכך מותר לכתוב וכו'.]] שם מימרא דרב הונא: [[ניקב העור וכו'.]] בפרק הקומץ (מנחות דף כ''ט) אמר אשיאן בר נדבך משמיה דרב ניקב תוך הה''א כשר ירכו פסול ופירשו לה התם דניקב ירכו נשתייר בו מלא אות קטנה כשר ואם לאו פסול. [[ומה שכתב והוא שלא תדמה לאות אחרת]] נלמד מעובדא דרמי בר תמרי שכתבתי בסמוך: 

~ הלכות תפילין ומזוזה וספר תורה - פרק שני




! א 
[[כיצד כותבין וכו' עד על קלף אחד.]] ברייתות בפרק הקומץ (מנחות דף ל''ד ע''ב) ובמכילתא וכתבם הרי''ף בהלכות תפילין. [[ומה שכתב וגוללו כמין ספר תורה מסופו לתחלתו.]] כן כתבו הרא''ש והמרדכי וספר התרומה. וכתבו דטעמא משום דילפינן ממזוזה דאמרינן בהקומץ שם (דף ל''א ע''ב) כורכה מאחד כלפי שמע: 


! ב 
[[וצריך ליזהר בפרשיות.]] כן כתב המרדכי ואורחות חיים וכ''כ הרא''ש ז''ל בסדר תיקון תפילין: 


! ג 
[[וצריך ליזהר במלא וחסר וכו'. עד אין לו תקנה.]] במכילתא סוף פרשת בא אל פרעה: 


! ח 
[[וצריך ליזהר בתגין וכו':]] 


! י 
[[הלוקח תפילין ממי שאינו מומחה וכו'.]] פרק בתרא דעירובין (דף צ''ז) אמר רב חסדא אמר רב הלוקח תפילין ממי שאינו מומחה בודק שתים של יד ואחד של ראש או ב' של ראש ואחד של יד ואמרו שם בגמרא דחזקה דמחד גברא זבין ובעינן דיתמחי בשל יד ובשל ראש ואסיקנא התם דה''מ בכריכות אבל בצבתים בודק אפילו ארבע וחמש נמי. ופירש''י בצבתים דרך הלוקח ליקח צבת מאיש אחד וצבת מאיש אחר ולפיכך אף על פי שבדק צבת אחד צריך לבדוק גם שאר צבתים. וישוב דברי רבינו כך הם הלוקח תפילין ממי שאינו מומחה צריך לבדקן והא כיצד אם לקח ממנו מאה קציצות כלומר והם בכרך אחד או בצבת אחד בודק מהם ג' וכו' ואם לקח צבתים צבתים כלומר שהם כרוכין אגודות אגודות צריך לבדוק בכל צבת שתים של ראש ואחד של יד או שתים של יד ואחד של ראש: 


! יא 
[[הכותב תפילין וכו' עד סוף הפרק.]] בירושל' פ' בתרא דעירובין: 

~ הלכות תפילין ומזוזה וספר תורה - פרק שלישי




! א 
[[שיהיו מרובעות וכו'.]] בפרק הקומץ (מנחות ל''ה) ובפרק הקורא עומד (מגילה כ''ד:) תנא תפילין מרובעות הלמ''מ אמר רב פפא בתופרן ובאלכסונן כלומר שלא יפסידו בתפירתם את ריבועם במשיכת חוט התפירה ובאלכסונן נמי שיהא ריבוען מכוון אורכן כרוחבן כדי שיהא להם אותו אלכסון שאחז''ל כל אמתא בריבועא אמתא ותרי חומשי באלכסונא: [[ושיהיה בעור של ראש וכו'.]] פרק במה מדליקין (שבת כ''ח:) אמר אביי שי''ן של תפילין הלכה למשה מסיני ומפרש רבינו דהיינו שי''ן מימין ושי''ן משמאל ובשימושא רבה צורה דשי''ן דימינא תלת רישי ודשמאלא ארבעה רישי ואי אפיך לית לן בה: [[ושיכרוך הפרשיות במטלית.]] ירושלמי פ''ק דמגילה כתבו הרי''ף סוף הלכות ס''ת הלכה למשה מסיני שטולין במטלית ומפרש רבינו דהיינו שיכרוך הפרשיות במטלית: [[ושיכרוך אותה בשיער.]] שם בירושלמי ובבבלי פ' שמונה שרצים (שבת דף ק''ח) הל''מ שהתפילין נכרכות בשיער ונתפרות בגידין: [[ושעושין להם מעבורת וכו'.]] בהקומץ רבה (מנחות ל''ה) אמר אביי האי מעברתא דתפילין הל''מ וכתב הערוך פירוש מעברתא דתפילין הוא תיתורא וכן גשרים נקראים מעברתא ונקראים תיתורא ובתפילין הוא מקום שמכניסין בו הרצועה ונקרא מעברתא דתפילי עד כאן לשונו. וכתב הרא''ש ז''ל ולא בעי למימר דתרווייהו חדא מילתא היא דהא בגמרא חשיבי כב' כלומר דגרסינן הכי אמר רב חננאל אמר רב האי תיתורא דתפילי הל''מ אמר אביי האי מעברתא דתפילי ושי''ן של תפילין הל''מ אלא משום דמחברי אהדדי חשיב להו כחדא ודעת רבינו דתרווייהו חדא כפשט לשון בעל הערוך ואף ע''ג דכבר א''ר חננאל דהל''מ הוא איידי דבעי אביי למימר דשי''ן של תפילין הל''מ אמר נמי דהאי מעברתא הל''מ לומר כי היכי דההיא מעברתא הל''מ כדא''ר חננאל א''ר ה''נ שי''ן הל''מ היא ואיצטריך למימר הכי דלא תימא רב חננאל ואביי פליגי דלרב חננאל שמיע ליה דתיתורא דוקא הל''מ ולא שי''ן ואביי שמיע ליה דשי''ן דוקא הלכה למ''מ ולא תיתורא להכי הדר אביי ואדכר מעברתא לומר דלא פליג אדרב חננאל. ומלשון רבינו נראה שהבתים והתיתורא של עור אחד הם וכ''כ הרא''ש ז''ל דמשמע כן מפירש''י והעולם לא נהגו כן לפי שעור הבתים דק ועור התיתורא צריך שיהיה עב וחזק מפני שהרצועה שם תמיד ולכן כופלים עור לשנים ועושין נקב מרובע בכפל העליון ומכניסין בו הבתים והכפל התחתון מכסה פי הבתים ונמצאת מעברתא מהעור העב החזק: [[ושיהיו הרצועות שחורות.]] בפרק הקומץ (שם) אמר רב יצחק רצועות שחורות הל''מ ואמר בגמרא דהיינו מבחוץ אבל מבפנים מאי זה גוון שירצה ובלבד שלא יהיו אדומות: [[ושיהיה הקשר וכו'.]] (שם) אמר רב יהודה בר רב שמואל משמיה דרב קשר של תפילין הל''מ. ומפרש רבינו דהיינו שיעשה קשר כעין דל''ת: 

! ד
((ב-ד)) [[כיצד עושין וכו' עד מקום הרצועות.]] פשוט הוא וקצתו בשימושא רבה ופירוש מלת תובר כתב בעל הערוך שתוברות הם לולאות כגון בית כניסת המיין שעושים למכנסיים: 


! ה 
[[כיצד סידור הפרשיות וכו'.]] פרק הקומץ רבה (מנחות ל''ד:) ת''ר כיצד סדרן קדש והיה כי יביאך מימין שמע והיה אם שמוע משמאל והתניא איפכא אמר אביי ל''ק כאן לימין הקורא וכאן לימין המניח כ''כ הרי''ף בהלכות תפילין. וגירסת רבינו והקורא קורא כסדרן וכתב הרא''ש ז''ל שהיא גירסת ר''ת ומפרש רבינו והקורא קורא כסדרן כלומר כסדר שכתובין בתורה מוקדם מוקדם מאוחר מאוחר הלכך הא דקתני קדש והיה כי יביאך [מימין] שמע והיה אם שמוע [משמאל היינו ימין ושמאל הקורא] וכן דעת רש''י ז''ל. וכתב הרא''ש ז''ל דהכי משמע במכילתא בפ' והיה כי יביאך דתני בד' מקומות הזכיר הכתוב פרשת תפילין קדש והיה כי יביאך שמע והיה אם שמוע מכאן אמרו מצות תפילין ד' פרשיות והדר תני כותבן כסדרן ואם כתבן שלא כסדרן יגנזו ומשמע כסדר ששנאן ברישא אך ר''ת ור''ח ורבינו האי ורב שרירא ז''ל חולקים על רבינו ומפרשים הסוגיא בענין אחר: [[וכתב]] הראב''ד על דברי רבינו א''א רבינו האי אינו אומר כן וכו'. ולפיכך תפס הגאון דרך פשיטות הגמ' ושם ההויות באמצע עכ''ל: [[וכבר]] נשאל רבינו על זה מחכמי לוניל וזה לשון השאלה: [[יורנו]] רבינו מה שכתב בפ''ג כיצד סדור הפרשיות בתפלה של ראש מכניס פרשה אחרונה שהיא והיה אם שמוע בבית ראשון שהוא על ימין המניח וכו' ונחנו תלמידיך קבלנו מרבותינו שקבלו מהגאונים ורבינו האי בראשם דבעינן הויות באמצע וכן פירשו בסנהדרין הא דאמר רב יהודה אמר רב כל בית החיצון שאינו רואה את האויר פסול כגון קדש ושמע. וגם כן קבלנו מהם כי הקלף נקרא אותו צד שהשיער דבוק בו בעודו חי ודוכסוסטוס אותו צד שהיה דבוק בבשר וכמדומה לנו שנמצא בספרו הפך זה על כן משכנו ידינו מהם עד שיבא דברך יורנו כדת מה לעשות: [[תשובה]] זה שעלה בדעתכם בסדור הפרשיות וקלף שהוא החלק שהשיער דבוק בו כך היה דעתי מקודם ככם ותפילין שהיו לי במערב כך היו וכך כתב אותו שכתב חיבור בתפילין שמו רבי משה בר מיימון מקורטובא ואותו חיבור הוא שהטעני והטעה כל אנשי מערב מלפני וגם ה''ר יצחק זכרונו לברכה כוותיה ס''ל בתשובה וגם חכם אחד יש שמו רבי יעקב קלעי ככה עשה והרבה גאונים חלקו על דבר זה וכל אנשי מזרח וכל אנשי ארץ הצבי הקדמונים חולקים על דבר זה ואמרו כי החכמים הנאמנים פתחו התפילין של רבינו האי והיא כתובה על הסדר שכתבתי בחבורי ורבי משה דרעי כשבא מן המערב לארץ ישראל היתה תפלה שלו כמו אנשי מקומכם וכשהראוהו דברי הגאונים הקדמונים והראיות שלהם השליך תפליו ועשה על הסדר. והראיה ברורה בדבר זה מה שאמרו בהקומץ רבה והקורא קורא כסדרן כלומר כדי שיהא הקורא קורא קריאת הפרשיו' כסדר התור' ונוסח זה לא היה בספרים שלנו אבל הנה מצאתי הנוסחאות הישנות וכך היה כתוב בהם בכלן ומעשה רב שבני ארץ ישראל כולם זהירים במצוה זו וכסדר התורה כתבו איש מפי איש ולדברי הכל תפלה של יד סדר פרשיותיה על סדר התורה ודין הוא שתהא כתיבת שתיהן שוה שהרי לדברי רבי יוסי טולה עור על של ראש ומניחה על ידו ש''מ סדר אחד לשתיהן. וכן לענין קלף ודוכסוסטוס טעות גדולה כל האומר כמו שעלה על דעתכם שהדבר ידוע שאנו מצריכין להיות הכתיבה תמה נאה ביותר ובפירוש אמרו חכמים שהכותב על דוכסוסטוס יכתוב במקום שיער והכתיבה שעל הקלף תהיה במקום בשר ואם תאמרו כמו שאמרו מקצת הגאונים שהקלף הוא אותו חלק העבה מן העור שעל הבשר שקורין אותו הערביים ר''ק ועושים אותו בסיד ולו שני פנים האחד חלק ביותר שהוא הנאה לכתוב עליו ואחד שבו אדמומית מעוטה ואינו חלק והכתיבה בו אינו נאה אלא מפוזרת ומדובללת והוא מקום השיער והדוכסוסטוס הוא החלק הדק מן העור שקורין אותו בלשון ערבי קשט ויש לו שני פנים האחד נאה לכתיבה והוא מקום השיער והפנים האחרים דבוקים בחלק העבה אינם ראויים לכתיבה כלל אלא הדיו נבלע בהם וכל האותיות יהיו מטושטשות, נמצא לדבריכם ולדברי אותם שאמרו ככה תהיה הכתיבה בקלף ובדוכסוסטוס במקום ריעות ופחיתות שאין הכתיבה מעולה בהם. והראיה השנית שהכרעתי בה דברי האומר כדברי שכתבתי בחבורי זו היא כי הדבר ידוע שספר תורה מקודש יותר מן התפילין והתפילין מקודשים יותר מן המזוזה וכך היא ההל''מ שיהא עור כל אחד מהם חזק ובריא כדי לעמוד ולהתקיים כפי קדושתו ס''ת הוא עור שלם ותפילין על הקלף שהוא חצי העור העבה ומזוזה על הדוכסוסטוס על החצי האחר הדק נמצא כל אחד מהם לפי מעלתו בקדושה מעלת עורו הקיימת וכתיבת כל אחד במקום הנאה לכתיבה כדי שתהיה כתיבתן תמה עכ''ל. ומ''ש בתשובתו וכן כתב אותו שכתב חבור בתפילין שמו רמב''ם מקורטבא הוא חכם אחד בן עירו של רבינו ושמו כשמו וחיבר חבור בתפילין לבד שאילו רבינו לא בתפילין לבד חיבר או טעות הוא שנפל בתשובה זו מ''מ אנו למדים ממנה הצריך לנו לענין שיטת רבינו וכבר פשט המנהג בכל המקום אשר שמענו שמעם כדברי רבינו ורש''י ז''ל בסדר הפרשיות: [[ואם החליף וכו'.]] בהקומץ מימרא דרב חננאל אמר רב (ד' ל''ד ב:): 


! ו 
[[תפלה של יד וכו'.]] שם ת''ר כיצד כותבין תפלה של יד כותבה על עור אחד ומניחה בבית אחד בעור ואם כתבן על ד' עורות והניחן בבית אחד יצא וצריך לדבק דברי ר' יהודה רבי יוסי אומר אינו צריך ואסיקנא התם דהדר ביה ר''י: 


! ז 
[[כשהוא גולל הפרשיות וכו'.]] כבר נתבאר: 


! ח 
[[וכשמכניסין את הפרשיות וכו'.]] כבר נתבאר בראש הפרק. [[ועל מ''ש רבינו כורכין אותן במטלית ועל המטלית שיער]] כתב סמ''ג דבר זה להיפך בירוש' דמגילה הל''מ שיהו כותבין בעורות וכורכין בשיער וטולין במטלית וכן הוא בשימושא רבה. וי''ל לדעת רבינו דכיון דמוטב לכרוך השיער על המטלית מלכרוך השיער על הפרשה ואח''כ לטלות במטלית דאז לא יהיה המטלית מיושב כמו שהוא כשכורך השיער מעל למטלית יש לנו לומר דירושלמי ושימושא רבה לא אתו למימר אלא שצריך שיהיה שם כריכת שיער וטליית מטלית אבל לא לענין שיהיה קפידא על הסדר וכ''כ סמ''ק וא''ח והגהות מיימון דאין קפידא על הסדר: [[ומ''ש ושיער זה צריך להיות וכו'.]] ברייתא פ''ח שרצים (שבת ק''ח): [[וכבר נהגו וכו' בשל עגל.]] כתוב בשימושא רבה כדי שיזכור עון העגל ולא יחטא. [[ומ''ש בשיער זנב]] לפי שהוא ארוך ונאות לקשירה יותר משיער שעל גופו: 


! ט 
[[כשתופרים את התפילין וכו' עד שלהם.]] ברייתא פרק שמנה שרצים: 


! י 
[[כשתופרים התפילין וכו'.]] כבר נתבאר בראש הפרק. [[ומ''ש והלכה רווחת וכו' עד או י''ד עושה.]] בשימושא רבה: [[וכל התפירות וכו'.]] כ''כ גם הרא''ש ונראה שטעמם מפני שהם מפרשים כן מ''ש בשימושא רבה על מספר התפירות בר מדעייל ונפיק: 


! יא 
[[וצריך שיגיע החריץ וכו' ואם אין חריץ ניכר פסולות.]] ברייתא בפרק הקומץ (מנחות ל''ד:) וכתבה הרי''ף בהלכות תפילין ושוין שנותן משיחה וחוט בין כל אחד ואחד ואם אין חריצן ניכר פסולות: [[ומ''ש שצריך שיגיע החריץ עד מקום התפר.]] (שם דף ל''ה) אמר אביי צריך שיגיע חריץ למקום התפר רב דימי אמר כיון דמינכר תו לא צריך. ופרש''י וצריך שיגיע חריץ שבין בית לבית עד מקום התפר למטה כלומר עד בית מושבו דהיינו תיתורא. והרא''ש כתב שי''מ שחריץ של שי''ן דהיינו חודה של שי''ן למטה יגיע עד איחוי התפר וכפי' זה נראה, ונהגו כשני הפירושים להגיע חריץ השי''ן וחריץ הבדלת הבתים עד התפירה לחומרא כאביי ודלא כרב דימי עכ''ל: [[ומ''ש רבינו שאם לא היה החריץ מגיע למקום התפר כשר והוא שיהיה ניכר החריץ.]] טעמו מדתני' בהקומץ (שם ל''ד) ואם אין חריצן ניכר פסולות משמע דכל שהוא ניכר כשר בכל גווני ואם כן כי אמר אביי צריך שיגיע חריץ למקום התפר למצוה אמר כן ולא לעכב ואע''פ שהמרדכי נסתפק בזה רבינו פשיטא ליה: 


! יב 
[[רחבה כאורך שעורה.]] כ''כ הרי''ף ז''ל: [[ואורך רצועה של ראש כדי שתקיף את הראש וכו'.]] בסוף פרק הקומץ (שם ל''ה:) וכמה שיעורייהו אמר ר''ל עד אצבע צרידא רב כהנא מחוי כפוף רב אשי מחוי פשוט רבה קטיר להו ופשיט שדי להו רב אחא בר יעקב קטר ליה ומתלית ליה. ונראה שרבינו מפרש אצבע צרידא אצבע אמצעי וברצועה של יד מיירי וקטר ליה ומתלית ליה היינו קשר באמצע צרידא ומתלית פירוש קושר סביב אצבעו ג''פ ורבה קטיר להו ופשיט שדי להו קאי ארצועה של ראש וקטר להו היינו שהיה מקיף הראש וקושר הקשר ושאר הרצועות פשיט שדי כלומר היה פושטן ומשליכן שיהיו תלויות לפניו. [[ומ''ש רבינו עד שיגיעו עד הטבור]] נראה שכך היתה קבלה בידו. והטור כתב שיגיעו של ימין עד הטבור ושל שמאל עד החזה וי''א של צד ימין עד המילה ושל שמאל עד הטבור: 


! יג 
[[וקשר זה צריך כל תלמיד חכם וכו'.]] פרקא קמא דחולין (דף ט') מימרא: 


! יד 
[[הרצועה של תפילין וכו'.]] בפרק הקומץ (מנחות דף ל''ה) אמר רבי יצחק רצועות שחורות הל''מ ואוקימנא לה מבחוץ אבל מבפנים מאיזה צבע שירצה חוץ מאדום משום גנאי ודבר אחר מאי גנאי ודבר אחר מבפנים איכא זימנין דמתהפכא. והא דאמרי' משום גנאי יש מפרשים שמא יאמרו שמיפה עצמו למצוא חן בעיני הזונות ודבר אחר כהני עכו''ם שעושין סימנין מבגד אדום. ורש''י ז''ל פירש גנאי שמא יאמרו מדם חטיטיו נצבעו ודבר אחר שמא יאמרו אשתו נדה בעל ונצבעו בדם. ורבינו כתב טעם דגנאי לבד ולא חשש לכתוב עוד או שמא לא היה בגירסתו. [[ומ''ש ולא יהיה אחורי הרצועה וכו':]] 


! טו 
[[העור שמחפין בו וכו'.]] פרק נגמר הדין (סנהדרין מ''ח:) ת''ר ציפן זהב או שטלה עליהם עור בהמה טמאה פסולות עור בהמה טהורה כשרות ואף על פי שלא עבדן לשמה רשב''ג אומר אף עור בהמה טהורה פסולות עד שיעבדנו לשמה ופסק כת''ק. [[ומ''ש עור מצה.]] פי' דלא מליח ולא קמיח ולא עפיץ: [[ומ''ש ועור הרצועה צריך עיבוד לשמה:]] 


! טז 
[[אין עושין התפילין אלא ישראל וכו':]] 


! יז 
[[תפלה של ראש וכו'.]] בפרק הקומץ (מנחות ל''ד:) א''ר יוסי מודה לי רבי יהודה שאם אין לו תפילין של יד ויש לו שתים של ראש שטולה עור על אחד מהם כלומר דכשטולה עור אחד עליה נראה כבית אחת. והא שלח ר' חנינא משום ר' יוחנן תפלת ראש אין עושין אותה של יד ושל יד עושין אותה של ראש לפי שאין מורידין מקדושה חמורה לקדושה קלה לא קשיא הא בעתיקתא הא בחדתא בחדתא כלומר שלא הניחן אדם לעולם וצ''ל דשל יד שעשאה של ראש בשעשה לה ארבעה בתים והכניס כל פרשה בבית אחד דאי לאו הכי פסולה דהא אם אין חריצן ניכר פסולה. [[ומ''ש וכן רצועה של תפלה של ראש וכו'.]] נלמד מהדין הנזכר בסמוך: 


! יח 
[[תפילין שנפסקו וכו'.]] שם (דף ל''ה) אמר רב הונא תפילין כל זמן שפני טבלן קיימות כשרה ורב חסדא אמר נפסקו שתים כשרה שלש פסולה אמר רבא הא דאמר מר שתים כשרה לא אמרן אלא זו שלא כנגד זו אבל זו כנגד זו פסולה וזו כנגד זו נמי לא אמרן אלא בעתיקתא אבל בחדתא לית לן בה. א''ל אביי לרב יוסף ה''ד עתיקתא וה''ד חדתא א''ל כל היכא דכי מתלית בשלחא והדר חלים חדתא ואידך עתיקתא. ופירוש רבינו ברור הוא וי''מ בענין אחר וז''ל והר''י אסכנדרי ז''ל בביאור א''ח יש מפרשים הא מימרא דרב הונא שכל זמן שטבלה קיימת פי' התיתורא תהא קיימת בתפירותיה כולם כשרה ורב חסדא אמר אפילו נפסקו שתי תפירות עדיין כשרה שאין נפסלת אלא בפסיקת ג' תפירות אמר רבא הא דאמר רב חסדא דבפסיקת שתי תפירות לא מפסלא היינו דוקא כשנפסקו זה שלא כנגד זה שכל תפירה מי''ד תפירות יש לה פנים ואחור שאם נפסקת התפירה שמצד פנים תהא התפירה שכנגדה מאחור קיימת וכן אם נפסקה מצד חוץ תהא אותה שכנגדה מצד פנים קיימת אבל אם נפסקה מבפנים ומאחור שנמצאות שנעשו שתים זו כנגד זו מופסקות פסולה ולא אמרן בנפסקו שתים זו כנגד זו שפסולה אלא בחדתא שע''י שהם חדשות ועדיין לא נתיישב העור העליון על התחתון אלא על ידי חיבור התפירה שלמעלה ומלמטה הילכך כשניתקו שתי התפירות זו כנגד זו אחד מלמעלה ואחד מלמטה שלא נשתייר לתיתורא במה שתתיישב פסולה ודוקא כשהיא חדשה אבל כשהיא ישנה ומתיישבת במקומה אחר חתיכת התפירות כשרה אפי' נפסקו שתי תפירות זו כנגד זו ונתן סימן לחדשות כל היכא דמתלי השלחא פירוש כל זמן שאוחזן בעור התיתורא ומתלי השלחא עורו מתפשט ונבדל מדביקותו העליון והתחתון וכשמניחו חוזר ומתיישב במקומו נקראים חדשים ופסולות אבל אם אוחז עור התיתורא ומושכו ואינו בא אחריו אלא עומד במקומו ואין נבדל העליון מהתחתון כשרות אפילו נפסקו שתים זו כנגד זו שכגון זה נקראים עתיקתא. עוד יש סימן אחר כל היכא דמתלי במיתונא פירוש כשמושך ברצועה התלויה בה ואתיא עור התיתורא אבתרה כלומר שנבדל עור התחתון מהעליון ע''י משיכתו נקראים חדתא ופסולות זו כנגד זו ואם אין נפסק התיתורא העליון מן התחתון ע''י משיכה כזו אלא עומד ומתיישב במקומו ואינו כווץ נקראים ישנות. זהו פי' סוגיא זו על דעת הרמב''ם ז''ל אמנם רש''י והרא''ש מפרשים בעור חיפוי הבתים עכ''ל. ודבריו מיוסדים על גי' רש''י ז''ל שהיא וזה כנגד זה נמי לא אמרן אלא בחדתא אבל בעתיקתא לית לן בה אבל גירסת הרי''ף היא כמ''ש לא אמרן אלא בעתיקתא אבל בחדתא לית לן בה והיא גירסת רבינו: 


! יט 
[[רצועה שנפסקה וכו'.]] שם (ל''ה.) אביי הוה קאי קמיה דרב יוסף איפסיקא ליה רצועה דתפילין אמר ליה מהו למקטריה אמר ליה וקשרתם שתהא קשירה תמה אמר ליה רב אחא בריה דרב יוסף לרב אשי מהו למתפריה ועיולי תפירה לגו אמר ליה פוק חזי מאי עמא דבר. ופירש''י דפשט ליה לאיסורא וכן דעת רבינו. וכתב הרא''ש ז''ל ומיירי ברצועה המקפת את הראש ואת הזרוע דהתם בעינן קשירה תמה: [[ושיורי הרצועה וכו'.]] (ג''ז שם) א''ר פפא גרדומי רצועה כשרים ולא היא כלומר ואינן כשרים עד דליהוי בהו שיעורא: [[ולעולם יזהר וכו'.]] שם אמר רב נחמן בר יצחק ונוייהן לבר ומוכח התם דקאי ארצועות שהן חלקות מצד אחד וצבועות שחורות והוא נוייהן: 

~ הלכות תפילין ומזוזה וספר תורה - פרק רביעי




! א 
[[היכן מניחין תפילין וכו'.]] בסוף פרק הקומץ (מנחות ל''ז) בין עיניך זה קדקד היכא אמרי דבי רבי ינאי מקום שמוחו של תינוק רופס. פי' מכה: [[ומ''ש וצריך לכוין וכו' ויהי' הקשר בגובה העורף וכו'.]] שם (דף ל''ה) א''ר יעקב אמר רב יהודה קשר של תפילין צריך שיהא למעלה ועוד שם צריך שיהא הקשר כלפי פנים ופי' רש''י למעלה בגובה הראש ולא למטה בצואר. כלפי פנים ממול עורף ולא בצדי הראש, ומזה נלמוד שצריך לכוין אותה באמצע דכיון שהקשר הוא ממול עורף ממילא הקציצה היא בין העינים ובלאו הכי צריך לעשות כן כדי לקיים קרא דכתיב והיו לטוטפות בין עיניך: 


! ב 
[[ומה ומה שכתב ושל יד קושר אותה על שמאלו.]] שם (דף ל''ו ל''ז) ידך זו שמאל ומייתי לה מדכתיב אף ידי יסדה ארץ וימיני טפחה שמים ור' נתן יליף לה מקרא אחרינא: [[ומה שכתב על הקיבורת.]] ג''ז שם (דף ל''ז) על ידך זו קיבורת וכתבו התוספות והרא''ש קיבורת לשון קיבוץ בשר כמו קיבורא דאהיני. וכתבו התוס' והרא''ש ז''ל דהיינו גובה הבשר שבזרוע שהוא בין הכתף והקובד''ו וכן דעת רבינו וכן הסכימו כל הפוסקים וכן המנהג פשוט: 


! ג 
[[המניח תפלה של יד וכו'.]] משנה פרק הקורא את המגילה עומד (דף כ''ד:) העושה תפלתו עגולה סכנה ואין בה מצוה נתנה על מצחו או על פס ידו הרי זה דרך הצדוקים. ובגמרא לימא תנינא להא דתנו רבנן תפילין מרובעות הלכה למשה מסיני אמר רב פפא דעבידא כי אמגוזא. ואמתניתין פירש''י סכנה שלא תכנס בראשו. נתנה על מצחו של ראש ושל יד על פס ידו הרי זה דרך הצדוקים שמניחין מדרש חכמים והולכים אחר המשמע. ורבינו לא חשש לכתוב סכנה כיון דלענין דינא לא נפקא לן מידי דמאחר דאין מצוה כלל כי לא הוי בה סכנה לא ליעביד הכי: [[איטר מניח וכו'.]] בסוף פרק הקומץ (מנחות דף ל''ז) תנו רבנן איטר מניח תפילין בימינו שהוא שמאלו והתניא מניח בשמאלו שהוא שמאל כל אדם אמר אביי כי תניא ההיא בשולט בשתי ידיו: 


! ד 
[[תפלה של ראש וכו'.]] משנה פרק התכלת (מנחות דף ל''ח) ובגמרא (מ''ד) אמר רב חסדא לא שנו אלא שיש לו אבל אם אין לו מעכבת אמרו ליה אמרת אמר להו לא אלא מאן דלית ליה תרי מצות חד מצוה נמי לא ליעביד. ודבר פשוט הוא דנקטינן הכי דבין יש לו בין אין לו אינה מעכבת ואע''פ שבפירוש המשנה לרבינו כתוב דבאין לו מעכבת טעות סופר הוא ובנוסחא הערבית ליתא: [[וכיצד מברכין וכו'.]] בס''פ הקומץ (שם ל''ו) אמר רבה בר חייא בר רב הונא אמר רב חסדא שח בין תפלה לתפלה חוזר ומברך שח אין לא שח לא והא א''ר חייא משמיה דרבי יוחנן על תפלה של יד להניח תפילין ועל של ראש על מצות תפילין אביי ורבא דאמרי תרוייהו לא שח מברך אחת שח מברך שתים ופירש''י לא שח מברך אחת על של יד שח מברך אחת על של יד וחוזר ומברך על של ראש על מצות והרי בירך שתים וכן דעת הרי''ף וזה דעת רבינו. ויש חולקים ומפרשים לא שח מברך אחת על של ראש על מצות תפילין שח מברך שתים על של ראש שצריך לחזור ולברך להניח ונהגו כדברי רבינו: 


! ה 
[[וקושר של יד וכו'.]] שם תנא כשמניח מניח של יד ואחר כך מניח של ראש וכשהוא חולץ חולץ של ראש ואח''כ של יד בשלמא בהנחה של יד קודם דכתיב וקשרתם לאות על ידך והדר ולטוטפות בין עיניך אלא בחליצה מנ''ל אמר רבא בר המנונא אסברא לי והיו לטוטפות בין עיניך כל זמן שבין עיניך יהיו שתים: 


! ו 
[[מי שבירך להניח וכו'.]] בסוטה פ' משוח מלחמה (מ''ד:) שח בין תפלה לתפלה עבירה היא בידו וחוזר עליה מעורכי המלחמה ואע''ג דפליגי עליה היינו לענין החזרה אבל כ''ע מודה דעבירה היא בידו. וכתב הרא''ש דמפסיק לענות קדיש וקדושה. [[ומ''ש רבינו צריך לברך וכו'.]] כבר נתבאר בסמוך: 


! ז 
[[תפילין כל זמן שמניחן וכו'.]] ברייתא פרק לולב וערבה (סוכה דף מ''ו) תפילין כל זמן שמניחן מברך עליהם דברי רבי וחכ''א אינו מברך אלא שחרית בלבד ואסיקנא דהלכתא כרבי ואמרי' בגמרא רבנן דבי רב אשי כל אימת דממשמשי בהו מברכי וכתבוהו הרי''ף והרא''ש בהלכות תפילין. ורבינו שהשמיטו נראה שהטעם מפני שהוא ז''ל מפרש כפירוש ר''י שכתב הרא''ש דלא מברך אלא כשנשמטו ממקומם וממשמש בהם להחזירם למקומם וזה לא היה צריך לכתוב דכיון שנשמטו ממקומם כשמחזירם למקומם הנחה גמורה היא ובכלל כל זמן שמניחם מברך עליהם הוא. ואם נפשך לומר שהוא מפרש כפירוש רש''י והתוספות דכל אימת דממשמשי בהו אפילו לא נשמטו מברכי עלייהו צריך לומר שהוא ז''ל מפרש שהיו מברכים לשמור חוקיו כמו שכתבו התוספות ומאחר דקי''ל דבשעת סילוק תפילין אין מברכין לשמור חוקיו גם כשממשמש אין מברכין ומפני כך השמיטו: [[וכל המצות כולן וכו'.]] פ''ק דפסחים (דף ז':) מימרא דשמואל והביאה הרי''ף בהלכות תפילין: [[ומ''ש לפיכך צריך לברך על התפלה של יד אחר הנחה וכו'.]] בפרק הקומץ (מנחות ל''ה:) מאימתי מברך עליהם משעת הנחה עד שעת קשירה. ויש לדקדק בדברי רבינו היכי קאמר דמשום דכל המצות מברך עליהם עובר לעשייתן לפיכך צריך לברך אחר הנחה דאדרבא אם יברך קודם הנחה הוי טפי מברך קודם לעשייתן. וי''ל דבעינן שיברך קודם עשייתן בסמוך וכדמשמע לישנא דעובר וקשירתן זו היא עשייתן ואם יברך קודם הנחתן לא הוי עובר לעשייתן. ועי''ל שמ''ש לפיכך צריך לברך אקודם קשירתן קאי ולא אאחר הנחה ולא אתא לאשמועינן אלא דלא נימא הנחתן זו היא עשייתן וצריך לברך קודם הנחה דליתא אלא קשירתן זו היא עשייתן ולפיכך יכול לברך קודם קשירתן אע''פ שהוא אחר הנחתן. [[ומ''ש צריך לברך]] ה''ק קודם קשירתן הוא דצריך לברך כדי שלא יהא אחר עשייתן אבל אם רצה לברך קודם הנחתן הרשות בידו דהא דת''ר מאימתי מברך עליהם משעת הנחתן לאו למימרא דקודם לכן לא יברך אלא לומר שאף משעת הנחתן יברך דשפיר חשיב עובר לעשייתן, ואפשר שזה היה דעת רבינו ירוחם שכתב ומברך עליהם קודם הנחה דהיינו עובר לעשייתן, אבל מדברי הרא''ש והר''ן בפרק לולב הגזול נראה כמו שכתבתי בתחלה דאיהו מברך קודם הנחה: 


! ח 
[[כשחולץ אדם תפיליו וכו'.]] פרק אמר להם הממונה (יומא ל''ג) אמר ר''ל אין מעבירין על המצות אמר רבה עבורי דרעא אטוטפתא אסור. ומפרש רבינו כמו שפי' התוספות בשם רבינו האי דאיירי בשעה שחולץ תפילין ומניחן בתיק שלא יעביר אותם של יד ויתנם בכיס תחלה ואח''כ של ראש למעלה דא''כ כשיבא להניחן יפגע בשל ראש תחלה ויצטרך להעביר על המצות כי יצטרך להניח של יד קודם של ראש הילכך צריך להניח בתיק של ראש תחלה ועליהם של יד: 


! ט 
[[כלי שהכינו וכו' עד כמו שהיה.]] מימרא דרב חסדא פרק מי שמתו (ברכות כ''ג:) ופרק נגמר הדין (סנהדרין מ''ח): [[ואסור לתלות וכו'.]] פרק מי שמתו (ברכות כ''ד) א''ר חנינא אני ראיתי את רבי שתלה תפיליו מיתיבי התולה תפילין יתלו לו חייו ל''ק הא ברצועה הא בקציצה ואי בעית אימא ל''ש רצועה ל''ש קציצה אסור וכי תלה רבי בכיסתא תלה. ופסקו הרי''ף והרא''ש ז''ל כלישנא בתרא ולחומרא וכן דעת רבינו: 


! י 
[[זמן הנחת תפילין וכו'.]] בעירובין פרק בתרא (דף צ''ה צ''ו) ובסוף פרק הקומץ (מנחות ל''ז) עד מתי מניחן עד שתשקע החמה ר' יעקב אומר עד שתכלה רגל מן השוק וחכ''א עד זמן שינה ומודים חכמים שאם חלצן ליכנס לבית הכסא ושקעה חמה שוב אין מניחן. תניא ושמרת את החקה הזאת למועדה מימים ימימה ימים ולא לילות מימים ולא כל ימים פרט לשבתות וימים טובים דברי ר''י הגלילי ר''ע אומר לא נאמר חוקה זאת אלא לענין פסח בלבד דקא סבר לילה זמן תפילין אבל שבתות וי''ט לאו זמן תפילין ונפקא ליה מוהיה לאות על ידך יצאו שבתות וי''ט שהן עצמן אות. וכיון דחזינא דתנאי דברייתא קמייתא כולהו ס''ל לילה לאו זמן תפילין הכי קי''ל דאין הלכה כר''ע מחביריו. מיהו פלוגתייהו בהנחה לכתחלה דלר' עקיבא מניחין לכתחלה ולהנך רבנן אין מניחין לכתחלה כדתניא בהדיא ומודים חכמים שאם חלצן וכו' כלומר אפי' לא חלצן אלא ליכנס לבית הכסא שהוא חולץ ע''מ לחזור ולהניחן כיון ששקעה חמה אח''כ שוב אין מניחן, וז''ש רבינו זמן הנחת תפילין כלומר זמן הנחתן בתחלה ביום ולא בלילה ודין אם הניחן ואחר כך שקעה חמה אם זקוק לחלצן אם לא יתבאר בסמוך ומייתי רבינו לשבתות וי''ט מוהיה לאות דהוא קרא דר''ע משום דאע''ג דפסקינן דלא כוותיה היינו דוקא במאי דאמר לילה זמן תפילין הוא משום דכל הנך רבנן פליגי עליה אבל בשבתות וי''ט כ''ע מודו ליה לענין דינא אלא דר''י הגלילי מייתי לה מחד קרא ור''ע מייתי לה מחד קרא והלכה כר''ע מחבירו. ונחלקו הפוסקים בחולו של מועד שיש מהם אומרים דבכלל י''ט הם ואין מניחין בהם תפילין וי''א שמניחין וכן נראה מדברי רבינו שכתב בפרק י' משביתת י''ט כותב אדם תפילין לעצמו. ומנהג העולם היה להניחן עד שבימי רבנן בתראי מצאו בספר הזוהר לשיר השירים שמי שמניח תפילין בחול המועד כמי שקוצץ בנטיעות ונמנעו מלהניחם עוד בחול המועד: [[ומאימתי זמן הנחתן.]] כלומר שיכול [[להניחן משיראה את חבירו וכו'.]] דגרסינן בפרק קמא דברכות (דף ט':) גבי הא דתנן מאימתי קורין את שמע בשחרית אחרים אומרים משיראה את חבירו ברחוק ד' אמות ויכירנו אמר אביי לתפילין כאחרים לק''ש כותיקין כלומר שאותו זמן שקבעו אחרים לק''ש הוא לתפילין שמאותו זמן ואילך הוא זמן הנחתן. ורש''י גורס לתפלה כאחרים ועכ''ז מפרש כן שכך כתב לתפלה להניח תפילין שמצות הנחתן קודם ק''ש עכ''ל. נראה שטעמו שאם תפלה זו פירושו כמשמעו קשה היה לו להקדים ולומר לק''ש כותיקין לתפלה כאחרים. ואהא דאמרינן משיראה את חבירו וכו' אמרו בירושלמי במה אנן קיימין אי ברגיל אפי' ברחוק טפי חכים ליה ואי בשאינו רגיל אפילו קרוב לגביה לא חכים ביה תפתר ברגיל ואינו רגיל כהדין אכסניא דאתי לקיצין: 


! יא 
[[מי שהניח תפילין וכו'.]] בסוף פרק הקומץ (מנחות ל''ו:) אמר רבינא הוה יתיבנא קמיה דרב אשי וחשך ולא סליק תפילי אמרי ליה לשמרן קא בעי מר א''ל אין וחזיתיה לדעתיה דלא לשמרן קא הוה בעי אלא קסבר הלכה ואין מורים כן ומאחר שרבינו פוסק כמ''ד לילה לאו זמן תפילין הוא הוצרך לפרש דהיינו דוקא לענין שלא יניחם לכתחלה אבל אם כבר הם בראשו אינו חייב לחלצן כי היכי דלא תקשה הלכתא אעובדא דרב אשי. [[ומ''ש אלא מלמדין את הכל שלא יניחו עליהן תפיליהן בלילה]] אין הכוונה שלא יניחום בקום עשה שזה מן הדין הוא שאסור ולא מטעם אין מורים כן לבד אלא הכוונה שלא יניחום עליהם בשב ואל תעשה: [[וכל המניח תפילין וכו'.]] שם א''ר אלעזר המניח תפילין משתשקע החמה עובר בעשה קסבר השמר דעשה עשה השמר דלאו לאו ר' יוחנן אמר עובר בלאו השמר דעשה נמי לאו הוא ופסק כר' יוחנן: 


! יב 
[[היה בא בדרך וכו'.]] ספ''ק דיו''ט (דף ט''ו) אמר אביי תפילין הואיל ואתו לידן נימא בהו מילתא היה בא בדרך ותפילין בראשו ושקעה עליו חמה מניח ידו עליהם עד שמגיע לביתו היה יושב בבית המדרש ותפילין בראשו וקדש עליו היום מניח ידו עליהם עד שמגיע לביתו. ופירש''י היה בא בדרך בע''ש מניח ידו עליהם שלא יראום וחכמים התירו לו להכניסם לעיר דרך מלבוש דהויא העברה כלאחר יד משום בזיון. ובית המדרש בשדה היה ואינו משתמר. וכפי גירסת ספרים שלנו בדברי רבינו שהיא ושקעה עליו חמה וקדש היום אם כן הוא מפרש כדברי רש''י. וא''ת אמאי שני אביי בלישניה ונקט גבי בא בדרך ושקעה וגבי יושב בבה''מ וקדש היום וראיתי כתוב בשם הרמב''ן בספר המלחמות דאורחא דמילתא נקט שהבא בדרך מסתכל בשקיעה והיושב בבית המדרש לשקיעה ולקידוש היום. אבל ק''ל על דברי רבינו שאם כן ה''ל לסמוך דינין אלו למה שאמר וכן שבתות וימ''ט אינן זמן תפילין. ואם הגירסא בדברי רבינו ושקעה עליו חמה לבד בלא וקדש היום וכן היא בהר''ר מנוח אפשר לומר דבבא קמא מיירי בחול ולפי שכתב דלילה לאו זמן תפילין הוא להניחן בשב ואל תעשה אלא שיחלצו אותם סמך ענין לו היה בא בדרך ושקעה שיכול להניחן עליו בלי שיחלצם ולא הצריכוהו לסלקן ולאוחזן בידו דאפשר שמפני הדרך אינו מזדמן לו לחלצן או מפני טרדתו יפלו ממנו וכיון שכתב היה בא בדרך ושקעה עליו חמה סמך לו היה יושב בבית המדרש וקדש עליו היום. [[ומ''ש ואם יש בית סמוך לחומה וכו'.]] מפורש שם בברייתא: [[ואם לא חלץ תפילין וכו'.]] שם (מנחות ל''ו.) א''ר אלעזר אם לשומרן מותר. ומשמע לרבינו דלא שרי כדי לשומרן אלא שלא לחלצם אבל להניחם לכתחלה לא וכדמשמע מעובדא דרב אשי. ויש לתמוה על רבינו שכתב לעיל בסמוך מי שהניח תפילין קודם שתשקע החמה וחשכה עליו אפילו הן עליו כל הלילה מותר היאך כתב כאן ואם לא חלץ תפיליו מששקעה עליו מפני שלא היה לו מקום לשמרן ונמצאו עליו כדי לשמרן מותר דמאי איריא לשמרן אפילו שלא לשמרן נמי. ואפשר דמשום דלעיל כתב דהא דשרי שלא לסלקן הוי הלכה ואין מורים כן כתב כאן דהיינו דוקא כשאינו מתכוין לשמרן אבל אם היה הוא מתכוין לשמרן מותר ומורים כן, וזהו שכתב גבי לשמרן מותר סתם ולא כתב שאין מורים כן וכן משמע פשטא דעובדא דרב אשי דאמר ליה רבינא לשמרן בעי מר וא''ל אין: 


! יג 
[[כל הפטור וכו'.]] משנה פרק מי שמתו (ברכות י''ז:) נשים ועבדים וקטנים פטורים מק''ש ומן התפילין. ושנינו עוד שם מי שמתו מוטל לפניו פטור מק''ש ומן התפילין ותניא נמי התם (שם י''ח) המשמר את המת פטור מק''ש ומן התפלה ומן התפילין. וחתן כבר כתב רבינו בפרק ד' מהלכות קריאת שמע שהוא פטור מכל המצות: [[קטן שיודע לשמור תפיליו וכו'.]] ברייתא סוף פרק לולב הגזול (סוכה מ''ב): [[חולי מעים וכו'.]] פרק כל הבשר (חולין דף ק''י) אמר רב יהודה חולי מעים פטורים מן התפילין ומשם למד רבינו למי שאינו יכול לשמור נקביו אלא בצער: [[וכל הטמאים וכו'.]] בפ' שני דסוכה (דף כ''ה) מתמהינן לימא קסבר ר' יוסי בעל קרי אסור להניח תפילין ואוקי אביי משום הכי הא דר' יוסי בגוונא אחרינא הרי בהדיא דטמאים חייבים בתפילין: [[מצטער ומי שאין דעתו מיושבת וכו': כתב]] ה''ר מנוח אע''ג דבשאר מצות אמרינן מצטער איבעי ליה ליתובי דעתיה הכא שאני משום היסח הדעת. וכתב עוד מדאמרי' במדרש שהיה חושש בראשו לא היה מניח תפילין של ראש משמע דמצטער פטור מהתפילין עכ''ל. ואע''פ שיש להשיב על ראיה זו דשאני התם שהצער היה בא לו מצד הנחת התפילין אילו היה מניחן מ''מ קצת סמך הוא: [[כהנים בשעת העבודה וכו'.]] פרק שני דזבחים (דף י''ט) ופירש''י דטעמא משום דהעוסק במצוה פטור מן המצוה: 


! יד 
[[חייב אדם למשמש וכו'.]] בפרק הקומץ (מנחות ל''ו:) אמר רבה בר רב הונא חייב אדם למשמש בתפילין בכל שעה ושעה ק''ו מציץ ומה ציץ שאין כתוב בו אלא אזכרה אחת אמרה תורה על מצחו תמיד שלא יסיח דעתו ממנו תפילין שיש בהן כמה אזכרות לא כ''ש: 


! טו 
[[תפילין צריכין גוף נקי.]] פ' במה טומנין (שבת מ''ט) א''ר ינאי תפילין צריכין גוף נקי מ''ט אביי אמר שלא יפיח בהם רבא אמר שלא יישן בהם כלומר דלאביי אע''פ שאין זהיר בשינה מניחן כיון דזהיר שלא יפיח דשינה גופה אינה אלא גזירה שמא יפיח. ויש לתמוה על רבינו למה כתב טעם אביי דהא קי''ל כרבא לגבי אביי ואפשר שטעמו משום דתניא דישן בהם כדבסמוך, ועוד משום דבפרק ר''א דמילה (שם ק''ל) גרסינן א''ר ינאי תפילין צריכין גוף נקי מ''ט שלא יפיח בהן רבא אמר שלא יישן בהם. וכיון דסתם תלמודא נקט דשלא יפיח בהם הכי קי''ל ולא הוצרכו לשנותה בהדי יע''ל קג''ם משום דלא אפסיקא הלכתא בהדיא כאביי. ועוד דכיון דתניא כוותיה לא הוה דומיא דהנך: [[לפיכך אסור לישן בהם וכו'.]] בפ''ב דסוכה (דף מ''ב) תניא אין ישנים שינת עראי חוץ לסוכה מ''ט אמר רב אשי גזירה שמא ירדם אלא הא דתניא ישן אדם שינת עראי בתפילין אבל לא שינת קבע ליחוש שמא ירדם אלא אמר רבה בב''ח א''ר יוחנן במניח ראשו בין ברכיו עסקינן רבא אמר אין קבע לשינה ופירש''י ואין בה חילוק בין קבע לעראי לענין סוכה שאין אדם קובע עצמו לשינה שפעמים שאינו אלא מנמנם מעט ודיו בכך הילכך זו היא שינתו וגבי תפילין דטעמא משום שלא יפיח בהם ולא משום איסור שינה בהאי פורתא לא אתי לידי הפחה. ובתר הכי אמרינן תני חדא ישן אדם בתפילין שינת עראי אבל לא שינת קבע ותניא אידך בין קבע בין עראי ותניא אידך לא קבע ולא עראי ל''ק הא דנקט להו בידיה הא דמנחי ברישיה הא דפריס סודרא עלייהו ומפרש רבינו כי מנחי ברישיה לא קבע ולא עראי משום דחיישינן דילמא לא מדכר דתפילין עליה ואתי להפיח כי פריס סודרא עלייהו ודאי מדכר דתפילין עליה ולא אתי להפיח כי נקיט להו בידיה אפילו קבע נמי שרי כיון שאינם בראשו אפילו יפיח לית לן בה ולשמא יפלו מידו לא חיישינן שהרי כרוכין הם בידו ולא דמי להא דתניא לא יאחוז אדם תפילין בידו ויתפלל ולא יישן בהם שינת קבע ולא שינת עראי דההיא אחיזה בעלמא בלא כריכה: [[ובהגהות]] מיימוניות כתוב בשם הרמ''ך שלדעת רבינו הא דת''ר לא יאחוז אדם תפילין בידו וכו' ולא יישן בהם לא שינת קבע ולא שינת עראי צריך לדחוק ולפרש דלא יישן לא קאי אלא יאחוז דרישא אלא מילתא באפי נפשה היא. ואין צורך לידחק בכך אלא ההיא ברייתא כשאינם כרוכים בידו היא אבל אם כרוכין בידו שרי וכדפרישית: [[והראב''ד]] השיג אינו כן אלא כל זמן שהם בידו לא יישן בהם כלל שמא יפלו מידו והכי איתא בגמרא בפירוש עכ''ל. ואני אומר דלשמא יפלו ליכא למיחש דמ''ה דייק רבינו שכתב היו תפיליו כרוכים בידו לומר דדוקא בכרוכין בידו הוא דשרי משום דליכא למיחש שמא יפלו כיון שהם כרוכין אבל אם לא היו כרוכים אלא שהיה תופס אותם בידו בלא כריכה דאיכא למיחש שמא יפלו מידו פשיטא דאסור. ומ''ש הראב''ד והכי איתא בגמרא בפירוש כבר ישבתי הגמרא לדעת רבינו: [[ומ''ש רבינו ולא היתה עמו אשה.]] הוא מדתני' התם הנכנס לישן ביום רצה חולץ רצה מניח בלילה חולץ ואינו מניח דברי ר' נתן ור' יוסי אומר הילדים לעולם חולצים ואינן מניחין מפני שרגילין בטומאה ואוקמה אביי בילדים ונשותיהן עמהן שמא יבאו לידי הרגל עבירה כלומר שמא יבאו לשמש. ופסק רבינו כרבי יוסי דנמוקו עמו ולכן לא חילק בדין השינה בין יום ללילה. וס''ל לרבינו דילדים לאו דוקא דכל היכא דאשתו עמו אסור אלא דאורחא דמילתא נקט דסתם בחורים נשותיהם עמהם. ודע דגבי הנך תלת מתנייתא שכתבתי אמרינן וכמה עראי תני רמי בר יחזקאל כדי הילוך מאה אמה ותניא כוותיה ואפ''ה לא הזכירו רבינו דס''ל ז''ל דלא פליג אר' יוחנן אלא ה''ק עד כמה שיעור אדם ישן במניח ראשו בין ברכיו עד מאה אמה שכך שיערו חכמים שמניח ראשו בין ברכיו אינו יכול לישן יותר דמיד הוא ניעור ורבא נמי דאמר אין קבע לשינה לא לאפלוגי אדר' יוחנן אתי אלא לפרושי טעמא דאין ישנין חוץ לסוכה אפילו שינת עראי וכדפרישית אבל אה''נ דמודה לר''י דבתפילין צריך להניח ראשו בין ברכיו ואפילו אי נימא דרמי בר יחזקאל פליג אדרבי יוחנן מ''מ כיון דמשמע דרבא ס''ל כרבי יוחנן הוו להו תרי לגבי חד ועוד דר' יוחנן ורמי בר יחזקאל כר''י נקטינן דלא עדיף רמי מרב ושמואל רבותיו דהלכתא כר''י לגבייהו, ועוד דרבא בתראה הוא והא אוקמה דכר' יוחנן ס''ל והגהות מיימוניות כתבו שינת עראי בפרק הישן פירוש כמה שינת עראי כדי שיהלך אדם מאה אמה, ואין לומר כן לדעת רבינו דא''כ לא הוה שתיק מיניה אלא כמו שכתבתי עיקר: 


! טז 
[[ואינו אוכל בהם וכו'.]] בפרק מי שמתו (ברכות כ''ג) א''ר יצחק הנכנס לסעודת קבע חולץ תפיליו ונכנס ופליגא דרבי חייא בר אבא דא''ר חייא בר אבא מניחן על שולחנו וכן הדור לו ועד אימת א''ר נחמן בר יצחק עד שעת ברכה ופסק רבינו כר' חייא בר אבא: 


! יז 
[[היה לבוש תפילין וכו'.]] ברייתא פרק מי שמתו (דף כ''ג) ודע דגרסינן בגמרא הנכנס לבה''כ חולץ תפיליו ברחוק ד' אמות ונכנס אמר רב ששת לא שנו אלא בה''כ קבוע אבל ב''ה עראי חולץ ונפנה לאלתר וכשהוא מניחן מרחיק ד''א מפני שעשאו בה''כ קבוע והשמיטה רבינו וגם הרי''ף והרא''ש השמיטוה וצריך טעם למה: [[וכיצד יעשה וכו'.]] שם א''ר מייאשא בר בריה דריב''ל הלכה גוללן כמין ס''ת ואוחזן בימינו כנגד לבו אמר רב יוסף בר מניומי אמר רב נחמן ובלבד שלא תהא רצועה יוצאה מתחת ידו טפח: [[ומ''ש כשיצא וכו'.]] מפורש בברייתא שם ובדברי האמוראים: 


! יח 
[[במה דברים אמורים בבה''כ וכו'.]] ברייתא (שם כ''ג:) דברים שהתרתי לך כאן אסרתי לך כאן כלומר דברים שהתרתי לך בבה''כ קבוע אסרתי לך בבית הכסא עראי ואסיקנא דה''ק בית הכסא קבוע דליכא ניצוצות שרי בית הכסא עראי דאיכא ניצוצות אסור. ופירש רש''י דכיון דאיכא ניצוצות וצריך לשפשפן בידו שלא יראה ככרות שפכה א''א לאחוז תפילין בידו: [[כתב]] הראב''ד נראה בגמרא כו' והכי כתב רב אחא עכ''ל. כלומר ולאפוקי מרבינו דלא מפליג בין בה''כ קבוע לבה''כ עראי אלא כשהן בידו אבל כשהן בראשו בין בזה ובין בזה אסור דמדמיבעי' להו מהו שיכנס אדם לבה''כ קבוע להשתין מים וכמו שאכתוב בסמוך משמע אבל בבה''כ עראי פשיטא דשרי. ועוד דבגמרא יהבי טעמא בה''כ קבוע דליכא ניצוצות שרי משמע דלא אסרינן בעראי אלא כשהם בידו אבל כשהם בראשו שרי אפילו בעראי דאע''ג דאית ביה ניצוצות וישפשפם בידו לא איכפת לן דלא חיישינן שמא יגע בהם ורבינו סבור בהפך שלא חלקו בגמרא בין בה''כ קבוע לבה''כ עראי אלא כשהן בידו אבל כשהן בראשו בין בה''כ קבוע בין בה''כ עראי אסור. ותו דאיתא התם בגמרא (שם עמוד א') איבעיא להו מהו שיכנס אדם בתפילין לבה''כ קבוע להשתין מים רבינא שרי רב אדא בר מתנא אסר אתו שיילוה לרבא אסר דחיישינן שמא יפיח בהם ואע''ג דבעיא לא הוה אלא בבה''כ קבוע איכא למימר דללישנא בתרא דיהיב טעמא לאיסור משום שמא יפיח בהם אפילו בבית הכסא עראי איכא למיחש להכי: [[ואין מי רגלים כלים וכו'.]] פרק כיצד מברכין (שם דף מ') אמר רבה בר שמואל משום רבי חייא אין מי רגלים כלים אלא בישיבה אמר רב כהנא ובעפר תיחוח אפילו בעמידה ואי ליכא עפר תיחוח יעמוד במקום גבוה וישתין למקום מדרון: 


! יט 
[[היה לבוש בתפילין כו'.]] פרק מי שמתו א''ר יעקב בר אחא א''ר זירא לא שנו כלומר דאוחזן בידו ונכנס אלא שיש שהות ביום כדי ללובשן אבל אין שהות ביום כדי ללובשן עושה להם כיס טפח ומניחן אמר רבה בב''ח א''ר יוחנן ביום גוללן כמין ס''ת ומניחן בידו כנגד לבו ובלילה עושה להם כיס טפח ומניחן אמר אביי לא שנו אלא שהניחן בכלי שהוא כליין אבל הניחן בכלי שאינו כליין אפילו פחות מטפח: [[ומ''ש ואפילו להשתין מים בבה''כ קבוע.]] כלומר דאע''ג דשרינן ליכנס לבה''כ קבוע להשתין כשהן בידו דוקא כשיש שהות ביום. [[ועל מ''ש רבינו אם הוצרך בלילה: כתב]] הראב''ד לא ידעתי למה בלילה ואולי לשמירת עצמו כדא''ר יוחנן (שם כ''ג) ביום שראוי ללובשן הואיל ושרו רבנן לינטרן וחיי ראשי אין זה נכון שר' יוחנן ביום אמר שראוי ללובשן אבל בלילה יכניס אותם לשמירה כבת רב חסדא דמנחא ידה ארישא דרבא כי היכי דלא בעית עכ''ל. ביאור דבריו שהוא תמה למה בלילה יכניסם עמו לבה''כ כיון שאינו עתיד להניחם כשיצא מבה''כ שאם תאמר לשמירת עצמו כההיא דרבי יוחנן לא דמי דהתם שאני שראוי ללובשן וצריך שיהיו מזומנים לו מיד כשיצא ואגב זה לינטרוהו אבל בלילה שאינו ראוי ללובשן נמצא שאינו מכניסן אלא לשמרו בלבד ואין זה נכון שישתמש מהתפילין כמו שהיה משתמש רבא מבת רב חסדא בלי שום תכלית אחר. וא''ת למה משיג על רבינו הא רבינו לא מפי עצמו אמרה דגמרא ערוכה היא כמו שכתבתי בסמוך. י''ל משום דאיכא לפרושי דלא לענין נכנס לבה''כ איתמרא אלא לענין אחר וכדפירש רש''י בלילה כשהוא חולצן בביתו ע''מ להצניען עד הבקר עושה להם כיס טפח דחללו טפח דחשיב הכלי אהל להפסיק בינם לקרקע עכ''ל. ורבינו שפירשה לענין נכנס לבה''כ קשיא עליה. וי''ל דרבינו משמע ליה לפרשה לענין נכנס לבה''כ דומיא דרישא דקאמר ביום גוללן כמין ס''ת דההיא לכ''ע לענין נכנס לבה''כ. ולא משום שמירה כדקא ס''ד דהראב''ד אלא כגון שאין לו מקום להצניען שם כגון שהוא בדרך ואפילו את''ל שנכנס עמהם לשמירת עצמו שמאחר שכשהם באותו כלי מותר ליכנס בהם לבה''כ אף ע''פ שאין זמן הנחת תפילין בלילה כי מתכוין שישמרוהו מאי הוי: 


! כ 
[[שכח ונכנס לבה''כ וכו'.]] שם (ברכות דף כ''ה) מימרא דרב הונא: 


! כא 
[[שכח ושמש מטתו וכו'.]] ברייתא פרק הישן (סוכה דף כ''ו) כלשון רבינו. וכתב רש''י ז''ל שהידים עסקניות ושמא נגעו במקום הטנופת: 


! כב 
[[הנכנס לבית המרחץ וכו'.]] ברייתא קרובה ללשון רבינו פ''ק דשבת (י'). וענין המקומות הללו שמרחצאות שלהם היו שלשה חדרים פנימי להזיע ולהשתטף אמצעי שיוצא לתוכו מן המרחץ ולובש חלוקו ויוצא לחיצון וגומר לבישתו ונח שם מיגיעת המרחץ: 


! כג 
[[ולא יהלך אדם וכו'.]] ברייתא ריש פ' מי שמתו (ברכות י''ח) לא יהלך אדם בבית הקברות ותפילין בראשו ואמרינן התם דתוך ד' אמות אסור חוץ לד' אמות שרי: [[ולא ילבש אדם תפילין עד שיכסה וכו': הנושא משאוי וכו'.]] מציעא פרק המקבל (דף ק''ה:) תניא הנושא משאוי על ראשו ותפילין בראשו אם תפיליו רוצצות אסור ואם לאו מותר באי זה משאוי אמרו במשאוי של ד' קבין ובתר הכי תניא משום ר' שילא אמרו אפילו מטפחת שלהם כלומר אפילו מטפחת שמניחין בה תפילין שהיא קלה אסור להניח על הראש שיש בה תפילין וכמה אמר אביי רבעא דרבעא דפומבדיתא ופסק רבינו כר' שילא דמפרש אביי למילתיה. וסובר רבינו דהא דאסור אפילו מטפחת היינו מידי דהוי דרך משאוי ואינו דרך מלבוש אבל דבר שדרכו ללבוש בראשו כל היום כגון מצנפת וכובע וכיוצא בו מותר. והא דאמרינן בירושלמי דרבי יוחנן לא הוה מניח תפילין אלא מפסחא לפסחא והוה הדיק רישיה מפסחא עד עצרתא היינו לומר שאף על פי שהיה מכסה ראשו על התפילין עכ''ז היה מזיק לו הקור לפי שגובה התפילין מפסיק בין הכובע והראש והרוח נכנס בינתים ומזיק לו: 


! כד 
[[בית שיש בו תפילין וכו'.]] ברייתא סוף פרק מי שמתו (ברכות כ''ה:) בית שיש בו ספר תורה או תפילין אסור לשמש בו את המטה עד שיוציאם או שיניחם כלי בתוך כלי אמר אביי לא שנו אלא בכלי שאינו כליין אבל בכלי שהוא כליין אפילו עשרה מאני כחד מאנא דמו. ופירש רש''י אפילו עשרה מאני וכולן כליין כחד דמו: [[ואם הניחן כלי בתוך כלי וכו'.]] שם (דף כ''ג) בעא מיניה רב יוסף בריה דרב נחוניא מרב יהודה מהו שיניח אדם תפילין תחת מראשותיו א''ל הכי אמר שמואל מותר ואפילו אשתו עמו ואותביה התם לשמואל ואסיקנא בתיובתא ובתר הכי אמר רבא אף על גב דאיתותב שמואל הלכה כוותיה מאי טעמא כל לנטורינהו טפי עדיף והיכא מנח להו א''ר ירמיה בין כר לכסת שלא כנגד ראשו ואמרינן נמי התם אמר רב המנונא בריה דרב יוסף זימנא חדא הוי קאימנא קמיה דרבא ואמר לי זיל אייתי לי תפילין ואשכחתינהו בין כר לכסת שלא כנגד ראשו והוה ידענא דיום טבילה הוה כלומר שטבלה אשתו דה''ל ליל תשמיש ולאגמורן הלכה למעשה הוא דבעי. וסובר רבינו דהא דשרינן באשתו עמו דוקא כשהניחן כלי בתוך כלי ודבר פשוט הוא דאטו הנחה בין כר לכסת נימא דעדיף מהנחת כלי בתוך כלי: [[וכתב]] ה''ר יונה דכנגד ראשו אסור בכל ענין אפילו כלי בתוך כלי ואפילו אין אשתו עמו ושלא כנגד ראשו אם אשתו עמו צריך כלי בתוך כלי ואם אין אשתו עמו אפילו בכלי אחד סגי. אבל הרמב''ם לא חילק בין אשתו עמו לאין אשתו עמו ובכל ענין אמר שצריך כלי בתוך כלי לחומרא עכ''ל. ול''נ דאפשר דמשום דבאשתו עמו עסיק רבינו משום הכי נקט אם הניחן כלי בתוך כלי אבל אה''נ דלרבינו נמי כשאין אשתו עמו לא בעינן כלי בתוך כלי. וכתב ה''ר יונה דכלי בתוך כלי היינו כלי אחד והכר כלי שני. ומדברי רבינו נראה שהכר אינו חשוב כלי שהרי כתב ואם הניחן כלי בתוך כלי מותר להניחם תחת מראשותיו בין כר לכסת הרי שהצריך כלי בתוך כלי קודם שיניחם בין כר לכסת: 


! כה 
[[קדושת תפילין וכו': אמרו עליו על רב וכו'.]] [מגילה דף כ''ח. איתא רבי זירא]: 


! כו 
[[אמרו חכמים כל הקורא קריאת שמע וכו'.]] מימרא דעולא בפ''ב דברכות (דף י''ד:): [[וכל שאינו מניח וכו' עד סוף הפרק.]] בפרק התכלת (דף מד) ופירש''י בשמונה עשה ארבע פרשיות יש בהם ואכל חדא קיימי תרי עשה וקשרתם לאות והיו לטוטפות: [[ה' עליהם.]] אותם שנושאים עליהם שם ה' בתפילין יחיו: 

~ הלכות תפילין ומזוזה וספר תורה - פרק חמישי




! א 
[[כיצד כותבין וכו'.]] ריש הקומץ (מנחות כ''ח) תנן שתי פרשיות שבמזוזה מעכבות זו את זו, ופירש''י שתי פרשיות היינו שמע והיה אם שמוע: [[ועושה לה ריוח וכו'.]] שם (ל''א ל''ב) ר''מ היה עושה לה ריוח מלמעלה וריוח מלמטה וכמה הוא ריוח אמר רב מנשיא בר יעקב ואמרי לה אמר שמואל בר יעקב כמלא אטבא דספרי כלומר עץ סדוק שיש לסופרים הנושך בפי הקונדריסין שלא יכפלו בעודו כותב. וכתב הרא''ש שפירשו הגאונים דהיינו כחצי צפורן: [[ואם כתבה בשנים וכו'.]] שם (ל''א:) אמר רבה בר בר חנה א''ר יוחנן מזוזה שעשאה שתים ושלש ואחת כשרה ובלבד שלא יעשנה כקובה וכזנב. ומפרש דה''ק בין כשעשאה שתים ושלש דפין כשרה כאילו לא עשאה אלא דף אחת, ובלבד שלא יעשנה כקובה שיכתוב בשיטה ראשונה והיה ובשניה הדברים האלה ובשלישית אשר אנכי מצוך שהרי היא רחבה מלמטה וקצרה מלמעלה כקובה. וכן לא יעשנה כזנב שיכתוב בשיטה עליונה שלש או ארבע תיבות ובשניה שתים ובשלישית אחת שהרי היא מקצרת ויורדת כזנב. [[ומ''ש או כעיגול]] נראה שכך היה גורס רבינו: [[כתבה שלא על הסדר וכו'.]] משום דאמרינן במכילתא כתבן שלא כסדרן יגנזו וכבר נתבאר בפ''א דאפילו אות אחת שכתב שלא כסדר פסולה: [[כתבה בשני עורות וכו'.]] בהקומץ שם (דף ל''ג) אמר רב יהודה אמר שמואל עשאה בשני דפין פסולה ומפרש רבינו דהיינו בשני עורות ואפילו תפרן דאילו בעור אחד הא אמר רבי יוחנן כשרה וכמו שנתבאר בסמוך. ודע דגרסינן שם בפרק הנזכר אמר רב יהודה אמר שמואל כתבה על שני דפין פסולה מיתיבי כתבה על שני דפין והניחה בשני סיפין פסולה הא בסף אחד כשרה ראויה לשני דפין קאמר. ופירש''י ראויה לשני דפין שהניח גויל חלק בין דף לדף וראויה לחלק חציה כאן וחציה כאן. והתוספות פירשו דראויה לשני סיפין היינו שכתבה בשני עורות וכן דעת רבינו: [[ספר תורה שבלה וכו'.]] ברייתא פרק הקומץ (שם ל''ב): [[ומ''ש ולא מן הגליונין וכו':]] 


! ב 
[[ומצוה לעשות וכו'.]] בהקומץ שם (ל''א ל''ב) א''ר חלבו חזינא לרב הונא דכריך לה מאחד כלפי שמע ועושה פרשיותיה סתומות ואותבינן עליה מדאמר רשב''א ר''מ היה עושה פרשיותיה פתוחות אמרתי לו מה טעם אמר לי שאין סמוכה לה מן התורה ואמר רב נחמן בר יצחק מצוה למעבדינהו סתומות ואי עבדינהו פתוחות ש''ד ומאי פתוחות דקאמר רשב''א אפילו פתוחות: [[וצריך להזהר בתגין וכו'.]] שם (כ''ט:) אמר רבה שבע אותיות צריכים ג' ג' זיינין ואלו הן שעטנ''ז ג''ץ. וסובר רבינו דלאו לעיכובא איתמר: 


! ג 
[[ואם כתבה שלא בשירטוט.]] שם (ל''ב:) והלכתא מזוזה צריכה שירטוט: [[ומ''ש או שלא דקדק במלא וחסר.]] שם אמר רב יהודה אמר שמואל כתבה אגרת פסולה, ופירש''י שלא דקדק בחסרות ויתירות אלא כאגרת בעלמא: [[אך מה שאמר או שהוסיף מבפנים:]] 

! ו
((ד-ו)) [[מנהג פשוט שכותבין על המזוזה מבחוץ כנגד הריוח שבין פרשה לפרשה שדי וכו'.]] ובספר הזוהר פרשת ואתחנן שצריך לכתוב שדי מבחוץ כנגד תיבת והיה שבפנים: [[ועל מה שאמר רבינו אבל אלו שכותבים מבפנים שמות המלאכים וכו'.]] כתב הרמ''ך דבמסכת ע''ז משמע מהא דאמר אונקלוס לגונדא דרומאי כי הקדוש ברוך הוא עושה המזוזה לשמור ישראל מבחוץ. ויש לדחוק דאונקלוס הוא דאמר להו לאחשובינהו לישראל עכ''ל. ואין זו טענה דהא בפרק הקומץ (דף ל''ג:) גבי מזוזה צריך להניחה בטפח הסמוך לר''ה אמר רב הונא מ''ט כי היכי דתנטריה לכך צ''ל דאין הכי נמי שהמזוזה שומרת הבית כשהיא כתובה כתקנה לא המלאכים הכתובים בה מבפנים וגם אין הכוונה בעשייתה לשמור הבית אלא צריך שיכוין לקיים מצות הקדוש ברוך הוא וממילא נמשך שתשמור הבית: [[ומצוה לכתוב על הארץ וכו'.]] בפרק הקומץ (דף ל''א:) אמר רב חסדא ועל הארץ בשיטה אחרונה א''ד בסוף שיטה וא''ד בתחלת שיטה. ומה שכתוב בספרי רבינו בין באמצע שיטה נראה שהוא ט''ס וצ''ל בין בסוף שיטה ואפשר שהיה רבינו גורס בגמרא באמצע שיטה במקום בסוף שיטה: [[וכתב]] הרי''ף ז''ל וכבר עבדו להו ספריא תקנתא ברישי שיטי כי היכי דתיהוי על הארץ בריש שיטה אחרונה ומאי נינהו שמע וכו' עד אשר על הארץ: [[כשכופלים אותה וכו'.]] שם אמר רבי חלבו חזינא לרב הונא דכריך ליה מאחד כלפי שמע: [[ואחר שגוללה מניחה בשפופרת וכו':]] 


! ז 
[[ומברך תחלה וכו'.]] כן כתב הרי''ף ז''ל. [[ומ''ש ואינו מברך בשעת כתיבתה וכו']] מדאמרינן בפרק התכלת (שם מ''ב) כל מצוה שאין עשייתה גמר מצותה אינו מברך אלא בשעת גמר מצותה: 


! ח 
[[תלאה במקל וכו'.]] בהקומץ (שם ל''ב) מימרא דרב יהודה אמר שמואל וברייתא: [[הניחה אחורי הדלת וכו'.]] ברייתא שם: [[חפר במזוזת הפתח וכו'.]] גם זה שם (ל''ג) אמר רב יהודה אמר שמואל עשאה כמין נגר פסולה איני והא כי אתא רב יצחק בר יוסף אמר מזוזתא דבי רבי כמין נגר עשויה לא קשיא הא דעבידא כסיכתא והא דעבידא כאיסתוירא. ומפרש רבינו כרש''י דעבידא כסיכתא פסולה דהיינו כיתד שקובעין בחור: [[העמיק לה וכו'.]] גם זה שם (ל''ג) דרש רב יוסף בר אבא משמיה דרבא העמיק לה טפח פסולה כלומר והו''ל תעשה ולא מן העשוי: [[חתך קנה וכו'.]] גם זה שם ברייתא ומימרא דרב אחא בריה דרבא כלומר משום דהוה ליה תעשה ולא מן העשוי: 


! ט 
[[מזוזת היחיד וכו'.]] ברייתא פ''ק דיומא (דף י''א). ובשבוע פירש הרא''ש ז''ל בשמיטה. ופירש''י פעמים ביובל כל דבר שהוא של רבים אין להטריח עליו הרבה שאם תטריח יהא כל אחד אומר יעשו חבירי: 


! י 
[[הכל חייבים וכו'.]] משנה פרק מי שמתו (ברכות י''ז:) נשים ועבדים וקטנים פטורין מק''ש ומן התפילין וחייבים בתפלה ובמזוזה כלומר מפני שהיא מצות עשה שלא הזמן גרמא ונשים חייבות כדתנן פרק קמא דקידושין וע''כ בקטנים שהגיעו לחינוך עסקינן דהא קתני וחייבין במזוזה וחיובא לאו לקטנים רמי אלא על מי שמוטל עליו לחנכם וז''ש ומחנכין את הקטנים: [[השוכר בית בח''ל וכו' עד מיד.]] ברייתא בפרק התכלת (מנחות מ''ד): 


! יא 
[[המשכיר בית לחבירו וכו' עד סוף הפרק.]] ברייתא במציעא פרק השואל (דף ק''ב.): [[ומ''ש ולקבוע אותה וכו'.]] (שם ק''א:) בעא מיניה מרב ששת מקום מזוזה על מי כלומר חפירת מקום המזוזה על מי על השוכר או על המשכיר ופשט דעל השוכר: 

~ הלכות תפילין ומזוזה וספר תורה - פרק ששי




! א 
[[עשרה תנאים וכו'.]] מתבארים והולכים: 


! ב 
[[בית שאין בו ד' אמות וכו'.]] ברייתא בריש סוכה (דף ח') ומפרש רבינו דהיינו שאין בו כדי לרבע ארבע על ארבע אבל אם יש בו כדי לרבע חייב. והרא''ש חולק על זה וכתב בהלכות מזוזה דד' על ד' אמות מרובעות בעינן דבענין אחר לא חזי לדירה: 


! ג 
[[אכסדרה והוא המקום וכו'.]] בפ' הקומץ (מנחות ל''ג) אמר רבה בר רב שילא א''ר חסדא אכסדרה פטורה מן המזוזה ואע''פ שיש לה פצימין מ''ט לחזוקי תקרה עבידי כלומר ואפילו יש לה דלתות וכל שאר התנאים: [[וכן התקרה וכו'. ]] נראה שטעמו מדאמרינן בהקומץ אמר אביי חזינא להו לאיספלידא דבי מר דאית להו פצימין ולית להו מזוזה קסבר חיזוק לתקרה הוא דעבידי. ומפרש רבינו דאיספלידא היינו תקרה שאין לה כתלים אלא עומדת על עמודים מכאן ומכאן: 


! ד 
[[בית שיש לו מזוזה וכו'.]] ברייתא פ''ק דעירובין (דף י''א:) ואיתא נמי פ''ק דיומא (דף י''א) כיפה רבי מאיר מחייב וחכמים פוטרים ושוים שאם יש ברגליה עשרה שהיא חייבת. [[ומ''ש רבינו מפני שאין לה משקוף]] צ''ע שאם הכיפה חשיב משקוף אפילו אין גובה המזוזות עשרה טפחים ליתכשר ואם אין הכיפה חשיב משקוף כי הוו המזוזות גבוהות עשרה טפחים מאי הוי אטו גובה המזוזות משווי לכיפה משקוף: 


! ה 
[[בית שאין לו תקרה וכו'.]] בפרק הקומץ (מנחות ל''ג) אמר רבא פתחי שימאי פטורין מן המזוזה פליגי בה רב רחומאי ורב יוסף חד אמר דלית להו תקרה וחד אמר דלית להו שיקפי ומשמע לרבינו דלא פליגי אלא בפירושא דשימאי מאי ניהו אבל לענין דינא כ''ע מודו דבין לית להו תקרה בין לית להו שיקפי פטורים. ובפ''ק דיומא (דף י''א:) תני רב שמואל בר יהודה קמיה דרבא ששה שערים פטורים מן המזוזה וחד מינייהו שער שאינו מקורה: [[היה מקצתו מקורה וכו'.]] מילתא דסברא הוא: [[וכתב]] ה''ר מנוח אם הקירוי אצל הפתח חייב נראה לי דיש במקורה ד' על ד' ופשוט הוא: [[ומעמידין הדלתות וכו'.]] שם (מנחות ל''ג) ריש גלותא בנה ביתא א''ל לרב נחמן קבע לי מזוזתא א''ל תלי דשי ברישא: [[ועל]] מ''ש רבינו בראש [[הפרק ויהיו לו דלתות.]] כתב הראב''ד ז''ל שיהיה לה דלתות לא נאמר וכו'. קבע דשי ברישא עכ''ל: [[וחכמי]] לוניל שאלו מרבינו והשיב להם וז''ל השאלה והתשובה. מסופק לנו במה שאמר ושיהיו לה דלתות לפי מה שקבלנו הא דאמרינן בפרק הקומץ בההוא דאמר ליה תלי דשי ברישא לא נאמר אלא משום היכר ציר ובשער שבין שני בתים שיש לשניהם יציאה מכאן ומכאן ואין ניכרת ביאתה לשער האמצעי אלא בהיכר ציר שבו: [[תשובה]] זה שאמרתם משום היכר ציר מי תלה הא בהא וכי דרשיתו סמוכים בגמרא הלא תדעו שעיקר המצוה לא תלה אותה אלא בשער שנאמר על מזוזות ביתך ובשעריך וכי בשני מקומות מניחין על המזוזה ועל השער אלא כך אמר על מזוזות ביתך ועל מזוזות כל שעריך וכך אמרו חז''ל אחד שערי בתים ואחד שערי מדינות ולא אמרו אחד פתחי בתים שכל פתח שאין לו דלתות פתח מיקרי שער לא מיקרי וכן מוכח בריש עירובין ולא נסתפק זה לשום חכם בעולם שאין החיוב תלוי אלא בשער כפשטיה דקרא וריש גלותא שאמר לרב נחמן לקבוע לו מזוזה על פתח שלא היה לו דלתות לאו למימרא שהיה סבור שחיוב המזוזה על הפתח בלבד אלא כיון שהעמיד המזוזה אמר לרב נחמן להעמיד המזוזה על הפתח ואחר כך יעמיד הדלתות ומדברי רב נחמן תלמוד ענין זה שהרי א''ל תלי דשי ברישא ולא א''ל תלי דשי כלומר אע''פ שהכתיבה על המזוזה היא מונחת אין מניחין אותה עד שתעמוד הדלת שאין החיוב אלא במזוזת השער כמו שביארנו ולא במזוזה בעלמא עכ''ל. ומ''ש וכי דרשיתו סמוכים וכו' הוא לפי שקודם האי עובדא דר''ג בסמוך אמר במזוזה הלך אחר היכר ציר: 


! ו 
[[הר הבית הלשכות והעזרות.]] ברייתא פ''ק דיומא (דף י''א י''ב) יכול שאני מרבה הר הבית הלשכות והעזרות ת''ל בית מה בית שהוא חול אף כל חול יצאו אלו שהן קדש: [[ובתי כנסיות וכו'.]] ברייתא שם בה''כ שיש בה בית דירה לחזן הכנסת חייב במזוזה ושאין בה בית דירה ר''מ מחייב וחכמים פוטרים. ודין בית המדרש שוה לדין בה''כ. [[ומ''ש רבינו שבה''כ של כפרים סתמו יש בו בית דירה ושל כרכים סתמו אין בו בית דירה.]] הרי''ף בהלכות מזוזה כתב כן: [[כל השערים וכו'.]] גם זה ברייתא שם אלא שבספרנו גירסא אחרת והיא כל השערים שהיו שם לא היו להם מזוזה חוץ משער נקנור שלפנים ממנו לשכת פלהדרין. ואפילו לפי גירסת רבינו כיון שכל השערים האלו היו פתוחים ללשכת פלהדרין היו מחוייבים במזוזה. ונתבאר בגמרא דאינה חייבת במזוזה אלא שבעת ימי הפרשה שכ''ג דר שם אבל בשאר ימות השנה פטורה: 


! ז 
[[בית התבן וכו'.]] ברייתא שם ביתך בית המיוחד לך פרט לבית התבן ולבית הבקר ולבית העצים ולבית האוצרות שפטורים מן המזוזה ויש מחייבים ופסק כת''ק: [[לפיכך רפת בקר וכו'.]] גם זה שם תני רב כהנא קמיה דרב יהודה בית התבן וכו' פטורים מן המזוזה מפני שהנשים נאותות בהם ומאי נאותות רוחצות א''ל רב יהודה טעמא דרוחצות הא סתמא חייבים והתניא רפת בקר פטורה מן המזוזה אלא מאי נאותות מתקשטות וה''ק אע''פ שהנשים מתקשטות פטורים א''ל רב כהנא ושנשים מתקשטות בהן פטורים והתניא רפת בקר פטורה מן המזוזה ושהנשים מתקשטות בה חייבת במזוזה אלא מאי אית לך למימר מתקשטות תנאי היא לדידי נמי סתמא תנאי היא ובעא רב יהודה לאוקמי דסתמא לכ''ע פטור ואיתותב מדתניא רפת חייב במזוזה ולא מפליג בין נשים מתקשטות לאין נשים מתקשטות אלא סתמא תנאי היא בענין שהנשים מתקשטות וכיון דלרב כהנא לכ''ע מיחייב ולרב יהודה נמי לחד תנא חייב הכי נקטינן ובסתמא נראה מהרי''ף שפסק שחייב שכתב ובית שהנשים רוחצות הא סתמא חייבין [וכ''כ הרא''ש וסיים בה] ולא כהרמב''ם שכתב דוקא שהנשים מתקשטות בהם עכ''ל. ודעת רבינו דכיון דפלוגתא דתנאי היא ולא נזכר שם החולקים לדעת הלכה כדברי מי ואשכחן דפליגי אמוראי במילתא כרב יהודה קיימא לן דכיון דרב כהנא תני קמיה משמע דתלמידו היה ואין הלכה כתלמיד במקום הרב. ולהרי''ף והרא''ש איכא למימר דס''ל דלאו דתלמיד הוה דתלמיד דרב הוה וחכם גדול היה כדמוכח בסוף בבא קמא אלא דהכי הוה עובדא דתנא קמיה דרב יהודה: [[בית שער וכו'.]] ג''ז ברייתא (שם) יכול שאני מרבה אפילו בית שער אכסדרה ומרפסת ת''ל בית מה בית מיוחד לדירה יצאו אלו שאין מיוחדין לדירה. ופירש''י בית שער בית קטן שעושין לפני פתחי עליות הרבה וכולן עולין דרך שם. אכסדרה פרוזדור שלפני בתים עכ''ל. וכתב כן מפני שאכסדרה מאי איריא משום דאינה עשויה לדירה תיפוק ליה משום דאין לה מזוזות כדאמרינן פרק הקומץ (מנחות ל''ג:) ונתבאר בפרק זה ולכך כתב דהיינו פרוזדור שלפני הבתים. וכתב הרי''ף בהלכות מזוזה ואי קשיא לך הא דתניא בית שער אכסדרה ומרפסת חייבות במזוזה התם כשבתים פתוחות לתוכן וזה דעת רבינו. וא''כ צריכים אנו לפרש לדעת רבינו דבית שער היינו בית שער דגינה או דבית העצים וכו' וכן מרפסת מקום מקורה ופתוחות לתוכו גנות או בתי תבן וכו' וכן אכסדרה זו פתוחים לתוכה גנות או בתי תבן וכו' כעין מרפסת אלא שהמרפסת זה עגול ואכסדרה כעין מרובע ואכסדרה זו היא כמו אכסדרה דבי רב כלומר שיש לה ארבע דפנות אלא שאין מגיעות לסכך או כאכסדרה רומיתא שיש לה ארבע דפנות אלא שהיא עשויה חלונות חלונות. וכתב הרי''ף בהלכות מזוזה ששתי אכסדראות הללו חייבות במזוזה והשתא טעמא דאכסדרה זו פטורה לפי שאין פתוחין לתוכה בתי דירה ואין דרין בה שאילו היו דרין בה או היו פתוחין לתוכה בתי דירה חייבת: [[ומ''ש והגינה והדיר: כתב]] הראב''ד תמה אני על שער הגינה שפטר וכו'. לא בית שער שלה ולא שער הגינה עכ''ל. ואני אומר דתמיה מעיקרא ליתא דרבינו לא בא להשמיענו שהגינה פטורה אלא משום סיפא נקטה שאם היה בית פתוח לה חייב: 


! ח 
[[לפיכך אחד וכו'.]] גם זה ברייתא שם (יומא דף י''א) אחד שערי בתים ואחד שערי חצרות ואחד שערי מדינות ואחד שערי עיירות חייבין במזוזה ופירש''י שערי מדינות יש מדינה מוקפת הרים ויערים בכמה פרסאות ואין יוצאין ממנה אלא דרך שערים כגון ארץ הגר עכ''ל. ופירש כן משום דמדינה הייינו הפרכיא כדמשמע בסוף כתובות: [[ומ''ש אפילו עשרה בתים זה פתוח לזה וכו'.]] נלמד ממה שנתבאר בסמוך ובפרק הקומץ (מנחות ל''ג:) אמר רבה בי ארזיקי חייב במזוזה מאי בי ארזיקי בית שער הפתוח לחצר ובתים הפתוחים לבית שער. ופירש''י בית שער הפתוח לחצר וכו' בעי שתי מזוזות אחד בפתח שמבית שער לבתים ואחד בפתח שמן החצר לבית שער: [[ומפני זה אמרו וכו'.]] בהקומץ (שם) ת''ר בית שער הפתוח לגינה ולקיטונית כלומר לחדר ר' יוסי אומר נידון כקיטונית וחכ''א נידון כבית שער רב ושמואל דאמרי תרווייהו מגינה לבית כ''ע לא פליגי דחייב מ''ט ביאה דבית היא כי פליגי מבית לגינה מ''ס קיטונית עיקר ומר סבר גינה עיקר רבה ורב יוסף דאמרי תרווייהו מבית לגינה כ''ע לא פליגי דפטור מ''ט פתחא דגינה הוא כי פליגי מגינה לבית מר סבר ביאה דבית הוא ומר סבר כולה אדעתא דגינה עבידא אביי ורבא עבדי כרבה ורב יוסף ורב אשי עביד כרב ושמואל לחומרא והלכתא כרב ושמואל לחומרא. ופירש''י נידון כקיטונית וצריך מזוזה. נידון כבית שער באויר ואין צריך מזוזה. מגינה לבית באותו פתח שבין הגינה לבית שער לכ''ע חייב דביאת בית שער הוי אותו שער שבו נכנסין מן הקיטונית שהבאים מהגינה דרך בית שער נכנסין בו לקיטונית כ''ע לא פליגי דחייב. כי פליגי מבית לגינה פתח החיצון שיוצא מבית לגינה שהיוצאין מן הבית דרך בית שער נכנסין בו לגינה. מר סבר עיקר בית שער לשם כניסת קיטונית נעשה והוי כשאר בית שער דעלמא שחייבין כל פתחיו במזוזה. ומר סבר עיקר בית שער לגינה נעשה לצאת מקיטונית לגינה הילכך נידון כאויר ולא כבית שער. מר סבר הפתח לשם קיטונית עבידא וחייב במזוזה ומר סבר לשם גינה עבידא ופטור. ל''א ועיקר מגינה לבית אם כשהוא פותח פתח מגינה לבית דהיכר ציר הוי בבית דכ''ע לא פליגי דחייב. קיטונית עיקר וחייב ואע''ג דציר סובב בגינה דכי אמרינן הלך אחר היכר הציר ה''מ בפתח דבין תרי בתי דתרווייהו עיקר וכו' ס''ל כרבי יוסי ואליבא דשמואל עכ''ל: 


! ט 
[[בית הכסא וכו'.]] ברייתא פ''ק דיומא (דף י''א) ומסיים בה התם אף על פי שהנשים מתקשטות בהם פטורים משום דנפיש זוהמיה ולכן סתם רבינו ולא חילק ונתן טעם לפי שעיקרו אינו עשוי לדירה כבית והיינו דנפיש זוהמיה: [[סוכת חג בחג.]] ברייתא שם (דף י') פלוגתא דר' יהודה ורבנן ופסק כרבנן ומפרש בגמרא דבשאר כל ימות השנה כ''ע לא פליגי דפטורה כי פליגי בשבעת ימי החג וטעמא דרבנן משום דסוכה דירת עראי בעינן ולא מיחייב במזוזה כלומר דדומיא דבית בעינן וסוכה בשבעת ימים שהוא יושב בה הויא דירת עראי: [[אך מה שכתב ובית שבספינה: שתי סוכות וכו'.]] פ''ק דסוכה (דף ח':) א''ר לוי שתי סוכות של יוצרים זו לפנים מזו הפנימית אינה סוכה וחייבת במזוזה החיצונה סוכה ופטורה מן המזוזה ואמאי תיהוי חיצונה כבית שער דפנימית ותתחייב במזוזה משום דלא קביעא. ופירש''י לא זו ולא זו דבר קבוע ואין הפנימית חשובה להיות לה בית שער. וזה דעת הראב''ד שכתב א''א אף הפנימית אין לה קבע כלומר ומלשון רבינו נראה דמשום דלא קבועה לא קאי אלא אחיצונה ומשיג עליו דאם החיצונה היה ראוי לחייבה מצד עצמה אלא משום דלא קביעא גם הפנימית לא קביעא ותפטר אבל כשאנו אומרים שהיה ראוי לחייבה משום בית שער דפנימית אלא לפי ששתיהן אינן קבועות לא שייך האי קושיא דנהי דמיעוט קביעותן מהני דלא ליהוי לה בית שער מ''מ לא מהני לפטור הפנימית שהוא דר בה בקביעות. וטעם רבינו דכיון דאמרו בגמרא משום דלא קבועה משמע ליה דלא קאי אלא אחיצונה וה''ק פנימית כיון דנעשית לשם דירת קבע חייבת אבל חיצונה שלא נעשית לשם דירת קבע אין לחייבה אפילו מטעם בית שער דהו''ל כסוכה שהיא בית שער לבית דלא מיחייבא כנ''ל: 


! י 
[[בית שיש לו פתחים הרבה וכו'.]] מימרא דרב פפא בפ' הקומץ (מנחות ל''ד): [[פתח קטן וכו'.]] שם איתמר לול הפתוח מן הבית לעלייה אמר רב הונא אם יש לו פתח אחד חייב במזוזה אחת אם יש לו שני פתחים חייב בשתי מזוזות. וביאור זה שדרך העולם כשעושין ארובה באמצע עלייה עולין לה מן הבית במעלות ועושין פתח אחד למטה כדי שלא ירדו מן העלייה לבית כי אם ברשות ועושין בעלייה ארבע מחיצות ועושים בו פתח כדי שלא יעלו מהבית לעלייה אלא ברשות ופעמים שאין עושין אלא אחד ואלו נועלין מכאן ואלו נועלין מכאן: [[חדר שבבית וכו'.]] כבר כתב דין זה לעיל. וא''י למה נשנה כאן: 


! יא 
[[פתח שבין בית המדרש וכו'.]] בפרק הקומץ (דף ל''ג) ההוא פתחא דנפיק ביה רבי לבי מדרשא לא הוה עביד ביה מזוזתא והא ההוא פתחא דהוה עייל ביה רב הונא לבי מדרשא ועביד ליה מזוזה התם רגיל הוה דאמר רב יהודה אמר רב במזוזה הלך אחר הרגיל כלומר להתחייב במזוזה בפתח שבין ביתו לבית המדרש הלך אחר הרגיל שאם הוא רגיל לצאת ולבא תמיד דרך אותו פתח חייב במזוזה ואם אינו רגיל לצאת ולבא בקביעות אלא פעם במקרה פטור, כנ''ל לדעת רבינו. ובנ''י פירוש דפתחא דרבי לא היה עשוי אלא לו לבדו והיינו שאינו רגיל ופתחא דרב הונא היה עשוי לכל הנכנסין לבה''כ או רובם והיינו רגיל וכן פירש''י ז''ל ולישנא משמע טפי כמו שפירשנו לדעת רבינו: [[פתח שבין שני בתים וכו'.]] שם אמר רב יהודה אמר שמואל הלך אחר היכר ציר ה''ד היכר ציר כגון פתחא דבין תרי בתי בין גברי לנשי כלומר שחילק ביתו חציו לצורך האנשים הבאים אל הבית וחציו לצורך אשתו לצניעות ויש פתח ביניהם וכל פתח פתוח לרשות הרבים ובעינן מזוזה דרך ימין לביאה והכא לא ידעינן הי חשוב דרך ביאה אי מהאי גיסא אי מהאי גיסא וקאמר דהלך אחר היכר ציר כלומר אחר חור שהדלת סובב בו אותו צד שהחור בו חשוב בית ודרך ימין שנכנסין בו נותנין מזוזה: 

! יב
((יב-יג)) [[והיכן קובעין וכו'.]] (שם ל''ב:) אמר רב יהודה אמר שמואל מצוה להניחה בתוך חלל הפתח פירוש ולא מבחוץ: [[ומ''ש בטפח הסמוך לחוץ.]] ג''ז שם (ל''ג:) אמר רבא מצוה להניחה בטפח הסמוך לר''ה מ''ט רבנן אמרי כי היכי דתפגע ביה מצוה תחלה ורב הונא מסורא אמר כי היכי דננטריה פירוש שאם יש בחלל הפתח שלשה או ארבעה טפחים קודם שיגיע לדלת מצוה להניחה בטפח הסמוך לר''ה כי היכי דניפגע במצוה קודם שיכנס רגלו לחלל הפתח. כי היכי דננטריה שישמור הבית מן המזיקין ומ''ה כל מאי דיכלינן להוציא המזוזה לר''ה נוציא: [[בתחלת שליש העליון וכו'.]] (שם ל''ג) א''ר זירא אמר רב מתנא אמר שמואל מצוה להניחה בתחלת שליש העליון. [[ומ''ש ובלבד שלא ירחיקנה מן המשקוף טפח.]] טעמו מדאמרינן על הא דר' זירא אמר שמואל ורב הונא אמר מגביה מן הקרקע ומרחיק מן הקורה טפח וכל הפתח כולו כשר למזוזה. מיתיבי מגביה מן הקרקע טפח ומרחיק מן הקורה טפח וכל הפתח כולו כשר למזוזה דברי ר' יהודה ר' יוסי אומר וקשרתם וכתבתם מה קשירה בגובה אף כתיבה בגובה בשלמא רב הונא הוא דאמר כרבי יהודה אלא שמואל דאמר כמאן לא כרבי יהודה ולא כרבי יוסי לעולם כרבי יוסי ומאי תחלת שליש העליון דקאמר להרחקה. ומשמע לרבינו דלא פליגי רבי יוסי ורבי יהודה אלא בלמטה משליש העליון אבל למעלה ד''ה צריך להרחיקה מן הקורה טפח והכי משמע מדאמר רבי יוסי מה קשירה בגובה אף כתיבה בגובה וכי היכי דקשירה דהויא בגובה הזרוע אינו בסוף גובהו אלא מרוחק מסוף גבהו קצת ה''נ כתיבה דילפינן מינה דהויא בגובה אינה בסוף הגובה אלא מרוחקת ממנו מעט דהיינו טפח כנ''ל לדעת רבינו. והרא''ש חולק ואומר שיכול לתתו בגובהו של פתח עד המשקוף: [[כתב]] הראב''ד הגע עצמך שהוא שער גבוה מניחה כנגד כתפיו ודיו עכ''ל. וזה שכתב הראב''ד הוא ירושלמי בסוף מגילה. ורבינו סובר דמכיון שלא הוזכר כן בגמרא דידן משמע דלא ס''ל הכי: [[וצריך לקובעה מימין וכו'.]] מימרא דרבא פ''ק דיומא (דף י''ב:): [[ובית של שותפין וכו'.]] ברייתא (שם י''א) וק''ל למה איחר רבינו דין זה עד כאן דלעיל הו''ל לכותבו. ונ''ל דמשום דבגמרא בהדי הדדי איתמר דאמאי דתניא בית האשה ובית השותפין חייב פרכינן פשיטא מהו דתימא ביתך ולא ביתה ביתך ולא בתיהם קמ''ל ואלא ביתך למה לי כדרבא דאמר רבא דרך ביאתך וכי עקר איניש כרעיה דימינא עקר ברישא. והשמיט רבינו כאן דין בית האשה לפי שסמך על מ''ש בספ''ד דנשים חייבות במזוזה: [[אמרו חכמים וכו'.]] [מנחות דף מ''ג.]: 


~ הלכות תפילין ומזוזה וספר תורה - פרק שביעי




! א 
[[מצות עשה על כל איש וכו'.]] פרק שני דסנהדרין (דף כ''א:) אמר רבא אע''פ שהניחו לו אבותיו ס''ת לאדם מצוה לכתוב משלו שנאמר ועתה כתבו לכם את השירה: [[ואם כתבו בידו וכו' עד כולו.]] מימרא דריב''ל בפרק הקומץ (מנחות דף ל') וכתבה הרי''ף בהלכות ספר תורה: 


! ב 
[[והמלך מצוה עליו וכו'.]] פ''ב דסנהדרין (דף כ''א:) משנה וכותב ספר תורה לשמו יוצא למלחמה והיא עמו יושב בדין והיא עמו מיסב והיא כנגדו שנאמר והיתה עמו וקרא בו כל ימי חייו. ובגמרא תנא וכתב לו את משנה התורה כותב לשמו שתי תורות כלומר אחת מדין הדיוט ואחת מדין מלך. אחת שהיא יוצאה ונכנסת עמו ואחת שמונחת בבית גנזיו אותה שיוצאה ונכנסת עמו עושה אותה כמין קמיע ותולה בזרועו אינו נכנס בה לבית המרחץ ולא לבית הכסא. ומשמע בגמרא שאפי' הניחו לו אבותיו או היו לו מאה ספרים בעת שישב על כסא המלכות מצוה לכתוב ס''ת יותר לשמו וכן נראה מלשון רבינו כאן ובפ''ג מהלכות מלכים. ומ''מ צ''ע למה לא כתב רבינו שאותה שיוצאה ונכנסת עמו עושה כמין קמיע ותולה בזרועו כדאיתא בברייתא שכתבתי. גם מה [[שכתב ומגיהין אותו מספר העזרה]] צריך עיון מנא ליה: 

! ו
((ד-ו)) [[ספר תורה שכתבו וכו'.]] בפ''ק דמגילה (דף י''ז:) אמר רבי יוסי מגילה צריכה שירטוט כאמיתה של תורה. ופירש''י כס''ת עצמו, וכן בירושלמי פ''ק דמגילה כתבו הרי''ף בסוף הלכות ספר תורה הל''מ שיהיו כתובין בדיו מסורגל כלומר משורטט וכן במדרש: [[ומ''ש או שכתבו וכו'.]] בירושלמי פ''ק דמגילה לא יהא כותב חציו של קלף וחציו של עור: [[וכיצד כותבין ס''ת וכו'.]] בפר''א דמילה (שבת דף קל''ג) התנאה לפניו במצות ס''ת נאה בדיו נאה בקולמוס נאה בלבלר אומן: [[יניח בין כל תיבה ותיבה וכו'.]] עד יחזור לתחלת השיטה. ברייתא בהקומץ (מנחות ל'.): [[ומ''ש לא נשאר מן השיטה כדי לכתוב ג' אותיות וכו' עד מתחלת שיטה.]] הוא סברא. [[ומ''ש לא ימעט מכתב מפני הריוח שבין פרשה לפרשה.]] עניינו שאם נזדמנה לו שיטה אחת שיש לו לסיים בה פרשה ראשונה ולהתחיל בה פרשה אחרת ויש ריוח מועט בינתים אם לא יכתוב כתיבה דקה אפ''ה לא יעשה כן אלא יזרז עצמו שלא יצטרך לבא לידי כך: [[ומ''ש נזדמנה לו תיבה אחת בת שתי אותיות וכו'.]] כלומר אף ע''פ שרשאי לכתוב ב' אותיות חוץ לדף מתיבה בת ה' אותיות אבל תיבה שלימה אינו רשאי: [[נזדמנה לו בתוך השיטה וכו'.]] זה כתב רבינו מסברא. והטור כתב שהרא''ש ז''ל חולק ואומר דדוקא בבת ה' אותיות שרי בשרובה בתוך הדף כיון שאין חוץ לדף אלא שתי אותיות אבל בת ז' או בת ט' אף על גב דרוב בתוך הדף כגון ד' מז' וה' מט' אין לכתוב ג' או ד' חוץ לדף: 

! ח
((ז-ח)) [[ומניח בין כל חומש וכו'.]] ברייתא בפרק קמא דבתרא: [[וכשיגמור את התורה וכו'.]] הרי''ף בפרק הקומץ הכותב ס''ת לא יגמור באמצע הדף אלא מקצר ועולה עד סוף הדף איני והא ר''י בר אבא אמר רב גידל אמר רב לעיני כל ישראל באמצע שיטה איתמר. ואסיקנא והלכתא באמצע שיטה דוקא: [[ויזהר באותיות הגדולות וכו':]] 


! יא 
[[אבל אם כתב המלא חסר וכו' פסול.]] מלא או חסר יתבאר בסמוך. [[ומ''ש או שכתב מלה שהיא קרי וכו'.]] פשוט הוא: [[או שכתב פרשה פתוחה וכו'.]] ברייתא פרק הבונה (שבת דף ק''ג:) פתוחה לא יעשנה סתומה סתומה לא יעשנה פתוחה. כתבה כשירה או שכתב את השירה כיוצא בה הרי אלו יגנזו: 


! יב 
[[ספר תורה שאינו מוגה כו'.]] מימרא דר' אמי פ''ב דכתובות (י''ט): [[ספר תורה שיש בו ג' טעיות וכו'.]] בהקומץ (מנחות דף כ''ט:) תניא ס''ת שיש בו ג' טעיות בכל דף ודף יתקן ד' יגנז ואם יש בו דף שלימה מצלת על כל הספר אמר רב יצחק בר שמואל בר מרתא משמיה דרב והוא דכתוב רוב הספר שפיר א''ל אביי לרב יוסף אי אית בההוא דף ג' טעיות מהו א''ל הואיל ואתייהיב לתקוני מתקנינן וה''מ בחסרות אבל ביתרות לית לן בה. והפליא רבינו לעשות [[במ''ש ואם היה רוב הספר מוגה וכו' ונשאר אפילו דף אחד מאותו השאר המשובש בלא ד' טעיות]] כלומר ואף על פי שיש בו ג' טעיות יתקן מאחר שאין בו ד' טעיות וכדפשיט רב יוסף לאביי. ויש מקשין במאי עסקינן אם רוב הספר כתוב שפיר הדף שלימה למה אם בלא אותו דף יש רוב דכתוב שפיר מה צורך לדף ואם אין רוב בלא הדף הרי הוא בכלל מה שאמר והוא דכתוב רוב הספר שפיר. וי''ל דה''ק דתרי תנאי בעינן חד דרוב הספר כלומר רוב אותיות הספר כתוב שפיר ומשום דכבר אפשר שרוב אותיות הספר כתיבי שפיר ולא יחסר שום דף שלא יהיו בה ד' טעיות או יותר לזה התנה תנאי שני שנשאר דף אחד בלא טעיות וטעמא דמילתא דכיון דאית ביה דף אחד שאין בו טעיות המעכבות מלתקן ואפי' היו כן בכל דף ודף וגם רובא דספר כתוב שפיר נראה שיש כשרות לספר זה אף בערך הדפין שהרי יש בו דף אחד שאילו היה כן בכל דפי הספר היה אפשר לתקנם אבל כי לית ליה אפילו דף אחד בלא ד' טעיות אף על פי שרוב האותיות כתובות שפיר נראה שאין בו שום כשרות וכ''ש כשרוב אותיות הספר כתובות בטעיות דרובו ככולו ואף על פי שיש בו דף אחד בלא ארבע טעיות אינה מצלת: 


! יד 
[[מותר לכתוב התורה וכו'.]] בהניזקין (גיטין דף ס') רבה ורב יוסף דאמרי תרווייהו אין קורין בחומשין מפני כבוד הציבור. ופירש''י יש שכותבין להם חמשה חומשים כל חומש שלם לעצמו ואם איתא דאסור לכתבו הל''ל דאסור לכותבו וכ''ש דאין קורין בו. ועוד דגרסינן התם בסמוך רבה ורב יוסף דאמרי תרווייהו האי ספר אפטרתא אסור למיקרי בשבתא מ''ט לא ניתן ליכתב כלומר שאין כותבין אלא ספר שלם לעצמו ואם איתא דחומשים אסור לכתוב הכי הל''ל אין קורין בחומשין מ''ט לא ניתן ליכתב ועוד דאדבעו אמוראי ואפליגו נמי תנאי אי כותבין מגילה לתינוק להתלמד בה ליבעו וליפלגו באין כותבין חומשין אלא ודאי דמותר: [[ומ''ש שאין בו קדושת ס''ת.]] הוא מדאמרינן דאין קורין בו בציבור: [[אבל לא יכתוב מגילה וכו'.]] שם בעא מיניה אביי מרבה מהו לכתוב מגילה לתינוק להתלמד בה ופירש''י מגילה פרשה לבדה של תורה או שתים א''ל אין כותבין ואסיקנא דפלוגתא דתנאי היא דתניא אין כותבין מגילה לתינוק להתלמד בה אם דעתו להשלים עליה מותר. ר' יהודה אומר בבראשית עד דור המבול בת''כ עד ביו' השמיני כלומר שהוא גמר צווי הקרבנות וכיון דרבה כת''ק ס''ל הכי נקטינן. ועוד דבספ''ג דיומא (דף ל''ז) אהא דתנן היא עשתה טבלא של זהב שפרשת סוטה כתובה עליה פריך ש''מ כותבין מגילה לתינוק ושני ריש לקיש דאין כותבין וההיא בסירוגין כתבו לה. ומ''ש הרי''ף ז''ל כותבין מגילה לתינוק להתלמד בה וכן הלכה ע''כ היינו בשדעתו להשלים עליה דוקא וה''ק כבר אפשר לכתוב מגילה לתינוק והיינו בשדעתו להשלים עליה: [[כתב מגילה וכו'.]] שם ובסוף פ''ג דיומא הא דתנן דהילני המלכה עשתה טבלא של זהב שפ' סוטה כתובה עליה אוקימנא לה בסירוגין דהיינו שכותב שלש תיבות ומדלג וכותב שיטה השנייה שלש תיבות וכ''כ בהדיא בתשובת רבינו שכתב רבינו ירוחם בנתיב שני: 


! טו 
[[מותר לדבק וכו'.]] פ''ק דבתרא (דף י''ג י''ד) ת''ר מדביק אדם תורה נביאים וכתובים דר''מ ר' יהודה אומר תורה בפני עצמה נביאים בפני עצמן כתובים בפני עצמן וחכ''א כל אחד ואחד בפני עצמו כלומר כל ספר של נביאים צריך להיות כרך לעצמו ולא קי''ל כחכמים מדאמרינן התם מעשה בביתוס בן זונין שהיו לו ח' נביאים מדובקים כאחד ע''פ ראב''ע ומעשה רב ועוד דרבי פליג עלייהו כמו שאכתוב בסמוך. ועוד דסתם ברייתא דלקמן שאכתוב בסמוך דלא כחכמים ופסק כר''מ משום דרבי קאי כוותיה דאמר מעשה והביאו לפניו תנ''ך מדובקים כאחד והכשרנום ומעשה רב. ועוד דתניא סתמא התם הרוצה לדבק תנ''ך כאחד מדבק. [[ומ''ש ומניח וכו']] ברייתא שם בין חומש לחומש של תורה ד' שיטין וכן בין כל נביא ונביא ובנביא של י''ב ג' שיטין כך היא גירסת ספרינו אבל גירסת רבינו ובין כל נביא ונביא ג' שיטין וכן בנביא של י''ב וכך היא גירסת הטור. [[ומ''ש שאם בא לחתוך חותך]] הוא שם בסוף ברייתא זו ומסיים מלמטה ומתחיל מלמעלה שאם בא לחתוך חותך: [[וסידורן של נביאים וכו' עד ודברי הימים.]] ברייתא שם בגמרא שאף על פי שהושע קדים לכל נביאים אחרונים לא ראו חכמים לכותבו במקומו משום דאיידי דזוטר מירכס וכיון שכתבוהו בהדי נבואתיה דחגי זכריה ומלאכי דהוו סוף נביאים חשיב ליה בהדייהו וכן ישעיה אע''פ שקדם ליחזקאל כיון דמלכים סיפיה חורבנא וירמיה כוליה חורבנא ויחזקאל רישיה חורבנא וסיפיה נחמתא וישעיה כוליה נחמתא סמכינן חורבנא לחורבנא ונחמתא לנחמתא: 


! טז 
[[כל כתבי הקודש וכו'.]] נלמד ממ''ש בסמוך ומותר לכתוב וכו'. ואיתא בפ''ק דגיטין (דף ו':) א''ר יצחק שתים כותבין בלא שירטוט שלש אין כותבין במתניתא תנא שלש כותבין ארבע אין כותבין ופסק רבינו כדתנא במתניתא ובתוספות כתבו שבה''ג פוסק כרב יצחק ואף על גב דפליג אמתני' דיודע היה דאינה עיקר. ודע שרבינו כתב בפ''ד מהלכות יבום שאסור לכתוב שלש תיבות בלא שירטוט ושאלו זה מהנגיד רבינו יהושע מבני בניו של רבינו והשיב שכמו שכתב רבינו בהלכות תפילין נקטינן דדוכתא עדיפא. וכתבו התוספות בשם הירושלמי דאפילו אגרת שלום אסור לכתוב בה פסוק בלא שירטוט וסתם אגרת שלום בנייר הם כתובות וכן נראה שהוא דעת רבינו שכתב אפילו כתבן על הנייר. וא''ת היכי אמרינן בתפילין לא בעו שירטוט וכמ''ש רבינו פ''א מהלכות אלו והא מטעם דאסור לכתוב ד' תיבות בלא שירטוט צריך לשרטט וי''ל דהתם ה''ק דמטעם קדושת תפילין אינו צריך לשרטט ואילו רצה שלא לכתוב יותר מג' תיבות בכל שיטה רשאי הוא משא''כ בס''ת אבל אה''נ שאם כותב יותר מג' תיבות בשיטה אחת צריך לשרטט דלא גרע מאגרת שלום דבעי לשרטט כדמשמע בירושלמי. ור''ת תירץ בע''א. וכתב הר''ן בשם הרמב''ן ז''ל דכי אמרינן דצריך שירטוט היינו בכתיבה אשורית אבל שאר כתיבות אין צריכות שירטוט ועל זה סמכו שלא לשרטט באגרות: [[כרך זה שיש בו תורה וכו':]] 

~ הלכות תפילין ומזוזה וספר תורה - פרק שמיני


! ב
((א-ב)) [[פרשה פתוחה וכו' עד פרשה סתומה תחלתה מאמצע שיטה לעולם.]] בביאורי לטור יורה דעה כתבתי באורך מהיכן הוציא רבינו דברים אלו הרוצה לעמוד עליו יעיין שם: 


! ג 
[[ספר שאינו מוגה וכו' אבל אם טעה בריוח הפרשיות וכתב פתוחה סתומה וכו'.]] פרק הבונה ברייתא (ק''ג:) פרשה פתוחה לא יעשנה סתומה סתומה לא יעשנה פתוחה כתבה כשירה או שכתב השירה כיוצא בה הרי אלו יגנזו ומשמע דאף אפתוחה שעשאה סתומה או סתומה שעשאה פתוחה קאי וכן מפורש במסכת סופרים ומדקתני יגנז משמע דלית ליה תקנתא א''נ משום דתיקונם רחוק כי היה צריך למחוק הרבה לפניו ולאחריו ושמא יזדמן לו שם וגם היה צריך למעט הכתב בשביל ריוח שבין פרשה לפרשה מש''ה קאמר דאין לו תקנה וכן כתב הריב''ש בתשובה ליתן טעם לדברי רבינו וכתב שהרשב''א הקשה על דברי רבינו ותמה עליו למה לא יתקן דאע''ג דקתני יגנז אין הכוונה שאין לו תקנה אלא יגנז עד שיתקן. וכתב הריב''ש להעמיד דברי רבינו לפי שנראים נכונים בסוגיית הגמרא וכתב שאף לדעת רבינו אם עבר ותיקנו שהוא כשר: 


! ד 
[[ספר בראשית יהי רקיע יקוו המים וכו' כולן פתוחות.]] מדשתק רבינו מלהזכיר פרשיות שבראשי חמשה ספרים שבתורה משמע שאותן הפרשיות אין לכללן לא בפתוחות ולא בסתומות לפי שהן תחלת ספר, וכן נמצא בספר קרית ספר לה''ר מנחם לבית מאיר: [[כתוב]] בספרי [[רבינו אחר הדברים. ושרי אשת אברהם. ויהי אברם. ויאמר אלהים אל אברהם ארבעתן סתומות]] וכתב על זה בהגהות מיימוניות ויאמר אלהים אל אברהם שנים יש. ובדקתי בספרי אספמיא המדוייקים ומצאתי פרשה זו בויאמר אלהים אל אברהם אבל שרה אשתך שהוא השני עכ''ל. ודברי ההגהות הנזכר הם טעות דוק ותשכח כי בשני אין כתוב אל אברהם גם אינו פרשה כלל: [[כתוב]] עוד בספרי רבינו. [[ויאמר אלהים וירא אלהים ויהיו בני יעקב ואלה תולדות עשו ארבעתן פתוחות.]] וכתבו ההגהות מיימוניות על זה גם זה בדקתי בספר אספמיא אי זה ואלה תולדות עשו הוא ומצאתי שהוא הראשון ואלה תולדות עשו הוא אדום עכ''ל. ופשוט הוא כי ואלה תולדות עשו השני אינו פרשה כלל: [[כתוב]] בספרי רבינו [[בספר ואלה שמות. ויאמר ה' אמר אל אהרן נטה את ידך. ויאמר ה' אל משה אמור אל אהרן נטה את מטך. ויאמר ה' אל משה השכם בבקר שלשתן סתומות.]] ומצאתי בספר מוגה שהעבירו הקולמוס על ויאמר ה' אל משה נטה את ידך ובמקום שלשתן סתומות כתב שתיהן סתומות. ונ''ל שהגה''ה מוטעת היא ונוסחת ספרינו נכונה דוק ותשכח כי כן מצאתי בדפוס אישא''ר: [[בספר ויקרא.]] כתוב בספרי [[רבינו וידבר דזה קרבן. וידבר דדבר אל אהרן. וזאת תורת האשם. וזאת תורת זבח]] (וידבר דדבר אל בני ישראל) [[וידבר אל בני ישראל המקריב. וידבר דקח את אהרן כולן פתוחות והן שבע. והחמישית היא וידבר דכל חלב]] וכן נמצא בקצת ספרי רבינו בפירוש וכן נמצא בהגהות מיימוניות וטעות הוא כי וידבר דכל חלב אינו פרשה לכך צריך להעביר הקולמוס על וידבר דדבר אל בני ישראל. וכן להעביר הקולמוס על והן שבע ולכתוב במקומו והן שש. וכן מצאתי בספר רבינו מוגה: [[בפרשת]] והיה כי תבא כתוב בספרי [[רבינו ויצו משה וזקני ישראל פתוחה וידבר משה]] שאחריו מונה אותה בסתומות ובספר מוגה מצאתי שהיא פתוחה. [[ארור שוכב עם אשת אביו]] כתוב בספרי רבינו שהיא פרשה סתומה ובדפוס פורטוגאל אין שם פרשה כלל וא''כ צריך להעביר עליה הקולמוס ובמקום מה שכתוב כי הן י''ד צריך לכתוב והן י''ג וכן מצאתי בספר רבינו מוגה: [[צורת שירת האזינו כל שיטה ושיטה יש באמצע ריוח אחד כצורת הפרשה הסתומה.]] כתב הריב''ש בתשובה נראה שגם על שיעור הריוח אמר כן אלא שבשירת הים בשיטה שיש בה שני אוירים מניח שיעור הריוח בין שניהם וכ''כ ז''ל בשירת הים. ושאר השיטות אחת מניחין באמצעה ריוח אחת ואחת מניחין הריוח בשני מקומות ומדקאמר מניחין הריוח משמע שיש שיעור לו אלא שבאותה שיטה חולק אותו לשני אוירים. וכתב אם ריוח השיר כשיעור פרשה למה אמרו שאם כתבה כשירה פסולה תיפוק לי משום שעשה פרשה במקום שאין בו פרשה דודאי נראה שפוסל דלא גרע מפתוחה שעשאה סתומה או סתומה שעשאה פתוחה. הא לא קשיא דה''א דאף ע''ג דבאויר אחד כשיעור פרשה פוסל בצורת השירה עדיף טפי דאין זה פרשה אלא כסדר השירה נכתב ומשום הכי איצטריך למימר דעשאה כשירה פסולה עכ''ל. ומ''ש וכותבין אותה בעי''ן שיטות ואלו הן התיבות שבראש כל שיטה ושיטה האזינו יערוף וכו' במ''ס פי''ב: [[שירת הים כותבין אותה בשלשים שיטות.]] (מ''ס פ' י''ב) ויש חילוף בראשי שיטין שכתב שם למה שכתב רבינו: [[כל התורה וכו' ולא תדבק בה.]] בהקומץ (מנחות כ''ט ול''ד) אמר רב יהודה אמר רב כל אות שאין הגויל מקיף לה מארבע רוחותיה פסולה ואע''ג דלענין תפילין ומזוזה איתמר כ''ש לס''ת שהוא חמור מהם וכבר האריך הרשב''א בתשובה בזה. [[ומ''ש ולא תתרחק עד בין אות לאות כמלא חוט השערה]] נתבאר בפ''ז: [[ומ''ש ואם הרחיק וכו'.]] נלמד מדאמרינן בהקומץ שם (כ''ט:) גבי וא''ו דויהרג אייתו תינוק דלא חכים ולא טיפש: 

~ הלכות תפילין ומזוזה וספר תורה - פרק תשיעי




! א 
[[אין עושין ספר תורה וכו'.]] פרק קמא דבבא בתרא (דף י''ו) ת''ר אין עושין ספר תורה לא ארכו יתר על היקפו ולא היקפו יותר על אורכו שאלו את רבי שיעור ספר תורה בכמה א''ל בגויל בששה בקלף איני יודע. ופירש''י לא ארכו יתר על היקפו צריך לצמצם הכתב לפי עובי הקלפים ולכשיגמור יהא חוט המקיף את עביו כמדת אורכו והן הן דברי רבינו: [[ומה שכתב וכן אם עשה בגויל וכו'.]] טעמו משום דמשמע ליה ז''ל דרבי בכתב בינוני שיער להם והכל לפי עובי הכתב ודקותו: 


! ב 
[[שיעור הגליון וכו' עד שתי אצבעות.]] ברייתא בפרק הקומץ (מנחות דף ל'): [[ויניח מן העור וכו'.]] ברייתא (בפ''ק דב''ב דף י''ו) תחלת הספר וסופו כדי לגול ואוקמה רב אשי דהיינו כדי לגול עמוד ובס''ת עסקינן: [[ומה שכתב וכל השיעורין האלו למצוה.]] נלמד מדאמרינן בגמרא שם דרב הונא כתב שבעים ספרי תורה ולא אתרמי ליה חדא ארכו כהיקפו. ואין לנו לומר דכלהו הוו פסולים. ועוד מדקתני אין עושים ס''ת ארכו יותר על היקפו כו' ולא קתני ואם עשה פסול וכיון שכן הוא הדין לכל אלו השיעורין דלא הוי אלא למצוה: 


! יב 
[[אין עושין ביריעה וכו' עד עושין אותו דף אחד לבדו.]] ברייתא בפרק הקומץ (מנחות ל'). [[ומ''ש תופרים אותה עם שאר היריעות.]] כך כתב הרי''ף בהלכות ספר תורה ופשוט הוא: 


! יג 
[[וכשתופרים היריעות וכו'.]] בפ''ב דמכות ס''ת שתפרו בפשתן ר' יהודה ור''מ חד אמר כשר וחד אמר פסול ואמרינן טעמא דמאן דאמר פסול דכתיב למען תהיה תורת ה' בפיך ואיתקש כל התורה לתפילין מה תפילין הלכה למשה מסיני לתופרן בגידין אף ס''ת כן. ובהדיא אמרו בפ''ב דמגילה (דף יט) דהלכה כמאן דפסל דגרסינן התם א''ר חלבו אמר רב חמא בר גוריא אמר רב מגלה נקראת ספר שאם תפרה בחוטי פשתן פסולה וסובר רבינו דכיון דס''ת איתקש לתפילין לענין לתופרה בגידין ה''ה דבעי גידי בהמה טהורה כתפילין. ובהדיא תניא בראש מסכת סופרים אין כותבין ספרים לא על עורות בהמה טמאה ולא על עורות חיה טמאה ולא תופרן בגידן: 


! יד 
[[כשתופרים כל היריעות וכו'.]] בפרק ב' דמגלה (שם ע''ב) א''ר חייא בר אבא א''ר יוחנן שיור התפר הלכה למשה מסיני ומחו לה אמוחא לא אמרו אלא כדי שלא יקרע: [[ועושה לו שני עמודים וכו'.]] ברייתא פ''ק דב''ב (דף י''ד) ועושה לו עמוד אילך ואילך: [[ומ''ש ותופר העור וכו':]] 


! טו 
[[ספר תורה שנקרעה וכו'.]] בהקומץ (מנחות ל''א:) אמר רב זעירי אמר רב חננאל קרע הבא בתוך שלש לא יתפור ה''מ בעתיקתא אבל בחדתתא יתפור ולא חדתתא חדתתא ממש אלא הא דעפיצא הא דלא עפיצא וה''מ בגידין בעי רב יהודה בר אדא בין דף לדף בין תיבה לתיבה מאי תיקו. ומפרש רבינו הא דעפיצא הא דלא עפיצא הא שעדיין עפוצו ניכר הא שהוא ישן עד שאין עפוצו ניכר והכריחו לפרש כן כדי לקיים מ''ש בתחלה הא בעתיקתא הא בחדתתא ומדבעי רב יהודה בין דף לדף ובין תיבה לתיבה מהו משמע דרב חננאל בקרע העובר בין האותיות מיירי ואפ''ה בתוך שתים או בתוך שלש אי עפיצן מהניא להו תפירה. ומפרש רבינו בעיא דרב יהודה קרע העובר בין האותיות הא אמרת דיתפור כלומר ולא יקרא בו עד שיתפור אם לא היה עובר אלא בין דף לדף או בין תיבה לתיבה יכול לקרות בו בלא תפירה או לא ואסיקנא בתיקו ולחומרא. וז''ש רבינו וכן כלומר אפילו בין דף לדף ובין תיבה לתיבה יתפור כלומר צריך תפירה. ועי''ל שהיה מפרש בעיא זו כפשטא דמיבעיא ליה אי מהני ביה תפירה או לא ופסק לקולא משום דמידי דרבנן הוא: [[ומ''ש ובכל הקרעים יזהר וכו'.]] מילתא דפשיטא היא: [[כתב]] הריב''ש בתשובה דאע''ג דלישנא דגמרא הוה אפשר לפרושי דבחדתתא לית לן בה כלל ואפילו ביותר משלש יתפור אין סברא לומר כן אלא כמו שיש חילוק בעתיקתא בין שנים לשלשה כך יש חילוק בין שלשה לארבעה בחדתתא וכן נראה מלשון הרמב''ם שכתב אפילו קרע הבא בתוך ג' ומינה הא ביתר מג' לא. וכן נראה מלשון רש''י ז''ל שפירש במאי דבעי בגמרא בין דף לדף והטעם מפני שהתפירה גדולה אין זה הדר ונתנו חכמים שיעור לחדש שניכר עפוצו ג' שיטין ולישן ב' שיטין לפי שהקריעה בישן מגונה יותר שנראה שהוא מחמת ריקבון עכ''ל: 

~ הלכות תפילין ומזוזה וספר תורה - פרק עשירי




! א 
[[נמצאת למד שעשרים דברים הם שבכל אחד מהם פוסל ספר תורה וכו'.]] נתבארו בפרקים הקודמים וכו': [[ומ''ש ואם נעשה בו אחד מהם הרי הוא כחומש וכו' ואין קורין בו ברבים.]] נמצאת תשובה לרבינו שכתב בה שמברכין על ספר תורה פסול ושכך נהגו בפני גאוני עולם. והרשב''א תמה על דבריו בתשובה וכתב שנ''ל שבילדותו כתב כן וחזר בו בזקנותו וכתב בחיבורו לפסול ולפי זה יקשה מ''ש שכן נהגו לפני גאוני עולם דאם כן משוינן להנך גאונים טועים. ואפשר לומר דהתם בדלא אפשר להו ומ''ש [[כאן שאין קורין בו בצבור]] הוא בדאפשר להו ומאחר שכן היכא שנמצא טעות בספר תורה מוציאין ספר תורה אחר ומתחילין ממקום שנמצא הטעות ומשלימין ז' על אותם שקראו במוטעה דכיון שהוא בדיעבד הוה ליה כמו לא אפשר להו והכי משמע שהרי מן הדין קורין לכתחלה בחומשין אם לא היה מפני כבוד הצבור ואף על גב דהאי חסר במילתיה בדיעבד מיהא יצא. ולישנא דרבינו הכי דייק שלא כתב ואם קראו בו בצבור לא יצאו ידי חובת קריאה אלא אין קורין בו ברבים דמשמע לכתחלה הוא דאין קורין בו אבל בדיעבד עלתה להם קריאה. ואם נמצא הטעות באמצע קריאת הקורא גומר קריאתו בספר הכשר ומברך לאחריה ואינו מברך לפניה כי ברכה שבירך לפניה בספר תורה הפסול וכן קריאה שקראו בו עלתה להם בדיעבד וכן הנהיג מורי הרב הגדול מה''ר יעקב בירב זלה''ה וכן אנו נוהגים אחריו: 


! ב 
[[ספר תורה כשר נוהגין בו קדושה יתירה וכו'.]] פשוט הוא ובפ''ד דאבות א''ר יוסי כל המכבד את התורה גופו מכובד על הבריות וכו': [[אסור לאדם למכור ס''ת וכו'.]] פרק בני העיר (מגילה דף כ''ז) ת''ר לא ימכור אדם ספר תורה אף ע''פ שאינו צריך לו כלומר שיש לו אחר. יתר על כן אמר רשב''ג אפילו אין לו מה יאכל ומכר ספר תורה או בתו אינו רואה סימן ברכה לעולם: [[ומ''ש אפילו ישן וכו'.]] שם בעיא דלא איפשיטא ומשום חומר קדושת ס''ת פסקה לחומרא: [[וכתב]] ה''ר מנוח דטעמא משום פשיעותא הילכך אם היה החדש כתוב והוא בבית הסופר ואינו מחוסר אלא נתינת דמים מוכרים עכ''ל: [[ומ''ש לעולם אין מוכרים ספר תורה וכו'.]] שם אמר ר' יוחנן משום ר' מאיר אין מוכרים ספר תורה אלא ללמוד תורה ולישא אשה ומפרש רבינו דהיינו באין לו דבר אחר למכור: [[וכתבו]] הגהות שהרמ''ך תמה על רבינו שכתב אסור למכור ספר תורה אפילו אין לו מה שיאכל שהרי בירושלמי סוף בכורים גרסינן שאלו את רשב''ג מהו שימכור ספר תורה וכו' עד רבי פנחס ור' יוחנן בשם רשב''ג אמרי אדם מוכר ספר תורה לישא אשה וללמוד תורה וכל שכן מפני חייו. וכן נראה דגם גמרא דידן שרי דאמרינן פרק בני העיר אמר רשב''ג אפילו אין לו מה יאכל ומכר ספר תורה או בתו אינו רואה סימן ברכה לעולם משמע דומיא דבתו דליכא איסורא עכ''ל. ואני אומר שאין אלו ראיות דירושלמי הכי איתא ר' ינאי בשם ר' חייא בר ווא שאלו את רשב''ג מהו שימכור אדם ספר תורה לישא אשה אמר לון אין ללמוד תורה א''ל אין מפני חייו ולא אגיבון. רבי יונה בשם רבי חייא בר ווא שאלו את רבן שמעון בן גמליאל מהו שימכור אדם ס''ת לישא אמר לון אין ללמוד תורה אמר לון אין מפני חייו לא שאלו ולא אגיבון על דעתיה דרבי יוסי אין שאלון ליה ולמה לא אגיבון כי אתא ר' חנניה ר' פנחס ר' יוחנן בשם רבי שמעון בן גמליאל מוכר הוא אדם לישא אשה וללמוד תורה וכל שכן מפני חייו ע''כ. והשתא כיון דלרבי ינאי שאלון מפני חייו ולא אגיבון כלומר לא השיבם משמע דסבירא ליה שאסור למכור מפני חייו ולר' יונה דלא שאלון משמע דס''ל דלא עדיף להו כדי חייו כמו לישא אשה ולת''ת ואפשר דמשום דפשיטא להו לאיסורא במפני חייו לא שאלון ואף על גב דרבי יוחנן אמר כל שכן מפני חייו הוה פלוגתא דאמוראי ומשום חומר קדושת ס''ת נקטה לחומרא. ומ''ש מדקתני ספר תורה דומיא דבתו דליכא איסורא איכא למידק מידי איריא הא כדאיתא והא כדאיתא. ומכל מקום יש לתמוה היאך אפשר שלא התירו למכור ספר תורה מפני חייו והלא פיקוח נפש דוחה כל מצות שבתורה יש לומר דאה''נ שאם יהיה פיקוח נפש ממש כגון שאחזו בולמוס פשיטא דמותר למכור ספר תורה כדי להחיותו והכא במאי עסקינן בשמזונותיו מצומצמים ביותר אבל לא הגיעו לגדר שיהיה בו פיקוח נפש: 


! ג 
[[ספר תורה שבלה או שנפסל נותנין וכו'.]] פרק בני העיר מגילה (דף כ''ו) מימרא דרבא ורב אחא בר יעקב: [[מטפחות ספרים שבלו עושין וכו'.]] גם זה שם מימרא דמר זוטרא משמיה דרב ששת: 


! ד 
[[תיק שהוכן וכו'.]] ברייתא שם תשמישי קדושה נגנזין ומני בהדייהו תיק ספר תורה. וגרסינן בתר הכי אמר רבא מריש הוה אמינא כורסיא תשמיש דתשמיש הוא כיון דחזינן דמותבן ספרא עליה אמינא תשמיש קדושה הוא. ומפרש רבינו דתשמיש דתשמיש היינו שהספר בתוך התיק והתיק על הכורסיא כיון דחזא שפעמים הרבה מוציאין הספר תורה מהתיק ומותבי ליה אכורסיא אמר ודאי תשמיש קדושה הוא וכן אמר רבא דפריסא תשמישי קדושה נינהו. וכתב בתיק ובכסא שהוכן לספר תורה והונח בו או עליו משום דאי הוכן ולא הונח או הונח ולא הוכן אינו קדוש וכמ''ש בפ''ד מהלכות אלו. ומ''ש וכן המטפחות נראה דהיינו פריסא שכתבתי בסמוך: [[אבל הבימות וכו'.]] שם (דף ל''ב) בסוף הפ' אמר רבי זירא אמר רבי מתנא אמר שמואל הלוחות והבימות אין בהם קדושה: [[וכתב]] הראב''ד אין דעתי נוחה מזה וכו'. והכי איתא בירושלמי עכ''ל. וגם הר''ן כתב שאמר בירושלמי שאין בהם משום קדושת ספר תורה אבל משום קדושת בה''כ יש בהן ואין מכאן השגה על רבינו שהוא ז''ל העתיק המימרא ולשונה וכל מה שתפרש במימרא תוכל לפרש בלשונו: [[וכן רמוני כסף וכו'.]] כתב טור יו''ד סי' רפ''ב על לשון זה של רבינו ומיהו בפ' בני העיר (מגילה דף כ''ו) קאמר על כל הנך דקתני בהם שאסור לשנותן לקדושה קלה אמר רבא לא שנו אלא שלא מכרוהו שבעה טובי העיר במעמד אנשי העיר אבל מכרוהו שבעה טובי העיר במעמד אנשי העיר אפילו למשתי ביה שיכרא. וכתב א''א ז''ל הילכך יחיד שמכר ספר תורה שלו מותר להשתמש בדמיו דדמי לשבעה טובי העיר ולפי זה התפוחים יכולים בעליהם למוכרם והלוקח יכול לעשות כל מה שירצה עכ''ל. ואני אומר שאין זה סותר דברי רבינו דדינו של רבינו איתיה גם לדברי הרא''ש בבה''כ של כפרים ולא מכרוהו ז' טובי העיר במעמד אנשי העיר דכל כי האי גוונא אין מורידין אותן מקדושתן ומיהו בס''ת דיחיד משמע דפליג רבינו על הרא''ש וסבר דאסור למכרו ואם עבר ומכרו משמע דצריך לקנות ס''ת אחר: 


! ה 
[[ומותר להניח וכו' עד ע''ג ס''ת.]] ברייתא פרק בני העיר (דכ''ז): [[וכל כתבי הקדש וכו' אסור לזרקן.]] בפרק בתרא דעירובין (דף צ''ח) אמר רב אחא אין מזריקין כתבי הקדש. וכתב ה''ר מנוח כלומר כשיתנם לחבירו לא יתן לו בזריקה: [[ומ''ש והקמיעין וכו'.]] בפ' במה אשה (שבת דף ס''א ס''ב): [[ועל מ''ש רבינו אא''כ היו מחופות עור.]] כתב ה''ר מנוח אבל תפילין אפילו שהן מחופין עור אסור ליכנס בהם לבית הכסא מפני השי''ן ושאר אותיות העשויות בעור: 


! ו 
[[לא יאחז אדם ס''ת וכו'.]] [[מ''ש שלא יכנס בו לבית הכסא או לבית המרחץ]] פשוט הוא והכי אמרינן בפרק שני דסנהדרין (דף כ''א:) גבי מלך שאין ספר תורה זז ממנו אלא כשהוא נכנס לבה''כ או לבית המרחץ: [[ומ''ש ולא יקרא בו עד שירחיק ד' אמות מהמת וכו'.]] פרק מי שמתו (ברכות י''ח) תניא לא יהלך אדם בבית הקברות ותפילין בראשו וס''ת בזרועו וקורא ואם עשה כן עובר משום לועג לרש ואמרו שם בגמרא דהיינו תוך ד' אמות דוקא אבל חוץ לד' אמות שרי ואף ע''ג דפשטא דברייתא משמע דלא אסרה לילך לבית הקברות וס''ת בזרועו אלא בקורא בו נראה שרבינו מפרש דתרתי קתני לא יהלך בבית הקברות וס''ת בזרועו או קורא ובכל חד מהני איכא משום לועג לרש דאחיזת ס''ת בזרועו אף ע''פ שאינו קורא בו מצוה היא ואית בה משום לועג לרש. [[ומ''ש שירחיק מבית הכסא ארבע אמות]] טעמא דמסתבר [[הוא אבל מ''ש שירחיק מבית המרחץ ד' אמות]] איני יודע לו טעם. ובטור י''ד סימן רפ''ב העתיק דברי רבינו ולא נזכר שם מרחץ לענין הרחקת ד' אמות והיא הגירסא הנכונה: [[ולא יאחוז ס''ת וכו'.]] ס''פ בני העיר (מגילה דף ל''ב) א''ר פרנך אמר רבי יוחנן כל האוחז ספר תורה ערום נקבר ערום בלא אותה מצוה: [[ואסור לישב על המטה וכו'.]] פרק ואלו מגלחין (מ''ק דף כ''ה) ובפרק הקומץ (מנחות ל''ב) אמר רב תחליפא אנא חזיתיה לרב הונא דבעא למיתב אפוריי' והוה מנח ס''ת עלה וכף כדא אארעא ואותיב ס''ת עילוה אלמא קסבר אסור לישב על המטה שס''ת מונח עליה ואף ע''ג דבהקומץ פליג ר' יוחנן פסק רבינו כרב הונא משום דאיתא במ''ס דעבד ר' אליעזר כוותיה. וכתבו התו' דמדלא אותיבו לס''ת בגבוה ממנו נראה שאפילו הס''ת מונח בגבוה ממנו לא שרי: [[כתב]] הראב''ד ואם היה מקום גבוה טפח וס''ת מונח עליו מותר והכי איתא בירושלמי עכ''ל. ורבינו סובר כמו שכתבתי בסמוך בשם התוספות שדייקו מהאי עובדא: 

! ח
((ז-ח)) [[בית שיש בו ס''ת וכו'.]] ברייתא סוף פרק מי שמתו (ברכות כ''ה) בית שיש בו ס''ת או תפילין אסור לשמש בו עד שיוציאם או עד שיניחם כלי בתוך כלי אמר אביי דהיינו דוקא בכלי שאינו כליין וכמבואר בפ''ד. וגרסי' בתר הכי (שם כ''ז) אריב''ל ספר תורה צריך לעשות לו מחיצה עשרה טפחים מר זוטרא איקלע לבי רב אשי חזייה לדוכתיה דמר בר רב אשי דמנח ביה ספר תורה ועביד ליה מחיצה עשרה א''ל כמאן כריב''ל אימור דאמר ריב''ל דלית ליה ביתא אחרינא מר הא אית ליה ביתא אחרינא א''ל לאו אדעתאי פי' לא נתתי אל לבי. ומשמע לרבינו דכל דלית ליה ביתא אחרינא שרי להניחו כלי בתוך כלי וכדמשמע פשטא דברייתא דקתני בית שיש בו ספר תורה וכו' או שיניחם כלי בתוך כלי. ונ''ל לפי זה דאם אין לו בית אחר אם אפשר לו לעשות לו מחיצה גבוה י' טפחים עדיף מהנחת כלי בתוך כלי וזהו שחידש ריב''ל ואמר ס''ת צריך לעשות לו מחיצה גבוה עשרה טפחים כלומר אע''ג דבתפילין אע''פ שיכול להוציאם או לעשות להם מחיצה גבוה עשרה טפחים מותר ע''י הנחת כלי בתוך כלי בס''ת אינו כן דאם אפשר לו לעשות מחיצה גבוה י' טפחים אינו מותר ע''י הנחת כלי בתוך כלי והכי דייק לישנא דריב''ל דאמר ס''ת צריך לעשות לו מחיצה גבוה י' טפחים דמשמע שבא לחלק דין ס''ת מדין תפילין ואע''פ שאין דבר זה מפורש יפה בדברי רבינו ע''כ צריך לפרשם כן: [[כל הטמאים ואפילו נדות וכו':]] 


! ט 
[[כל הרואה ספר תורה וכו'.]] פ''ק דקידושין (דף ל''ג:) איבעיא להו מהו לעמוד מפני ס''ת ר' חלקיה ורבי סימון ור' אלעזר אמרי ק''ו מפני לומדיה עומדים מפניה לא כ''ש. ודין הנשיא איתא בההוא פירקא וכתבו רבינו פ''י מהל' ת''ת שאינו יושב עד שישב במקומו או יתכסה מעיניו. וכתב רבינו שהוא הדין בס''ת דנשיא מטעם רבו הוא דחייב לעמוד דהא ממרע''ה גמרינן. וכתב רבינו עד שיעמוד זה שהוא מהלך בו כשיגיענו למקומו כלומר דאי עומד לפוש דינו כמהלך מאחר שאינו עומד דרך קבע: 


! י 
[[מצוה לייחד לס''ת מקום וכו':]] 


! יא 
[[היה מהלך ממקום למקום וכו' עד והולך.]] ר''פ מי שמתו (ברכות דף י''ח): [[כל מי שיושב וכו': אמרו חכמים הראשונים כל המכבד וכו'.]] במסכת אבות: 

# הלכות ציצית

~ הלכות ציצית - פרק ראשון




! א 
[[ענף שעושין על כנף הבגד ממין הבגד הוא הנקרא ציצית וכו'.]] בפ' התכלת (מנחות מ''ב) ת''ר אין ציצית אלא ענף וכן הוא אומר ויקחני בציצית ראשי: [[ואין לחוטי הענף מנין מן התורה.]] אע''פ שכתב אחר כך כיצד עושין את הציצית וכו' ומכניס שם ד' חוטין וכופלן באמצע הרי שיש להם שיעור, י''ל דהכי פירושו בתורה לא נתפרש מנין חוטי הענף אבל מד''ס יש להם מנין ד' חוטין וכופלין באמצע כדאמרי' בפ' התכלת רב אחא בר יעקב רמי ד' ועייף להו ור' ירמיה דהוה רמי תמניא פליג ארב אחא וסבר שמנין החוטין מד''ס ח' שהם י''ו וכשמוסיף על המנין שקבעו חכמים עבר בבל תוסיף למר כדאית ליה ולמר כדאית ליה והיינו דאמרינן בפרק הנחנקין (סנהדרין פ''ח) והא איכא ציצית דעיקרו מד''ת ופירושו מד''ס ויש בו להוסיף ואם הוסיף גורע וקי''ל כרב אחא בר יעקב דרב פפא אסיק התם (מנחות מ''א) הלכתא ארבעה. ומ''מ יש לתמוה דאמרינן בפרק קמא דיבמות (דף ה':) גדילים למה לי ש''מ לאפנויי ומקשה האי לשיעורא הוא דאתא גדיל שנים גדילים ארבעה והכי אמרינן בפרק התכלת (מנחות ל''ט) משמע דמן התורה יש מנין לחוטי הענף וצ''ע: 


! ב 
[[ולוקחין חוט צמר שנצבע כעין הרקיע וחוט זה הוא הנקרא תכלת.]] בפ' התכלת אמרינן תכלת דומה לרקיע: [[ואין למנין הכריכות שכורך חוט זה שיעור מן התורה:]] 


! ד 
[[והתכלת אינו מעכב את הלבן והלבן אינו מעכב את התכלת.]] משנה פרק התכלת (שם דף ל''ח) ובגמרא התינח לבן דאינו מעכב את התכלת תכלת דאינו מעכב את הלבן מאי היא ואסיקנא לא נצרכה אלא לגרדומין דאי איגרדם תכלת וקאי לבן ואי איגרדם לבן וקאי תכלת לית לן בה דאמרי בני ר' חייא גרדומי תכלת כשרים. ומשמע לי שרבינו אינו מפרש כפירוש רש''י אלא הכי מפרש לה התינח לבן דאינו מעכב את התכלת שאם עשה חוטי לבן אע''פ שלא כרך עליהם תכלת יצא אלא תכלת דאינו מעכב את הלבן מאי היא דמשמע שאם לא הטיל אלא חוט תכלת בלבד יצא ואי אפשר לומר כן דהא קרא כתיב ונתנו על ציצית הכנף פתיל תכלת משמע דאין מקום לפתיל תכלת אלא א''כ יהיה ציצית דהיינו לבן ואסיקנא לא נצרכה אלא לגרדומין דכיון דמעיקרא היו לבן ותכלת כי איגרדום כיון שמשירי כשרות אתא כשירה, ובסוף פרק זה יתבאר עוד: 


! ה 
[[אף ע''פ שאין האחד מעכב את חבירו אינם שתי מצות אלא מ''ע אחת: וארבע ציציות מעכבות זו את זו שארבעתן מצוה אחת.]] משנה סוף פרק הקומץ (מנחות כ''ח): [[והלובש טלית שיש בה לבן או תכלת וכו':]] 


! ו 
[[כיצד עושין את הציצית מתחיל מזוית של טלית שהוא סוף הארוג ומרחיק ממנה לא יותר על שלש אצבעות למעלה ולא פחות מקשר גודל ומכניס שם ד' חוטין וכופלן באמצע נמצאו ח' חוטין משולשין תלויין מן הקרן ואורך החוטין הח' אין פחות מארבע אצבעות ואם היו יותר על כן אפי' אמה או שתים כשרים.]] בפרק התכלת (שם מ''א) אמר רב פפא הלכתא ארבע בתוך ג' משולשת ופירש''י ד' חוטין נותן בחור הטלית וכופלו לשמנה משולשת תלויה הענף מן הגדיל ארבע אצבעות ארבע חוטין נותן בתוך ג' אצבעות שלא ירחיק מן השפה יותר משלש אצבעות. ואמרינן תו בגמרא למימרא דאית להו שיעורא ורמינהו ציצית אין לה שיעור למעלה אבל יש לה שיעור למטה. ופירש''י אין לה שיעור למעלה כמה דבעי ליהוי ארוך. ואמרינן תו בגמרא דף מ''ב א''ר יעקב א''ר יוחנן וצריך שירחיק כמלא קשר גודל. ופירש''י צריך שיגביהנה מן השפה מלא קשר גודל שיעור הציפורן עד פרק ראשון: [[ומ''ש מתחיל מזוית של טלית שהוא סוף הארוג.]] היינו לומר שצריך להטיל הציצית סמוך לזוית ששם הוא כנף הבגד: [[ומ''ש וכל האצבעות בגודל.]] כ''כ עוד רבינו בפ''ט מהלכות תפילין ובפי''ז מהלכות שבת וכתב המרדכי בשם רבו שצריך לשער במקום רוחב הגודל: [[ומ''ש ויהיה אחד משמנה החוטין חוט תכלת והז' לבנים. כתב]] הראב''ד א''א טעות הוא זה אלא השנים של תכלת והששה לבנים עכ''ל. וכדבריו כתבו התוספות וטעמו של רבינו מדכתיב פתיל תכלת פתיל חד משמע וכ''כ בתשובה לחכמי לוניל והכי משמע בספרי: 


! ז 
[[ומ''ש ולוקח חוט אחד מן הלבן וכורך בו כריכה אחת וכו'.]] בפרק התכלת (שם ל''ט) אמר רב תכלת שכרך רובה כשרה ואפילו לא כרך אלא חוליא אחת כשרה ונויי תכלת שליש גדיל ושני שלישי ענף וכמה שיעור חוליא כדי שיכרוך וישנה וישלש תנא הפוחת לא יפחות מז' והמוסיף לא יוסיף על י''ג תנא כשהוא מתחיל מתחיל בלבן הכנף מין כנף וכשהוא מסיים מסיים בלבן מעלין בקודש ולא מורידין. ופירש''י תכלת זהו שם כל הציצית. שכרך רובה שעשה שני שלישי גדיל ושליש ענף כשרה. ונוי תכלת עיקר מצות ציצית שליש גדיל ושני שלישי ענף כשהוא מתחיל לכרוך מתחיל בלבן שמניח שני חוטין ארוכים לעשות מהם גדיל ומתחיל לכרוך בלבן ובאמצע כורך של תכלת וחוזר ומסיים בלבן. מין כנף תחלה ואחר כך פתיל תכלת וכיון דאקדמיה קרא למין כנף ש''מ חשוב הוא לפיכך אי מסיים בתכלת הוה ליה מוריד סוף ציצית מתחלתה עכ''ל: [[והראב''ד]] כתב על דברי רבינו אמר אברהם זה הסדר וכו' בתכלת ולבן עכ''ל. וחכמי לוניל שאלו מרבינו שאלה זו והשיב להם יש לטוות חוט אחד מקצתו תכלת ומקצתו לבן ויש לו להכניס כל חוט וחוט בפני עצמו וכופלו ושוזרו עד שיהיה ז' חוטין לבן ואחד תכלת שנאמר פתיל תכלת פתיל אחד ולא שנים ולפי שהמצוה של תכלת שיהיה הפתיל כולו תכלת לא נעשה מהלבן אלא כריכה אחת בלבד סמוכה לכנף ושאר החוליא עם החוליות כולן בתכלת חוץ מכריכה אחרונה שהיא בלבן הואיל והתחיל בו וכ''כ הגאון רבי שמעון בן חפני בספר שחיבר בציצית בלשון ערבי עכ''ל: 


! ח 
[[ומ''ש וצריך לפרדו עד שיהיה כציצית שיער הראש.]] בפ' התכלת (מנחות מ''ב) אמר אביי וצריך לפרודא כצוציתא דארמאי: 


! ט 
[[העושה לבן בלא תכלת לוקח אחד מח' חוטין וכו' ואם רצה לכרוך בלא מנין חוליות עושה.]] הטעם משום דמשמע ליה דלא הקפידו בכך למצוה מן המובחר אלא בתכלת אבל כי ליכא אלא לבן לא: [[ומ''ש ויש מי שאינו מדקדק בדבר זה בלבן.]] משום דמשמע ליה דדבר זה לא אמרו אלא בתכלת ודייק לישנא דקתני (שם ל''ט) ונויי תכלת שליש גדיל וב' שלישי ענף דמשמע דבזמן דאיכא תכלת דוקא הוא שמדקדק בכך. ומי שמדקדק בכך סובר דתכלת דנקט לאו דוקא אלא עיקר מצוה נקט והוא הדין להיכא דליכא תכלת דלבן במקום תכלת קאי: [[ומ''ש ואם כרך הלבן על רוב החוטין או שלא כרך אלא חוליא אחת כשרה.]] היינו לומר דלענין זה לא שאני לן בין תכלת ללבן דאפילו בתכלת אם כרך על רוב הציצית כשרה כמו שכתב לעיל ואפילו בלבן צריך שיכרוך חוליא אחת לפחות דמשמע דגדיל וענף בעינן לעכובא שאם כרכה כולה עד שלא נשאר בה ענף וכן אם הניחה כולה ענף ולא כרך בה אפילו חוליא אחת פסולה דגדיל וענף בעינן דאם לא כן מאי איריא כרך רובה אפילו כרך כולה נמי וכן מאי איריא אם לא כרך בה אלא חוליא אחת אפילו לא כרך שום חוליא נמי אלא ודאי כדאמרן. ובפרק התכלת (שם ל''ט:) אפליגו אמוראי במילתא דרבה בר בר חנה סבר כתיב גדיל וכתיב פתיל או גדיל או פתיל ורב סבר לעולם פתיל בעינן וההוא גדילים למניינא אתא גדיל ב' גדילים ד' עשה גדיל ופותלהו מתוכו: [[וכתב]] בנמוקי יוסף בשם רש''י ופותלהו מתוכו כלומר שיהא הענף אחר הגדיל ולא שיעשה הגדיל בסוף החוטין. והתוספות כתבו דבספרי דריש ועשו להם ציצית שומע אני יעשה כולם גדילים ת''ל ציצית הא כיצד כדי שתהא גדיל מן הענף וציצית מן הגדיל והא ברייתא קשיא לרבה בר בר חנה וכ''כ המרדכי בשם רש''י גבי כיון דאישתראי ליה עילאי אישתראי ליה כוליה דכדברי רב עיקר. ועל מה דאמרינן ורב לעולם פתיל בעינן כתב ר''י דה''פ לעולם פתיל נמי בעינן והעלה דבעינן פתיל וגדיל ובחד לא מתכשר והכי עבדינן השתא והכי תני בספרי פ' שלח לך ע''כ: [[וכתב]] בנמוקי יוסף אהא דאמר דאפילו לא כרך בה אלא חוליא אחת כשרה דהיינו דוקא כשעשה קשר אחר החוליא כדינו דחוליא בלא קשר אינו מתקיים ואין כאן גדיל עד כאן לשונו: 


! י 
[[אחד חוטי לבן ואחד חוטי תכלת אם רצה לעשות שזורים עושה: כתב]] הראב''ד א''א זה טעות וכו' כעין שצריך לציצית עכ''ל. וחכמי לוניל הקשו לרבינו מההיא דספרי והשיב להם זה שלמד שזורין ממשכן ר''ש היא דסתם ספרי ר''ש ולפי שלא מצאתי שום אדם שיאמר דבר זה לא כתבתי כמותו שאם כן יהיו שזורין ששה כמשכן כן נ''ל ואין לי סמך אחר בדבר זה עכ''ל. וק''ל על דבריו הרי ההיא דפירקא בתרא דעירובין (דף צ''ז) דלא מצית למימר בה שהיא דחויה משום דר''ש היא כדאמרת בההיא דספרי דהא רב יהודה שהוא אמורא קאמר לה ואפילו את''ל דאליבא דר''ש קאמר ורבנן פליגי עליה מכל מקום כיון דר''י קאמר לה סתם משמע דהכי ס''ל וה''ל למפסק כוותיה כיון דלא חזינן שום אמורא דפליג עליה. וי''ל שרבינו מפרש דהא דאוקימנא בשזורין לאו למימרא דא''א לציצית בלא שזורין אלא הכי קאמר כיון דלאריגה אין דרך לעשותן שזורין כלל הני ודאי לאו לאריגה נינהו אלא לציציות שלפעמים עושין אותן שזורין. ומכל מקום יש לתמוה על רבינו דכיון דלא אשכחן מאן דפליג על ההיא דספרי למה דחאה מהלכה מפני שהוקשה לו אם כן יהיו שזורין ששה כמשכן שהרי גם לפי דבריו ז''ל שסובר שאינן אלא דברי רבי שמעון יקשה כן וצריך ליישב דמשום דר''ש מפיק לאוקמינהו אשנים ואם כן כי מוקמינן לה ככ''ע נמי ניישב כך: [[ועוד]] ק''ל על דבריו מי הגיד לו ז''ל דההיא ברייתא דספרי דילפא שזורין ממשכן. ונראה שמפני שראה חולשות הללו בדבריו כתב ואין לי סמך אחר בדבר זה. ובעל מגדל עוז כתב שרבינו סובר דההיא דספרי לא לעכב נאמרה נראה שמפרש שמ''ש רבינו בתשובה זה שלמד שזורין ממשכן רבי שמעון היא היינו לומר שאילו היה לעכב לא לשתמיט גמרא בשום דוכתא למימר הכי ואין זה במשמעות דברי רבינו דאם כן למה הוצרך לומר רבי שמעון היא כיון דסבירא ליה דלא לעכב נאמרה אפילו אי אתיא ככ''ע ניחא שהרי כתב רבינו אם רצה לעשותן שזורין עושה דהיינו לומר שאינו מעכב הילכך ליתא להא דמ''ע. ומנהג כל ישראל לעשותן שזורין: [[וכתב]] הר''ן בספ''ק דיו''ט שאם נתפרקו משזירתן לית לן בה דה''ל כגרדומי ציצית דכשרים ומיהו משמע דבעינן שישתייר בשזור כדי עניבה כדאמרינן בפרק התכלת (מנחות ל''ט) גבי גרדומין. ובנמוקי יוסף כתוב שנראין דברי ר''ת שכל שזורין בתחלה יפה אע''פ שנתפרדה שזירתן ונעשו י''ו דה''ל כגרדומי ציצית וכשרים וכן פסק בעל הלכות עכ''ל. וכן כתב העיטור ולא הצריך שישתייר בשזור כדי עניבה כמו שהצריך הר''ן. ואפשר שגם הם לא הכשירו אלא ע''י שיור ולא הוצרכו לפרש דמכיון שכתבו דה''ל כגרדומי ממילא משמע: [[ומ''ש רבינו אפילו היה החוט כפול משמנה חוטין ושזור עד שנעשה פתיל אחד אינו נחשב אלא חוט אחד:]] 


! יא 
[[חוטי הציצית בין לבן בין תכלת צריכין טוויה לשם ציצית.]] בפרק התכלת (שם מ''ב:) ובריש סוכה (דף י''א) אמר רב יהודה אמר רב עשאה מן הקוצים ומן הנימין ומן הגרדין פסולה מן הסיסין כשרה כי אמריתה קמיה דשמואל אמר מן הסיסין פסולה בעינן טוויה לשמה. ופירש''י ז''ל פקעיות כדוריות של חוט ופסקו הרי''ף והרא''ש ז''ל הלכה כשמואל וכתב המרדכי שצריך להוציא בפיו בתחלת הטוויה שהוא עושה כן לשם ציצית או יאמר לאשה טוי לי לציציות ותו לא צריך. וכתוב בנמוקי יוסף כותי וכותית לאו בני לשמה נינהו וזהו דעת רבינו בעיבוד לשמה אע''פ שהרא''ש חולק: [[ומ''ש רבינו ואין עושין אותן לא מן הצמר הנאחז בקוצים וכו'.]] נראה שזה פי' מה שכתבתי בסמוך עשאה מן הקוצים פסולה. ומה שאמר ולא מן הנימין הנתלשין מן הבהמה. הוא פי' מה שכתבתי בסמוך מן הנימין פסולה. ומה שאמר ולא משיורי שתי וכו'. הוא פי' מה שכתבתי בסמוך מן הגרדין. ונראה דטעמא דכל הני משום ביזוי מצוה: [[ואין עושין אותה מצמר הגזול.]] בפ''ק דסוכה (דף ט') ממעט גזול מדכתיב ועשו להם משלהם וכתב נמוקי יוסף דלא מיפסיל אלא בשגזל חוטין ממש אבל אם גזל צמר ועשאה חוטין כשרה דקנייה ביאוש ושינוי הגוף אבל לכתחלה אסור משום שונא גזל בעולה. ורבינו שכתב מצמר הגזול פסול נראה דמיירי קודם יאוש א''נ אפילו אחר יאוש לא קני משום דהוי שינוי החוזר לברייתו: [[ומ''ש רבינו ולא משל עיר הנדחת.]] טעמא לאו משום דאיסור הנאה הוא דהא מצוות לאו ליהנות ניתנו אלא טעמא משום דכיון דלשריפה קאי כתותי מיכתת שיעוריה וציצית יש לו שיעור למטה: [[ומ''ש ולא משל קדשים: המשתחוה לבהמה צמרה פסול לציצית.]] בפרק כל הצלמים (ע''ז דף מ''ו) בעיא דלא איפשיטא ולחומרא. [[ומ''ש אבל המשתחוה לפשתן הנטוע ה''ז כשר שהרי נשתנה.]] נלמד ממה שאמרו בפרק הנזכר שם (דף מ''ו:) המשתחוה לקמה קמחה מהו למנחות: 


! יב 
[[ציצית שעשה אותו כותי פסול וכו'.]] בפרק התכלת (מנחות מ''ב) אמר רב יהודה אמר רב מניין לציצית בכותים שהוא פסולה שנאמר דבר אל בני ישראל ועשו להם ציצית בני ישראל ולא הכותים. [[ומה שכתב אבל אם עשה אותה ישראל בלא כוונה כשרה.]] לא בטוויית החוטין קאמר דהא בעינן שתהא לשמה כדבסמוך אלא בנתינת החוטין בכנף ועשיית הקשרים והחוליות דוקא קאמר שאם עשה ישראל שלא בכוונה כשר מדלא מצרכינן לשמה אלא בטוייה ועוד דאמר בפרק התכלת אמר רב יהודה אמר רב ציצית שעשאה כותי פסולה ואם איתא מאי איריא כותי אפילו עשאה ישראל שלא לשמה נמי אלא ודאי לא ממעיט אלא כותי אבל עשאה ישראל שלא בכוונה כשר: [[וציצית שנעשה מן העשוי מקודם פסול כיצד הביא כנף שיש בה ציצית ותפרה על הבגד וכו'.]] ברייתא שם (דף מ''א) טלית שנקרעה חוץ לשלש וכו' ושוין שלא יביא אפילו אמה על אמה ממקום אחר ובה תכלת ותולה בה. ופירש''י ממקום אחר מטלית אחרת ויש בה תכלת ותולה בה משום דעל כנפי בגדיהם בעינן וכנף זה לא היה מבגד זה בשעת עשייה. ורבינו מפרש שהטעם מפני שדומה למי שנעשית מאליה: 


! יג 
[[ומ''ש ומותר להתיר ציצית מבגד זה ולתלותם בבגד אחר וכו'.]] בפרק התכלת (שם) ובפרק במה מדליקין (שבת כ''ב) רב אמר אין מתירין מבגד לבגד ושמואל אמר מתירין אמר אביי כל מילי דמר עביד כרב בר מתלת דעביד כשמואל וחד מינייהו הא דמתירין מבגד לבגד: 


! יד 
[[תלה החוטין בין שתי הכנפים מזו לזו וכו'.]] בפ''ק דסוכה (דף י''א) אמרי' דרב מכשר בתלאן ולא פסק ראשי חוטין שלהם ושמואל ולוי פוסלים ואקשינן עליה דרב מדתניא תלאן ואח''כ פסק ראשי חוטין שלהן פסולה וסליק בקשיא: [[ויש]] לדקדק בדברי רבינו דמשמע לכאורה שהוא מפרש דדוקא בתלה החוטין בין שתי כנפים הוא דפסלינן בתלאן ואח''כ פסק ראשי חוטין שלהן אבל בחוטין שאינן תלויין אלא בכנף אחת אף ע''פ שכרך וקשר ואחר כך פסק ראשי החוטין כשרה דאם לא כן לשמועינן דאפילו בתלאן בכנף אחת פסולה. אבל קשה דכיון דטעמא משום תעשה ולא מן העשוי בתלאן בכנף אחת נמי יש לפסול לכן נראה לי דגם בתלאן בכנף אחת [[פסל ומ''ש תלה חוטין בין שתי כנפים]] הטעם מפני שהוא ז''ל מפרש שמה שאמרו בגמרא תלאן ולא פסק ראשי חוטין שלהן בתלה החוט בין שתי כנפים ואפילו הכי מכשיר רב משום דקסבר פסיקתן זו היא עשייתן והא תני שמואל הטיל לשתי הקרנות בבת אחת וכו'. ורבינו דרכו לכתוב הדין כמו שהוא שנוי בגמרא ולכך כתב דין תלה החוטין בין שתי כנפים כמו שהוא שנוי בגמרא לפי פירושו ומיניה נשמע להיכא דלא תלה אלא בכנף אחת כיון דהוי מן העשוי: 


! טו 
[[הטיל ציצית על הציצית אם נתכוון לבטל את הראשונות וכו'.]] בפרק התכלת מנחות (דף מ') אמאי דאמר רבא הטיל לבעלת שלש והשלימה לד' פסולה משום תעשה ולא מן העשוי פריך ומי אמרינן תעשה ולא מן העשוי והא אמר רבי זירא הטיל למוטלת כשרה אמר רבא השתא בבל תוסיף קאי מעשה לא הוי מתקיף לה רב פפא ממאי דגברא לאוסופי קא מכוין דילמא לבטולי קא מכוין ובל תוסיף ליכא מעשה איכא. ופירש''י הטיל למוטלת שהיה לה ארבע ציציות והטיל לה ד' אחרות כשרה בהני בתראי ואע''ג דהדר פסקינהו לקמאי והא הכא דשלא לצורך עבדינהו בשעת עשייה ומכשרא בהו. אמר רבא לעולם שלא לצורך מן העשוי קרינן ביה והכא להכי מכשרא בבתראי דקאי בבל תוסיף כי עבדינהו ולא הוי מעשה דכיון דעובר על דברי תורה לא מיקרי מעשה הילכך כי פסיק לקמאי היא הויא עשייתן דבתראי אבל שלא לצורך בבעלת שלש שאינו עובר עליהם הוי מעשה לאקרויי ציצית העשויים בפסול ואיכא כשגמרה תעשה ולא מן העשוי: [[וכתב]] הראב''ד על דברי רבינו א''א עיינתי בדבריו וכו' דהאי לחודיה קיימא והאי לחודיה וכו' עכ''ל. ורבינו נראה שהוא מפרש דהא דאמר רבא השתא בבל תוסיף קאי מעשה לא הוי היינו לומר דהטלת ציציות בתראי כיון דקאי עלייהו בבל תוסיף שפיר חשיב מעשה ולא קרינן ביה מן העשוי ולא דמי להטיל לבעלת ג' דחשיב מן העשוי משום דלא עבר בה משום בל תוסיף ולישנא בתמיה הוא השתא בבל תוסיף עבר בהטלת ציציות בתראי והיכי אפשר לומר דלא הוי מעשה ורב פפא פליג עליה ואמר ממאי דהא דמכשרינן בהטיל למוטלת במתכוין לאוסופי היא דילמא איפכא הוא דכי מכוין לאוסופי הוא כיון דעבר בבל תוסיף ליכא מעשה בכשרות ושתי הציציות פסולים ואין להם תקנה משום דכיון דנפסלו הראשונים כשהטיל השניים וכשחתך השניים הו''ל קמאי מן העשוי בפיסול וכל שכן אם חתך הראשונים שפסולים השניים שהרי תחלת עשייתן היתה בפיסול וכי מכשרינן בהטיל למוטלת כשנתכוון לבטל הראשונות דוקא הוא דמכשרינן דכיון דלא נתכוון להוסיף מעשה איכא כלומר מעשה העשוי בכשרות איכא בהטלת ציציות בתראי שמאחר שנתכוון לבטל הראשונות הוי מעשה חשוב כיון שיש בטלית זו ארבע כנפות הילכך לא דמי לבעלת שלש. ולפי זה רב פפא גם כן בא לחלק בין הטיל לבעלת שלש להטיל למוטלת ונקטינן כוותיה: 


! יז 
[[אין כופלין את הטלית לשנים וכו'.]] שם (דף מ''א) ת''ר טלית כפולה חייבת בציצית ור''ש פוטר ושוין שאם כפלה ותפרה שחייבת תפרה פשיטא לא צריכא דנקט בסיכי. ופירש''י טלית כפולה שהיתה ארוכה כשנים וכפלה. ור''ש פוטר שאם תפשט נמצאת ציציות באמצעיתה. שאם תפרה חייבת שלא תפשט. דנקט בסיכי תפירה רחבה בשטי''ר בלעז. ורבינו פוסק כר''ש וטעמו מדאיתא בגמרא רבה בר הונא איקלע לבי רבא בר רב נחמן חזייה דהוה מיכסי טלית כפולה ורמי ליה חוטי עלויה כפילא איפשיטא ואתא חוטי וקם ליה להדי רישיה א''ל לאו היינו כנף דכתב רחמנא באורייתא אתא שדייה איכסי גלימא אחריתא אמר ליה מי סברת חובת גברא הוא חובת טלית היא זיל רמי לה. ופירש''י אפשיט הטלית היו הציציות באמצעיתה שהיתה רחבה כפלים בקומתו והיתה כפולה והכפל מוטל על ראשו ושני הראשים של טלית למטה מאחוריו ושני ציציות היו בקרנות האחד ושנים בשני ראשי הכפל מקום שארכו כלה וכשנתפשט היה כולו חבוי בה ונמצאו שתי ציציות של כפל באמצע הטלית כנגד ראשו של רבא לאו היינו כנף דהא באמצעיתה עומדים עכ''ל. ומשמע לרבינו דכי א''ל לאו היינו כנף דכתב רחמנא באורייתא היינו לומר דאפילו קודם שתפשט נמי כיון שעשויה להתפשט לאו היינו כנף דכתב רחמנא באורייתא דאם לא כן הול''ל לא תפשוט אותה אלא התעטף בה כשהיא כפולה. והא דלא אמר ליה מעיקרא כי חזייא דמיכסי טלית כפולה לאו היינו כנף דכתיב באורייתא מפני שרצה להמתין עד שיפשיטנה ויראה דקאי כנף להדי רישיה וכן משמע מדסיים בגמרא בהאי עובדא איכסי גלימא אחריתא ואם איתא אמאי איצטריך לאכסויי גלימא אחריתא הו''ל לכפול את זו ולאכסויי בה וגם רבה בר רב הונא אמאי א''ל זיל רמי לה לא הול''ל אלא כפלה הילכך משמע ודאי דס''ל דהלכה כר''ש. ואפשר שגם דעת הרי''ף והרא''ש כן וסמכו על מה שכתבו דרבה בר רב הונא ורבא בר רב נחמן דמשמע מיניה דהלכה כר''ש. [[ומ''ש רבינו דבתפרה מרוח אחת סגי להטיל ציציות על כנפיה כמו שהיא כפולה.]] נראה שלמד כן מדפרכינן אמאי דתניא ושוים שאם כפלה ותפרה שחייבת פשיטא ושני לא צריכא דנקטה בסיכי וסובר רבינו דנקטה בסיכי היינו שתפרה מרוח אחת. א''כ כיון דטעמא דאין מטילין בה ציציות כשהיא כפולה הוא משום דמפשיט וקאי חוטא להדי רישיה כל שתפרה מרוח אחת דליכא למיחש להכי שפיר דמי להטיל בה כשהיא כפולה וממילא דה''ה לנקטה בסיכי דהיינו תפירה רחבה כדפירש''י דתפרה סתם קאמר ואפילו תפירה רחבה במשמע. והא דפטר ר''ש היינו מלהטיל בכנפים הכפולים אבל בארבע כנפיה הפשוטים צריך להטיל דאטו משום דכפלה איפטרא לה והכי דייק לישנא דרבינו שכתב אין כופלים את הטלית לשנים ומטילין ציצית על ארבע כנפיה כשהיא כפולה משמע דוקא על ארבע כנפיה כשהיא כפולה אין מטילין אבל על ארבע כנפיה הפשוטין מטילין: 


! יח 
[[נפסק הכנף וכו'.]] בפרק התכלת (שם) אמר רב יהודה טלית שנקרעה חוץ לשלש יתפור תוך שלש לא יתפור. ופירש''י חוץ לשלש למעלה משלש אצבעות משפת הכנף יתפור ולא חיישינן דילמא פייש מידי מחוט התפירה ויניחנו ויוסיף עליו שבעה חוטין לשם ציצית ואיכא משום תעשה ולא מן העשוי דהא חוץ לשלש לא חזי לתלות ציצית. בתוך שלש דראוי להניח שם ציצית לא יתפור דחיישינן להכי כדפרישנא. וכתב הרא''ש ולפי זה יראה דטלית של צמר שנקרעה תוך שלש מותר לתפור האידנא דאין דרך לתפור בחוטי צמר אלא בחוטי קנבוס ואינם ראויים לציצית. ור''ע פירש חוץ לשלש יתפור כיון דאית ביה שלש על שלש אית ביה תורת בגד תוך שלש לית ביה תורת בגד וכמאן דליתיה דמי ואע''ג דתפריה כמאן דפסיק דמי ולא רמינן ביה ציצית ואי עביד ביה ציצית לא פטר לטלית עכ''ל. ומשמע דלר''ע כל שנקרע תוך שלש דמיפסיל אפילו תפרו ל''מ דאין להכשיר ציצית שהיה תלוי בו באותה שעה דהא אית ביה משום תעשה ולא מן העשוי בפיסול אלא אפילו הטיל ציצית אחר שתפרו פסול מפני שחתיכה זו כיון שנפסקה אע''פ שתפרה תו לא חשיבא מבגד זה וכן כתב הרא''ש ז''ל ורבינו ירוחם. אבל ממ''ש נמוקי יוסף בשם ר''ע משמע דלא נפסל אלא ציצית שהיו בו בעת שתפרו מפני שבעת שנקרע תוך שלש בטלו הציצית מיד שלא נשתייר בו שיעור כנף וכשחוזר ותופרו הו''ל תעשה ולא מן העשוי אבל ציצית שהטיל בו אחר שתפרו כשר ולזה נוטים דברי רבינו שכתב נפסק הכנף שיש בה ציצית משמע דדוקא לפסול ציצית שיש בו בשעת קריעה קאמר: [[נתמעטה זוית של בגד וכו'.]] שם (דף מ''ב) רב סמא ורבינא הוו יתבי קמיה דרב אשי חזייה רב סמא לגלימיה דרבינא דסתר ובצר ממלא קשר גודל אמר ליה לא סבר מר להא דרבי יעקב דאמר צריך שירחיק כמלא קשר גודל אמר ליה בשעת עשייה איתמר: [[וכן אם נתמעטו חוטי הציצית וכו'.]] בראש פרק התכלת (דף ל''ח) תנן התכלת אינו מעכב את הלבן והלבן אינו מעכב את התכלת ובגמרא לימא מתניתין דלא כרבי דתניא וראיתם אותו מלמד שמעכבים זה את זה דברי רבי וחכמים אומרים אין מעכבים ואסיקנא לא נצרכה אלא לגרדומין דאי איגרדם תכלת וקאי לבן או איגרדם לבן וקאי תכלת לית לן בה דאמרי בני רבי חייא גרדומי תכלת כשרים וכמה שיעור גרדומים כדי לענבם. ובתר הכי (דף ל''ט) אמר רבה בר רב אדא אם נפסק החוט מעיקרו פסולה. והנה רבינו כתב בתחלת פרק זה התכלת אינו מעכב את הלבן והלבן אינו מעכב את התכלת כיצד הרי שאין לו תכלת עושה לבן לבדו וכן אם עושה לבן ותכלת ונפסק הלבן ונתמעט עד הכנף ונשאר תכלת לבדו כשר: [[ויש]] לתמוה עליו ממ''ש וכן אם עושה לבן ותכלת ונפסק הלבן משמע שאם נפסקו כל חוטי הלבן לגמרי ולא נשתייר מהם כלום מאחר שנשאר התכלת כשר וא''כ היאך כתב כאן שאם נפסק החוט מעיקרו אפילו חוט אחד פסולה ועוד דמשמע דפסק כרבי דאליביה אמרינן דאי איגרדם לבן וקאי תכלת כשר ומשמע דרבנן לא סברי הכי ואמאי פסק כרבי ולא כחכמים ועוד דבגמרא אמרינן דר''י בן נורי פליג עליה ורביה הוא וקיימא לן הלכה כרבי מחבירו ולא מרבו ועוד דכיון דפסק כרבי דאיגרדם לבן וקאי תכלת כשר הוה ליה למיפסק נמי דתכלת ולבן מעכבין זה את זה כדסבר רבי ועוד אמאי נקט דתכלת אינו מעכב את הלבן שאם אין לו תכלת עושה לבן לבדו ובלבן אינו מעכב את התכלת נקט נפסק הלבן ונתמעט. ועוד יש לדקדק דמלשון רבינו משמע דמכשר איגרדם כוליה לבן אפילו לא נשתייר ממנו כלום והיאך אפשר לומר כן כיון דבגמרא לא הכשירו אלא בנשתייר כדי עניבה: [[ויש]] לומר שרבינו פסק כרבנן וכפשטא דמתני' דקתני התכלת אינו מעכב את הלבן וכו' שאם אין לו אלא מין אחד עושה אותו וכתב שאם אין לו תכלת עושה לבן לבדו וממילא משמע דלבן אינו מעכב את התכלת וכ''ש הוא שהרי עיקר המצוה בתכלת ובאיגרדם לבן וקאי תכלת או איגרדם תכלת וקאי לבן פסק דכשר משום דסבירא ליה דאע''ג דלאוקומי מתני' אליבא דרבי איתמר לכולי עלמא דינא הכי הוי ובאוקימתא דמתני' הוא דמשוינן פלוגתא בינייהו דלרבנן אתיא מתני' כפשטה שאם אין לו לבן עושה תכלת ואם אין לו תכלת עושה לבן אבל לרבי דלא מצי לפרושי הכי משום דסבירא ליה שמעכבין זה את זה צריך לפרש דמתני' באיגרדם תכלת וכו' מיירי. [[ולענין]] שיעור הגרדומים משמע שסובר רבינו דאפילו לא נשאר אלא מין אחד והמין השני נפסק כולו לגמרי כשר דלישנא דגמרא דקאמר איגרדם לבן וקאי תכלת משמע ליה דאיגרדם לבן לגמרי ולא נשתייר ממנו כלום והא דבעינן שיעור גרדומין לאו אבני רבי חייא קאי אלא היכא דאיגרדום כולהו ציציות בין דתכלת בין דלבן דאז הוא דבעינן שישתייר כדי עניבה אבל היכא דלא איגרדם אלא מין אחד אפילו לא נשתייר ממנו כלום כשר. נמצא לפי זה דהיכא שנפסקו חוטין של מין אחד לגמרי כיון שנשאר המין השני שלהן כשר והיינו ההיא דבני רבי חייא וזהו מ''ש [[רבינו וכן אם עושה לבן ותכלת ונפסק הלבן ונתמעט עד הכנף ונשאר התכלת לבדו כשר]] ורבותא אשמועינן שאע''פ שאינו אלא חוט אחד כשר וכל שכן שאם נפסק התכלת ונשתייר הלבן דכשר. והיכא שנפסקו כל החוטין אם נשתייר בהם כדי עניבה כשר והיינו דאמרינן וכמה שיעור גרדומין כדי לענבן וזהו מ''ש [[רבינו וכן אם נתמעטו חוטי הציצית אפילו לא נשתייר מהם אלא כדי עניבה כשר.]] והיכא שנפסקו חוטין של מין אחד ומהמין השני נפסק חוט אחד מעיקרו פסול דעד כאן לא מכשרינן בנפסק מין אחד אלא כשהמין השני נשאר שלם אבל כשנפסק מהמין השני חוט אחד מעיקרו פסול וכן אם עשאן כולם ממין אחד אם נפסק חוט אחד מעיקרו, וזהו מה שאמר רבינו ואם נפסק החוט מעיקרו אפילו חוט אחד פסולה: [[ואפשר]] לומר על פי שיטה זו דבני רבי חייא כי אמרי גרדומי תכלת כשרים בשנשתייר בהם כדי עניבה דוקא מכשרי דכי בעינן וכמה שיעור גרדומין ומהדרינן כדי לענבן אבני רבי חייא קאי כדמשמע מפשטא דשמעתא ובנפסקו כל החוטין מיירי דאז בעינן כדי עניבה דלכל החוטין קורין תכלת וכמו שכתב הרא''ש ורבא דאמר לא נצרכה אלא לגרדומין דאי איגרדם תכלת וקאי לבן או איגרדם לבן וקאי תכלת לית לן בה דאמרי בני ר' חייא גרדומי תכלת כשרים ה''ק אי איגרדם תכלת לגמרי וקאי לבן או איגרדם לבן לגמרי וקאי תכלת לית לן בה ומייתי ראיה מבני רבי חייא דאמרי גרדומי תכלת כשרים ואע''ג דאינהו בעו שישתייר בהם כדי עניבה שאני התם שנפסקו כל החוטין אבל הכא שמין אחד לא נפסק ממנו כלל אע''פ שהמין השני נפסק לגמרי כשר דלא מייתי ראיה רבא מבני ר' חייא אלא דלא בעינן סופו כתחלתו ולפי זה [[מ''ש וכן אם עושה לבן תכלת ונפסק הלבן ונתמעט עד הכנף ונשאר התכלת לבדו כשר]] היינו מאי דאמר רבא לא נצרכה אלא לגרדומין דאי איגרדם לבן וקאי תכלת או איגרדם תכלת וקאי לבן כשר. [[ומ''ש וכן אם נתמעטו חוטי הציצית אפילו לא נשתייר מהם אלא כדי עניבה כשר]] הוא מאי דאמרי בני ר' חייא גרדומי תכלת כשרים: [[ויש]] לפרש בע''א שרבינו מפרש דהא דקאמר רבא אי איגרדם לבן וקאי תכלת או איגרדם תכלת וקאי לבן כשר היינו בשנשאר מהם כדי עניבה דוקא וכבני ר' חייא דאילו איגרדם לגמרי פסול הוא וכדאמר רבה בר רב אדא אם נפסק החוט מעיקרו פסול. ולפי זה אין בדברי רבינו אלא שני דינין האחד היכא דאיגרדם אחד מהמינים ונשאר ממנו כדי עניבה וזהו [[מ''ש וכן אם עושה לבן ותכלת ונפסק הלבן ונתמעט עד הכנף]] אלא שבראש הפרק כתב הדין דרך כלל ובסוף הפרק פירשו דהיינו דוקא בנשתייר כדי עניבה וזהו [[מ''ש וכן אם נתמעטו חוטי הציצית אפילו לא נשתייר בהם כדי עניבה כשר]] והיינו בשלא נפסק אלא המין האחד והמין השני קיים וסמך על מה שבתחלת הפרק לא הכשיר אלא בנפסק מין אחד ומין שני נשאר שלם. הדין השני הוא [[מ''ש ואם נפסק החוט מעיקרו פסולה]] והיינו דרבה בר רב אדא. ולפי דרך זה דעת רבינו כדעת רבינו תם: [[ויש]] לפרש בע''א דשלשה דינין הם, האחד כשנפסק מין אחד לבד אפילו נשתייר פחות מכדי עניבה כשר שמאחר שהמין השני קיים כולו בכל שהוא שישתייר ממין זה סגי וזהו שכתב וכן אם עושה לבן ותכלת ונפסק הלבן ונתמעט עד הכנף ונשאר התכלת לבדו כשר ודייק לכתוב ונפסק הלבן ונתמעט ולא כתב ונפסק מעיקרו וה''ק נפסק הלבן ונתמעט משיעור כדי עניבה ומכל מקום קצתו נשתייר. [[ומ''ש עד הכנף]] היינו עד ולא עד בכלל כלומר שבמקום שתלוי בכנף נשאר כל שהוא והיינו דאמר רבא לא נצרכה אלא לגרדומין דאי איגרדם לבן וקאי תכלת או איגרדם תכלת וקאי לבן כשר וגרדומין היינו שנשתייר קצת דאי לא נשתייר כלום נפסק מעיקרו מיקרי ואם נשתייר כדי עניבה מאי איריא קאי לבן או קאי תכלת אפילו איגרדום תרווייהו נמי כשר וכדאמרי בני ר' חייא גרדומי תכלת כשרים כשנשתייר בהם כדי עניבה כדאמרינן בגמרא ותכלת דאמרי בני ר' חייא היינו כל החוטין דלכולהו קרי תכלת ולא מייתי רבא ראיה מדבני ר' חייא אלא דלא בעינן סופו כתחלתו וכיון דבנפסקו כל החוטין מכשרי בנשתייר בהם כדי עניבה בנפסק מין אחד לבד יש להכשיר בנשתייר פחות מכדי עניבה. הדין השני אם נפסקו כל החוטין וזהו שכתב וכן אם נתמעטו חוטי הציציות אפילו לא נשתייר מהם אלא כדי עניבה כשר והיינו דבני ר' חייא וכמו שכתבתי בסמוך. הדין השלישי [[מ''ש ואם נפסק החוט מעיקרו אפילו חוט אחד פסולה:]] [[ודע]] דגרסינן בגמרא אהא דאמרינן וכמה שיעור גרדומין כדי לענבן איבעיא להו כדי לענבן כולהו בהדדי או דילמא כל חד וחד לחודיה תיקו והרי''ף ורבינו השמיטו דין זה משמע דסברי דאזלינן בה לקולא וטעמא משום דס''ל דשיעור זה אינו אלא מדרבנן דאילו מדאורייתא בכל דהו סגי. וגרסינן תו בגמרא בעי רב אשי אלימי ולא מיענבי ואי הוו קטיני מיענבי מאי א''ל רב אחא כ''ש דמינכר מצותייהו. ופירש''י אלימי עבים. דאי הוו קטיני דקים. הוו מענבי שארוכי' הם כל כך אבל מפני עביים הוו קטני' לענוב. כ''ש דכשרים דהואיל ואילו הוו דקים כ''כ כשרים דהא ארוכין הן כדי עניבה כ''ש שהם עבי' דמינכרא מצותן טפי עכ''ל. והרי''ף והרמב''ם השמיטוהו וטעמא משום דכיון דאתא במכ''ש מילתא דפשיטא היא ואע''ג דמעיקרא הוה מיבעיא ליה לרב אשי בתר דשמע דאתיא במכ''ש קבלה וכיון דלפום קושטא לכולי עלמא אתיא במכ''ש לא חשו לכתבו: 

~ הלכות ציצית - פרק שני




! א 
[[תכלת האמורה בתורה וכו' וזו היא דמות הרקיע וכו'.]] כתב כן משום דתניא בפ' התכלת (מנחות מ''ג) מה נשתנה תכלת מכל הצבעונין מפני שהתכלת דומה לים וים דומה לרקיע ורקיע לכסא הכבוד שנאמר ותחת רגליו כמעשה לבנת הספיר וכעצם השמים לטוהר וכתיב אבן ספיר דמות כסא: [[והתכלת האמורה בציצית צריך שתהא צביעתה צביעה ידועה שעומדת ביפיה ולא תשתנה וכו'.]] מתבאר בפ' התכלת (שם מ''ב:): [[רחל בת עז וכו'.]] בפ''ב דבכורות (דף י''ז) אמרינן שהכל מודים שצמרה פסול לתכלת ואמרי' נמי שהכל מודים שאין לוקין על צמרו משום כלאים וא''כ לא חשיב צמר כלל ואינו פוטר בציצית אלא במינו דוקא: 


! ב 
[[כיצד צובעין תכלת של ציצית לוקחין הצמר ושורין אותו בסיד ואחר כך מכבסין אותו עד שיהיה נקי ומרתיחין אותו באהלא וכיוצא בו וכו'.]] נראה שזה כתב רבינו מדעתו שזה דרך הצבעין: [[ומ''ש ואח''כ מביאין דם חלזון והוא דג שדומה לעין התכלת.]] בפרק התכלת (מנחות דף מ''ד.) ת''ר חלזון זה גופו דומה לים וברייתו דומה לדג ועולה אחת לע' שנה ובדמו צובעין תכלת לפיכך דמיו יקרים. ופירש''י גופו מראה גופו: [[ומ''ש ודמו שחור כדיו. ומ''ש ובים המלח הוא מצוי: ומ''ש ונותנין את הדם ליורה ונותנין עמו סממנין כמו הקמוניא וכיוצא בהם כדרך שהצבעין עושים.]] שם (דף מ''ב:) א''ל אביי לרב שמואל בר יהודה האי תכלתא היכי צבעיתו לה א''ל מייתינן דם חלזון וסממנים ורמינן להו ביורה: 


! ג 
[[התכלת של ציצית צריכה צביעה לשמה ואם צבעה שלא לשמה פסולה והיורה שיש בה הצבע אם צבע בה מעט צמר לבדקו אם הוא יפה אם לאו נפסלה היורה אלא כיצד יעשה לוקח הצבע מן היורה בכלי קטן וכו' עד שהרי טעמו ופסלו.]] שם: 


! ד 
[[התכלת אינה נלקחת אלא מן המומחה וכו'.]] ברייתא שם: [[אף ע''פ שנלקחה מן המומחה וכו'.]] נראה שלמד כן מדאמרינן שם בגמרא (דף מ''ג) מר ממשכי אייתי תכלתא ובדקוה בדרב יצחק בר יהודה ואפריד חזותה בדרב אדא ואשתני למעליותא סבור למפסלה אמר להו רב אחאי שמועתא אהדדי איתמר היכא דבדקנא בדרב יצחק בר יהודה אי איפרד חזותה בדקינן לה בדרב אדא אשתני למעליותא כשרה לגריעותא פסולה. ופירש''י מר שם חכם. ממשכי שם מקום. הרי בהדיא שאע''פ שהיה חכם אע''פ כן כשבדקוה אי לאו דא''ל רב אחאי שמועתא אהדדי איתמר הוו פסלי לה. וא''ת למה בדקוה והא תניא דאינה נקחת אלא מן המומחה משמע דמן המומחה נקחת ואינה צריכה בדיקה. וי''ל דאין ה''נ שאינה צריכה בדיקה אלא שכך אירע מעשה שבדקוה וכך הם דברי רבינו שכתב אם נבדקה: 


! ה 
[[כיצד בודקין אותה עד שיודע אם נצבעה כהלכתה אם לאו לוקחין תבן וריר של שבלול וכו'.]] (שם מ''ב מ''ג) רב יצחק בר יהודה בדיק ליה מייתי מגבייא גילא ומיא דשבלילתא ומי רגלים בן מ' יום ותרי לה בגווייהו מאורתא עד צפרא אי איפריד חזותה פסולה לא איפריד חזותה כשרה רב אדא מייתי חמירא ארכסא דשערי ואפי לה בגויה אי אישתני למעליותא כשרה לגריעותא פסולה ואסיקנא דשמועתא אהדדי איתמר כמו שכתבתי בסמוך. ורבינו כתב בצק חמירא אפשר שכך היתה נוסחתו: 


! ו 
[[חצר שמוכרין בה תכלת וכו'.]] בפרק שני דע''ז (דף ל''ט): [[המפקיד תכלת אצל הכותי וכו'.]] (שם) אמר רב דתכלת אסור בחותם אחד: 


! ז 
[[המוצא תכלת בשוק אפילו מצא חוטין פסוקין ושזורין פסולין.]] בפ' בתרא דעירובין (דף צ''ו) א''ר אלעזר המוצא תכלת בשוק לשונות פסולין חוטין כשרים מ''ש לשונות דאמרי אדעתא דגלימא צבעינהו חוטין נמי אדעתא דגלימא שרנהו פירוש טואם בשזורין שזורין נמי נימא אדעתא דשיפתא דגלימא עייפינהו במופסקין דכולי האי ודאי לא טרחי אינשי אמר רבא וכי אדם טורח לעשות קמיע כמין תפילין דתנן בד''א בישנות אבל בחדשות פטור אלא אמר רבא טרח ולא טרח תנאי היא דתניא המוצא תפילין מכניסן זוג זוג אחד חדשות ואחד ישנות דברי רבי מאיר ר' יהודה אוסר בחדשות ומתיר בישנות אלמא מר סבר טרח איניש ומר סבר לא טרח איניש והשתא דתני אבוה דשמואל בר רב יצחק אלו הן ישנות כל שיש בהם רצועות ומקושרות חדשות שיש בהם רצועות ולא מקושרו' דכ''ע לא טרח איניש ופירש''י בשזורים שאין דרך לארגם. דשיפתא דגלימא שכן דרך להסך שזורין בשפתו שקורין אורי''ל. במופסקין דכולי האי לא טרח לחזור ולקשרן ולהסך אותן. וכי אדם טורח לעשות קמיע כמין תפילין ואפילו הכי חיישינן לה במתניתין דקתני חדשות פטור דילמא קמיע נינהו ולא מחללינן שבת עלווייהו. אחד חדשות שאין אדם טורח. והשתא דתני אבוה דשמואל דהאי חדשות כשיש בהם רצועות ואינן מקושרות כעין קשר של תפילין אלמא טעמא משום קשר דקשירה אב מלאכה. דכולי עלמא לא טרח דטעמא דחדשות לאו משום ספק קמיע הוא עכ''ל. נמצא לפי זה דקם ליה הלכתא כר' אלעזר דמכשיר בחוטין שזורין ומופסקין. ויש לתמוה על רבינו שכתב אפילו מצא חוטין פסוקין ושזורין פסולה וכבר השיגו הראב''ד. וחכמי לוני''ל שאלו שאלה זו מרבינו ז''ל והשיב להם ודאי אמת כדבריכם ובעיקר העתקתי לנוסחא שלי טעיתי וכך הם הדברים וכזה תקנו הנוסחא אפילו מצא חוטין פסוקין פסולה ואם שזורין כשרה עכ''ל: [[הלוקח טלית מצוייצת מן השוק וכו'.]] ברייתא פ' התכלת (מנחות מ''ג) ופרש''י מן הכותי אם תגר הוא כשרה דלא מרע נפשיה וזבין לה מישראל וכשרה: 


! ח 
[[טלית שהיא כולה אדומה או ירוקה וכו'.]] שם (מ''א:) ת''ר טלית שכולה תכלת כל מיני צבעונין פוטרין בה חוץ מקלא אילן מיתיבי טלית אין פוטר בה אלא מינה טלית שכולה תכלת מביא תכלת ודבר אחר ותולה בה וקלא אילן לא יביא ואם הביא כשר ל''ק כאן בטלית בת ד' חוטין כאן בטלית בת ח' חוטין. ופירש''י כל מיני צבעים פוטרים בה לשם לבן דכיון דמין כנף ליכא לקיומיה ביה אין לך לחזר אחר לבן אלא שיהיו בה שני מינין חוץ מקלא אילן דדמי לתכלת וזמנין דמזבין לה לאיניש אחרינא וסבר דכל חוטיה תכלת וכי מצריך לטלית אחריתא שקיל תרי חוטי מהכא ונותן שם עם הלבן ותחת אלו יתן לבן ונמצאת אחת מהן נפטרה בקלא אילן לשום תכלת ושדי קלא אילן עם לבן בציצית ונמצאת כלאים בלא מצוה. טלית אין פוטר בה לשם לבן אלא מינה אם אדומה היא יטול בה שני חוטין אדומים ושני חוטין תכלת וכן שאר גוונים. מביא תכלת שני חוטין לשם תכלת ודבר אחר לשם לבן ואע''ג דהאי תכלת הוי מין כנף ואפ''ה שני מינין בעינן דאזלינן בתר רוב טליתות. ואם הביא כשר אלמא קלא אילן נמי פוטר בה. בטלית בת ד' חוטין ב' תכלת ושנים קלא אילן כשר. בטלית בת ח' חוטין ד' תכלת והטיל בה ד' קלא אילן לקיים מצות ב' מינים פסולין הואיל ולבר קלא אילן איכא חוטין כל צורכה דחיישינן דילמא מצריך לטלית אחריתא ושקיל הנך תכלת מהכא ותלי לה התם וליכא הכא אלא קלא אילן א''נ שקיל הנך דקלא אילן ותלי בה. ל''א ועיקר חוץ מקלא אילן דהא אשני מראות שבה קפדינן ואלו מראיהן שוין. מיתיבי וכו' אם הביא כשר. טלית בת ח' חוטין ד' של תכלת ומין אחר וביקש להטיל בה עוד ד' אחרים לא יטילו קלא אילן שמא ימכרנו לאיש אחר ויהא סבור שהם תכלת ויתירם מכאן ויתן בטלית אחר במקום תכלת עם לבן ואם הביא כשר דהא נפטר בד' חוטין של תכלת ודבר אחר עד כאן לשונו. ויש לתמוה על רבינו שכתב היתה כולה תכלת עושה לבן שלה משאר צבעונין חוץ מן השחור ובגמ' לא אמרו אלא חוץ מקלא אילן והוא צבע תכלת בשאר צבעים שלא בדם חלזון. ועוד יש לתמוה למה לא חילק בין טלית בת ד' חוטין לבת ח' חוטין כמו שחילקו בגמרא. ויש לומר לראשונה הוה אפשר לומר שרבינו מפרש דקלא אילן שם כולל בין לצבע תכלת שלא בדם חלזון בין לשחור ונקט רבינו לאסור שחור וכ''ש צבע תכלת שלא בדם חלזון ומפרש דטעמא דלא יטיל בה קלא אילן במקום לבן משום דבעינן שני מינין והכא מיחזי כאילו אין שם אלא מין אחד והשתא אע''פ שנאמר שרבינו מפרש ג''כ כדעת שאר המפרשים דבקלא אילן אינו נכלל שחור י''ל דמשמע ליה מסברא דכיון דטעמא דלא יטיל בה קלא אילן ללבן הוא משום דמיחזי כאילו אין שם אלא מין אחד ההוא טעמא שייך בשחור וממילא משמע ורבינו נקט שחור וכ''ש לקלא אילן. ולשנית י''ל דכיון דלכתחלה בכל גווני לא יטיל לא חש רבינו לפרושי דין עבר והטיל לבת ח' פסולה משום דלא שכיח: [[כתב]] הראב''ד ראיתי מי שהקשה עליו וכו' כדי שיהא בו ממין הכנף עכ''ל. והתוספות הקשו קושיא זו שכתב הראב''ד ותירצו דשמא משום זה אלי ואנוהו: [[כתב]] הטור וז''ל כתב הרמב''ם שצריך לעשות הציצית מצבע הטלית אם הוא אדום יעשה הציצית אדום ואם הוא ירוק יעשה הציצית ירוק וכן פירש''י ור''י פירש שאין צריך עכ''ל. וכתב מהר''י ן' חביב ז''ל על דבריו וז''ל כשנדקדק בלשון הרמב''ם לא נמצא מ''ש הרב בשמו כי כשנעריך סוף המאמר אל תחלתו יראה לי שעיקר כוונת הרמב''ם להזהיר בטלית שכולה תכלת שלא יהיו כולם מצבע תכלת או מצבע שחור הדומה לתכלת רק שיהא הלבן שלה לבן כמות שהוא או צבוע ירוק או אדום, אמנם בטלית אדומה או ירוקה עושה לבן שבה אם ירצה מאותו צבע עצמו ואם לא צבעו כלל אלא שהניחו לבן כמות שהיה הלא טוב כי לא כיון הרמב''ם באומרו עושה לבן שבה כעין צבעה אלא לומר שרשאי לעשותה כעין צבעה מה שאין רשאי לעשות כן בטלית שכולה תכלת אלא מן ההכרח צריך שיהיו בציצית ב' גוונין האחד פתיל תכלת והשני חוט לבן כמות שהן או צבועים ירוקים או אדומים והרי הרמב''ם כתב בתחלת פרק ראשון לשון זה ענף שעושין על הכנף ממין הבגד הוא הנקרא ציצית וכו' וזה הענף הוא הנקרא לבן מפני שאין אנו מצווין לצובעו ואם כוונת הרמב''ם כמו שהבין ממנו בעל הספר שצריך מן ההכרח לצבוע הציציות מצבע הטלית איך הניח הרמב''ם יסוד שאין אנו מצווין לצובעו. ולא נעלם ממני מה שיש לדחות ולתקן זה ועם כל זה כוונתי לומר שאין אנו מוכרחים להבין בדברי הרמב''ם דין זה שיהיה מוכרח לעשות הציציות מצבע הטלית ועכ''פ לא דקדק הרב בעל הספר בהעתקת כוונת הרמב''ם באומרו בשמו סתם שצריך לעשות הציצי' מצבע הטלית שה''ל לפרש זולת כשיהיה צבע הטלית תכלת כי בודאי יש מקום לטעות בזה למי שלא יעיין דין זה בספר הרמב''ם. ועתה שאין לנו תכלת העושה טלית תכלת יעשה כל הציציות לבן ולמה לא יעשה כן כשיהיה הטלית ירוק או אדום שיהו כל הציצית לבן ובזה נסכים עם סברת רבים מהפוסקים שאמרו שאין לחוש שיהו הציצית מצבע הטלית עכ''ל. ולא ידעתי מי דחקו לפרש כן בדברי רבינו בהיות דבריו מבוארים שכיון למ''ש הטור בשמו שאילו היתה כוונתו כמו שפי' בו הרב הנז' ה''ל להקדים היתה כולה תכלת עושה לבן שלה משאר צבעונים למ''ש טלית שהיא כולה אדומה או ירוקה וכו' עושין חוטי לבן שלה כעין צבעה. ומ''ש בראש הפרק שזה נקרא הענף לבן מפני שאין אנו מצווים לצובעו הדבר ברור שאין אנו מצווים לצובעו תכלת קאמר וכל שאר צבעים מקרו בשם לבן וכבר הרגיש הרב עצמו בזה ומפני כך כתב ולא נעלם ממני מה שיש לדחות ולתקן וכיון שכן יש לתמוה למה משכן נפשו לחלוק על פירוש הטור בדברי רבינו: 


! ט 
[[קשה עונש מי שאינו מניח לבן וכו'.]] בפרק התכלת (דף מ''ג): 

~ הלכות ציצית - פרק שלישי




! א 
[[כסות שחייב אדם לעשות בה ציצית מן התורה היא כסות שיש לה ד' כנפים או יותר על ד'.]] יתבאר לקמן: [[ומ''ש ותהיה מדתה כדי שיתכסה בה ראשו ורובו של קטן המתהלך לבדו בשוק וכו'.]] ברייתא בפרק התכלת (מנחות מ' מ''א) טלית שהקטן מתכסה בו ראשו ורובו והגדול יוצא בו דרך עראי חייב בציצית אין הקטן מתכסה בו ראשו ורובו אע''פ שהגדול יוצא בה עראי פטור: [[וכתב]] הראב''ד על דברי רבינו יפה אמר וכו' אלמא דלא בכל קטן אמרו עכ''ל: והטור כתב כל שקטן בן ט' שנים יכול לכסות בו ראשו ורובו. ונראה שאינו כדעת רבינו דהא פחות מבן ט' נמי מתהלך לבדו בשוק. ואפשר שהטור מפרש דה''ק רבינו קטן המתהלך בשוק עם טליתו ואינו צריך אחר לשומרו שלא יאבד הטלית וכדמשמע מדברי סמ''ג וסובר הטור שכל שהוא פחות מבן ט' צריך לשומרו שלא יאבד הטלית. ומתוך דברי רבינו שהשמיט גדול יוצא בו דרך עראי נלמוד שמה שאמרו בברייתא והגדול יוצא בה אינו תנאי לטלית להתחייב בציצית כי הכל תלוי באם קטן מתכסה בו ראשו ורובו דאז מיקרי כסות ואם לאו לא מיקרי כסות ומשום דקטן לאו בר חיובא הוא תלו הדבר בגדול ואמרו שהטעם שיתחייב הגדול בכסות כזה מפני שדרך הגדול לצאת בטלית כזה עראי והדר קתני סיפא שאם אין הקטן מתכסה בה ראשו ורובו אע''פ שלפעמים על צד הדחק גדול יוצא בה עראי לא מיקרי כסות ופטור: [[ותהיה הכסות של צמר או של פשתן בלבד אבל טלית של שאר מינין וכו'.]] פלוגתא דאמוראי בפ' התכלת (שם ל''ט:) ופסק רבינו כרב נחמן דאמר הכי וכ''פ הרי''ף ואמרינן בירושלמי שאין קרוי צמר סתם אלא של אילים ורחלים בלבד. [[ומ''ש שכל הבגדים האמורים בתורה סתם וכו'.]] שם ורב נחמן כדתנא דבי רבי ישמעאל דתנא דבי רבי ישמעאל הואיל ונאמרו בגדים בתורה סתם ופרט לך הכתוב באחד מהם צמר ופשתים אף כל צמר ופשתים: [[כתב]] הראב''ד אבל טלית של שאר מינין כגון בגדי משי וכו' א''א כמדומה לי שזהו כלך ולא מחוור עכ''ל. נ''ל דתרתי קאמר חדא אשמעינן דמשי שכתב רבינו היינו כלך השנוי במשנה ועוד שרבינו כתב שאילו המינים אינם חייבים אלא מד''ס והראב''ד סובר כדברי התוספות והרא''ש שסוברים דהלכה כרבא דרמי כתיב הכנף מין כנף וכתיב צמר ופשתים הא כיצד צמר ופשתים פוטרים בין במינן בין שלא במינן שאר מינין במינן פוטרים שלא במינן אין פוטרין דמשמע להו דס''ל לרבא דשאר מינין מיחייבי מדאורייתא אלא שאין פוטרין אלא במינן: 


! ג 
[[על ארבע כנפות כסותך בעלת ד' וכו'.]] ברייתא בפרק התכלת (שם מ''ג:) וכן פסקו הרי''ף והרא''ש וסמ''ג והא דתניא בספרי על כנפי בגדיהם אף בעלי ג' ובעלי ה' ובעלי ו' ובעלי ז' ובעלי ח' כבר כתב הרא''ש דהכי פי' אי לא כתיב אלא על כנפי בגדיהם ה''א דכל כנפים שיש לבגד אמרה תורה לעשות ציצית הן מעט הן הרבה ת''ל על ארבע כנפות ונתמעטו מעט והרבה בעלת שלש פסול אף אם הטיל בעלת ארבע בעינן וליכא, ונתמעטה בת חמש ויותר שאין להטיל בכל הכנפים אלא בארבע מהם עכ''ל. וכן משמע בסוף פרק הקומץ (מנחות דף ל''ז:) דאינו מטיל אלא בד'. [[ומה שכתב רבינו המרוחקות זו מזו.]] נראה דמסברא אמר כן: 


! ד 
[[כסות של בגד וכנפיה של עור וכו'.]] מימרא דרבא פרק התכלת (שם מ':) ואע''ג דרב אחאי פליג עליה פסקו הפוסקים כרבא. ופירש''י כנפיה של עור שנחתכו קרניה ותלה בהם עור. וכתב מהרי''ק בשם ה''ר מנוח דטעמא משום דכתיב אשר תכסה בה ואין אדם מתכסה אלא בעיקר הבגד ומ''ה אזלינן בתריה בין לפטור בין לחיוב. ובההיא של עור כתב מהרי''ק דפשיטא דלא מיקרי הכי אא''כ רובו של עור: [[כסות של שני שותפין חייבת וכו'.]] בר''פ ראשית הגז (חולין קל''ו) אמרינן ציצית אע''ג דכתב רחמנא כסותך דידך אין דשותפות לא כתב רחמנא על כנפי בגדיהם ואלא כסותך למה לי לכדרב יהודה דאמר טלית שאולה פטורה מן הציצית כל שלשים יום: 


! ה 
[[כסות של צמר עושין לבן שלה חוטי צמר וכו' מפני שהצמר והפשתן פוטרין בין במינן בין שלא במינן ושאר מינים במינן פוטרין וכו'.]] בפרק התכלת (מנחות ל''ט:) אמר שמואל משמיה דלוי חוטי צמר פוטרין בשל פשתן. ופירש''י אותן שני חוטין של לבן אם של צמר הם פוטרין בסדין של פשתן עם התכלת ואע''ג דליכא השתא מין כנף דהוי של צמר. ובתר הכי איבעיא להו של פשתן מהו שיפטרו בשל צמר צמר בשל פשתים הוא דפטר דכיון דתכלת פטר לבן נמי פטר אבל פשתים בצמר לא או דילמא כיון דכתיב לא תלבש שעטנז צמר ופשתים יחדיו גדילים תעשה לך ל''ש צמר בפשתים ל''ש פשתים בצמר ת''ש דאמר רחבה אמר רב יהודה חוטי צמר פוטרים בשל פשתן ושל פשתן פוטרים בשל צמר חוטי צמר ופשתים פוטרים בכ''מ חוץ מן השיראין ופליגא דרב נחמן דאמר השיראין פטורים מן הציצית איתיביה רבא לר''נ השיראין והכלך והסירקון כולם חייבין בציצית ומשני מדרבנן ה''נ מסתברא דקתני סיפא הן במינן פוטרים שלא במינן אין פוטרין אי אמרת בשלמא מדרבנן היינו דמפטרו במינן אלא א''א דאורייתא צמר ופשתים הוא דפטר אי משום הא ל''ק כדרבא דרבא רמי כתיב הכנף מין כנף וכתיב צמר ופשתים הא כיצד צמר ופשתים פוטרים בין במינן בין שלא במינן שאר מינין במינן פוטרים שלא במינן אין פוטרים. ומפני שרבינו פסק בתחלת פרק זה כר''נ דאינן חייבין בציצית מן התורה אלא טלית של צמר או של פשתים אבל טלית של שאר מינין אינה חייבת בציצית אלא מדרבנן כשבא לכתוב כאן דצמר ופשתים פוטרים בין במינן בין שלא במינן ושאר מינין פוטרים במינן ושלא במינן אין פוטרים לא הביא דרשא דרבא דכיון דס''ל דטלית דשאר מינין לא מיחייבי אלא מדרבנן לא אתי מקרא אלא תקנת חכמים כך היא וכדאמרינן אא''ב מדרבנן היינו דמיפטרו במינן: 


! ו 
[[ומ''ש ומהו לעשות חוטי צמר בכסות של פשתן וכו' וכ''מ שאתה מוצא עשה ולא תעשה אם אתה יכול לקיים את שתיהם מוטב וכו'.]] גם זה שם אהא דאמרינן דסדין בציצית פטור ויהבינן טעמא גזירה משום קלא אילן. ופירש''י צבע שדומה לתכלת ואי שרית תכלת בסדין אתו למירמי צמר צבוע בקלא אילן והוי כלאים שלא במקום מצוה ופריך בגמ' ולא יהא אלא לבן. ופי' רש''י וקא פריך מאי איכפת לן אי רמי קלא אילן לא יהא האי קלא אילן אלא לבן בעלמא כלומר צמר לבן הא אמרן לעיל אין לו תכלת מטיל לבן ומשני כיון דאפשר במינו לא כדר''ל דאמר כ''מ שאתה מוצא עשה ולא תעשה אם אתה יכול לקיים את שניהם מוטב ואם לא יבא עשה וידחה את לא תעשה. ולכאורה נראה מדברי רבינו שסובר שאע''פ שמטיל תכלת אינו מטיל לבן של צמר לפשתים ולא של פשתים לצמר כיון דאפשר במינו וא''כ לא קי''ל כשמואל דאמר חוטי צמר פוטרין בשל פשתן ולא כפשיטותא דבעיא דפשטינן לה מדאמר רחבה חוטי צמר פוטרין בשל פשתן ושל פשתן פוטרין בשל צמר אלא כדר''ל דאמר כ''מ שאתה מוצא עשה ול''ת וכו' וסובר דבזמן דאיכא תכלת נמי מיירי ר''ל מדאורייתא קאמר שאע''פ שהתירה כלאים בציצית לא התירה אלא היכא דא''א בענין אחר דהיינו תכלת בפשתים דא''א לקיים בו מצות תכלת אלא ע''י שידחה לאו דכלאים אבל לבן שבו כיון דאפשר להטיל בו ממינו לא דחי ל''ת דכלאים ואע''פ שכבר יש בו כלאים בטלית זו שהרי הטיל בה תכלת אין אומרים כבר נדחה כלאים בטלית זו ויהיה מותר להטיל גם הלבן מכלאים דכל מאי שאפשר למעוטי באיסורא ממעטינן אבל קשה דא''כ היאך כתב ואם רצה לעשות לבן של שאר מינין מצמר או פשתים עושה דכיון דבזמן דאיכא תכלת מיירי אם עשה לבן של שאר מינין מפשתים כשמטיל בו תכלת נמצא שהוא כלאים במקום שהיה אפשר לקיים שניהם שהרי היה אפשר לו לעשות חוטי לבן של צמר או ממינו דהשתא כשיטיל בו חוטי תכלת לית ביה איסור כלאים ועוד שמאחר שהוא סובר שטלית של שאר מינין פטורה מציצית מן התורה היאך מתיר לעשות לבן שלהם של פשתן שהרי כשיטיל בהם תכלת נמצא שהוא כלאים שלא במקום מצוה. לכך נ''ל דבמטיל לבן לבדו מיירי ובהכי הוא דקאמר דכסות של צמר עושה לבן שלה של פשתן ושל שאר מינין עושה ממינו או מפשתן ואח''כ כתב דלהטיל חוטי צמר בכסות של פשתן או חוטי פשתן בכסות של צמר במקום דליכא תכלת אסור דהוי כלאים שלא במקום מצוה כיון שיכול לקיים שניהם כשיטיל בו ממינו אבל טלית של פשתן שהטיל בה תכלת מותר לעשות לבן שלה של צמר כיון דבלאו חוטי לבן נמי אין אנו מקיימים שניהם שהרי יש בה תכלת שהיא צמר ואין להקשות שלא יטיל בה תכלת כיון שאפשר לקיים בה מצות ציצית בלבן של פשתן שמאחר שהתורה אמרה להטיל תכלת בציצית ולא מיקיים מצות תכלת בטלית זו אלא ע''י כלאים הוי כא''א לקיים את שתיהן דאתי עשה ודחי את ל''ת. וא''ת אמאי שרינן תכלת בטלית של פשתן שהרי אפשר לקיים שתיהם כשלא ילבש אלא טלית של צמר כבר תירצו התוס' בפרק א''נ (כתובות מ') שאין זה חשוב אפשר. ול''נ דקושיא מעיקרא ליתא דכיון דדרשי' סמוכין למישרי כלאים בציצית אי אמרת דאין מטילין חוטי תכלת בטלית של פשתן א''כ כלאים דשרא רחמנא היכי משכחת לה. ומיהו חוטי לבן של פשתן בשל צמר אע''פ שמטיל בו תכלת נראה דכיון דלא הוצרך לדחות לאו דכלאים מפני התכלת גם מפני הלבן לא ידחה שהרי אפשר לקיים שניהם ושלא כדעת ר''ת דאי הוי ס''ל לרבינו הכי לא הוה שתיק מיניה: 


! ז 
[[כסות של פשתן אין מטילין בה תכלת וכו'.]] שם מנחות (דף מ') ת''ר סדין בציצית ב''ש פוטרים וב''ה מחייבין והלכה כב''ה א''כ למה אסרוה אמר רבא שמא יקרע סדינו בתוך שלשה ויתפרנו ורחמנא אמר תעשה ולא מן העשוי ר''ז אמר גזירה משום כסות לילה. וכתבו התוספות משום כסות לילה פירש ר''ת דכן עיקר כדאיתא בפרק ב''מ (שבת כ''א:) ואינהו סבור משום כסות לילה. ובפרק ב''מ כתבו התוספות שרש''י כתב בתשובה שלא גזרו אלא על התכלת אבל במינו חייב וכן דעת רבינו והרי''ף ז''ל: [[ומ''ש שמצות הציצית ביום ולא בלילה וכו' וסומא חייב בציצית וכו'.]] גם זה בפרק התכלת (מנחות מ''ג) ת''ר הכל חייבים בציצית כהנים לוים וישראלים נשים ועבדים ר''ש פוטר בנשים מפני שמ''ע שהז''ג הוא וכל מ''ע שהז''ג נשים פטורות מ''ט דר''ש דתניא וראיתם אותו פרט לכסות לילה אתה אומר פרט לכסות לילה או אינו אלא פרט לכסות סומא כשהוא אומר אשר תכסה בה הרי כסות סומא אמור הא מה אני מקיים וראיתם אותו פרט לכסות לילה ומה ראית לרבות כסות סומא ולהוציא כסות לילה מרבה אני כסות סומא שישנה בראייה אצל אחרים ומוציא אני כסות לילה שאינה בראייה. וכתב הרי''ף דהלכה כר''ש וכ''כ הרא''ש בשם ר''ת והביא ראיה מכמה דוכתי ואע''ג דאשר תכסה בה איצטריך לחייב טלית בעלת חמש כנפים הא אמרינן בגמרא דלר''ש מאשר נפקא ופירש''י אשר ריבויא הוא ואייתר תכסה בה לרבות כסות סומא: [[ונראה]] מדברי רבינו שאפילו בכסות המיוחד ליום יש בו משום כלאים אם לובשו בלילה שהרי כתב גזירה שמא יתכסה בה בלילה משמע דאכסות יום קאי שאם לא כן הל''ל גזירה משום כסות לילה כלישנא דגמרא. ועוד שכתב אח''כ מותר לאדם ללבוש ציצית בלילה בין בחול בין בשבת ואע''פ שאינו זמנה ובלבד שלא יברך ומאימתי יברך על הציצית בשחר וכו' הרי שסתם וכתב שאינו מברך על הציצית בלילה ומברך עליו בשחר ולא חילק בין כסות המיוחד ליום לכסות המיוחד ללילה: 


! ח 
[[ונראה לי שמ''ש רבינו מותר ללבוש ציצית בלילה.]] כשאין בו כלאים הוא דאצטריך לאשמועינן דאע''ג דלילה לאו זמן ציצית מותר ללבוש בו ציצית ולא עבר משום בל תוסיף ותו אשמועינן דבשבת מותר לצאת בטלית מצוייצת אפילו בלילה דלאו זמן ציצית הוא משום דציציות אינה משאוי אלא מנויי הבגד ותכסיסיו וכמ''ש בפי''ט מהלכות שבת. ורבינו הגדול מהר''י אבוה''ב ז''ל כתב בביאורו לא''ח וז''ל כתב הרמב''ם מותר ללבוש ציצית בלילה פירוש אפילו שיהיה בו כלאים בזמן שהיה תכלת דכיון דהותר בזה הטלית כלאים שהיא מיוחדת ללבישה כל זמן שהוא רוצה ללובשה הותר עכ''ל. ותמהני עליו שהרי כתב רבינו כסות של פשתן אין מטילין בה תכלת גזירה שמא יתכסה בה בלילה וכו' ואפילו בכסות המיוחדת ליום מיירי כמו שאכתוב בסמוך וא''כ הרי בהדיא דטלית שיש בה כלאים אסור להתכסות בה בלילה בין אם היא כסות המיוחדת ליום בין אם היא כסות המיוחדת ללילה ועוד שהרי כתב דכסות של פשתן אין מטילין בה תכלת גזירה שמא יתכסה בה בלילה ומשמע דמהאי טעמא גופיה אין עושין לטלית של צמר חוטי לבן של פשתן וכ''ש הוא דהא אפשר לקיים בו מצות תכלת בלא כלאים וכיון דביום אסרו כלאים בציצית משום גזירה שמא יתכסה בה בלילה היאך אפשר לומר שמתיר ללבוש בלילה טלית שיש כלאים בציציותיה אלא ודאי כדפרישית עיקר: [[ומאימתי מברך על הציצית בשחר וכו'.]] נראה שלמד כן ממה שנתנו שיעור זה להתחלת זמן ק''ש שחרית בפ''ק דברכות (דף ט':): [[ומברך להתעטף בציצית.]] בתוספתא דברכות פרק בתרא: [[וכל זמן שמתעטף בה ביום מברך עליה.]] הכי אמרינן בפרק התכלת (מנחות דף מ''ג) כרבי דאמר תפילין כל זמן שמניחן מברך עליהן. [[ומ''ש קודם שיתעטף.]] הוא שנתבאר בסוף הלכות ברכות כל המצות מברך עליהן עובר לעשייתן. [[ומ''ש ואינו מברך על הציצית בשעת עשייתה מפני שסוף המצוה הוא שיתעטף בה.]] בפרק התכלת (שם מ''ב:) אמרינן דלמ''ד חובת גברא הוא אינו מברך עליה בשעת עשייתה משום דאין עשייתה גמר מצותה: 


! ט 
[[ומותר להכנס בציצית לבית הכסא ולבית המרחץ.]] כ''כ נימוקי יוסף בשם גאון והביא הוא ז''ל ראיה לדבר מדאמר בפרק התכלת (שם מ''ג) דר''י הוה מברך כל צפרא להתעטף בציצית משום דקסבר כל זמן שמניחה מברך עליה והא דלא הוה מברך אלא בצפרא משום דלא הוי שרי לגלימיה כוליה יומא ש''מ שמותר לעשות צרכיו בטלית מצוייצת דאל''כ היה צריך לסלקו כשהיה עושה צרכיו ונמצא שהיה מברך עליו כמה פעמים ביום: [[נפסקו לו חוטי לבן או תכלת זורקו לאשפה וכו'.]] בפרק בני העיר (מגילה כ''ו:) ת''ר תשמישי מצוה נזרקים אלו הן תשמישי מצוה סוכה לולב שופר ציצית. ופירש הר''ן דדוקא כשעבר מצותן וכ''כ בעיטור וכן הם דברי רבינו דלא שרי לזורקן לאשפה אלא דוקא בנפסקו ואפילו להשתמש בהם אוסר בשאלתות שכתב שאסור לבני ישראל למעבד צורכייהו במידי דעביד למיפק ביה ידי חובת מצוה כגון חוטין הקבועין בטלית למיסר בהו מדעם א''נ הושענא לאורוחי ביה ואתרוג דמצוה למיכליה דילפינן מדם דאמר קרא במה ששפך יכסה שלא יהיו מצוות בזויות עליו דדוקא תשמישי מצוה בתר דאתעבדו בהו מצוה נזרקים ע''כ. ובהדיא אמר בפרק במה מדליקין (שבת כ''ב) דטעמא דאסור להרצות מעות כנגד נר חנוכה כדי שלא יהיו מצות בזויות עליו כמו גבי דם ואיבעיא להו מהו להסתפק מנויי סוכה כל שבעה ואמר רב יוסף אבוהון דכולהו דם: [[ואסור למכור טלית מצוייצת לעכו''ם וכו'.]] בפרק התכלת מנחות (דף מ''ג): [[נשים ועבדים וקטנים פטורים וכו'.]] כבר נתבאר בפרק זה שהיא מצות עשה שהזמן גרמא ונשים ועבדים פטורים. [[ומ''ש שכל קטן שיודע להתעטף וכו'.]] ברייתא סוף פרק לולב הגזול (סוכה מ''ב:): [[ומ''ש ונשים ועבדים שרצו להתעטף מתעטפים בלא ברכה וכן שאר מצות עשה שהנשים פטורות מהן וכו'.]] כתב ההגהות שרש''י היה אוסר להם לברך וכדעת רבינו ודלא כר''ת שכתב שיכולים לברך: [[כתב]] הראב''ד ונשים ועבדים וכו' א''א דוקא שאין בה כלאים וכו' מאי יומא טבא איכא עכ''ל. ויש לדחות סעד זה דאי הלכה כר' יהודא לא יעביד להו בברכה והוה ס''ד דטפי עדיף מי שאינו מצווה ועושה בלא ברכה ממי שמצווה ועושה בברכה. ומה שכתב בתחלה דדוקא בציצית שאין בה כלאים. פשוט הוא ולא הוצרך רבינו לכותבו: [[טומטום ואנדרוגינוס חייבין בכולן מספק וכו'.]] פשוט הוא: 


! י 
[[היאך חיוב מצות הציצית וכו' אבל בגדים הראויים לציצית כל זמן שלא יתכסה בהם אדם וכו'.]] בפרק התכלת (מנחות מ''ב) רב נחמן אשכחיה לרב אדא בר אהבה רמי חוטי וקא מברך לעשות ציצית אמר ליה מאי ציצי שמענא הכי אמר רב ציצית אין צריך ברכה. ופירש''י ציצי לגלג דאין צריך ברכה בשעת עשייה, ואמרינן בתר הכי דרב חסדא רמי דרב אדרב ומי אמר רב ציצית אין צריך ברכה והא אמר רב וכו' ואסיקנא דבהא קמיפלגי רב נחמן ורב חסדא אליבא דרב דרב חסדא סבר ציצית חובת טלית הוא הילכך עשייתה הוא גמר מצוותה ורב נחמן סבר חובת גברא היא ועטיפתה זו היא מצותה וכתבו הרי''ף והרא''ש והלכה כרב נחמן דאמר חובת גברא הוא דהא אנן לא מברכינן לעשות ציצית הילכך הא דאמר שמואל כלי קופסא חייבים בציצית ליתא. והכי כתב בעל הלכות ואיכא מ''ד הלכה כשמואל דאמר חובת טלית הוא ואנן כתבינן מאי דסבירא לן ע''כ: [[גרסינן]] בגמרא (שם דף מ''א) מודה שמואל בזקן שעשאה לתכריכין שפטורה מ''ט אשר תכסה בה אמר רחמנא והאי לאו לאיכסויי עבידא: [[וכתוב]] בנימוקי יוסף ואע''פ שלובש אותה לפעמים בחייו כיון שאין עיקר עשייתן לאיכסויי מחיים הוה ליה ככסות לילה שפטורה אפילו ביום עכ''ל ואפילו לרבינו שמחייב ציצית לכל כסות שלובש ביום ואע''פ שהוא מיוחד ללילה שאני הכא דכתיב כסותך משמע דוקא כסות המיוחדת לאדם חי יצא זו שאינה מיוחדת לכסות אדם חי דהוה ליה כאילו אינה כסות כלל ופטור: 


! יא 
[[אף על פי שאין אדם מחוייב לקנות לו טלית ולהתעטף וכו'.]] בפרק התכלת מלאכא אשכחיה לרב קטינא אמר ליה סדינא בקייטא סרבלא בסיתוא ציצית מה תהא עליה אמר ליה ענשיתו אעשה א''ל בזמן דאיכא ריתחא ענשינן: [[ומה שכתב ובשעת התפלה צריך להזהר ביותר גנאי גדול הוא לתלמידי חכמים שיתפללו והן אינן עטופים:]] 


! יב 
[[לעולם יהא אדם זהיר במצות ציצית שהרי הכתוב שקלה ותלה בה כל המצות שנאמר וראיתם אותו וזכרתם את כל מצות ה'.]] [בפרק התכלת דף מ''ג]: 

# הלכות ברכות

~ הלכות ברכות - פרק ראשון




! א 
[[מצות עשה מן התורה וכו'.]] כתב רבינו בסה''מ לשון התוספתא ברכת המזון מן התורה שנאמר ואכלת ושבעת: [[ואינו חייב מן התורה וכו'.]] פרק מי שמתו (ברכות דף כ':) דרש רב עוירא אמר הקב''ה וכי לא אשא פנים לישראל שכתבתי להם בתורה ואכלת ושבעת וברכת והם מדקדקים על עצמם עד כזית ועד כביצה. ופסק רבינו כסתם מתני' ואכתוב עוד בזה בסמוך: 


! ב 
[[ומדברי סופרים לברך על כל מאכל וכו'.]] ר''פ כיצד מברכין (שם דף ל''ה) אמרו דילפינן לה מק''ו ומה כשהוא שבע מברך כשהוא רעב לא כ''ש, וכתבו התוספות דלאו ק''ו הוא אלא ברכה דלפניו הויא דרבנן ואכתוב בזה בפ''ג. [[ומ''ש ואפילו נתכוין לאכול או לשתות כל שהוא מברך ואח''כ יהנה.]] כן כתב רש''י והתוס' בפרק הישן והרשב''א והרא''ש בפרק כיצד מברכין משום דאסור ליהנות מהעה''ז בלא ברכה: [[ומ''ש וכן אם הריח וכו'.]] בפרק כיצד מברכין (ברכות מ''ג). [[ומ''ש וכל הנהנה וכו'.]] ברייתא ר''פ כיצד מברכין (שם ל''ה): [[וכן מד''ס לברך אחר כל מה שיאכל וכו'.]] בראש פרק כיצד מברכין אמרינן דילפינן ברכה לאחריו בכל הדברים משבעת המינין. ופירש''י דכתיב חטה ושעורה וכו' וכתיב בתריה ואכלת ושבעת וברכת ודחי התם בגמרא ראיה זו ואסיקנא אלא סברא הוא אסור לאדם שיהנה מן העולם הזה בלא ברכה. ואיכא למידק שרבינו כתב מ''ע מן התורה לברך אחר אכילת מזון וכל הדברים בכלל מזון חוץ מן המים ומן המלח כדתנן בר''פ בכל מערבין וא''כ היכי קאמר בתר הכי דמד''ס לברך אחר כל מה שיאכל. וי''ל דכיון דקרא דואכלת ושבעת וברכת כתיב בתר קרא דארץ חטה ושעורה וכו' אית לן למימר דלא חייבה תורה לברך אלא על שבעת המינין הכתובים באותו פסוק וכמ''ש סמ''ג בשם ה''ג, ולפי זה מ''ש [[רבינו דמן התורה לברך אחר אכילת מזון]] אחר שבעת מינים קאמר וצ''ל דזייני טפי מדברים אחרים. ומיהו קשה דא''כ הו''ל לרבינו לומר שנאמר ארץ חטה ושעורה וכו' ואכלת ושבעת וברכת. ולכן נ''ל דרבינו דייק לישנא דתוספתא (ברכות מ''ח:) דקתני ברכת המזון מן התורה שנאמר ואכלת ושבעת ומשמע ליה דאחמשת מיני דגן דוקא קאמר מדנקט ושבעת ואין לך דבר שמשביע אלא ה' מיני דגן: [[ומ''ש והוא שישתה רביעית והוא שיאכל כזית.]] בפרק כיצד מברכין (שם ל''ח ל''ט) א''ר חייא בר אבא אני ראיתי את ר' יוחנן שאכל זית מליח ובירך עליו תחלה וסוף א''ל ר' ירמיה לר' זירא ר''י היכי בריך על זית מליח כיון דשקליה לגרעינתא בצר ליה שיעורא א''ל מי סברת כזית גדול בעינן כזית בינוני בעינן והא איכא. ופירש''י בצר ליה שיעורא וגבי ברכת פירות הארץ אכילה כתיבא ואכילה בכזית. וכתב הרי''ף ש''מ דכל היכא דאיכא כזית בעי ברכה תחלה וסוף אבל היכא דליכא כזית תחילה בעי ברכה שאסור ליהנות מן העולם הזה כלום בלא ברכה ולבסוף לא בעי ברכה עכ''ל. וכ''כ התוס' והרא''ש. ובפרק שלשה שאכלו (ברכות מ''ה) תנן עד כמה מזמנין עד כזית ר' יהודה אומר עד כביצה. ובגמרא (שם מ''ט:) למימרא דר''מ חשיב ליה כזית ור''י כביצה והא איפכא שמעינן להו א''ר יוחנן מוחלפת השיטה אביי אמר לעולם לא תיפוך הכא בקראי פליגי וכו' התם בסברא פליגי. וכתבו התוספות וקי''ל בכזית דלפי מה שמחליף ר' יוחנן קאמר ר' יהודה בכזית ור''מ ור''י הלכה כרבי יהודה וגם לאביי דלא מחליף ור''מ אית ליה בכזית נראה דהלכה הכא כר''מ ובכזית דהא קם ליה ר' יוחנן בשיטתו לעיל (דף מ''ח) דאינו מוציא את הרבים עד שיאכל כזית וכן לעיל גבי אכל זית מליח וכן פסק בה''ג ור''ח ושאלתות עכ''ל. וכן כתבו עוד בפ' הישן ובירושלמי אמרו שאם הוא בריה כגון פרידה של ענב או של רמון אע''פ שאין בו כזית מברך עליו תחלה וסוף ומאחר שלא הזכירוהו הרי''ף ורבינו משמע דס''ל דפליג אגמרא דידן אעפ''י שהתוספות וה''ר יונה מיישבים בענין דלא פליג: [[ומטעמת א''צ ברכה וכו'.]] ברייתא פרק היה קורא (ברכות דף י''ד) מטעמת אינה טעונה ברכה והשרוי בתענית פולט ואין בכך כלום ר' אמי ור' אסי טעמו עד שיעור רביעתא וכיון דתענית וברכה שוין ממילא דרביעית בעי ברכה וכן כי אמרו דלא בעי ברכה ל''ש לפניו מלאחריו. וכתב ר''ח דהיינו כגון שחוזר ופולטו וכן כתב הרי''ף בפ''א דתעניות. וכתב הרא''ש שם דטפי מרביעית אע''פ שפולטו חשובה הנאה לענין תענית אבל לא לענין ברכה דהא בעינן שיהנה בתוך מעיו וכן נראה שהוא דעת רבינו דגבי תענית כתב בפרק ראשון מהלכות תענית והוא שלא יבלע אלא טועם ופולט ולגבי ברכה כאן סתם דבריו נראה שאפילו בולע נמי אינה צריכה ברכה ואפשר לתת סמך לדבר דטעמא משום דכתיב ואכלת וברכת שיהא לו כוונת אכילה משמע ורביעית אף על פי שהיא מטעמת כוונת אכילה יש לה וכן פירש ה''ר מנוח. ואף על גב דהאי קרא לענין ברכה אחרונה מיירי מכל מקום יש לסמוך למקרא זה ברכה ראשונה: 


! ג 
[[וכשם שמברכין וכו'.]] עוד יתבארו מיני ברכות אלו בפרקים הבאים בס''ד: 


! ה 
[[ונוסח כל הברכות וכו'.]] נתבאר בהלכות קריאת שמע פ''א: [[וכל המשנה וכו'.]] פרק כיצד מברכין (שם מ':) ראה פת נאה ואמר כמה נאה פת זו ברוך המקום שבראה ראה תאנה נאה ואמר כמה נאה תאנה זו ברוך המקום שבראה יצא דברי רבי מאיר רבי יוסי אומר כל המשנה ממטבע שטבעו חכמים בברכות לא יצא י''ח. וק''ל למה שינה רבינו הלשון וכתב אינו אלא טועה וכן יש לדקדק למה כתב ואין ראוי לשנותם וכו' ונ''ל דתרי גווני שינוי הן האחד שהוא אומר נוסח הברכה שתקנו חכמים אלא שהוא מוסיף בה או גורע ממנה או שהוא אומר כעין נוסח שתקנו חכמים אבל הוא אומר אותה במלות אחרות ומ''מ הם רומזות לנוסח שתקנו חז''ל וכיון שכוונת דבריו עולה למה שתקנו חז''ל אין כאן טעות אבל אין ראוי לעשות כן. השינוי השני הוא שמשנה כוונת הברכה כגון ברוך המקום שבראה שהיא ברכה כוללת וחז''ל תיקנו לברך על כל דבר בפרטות המוציא לחם מן הארץ בפה''ע וכיוצא ועל זה כתב שאינו אלא טועה כלומר וכיון דטועה הוא לא יצא ידי חובתו וכדרבי יוסי. ועי''ל דפלוגתא דר''מ ור' יהודה לאו משום שבראה היא אלא מפני שלא הזכיר שם ומלכות שאילו היה מזכיר שם ומלכות ואומר בא''י אמ''ה שבראה לכ''ע יצא י''ח ומ''מ אע''פ שמזכיר שם ומלכות ואומר ענין הברכות בשינוי טועה הוא דמה בצע לשנות ועכ''ז יוצא י''ח. ולפי זה [[מ''ש וכל המשנה וכו' אינו אלא טועה]] אדלעיל קאי שכתב ואין ראוי לשנותה וזה עיקר דאילו לפירושא קמא תיקשי מי גרע מבריך רחמנא מאריה דהאי פיתא: [[וכל ברכה שאין בה וכו'.]] שם אמר רב כל ברכה שאין בה הזכרת השם אינה ברכה ור' יוחנן אמר כל ברכה שאין בה מלכות כלומר עם הזכרת השם אינה ברכה ואע''ג דאמר התם אביי דמסתברא כוותיה דרב פסק רבינו כר''י כדקי''ל בכל דוכתי וכן פסק הרי''ף, והרא''ש כתב שר''י היה מסופק הלכה כדברי מי ואמר שאם דילג מלכות שמים למי שפוסק כר''י צריך לחזור ולברך, וכתבו התוספות שלדעת זו אפילו דילג תיבת העולם צריך לחזור ולברך דמלך לבד אינה מלכות ולמאן דמספקא ליה דילמא הוי ברכה לבטלה. וא''ת ברכה אחת מעין ז' אין בה מלכות וי''ל דהאל הקדוש שאין כמוהו חשוב מלכות וי''א דאלהי אברהם הויא כמו מלכות לפי שעדיין לא המליכוהו עליהם העולם עד שבא הוא והודיע מלכותו בעולם כ''כ התוספות ובהכי ניחא לי ברכת אלהי נשמה שאין בה מלכות וגם אינה סמוכה לאשר יצר דהא מעיקרא לבדה התקינוה כדאיתא פרק הרואה [ס':] כי מתער משנתיה לימא אלהי נשמה וכו' אלא ודאי כיון דקאמר אלהי חשיב כמו מלכות. [[ומה שכתב רבינו אלא אם כן היתה סמוכה לחבירתה]] הוא ממה שיתבאר פרק י''א שברכה סמוכה לחבירתה אינה פותחת בברוך וממילא אין בה מלכות דמלכות סמוך להזכרה ראשונה איתקן וכיון שברכה זו סמוכה לחבירתה בהזכרה ראשונה ה''ה במלכות ובהדיא אמרינן בפרק שלשה שאכלו ברכת הארץ מ''ט לית בה מלכות משום דסמוכה לחבירתה אלמא דסמוכה לחבירתה מהני אפילו למלכות: 


! ו 
[[וכל הברכות כולן וכו'.]] גם זה שם (מ':) מנימין רעיא כרך ריפתא ואמר בריך רחמנא מאריה דהאי פיתא אמר רבא יצא ידי ברכה ראשונה מאי קמ''ל אע''ג דאמרה בלשון חול תנינא ואלו נאמרים בכל לשון פרשת סוטה וברכת המזון איצטריך סד''א ה''מ היכא דאמרה בלשון חול כי היכי דתקינו רבנן בלשון הקדש אבל לא אמרה בלשון חול כי היכי דתקינו רבנן בלשון הקדש כלומר אלא בנוסח אחר כי הא דמנימין אימא לא יצא קמ''ל, וזהו שחזר רבינו וכפל אפילו בלשון חול יצא לומר דאע''ג דאיכא תרתי שאין הברכה כתקנת חכמים והיא בלשון חול אפילו הכי יצא: [[על מ''ש רבינו ואם שינה את המטבע וכו' יצא.]] כתב הרמ''ך תימה דבהלכות ק''ש כתב לא יצא וכו' וצ''ע עכ''ל. ויש לתמוה על תמיהתו דבריש הלכות ק''ש מיירי ששינה שחתם בברוך או פתח במקום שהתקינו שלא לחתום או שלא לפתוח או ששינה ולא חתם או לא פתח בברוך במקום שהתקינו לחתום או לפתוח והכא מיירי ששינה בנוסח הברכה ולא אמר אותו לשון ממש אלא שאמר ענין הברכה בנוסח אחר ולא שינה לא בפתיחה ולא בחתימה וזה מבואר בדברי רבינו: 


! ז 
[[כל הברכות וכו'.]] פרק היה קורא (דף ט''ו) תנן הקורא את שמע ולא השמיע לאזנו יצא ר' יוסי אומר לא יצא ובגמרא אמר רב יוסף מחלוקת בק''ש דכתיב שמע ישראל אבל בשאר מצות ד''ה יצא ופירש''י בכל המצות בכל הברכות ותניא נמי התם לא יברך אדם ברכת המזון בלבו ואם בירך יצא. ופירש''י בלבו שלא השמיע לאזניו ומלשון רבינו שכתב בין שהוציא בשפתיו בין שבירך בלב משמע דאע''פ שלא הוציא בשפתיו יצא: 


! ח 
[[כל הברכות כולן לא יפסיק וכו'.]] פרק כיצד מברכין אמר רב טול ברוך אינו צריך לברך הבא מלח הבא לפתן צריך לברך ור' יוחנן אמר אפילו הבא מלח הבא לפתן אינו צריך לברך גביל לתורי צריך לברך ורב ששת אמר אפילו גביל לתורי נמי אינו צריך לברך דאמר רב יהודה אמר רב אסור לאדם שיאכל קודם שיתן מאכל לבהמתו. ופסק רבינו בהבא מלח כר''י דהלכה כוותיה לגבי רב ועוד דרב ששת קאי כוותיה ובגביל לתורי פסק כרב ששת דבתרא הוא וכן פסק הרי''ף והרא''ש ז''ל: 


! ט 
[[כל הברכות וכו' מותר לטמא וכו'.]] בסוף פרק מי שמתו (שם כ''ו) תנן זב שראה קרי ונדה שפלטה שכבת זרע צריכין טבילה ור''י פוטר. כתב ה''ר יונה דמתניתין מקמי דבטלוה לטבילותא אבל השתא דבטלוה לד''ה אינם צריכין טבילה כלל וכ''כ רבינו בפירוש המשנה: [[ואסור למברך וכו'.]] ברייתא פרק מי שמתו (שם כ''ד) האשה יושבת וקוצה לה חלה ערומה מפני שיכולה לכסות פניה בקרקע אבל לא האיש ותרגמא רב נחמן בר יצחק כגון שהיו פניה טוחות בקרקע כלומר פניה של מטה. ופירש''י טוחות דבוקות ומכוסות בקרקע ומותרת לפי שכשפניה של מטה טוחות גם מהעגבות אינו נראה דבר אבל לא האיש מפני שהביצים והגיד בולטים ונראים: 


! י 
[[כל הברכות וכו' עד אף על פי שאינו אוכל ושותה עמהם.]] סוף פרק ראוהו בית דין (ראש השנה דף כ''ט) תני אהבה בריה דרבי זירא כל הברכות כולן אף על פי שיצא מוציא חוץ מברכת הלחם והיין שאם לא יצא מוציא ואם יצא אינו מוציא בעי רחבה ברכת הלחם של מצה וברכת היין של קידוש היום מהו ופשטינן דכיון דאכילת מצה וקידוש א''א בלא הנאה והנאה א''א בלא ברכה נמצאת המצוה תלויה בברכת הנאה ומפיק כלומר ואפילו אינו אוכל ושותה עמהם דאילו אוכל ושותה פשיטא דמפיק ומאי קא מיבעיא להו: 


! יא 
[[כל השומע ברכה וכו'.]] סוף פרק אלו דברים (ברכות נ''א:) תנן עונין אמן אחר ישראל המברך ואין עונין אמן אחר כותי המברך עד שישמע כל הברכה ובגמרא (דף נ''ג:) למימרא דישראל אע''ג דלא שמע כולה ברכה עונה וכי לא שמע היכי נפיק אמר חייא בר רב כשלא אכל עמהם ובפרק לולב הגזול (סוכה ל''ח) אסיקנא דשומע כעונה א''כ כיון ששמע הברכה מתחלה ועד סוף יוצא י''ח ובראש פרק שלשה שאכלו (ברכות מ''ה:) אמר רבה בר בר חנה אמר ר' יוחנן שנים שאכלו כאחד אחד יוצא בברכת חבירו מאי קמ''ל תנינא שמע ולא ענה יצא. ואע''פ שדברי רבינו שמצריך שישמע כל הברכה מתחלתה ועד סופה אמורים אצל יוצא בשמיעה לבד בלא עניית אמן ה''ה דאפילו עונה אמן אינו יוצא אלא אם שמע כל הברכה מתחלתה ועד סופה שהרי מאי דמשמע בגמרא שאינו יוצא אלא בשמיעת כל הברכה בעונה אמן היא: [[וכל העונה אמן וכו'.]] בס''פ אלו דברים (שם נ''ג:) ר' יוסי אומר גדול העונה אמן יותר מן המברך ואיכא תנא דפליג עליה התם דתניא אחד המברך ואחד העונה אמן במשמע אלא שממהרין למברך יותר מן העונה אמן ופירש''י שממהרים לברך ליתן שכר ופסק רבינו דלא כרבי יוסי מדאמרינן התם דא''ל רב לחייא בריה וכן א''ל רב הונא לרבה בריה חטוף ובריך כלומר לפי שיותר טוב המברך מעונה אמן ולא אשכחן אמוראי דס''ל כר''י אלמא לית הלכתא כוותיה. וא''ת ע''כ בנתכוון לצאת עסקינן וא''כ מאי קמ''ל בעונה אמן הא אפילו לא ענה אמן אשמועינן רבינו דיצא. וי''ל דכשנתכוון ולא ענה אמן יצא ולא כמברך אבל כי ענה אמן יצא כמברך, א''נ דאתא לאשמועינן דאע''ג דענה אמן צריך שיהא המברך חייב באותה ברכה: [[והוא שיהיה המברך וכו'.]] משנה בסוף פרק ראוהו בית דין (ר''ה דף כ''ט) כל שאינו חייב בדבר אינו מוציא את הרבים י''ח: [[היה המברך חייב וכו'.]] למד כן מדבעיא לן פרק מי שמתו (ברכות דף כ') נשים בברכת המזון דאורייתא או דרבנן למאי נפקא מינה לאפוקי אחרים י''ח אי אמרת דאורייתא אתי דאורייתא מפיק דאורייתא ואי אמרת דרבנן הוי שאינו מחוייב בדבר וכל שאינו מחוייב בדבר אינו מוציא את הרבים י''ח הא בהדיא שהמחוייב מד''ס אינו מוציא את המחוייב מן התורה. ומ''ש לא יצא י''ח עד שיענה קשה דהא בעונה עסקינן וכדפתח היה המברך וכו' והעונה חייב מן התורה. וי''ל דעד אסיפא גריר דקאמר עד שישמע מפי מי שהוא חייב בו מן התורה כמוהו והכי קאמר בין שרוצה לצאת על ידי עניית אמן בין שרוצה לצאת ע''י שמיעה בלבד צריך שיהיה המברך חייב בה מן התורה כמוהו: 


! יב 
[[רבים שנתועדו וכו'.]] משנה פ' כיצד מברכין (שם דף מ''ב) היו יושבים לאכול כל אחד ואחד מברך לעצמו הסבו אחד מברך לכולן ופירש''י היו יושבים בלא הסיבת מטות שמנהגם היה לאכול ולשתות בהסיבה כל א' מברך לעצמו דאין קבע סעודה בלא הסיבה ואמרינן בגמרא דכי אמרו ניזיל וניכול נהמא בדוך פלן הרי הוא כאילו הסבו ואחד מברך לכולן וז''ש רבינו רבים שנתועדו. וגרסינן תו בגמרא (דף מ''ג) אמר רב לא שנו אלא פת דבעי הסיבה אבל יין לא בעי הסיבה ור' יוחנן אמר אפילו יין נמי בעי הסיבה א''ד אמר רב לא שנו אלא פת דמהניא ליה הסיבה אבל יין לא מהניא ליה הסיבה ור''י אמר אפילו יין נמי מהני ביה הסיבה, ופסק הרי''ף והרמב''ן ז''ל כלישנא קמא דר''י וכתב הרא''ש ז''ל דהיינו טעמא דכיון דברכות דרבנן הלך אחר המיקל ולישנא קמא מיקל הוא דבשאר דברים בלא הסיבה נמי אחד מברך לכולן. ובזה מתיישבים דברי רבינו ונסתלקה מעליו השגת הראב''ד שכתב תמיה אני למה הניח איכא דאמרי וכו' והוא חומרא עכ''ל. ומצאתי תשובה אחת שהשיב רבינו על זה לחכמי לוניל וז''ל השאלה יורנו מורנו ורבינו למה נניח איכא דאמרי דמשמע לר' יוחנן פת ויין הוא דמהניא להו הסיבה אבל שאר דברים לא מהניא וכל חד וחד מברך לנפשיה ולא הוי חיובא: [[תשובה]]  הדבר ידוע כי הפת חשוב מן הכל וכן היין חשוב מכל המשקים ומכל הפירות ולפי חשיבות הדבר שמברכין עליו אנו מברכין לכל אחד ואחד בפני עצמו ולפי זה הפירוש שעלה על דעתכם בהנהו תרי לישני נמצאו שאר הפירות והמשקין חשובים מהפת והיין שהרי הפת והיין אחד מברך לכולן אם נתוועדו או הסבו ובשאר הפירות אפילו שנתוועדו או הסבו לא יברך אחד לכולן אלא כל אחד יברך לעצמו הפך גדול יציבא בארעא וגיורא בשמי שמיא ולאו הכין הוא פירוש הני תרי לישני אלא התרי לישני חד טעמא אית להו ואין לשם חילוק בענין אלא בשינוי המימרא בלבד ויש מקומות בגמרא כזה שמקפיד על נוסח המימרא היאך היתה אע''פ שאין ביניהם הפרש בענין וזהו הפירוש א''ר לא שנו אלא פת דבעיא הסיבה פירוש ואח''כ יברך אחד לכולן אבל לא הסבו לא אבל שאר דברים לא בעו הסיבה אלא אחד מברך לכולן אע''פ שלא הסבו ור' יוחנן אמר אפילו יין נמי בעי הסיבה איכא דאמרי אמר רב לא שנו אלא פת דמהניא ליה שיהא אחד מברך לכולן הא לא הסבו כל אחד מברך לעצמו ודין זה בפת בלבד אבל שאר דברים אין בהם דין זה כדי שנאמר מהניא להו הסיבה אלא בלא הסיבה נמי כן הוא ור''י אמר אפילו יין נמי כל אחד מברך לעצמו ואם הסבו אחד מברך דמהניא ביה הסיבה עכ''ל: [[ואיני]] יודע ליישב הסוגיא כפי פירוש רבינו בהני תרי לישני דאיתא בתר הכי מיתיבי בא להם יין כל אחד מברך לעצמו עלו והסבו בא להם יין אע''פ שכל אחד בירך לעצמו אחד מברך לכולן כלומר דאין ברכה ראשונה פוטרתו כיון שאינו במקום סעודה להיאך לישנא דאמר רב לא שנו אלא פת דבעיא הסיבה אבל יין לא בעי הסיבה קשיא רישא שאני אורחים דדעתייהו למעקר ולהך לישנא דאמר רב לא שנו אלא פת דמהניא ליה הסיבה קשיא סיפא שאני התם דמגו דקא מהניא הסיבה לפת מהניא ליין עכ''ל הגמרא. והשתא בשלמא אם פירוש דברי רב בלישנא בתרא לא שנו אלא פת דמהניא לה הסיבה אבל יין וכל שאר הדברים לא מהניא להו הסיבה דאע''פ שהסבו כל אחד ואחד מברך לעצמו היינו דפריך ליה מסיפא דברייתא דקתני בא להם יין אחד מברך לכולן אבל אם פירוש דברי רב ללישנא בתרא כמ''ש רבינו בתשובה דה''פ לא שנו אלא פת דמהני ליה הסיבה שיהא אחד מברך לכולן הא לא הסבו כל אחד מברך לעצמו ודין זה בפת בלבד אבל שאר הדברים אין בהם דין זה כדי שנאמר מהניא להו הסיבה אלא בלא הסיבה נמי כן הוא מאי פריך לרב מסיפא אדרבא סיפא אתיא ליה שפיר דקתני אחד מברך לכולן ורישא הוא דקשיא ליה דקתני כל אחד מברך לעצמו כלומר אבל אחד לכולן לא. ועוד דלפי דברי רבינו בתשובה שאין חילוק בין שתי הלשונות לענין הדין לא שייך למימר להיאך לישנא קשיא רישא ולהאיך לישנא קשיא סיפא כיון דתרווייהו חד דינא קאמרי אי קשיא רישא לתרווייהו קשיא ואי קשיא סיפא לתרווייהו קשיא. וצ''ל שהיתה לרבינו גירסא אחרת בגמ'. אח''כ מצאתי כתוב שהרמ''ה השיג עליו השגה זו והשיג עליו עוד על מ''ש דלפי חשיבות הדבר שמברכים אנו מצריכים ברכה לכל אחד ואחד בפני עצמו אדרבא לפי חשיבות הדבר שמברכין עליו ברכתו חשובה להוציא בה את הרבים י''ח. ואלולי תשובה זו דברי רבינו פה מיושבים כמ''ש לעיל שפסק כלישנא קמא לקולא במידי דרבנן. וכיוצא בזה מצאתי להרמ''ך שכתב וז''ל אע''פ שפסק כלישנא קמא נראים דבריו מההיא דפרגיות (ברכות ל''ח) שנתן בר קפרא רשות לאחד מהן לברך ומההיא דכותבות (שם ל''ו) שנתן ר''ג רשות לר''ע לברך ומההיא דאמרינן אחד מברך לכולן משום ברוב עם הדרת מלך נמצא דלכל דבר שיש בו רוב עם טפי עדיף כשמברך אחד בעבור כולם וכן דעת רב אלפס וההיא דפרק כל הבשר דבריך כל חד לנפשיה מפרשינן ליה דוקא בשנים עכ''ל: 


! יג 
[[כל השומע אחד מישראל וכו'.]] משנה סוף פרק אלו דברים (שם נ''א:) עונין אמן אחר ישראל המברך ואין עונין אמן אחר כותי המברך עד שישמע כל הברכה משמע דבישראל אע''פ שלא שמע כל הברכה עונה לאחריו אמן והיינו בשאינו חייב בה דאילו חייב בה צריך שישמע כל הברכה כמו שנתבאר כאן ובגמרא וכתבתיו בפרק זה. וכתב הרא''ש ז''ל שאמרו בירושלמי עכו''ם שבירך עונין אחריו אמן לפי שאין דרך עכו''ם לכוין לעבודתו כשמזכיר את השם כלום אלא לבורא עולם הוא מכוין. וגם רבינו יונה ז''ל כתב דאיתא בירושלמי א''ר ברכיה אני עונה אמן אחר כל המברכין משום ברוך תהיה מכל העמים. ובפרק אלו דברים בעי שמואל מרב מהו לענות אמן אחר תינוקות של בית רבן א''ל אחר הכל עונין אמן חוץ מהתינוקות של בית רבן הואיל ולהתלמד הם עשויין. ויש לתמוה על רבינו שכתב דאין עונין אמן אחר עכו''ם ואפשר לדחוק ולומר דלצדדין קתני אם היה עכו''ם או אפיקורוס או כותי לא יענה אם לא שמע כל הברכה אבל כששמע כל הברכה עונה אמן ובתינוק המתלמד אע''פ ששמע כל הברכה לא יענה. ויותר נראה לומר דס''ל לרבינו דכיון דבמתני' לעניין עניית אמן הזכירו כותי ולא עכו''ם משמע דדוקא אחר כותי הוא דעונה כי שמע כל הברכה אבל אחר עכו''ם אפילו שמע כל הברכה לא יענה ואע''ג דבירושלמי אמרו דאחר עכו''ם נמי עונה כיון דבגמרא דידן לא הוזכר ופשטא דמתני' מוכח דאין עונין הכי נקטינן. והא דמפלגינן בין כותי לעכו''ם היינו בימי חכמי המשנה אבל אחר כן כשעשאום כעכו''ם גמורים לכל דבריהם כדאיתא פ''ק דחולין אין חילוק בין כותי לעכו''ם ואחר שום אחד מהם אין עונין אמן אפילו שמע כל הברכה מראש ועד סוף והיינו דרבינו בחדא מחתא מחתינהו לעכו''ם וכותי ותינוק. והטור בא''ח סימן רט''ו העתיק לשון רבינו והשמיט עכו''ם מלשון רבינו ואם כך היתה נוסחתו בספרי רבינו היא גירסא נכונה. ורבינו דקדק בלשונו שכתב או תינוק המתלמד כלומר דהא דאין עונין אמן אחר התינוק היינו דוקא בשעה שהוא מתלמד אבל כשאומר לפטור עצמו עונין אחריו לרמוז למה שאמרו בגמרא וה''מ בדלא עידן מפטרייהו אבל בעידן מפטרייהו עונין: [[ומ''ש או שהיה גדול ושינה וכו':]] 


! יד 
[[כל העונה אמן וכו'.]] בפרק שלשה שאכלו (ברכות דף מ''ז) ת''ר אין עונין לא אמן חטופה ולא אמן קטופה ולא אמן יתומה. ופירש''י חטופה שקורא את האל''ף בחטף ולא בפת''ח והוא צ''ל אָמֵן ואומר אֲמֵ''ן. קטופה שמחסר קריאת הנו''ן שאינו מוציאה בפה שתהא נכרת. יתומה שלא שמע הברכה אלא ששמע שעונין אמן. ורבינו יונה כתב חטופה הוא שחוטף המלה ואומר במהירות. קטופה הוא שאינו מזכיר כל האותיות וי''ג קצרה ויהיה ההפרש שבין קצרה לקטופה שהקטופה ר''ל שאינו מזכיר הנו''ן וקצרה שאין מזכיר האל''ף. ורבינו אפשר שגורס ולא קצרה ואפילו אם לא גריס לה הכא למד שלא תהיה קצרה מדאמרינן שם כל המאריך באמן מאריכין לו ימיו ושנותיו. [[ומ''ש ולא ארוכה.]] מימרא דרבה בב''ח שם שאני אומר כל העונה אמן יותר מדאי אינו אלא טועה: [[ולא יגביה קולו וכו'.]] (שם מ''ה) בריש פירקא מימרא דרב חנן בר אבא: [[וכל מי שלא שמע וכו'.]] כבר כתבתי שכך פי' רש''י לאמן יתומה וכן פירש בירושלמי וכתב רבינו דהיינו דוקא בברכה שנתחייב בה אבל אם לא נתחייב בה יכול לענות אמן יתומה וראיה מדאמרינן בהחליל (סוכה דף נ''א:) שבאלכסנדריא של מצרים היו מניפין בסודרין כשהגיע עת לענות אמן אלמא לא שמעי וקא ענו אלא היינו טעמא לפי שכבר התפללו כל אחד ואחד ולא היו מחוייבין בברכות שמברך ש''ץ היו יכולים לענות אמן אע''פ שלא שמעו הברכה וכן דעת ה''ר יונה ז''ל ורש''י תירץ בע''א: 


! טו 
[[כל המברך וכו'.]] בפרק אין עומדין (ברכות ל''ג:): [[התינוקות מלמדים אותן וכו'.]] ס''פ אלו דברים (שם נ''ג:) בעא מיניה שמואל מרב מהו לענות אמן אחר התינוקות של בית רבן אמר ליה אחר הכל עונין אמן חוץ מתינוקות של בית רבן הואיל ולהתלמד הם עשויין. משמע מהכא שמלמדין אותן הברכות בהזכרת השם כתיקונן בלא שום שינוי דאל''כ אפילו אחר גדול נמי אין עונין. [[ומ''ש והעונה אמן וכו',]] היינו אפילו שלא בשעת לימודם אלא שמברכין לפטור עצמן העונה אחריהם אמן לא יצא י''ח לפי שכל שאינו מחוייב בדבר אינו מוציא אחרים י''ח כדתנן בסוף ראוהו ב''ד (ר''ה כט): 


! טז 
[[כל העונה אמן וכו'.]] ר''פ שלשה שאכלו (ברכות מ''ב:) תני חדא העונה אמן אחר ברכותיו הרי זה משובח ותניא אידך ה''ז מגונה ל''ק הא דעני אמן אחר כל ברכה וברכה והא דעני אמן בבונה ירושלים והטעם דאמירת אמן מורה שכבר גמר ברכותיו ואין לו לומר יותר וכשעונה אחר כל ברכה וברכה ה''ז מגונה שמראה בכל פעם שמסיים ואח''כ חוזר ומברך. וכתב רש''י שאחר סיום כל ברכות עונה אמן ואפילו אחר גאל ישראל דשחרית וערבית ולא הוי הפסקה בין גאולה לתפלה כיון שצריך לאומרו: [[וכתב]] ה''ר יונה ז''ל שהגאונים ז''ל כתבו עוד שאחר אכילת פירות צריך לברך ומ''ש בתוספתא אחר המצות ואחר הפירות ועונה בסוף אמן ה''ז דרך בורות לא אמרו אלא בברכה שלפניו שאם משברך על עשיית המצות יענה אמן קודם העשייה נראה כמפסיק וכן בברכת הנהנין אבל בברכה אחרונה סוף ברכה נקראת וצריך לענות אמן. ואין כן דעת רבינו אלא שאין לענות אמן אחר ברכותיו אלא בשני תנאים. האחד שיהיו הברכות ההם שעונה אחר אחרונה שבהם אמן בסוף הענין לא בתחלתו וזהו שמעטו בתוספתא ברכת המצות שרובן יש בהם ברכה בתחילה ולא בסוף. והתנאי השני שיהיו שתי ברכות או יותר סמוכות ואז יענה אמן אחר הברכה שהיא סוף כל הברכות ההם אבל אם היתה ברכה אחת לבד אע''פ שהיא אחרונה לא יענה אחריה אמן וזהו שמיעטו בתוספתא ברכת הפירות וסתמא קתני ל''ש ברכה שבתחלה ול''ש ברכה שבסוף ולמדנו כן רבינו במ''ש והעונה אחר ברכה שהיא סוף ברכות אחרונות שבאומרו סוף ברכות משמע שצריך שיהיו שתי ברכות או יותר ובאומרו אחרונות למדנו דדוקא בברכות אחרונות שייך עניית אמן אבל לא בברכות ראשונות ובאומרו ואחר ברכה אחרונה של ק''ש של ערבית נתכוון לומר דדוקא של ערבית שהוא מברך אחריה שתי ברכות אבל אחר ברכה אחרונה של ק''ש של שחרית שאין שם אלא ברכה אחת אינו עונה אחריה אמן וכ''כ ה''ר יונה שזה דעת רבינו שלא לענות אמן אחר גאל ישראל דשחרית. ומ''ש בספרי רבינו פ''ט מה' תפלה סדר תפלות הציבור כך הוא וכו' עד שמברך גאל ישראל אמן י''ל דהתם לא שיענה אמן אחר ברכותיו אלא שימהר לגמור גאל ישראל קודם שליח ציבור ויענה אחר שליח ציבור. ויותר נראה לומר שאמן הכתוב שם ט''ס הוא וצריך למוחקו ובגירסת ה''ר מנוח ליתיה וכן מצאתי בספר מדוייק: 


! יז 
[[ומ''ש רבינו ולמה לא יענה אמן אחר אהבת עולם וכו'.]] בא ליתן טעם לתנאי הראשון שאין עונין אמן בסוף ברכות שהם ראשונות: 


! יח 
[[ומ''ש ולמה לא יענה אמן אחר ברכת הפירות וכו'.]] בא ליתן טעם לתנאי השני שהוא שאין עונין אמן אחר ברכה אחת אף ע''פ שהיא אחרונה וברכות המלך וברכות כ''ג מפורשות במשנה פרק ואלו נאמרים (סוטה דף מ' מ''א) וברכות כ''ג שנויות עוד ביומא פרק בא לו (דף ס''ח) שאחר קריאת התורה היה מברך שמונה ברכות ובסופן עונה אמן: [[וכתב]] הראב''ד לא ידעתי מהו זה וכו' ואין חוששים לדבריו עכ''ל. ביאור דבריו כי הוא ז''ל נסתפק במ''ש רבינו ולמה לא יענה אמן אחר ברכת הפירות אם אמר כן על ברכה ראשונה או על ברכה אחרונה ולכך אמר אם אמר על ברכה ראשונה טעמא בכלל ברכת המצות דהיינו כדי שלא יפסיק באמן בין הברכה ובין הדבר שבירך עליו ומה צורך לטעם אחר ואם בא ליתן טעם למה לא יענה אמן אחר ברכה אחרונה של שבעת המינין כלומר דאילו בשאר המינין ברכה אחרונה היא בורא נפשות רבות ולפום גמרא דידן אינה חותמת בברוך ס''ל להראב''ד דאינו עונה אמן אחריה ולכך אמר שאם כוונת רבינו ליתן טעם למה לא יענה אמן אחר ברכה אחרונה של ברכת הפירות של שבעת המינים גם זה הבל כו' ואין חוששין לדבריו כלומר אלא ברכה אחרונה מצטרפת לראשונה והו''ל שתים ועונה אמן אחריהם כדעת הגאונים ז''ל. ואין זו השגה לרבינו שהרי הוא מפרש פי' יפה בתוספתא כמו שכתבתי ונתן טעם לשבח לדבריו כמבואר בלשונו: 


! יט 
[[כל האוכל דבר האסור וכו': כתב]] הראב''ד טעה בזה טעות גדולה וכו' למה לא יברכו הואיל ונהנו עכ''ל. טעמו מדתנן (ברכות מ''ה) שלשה שאכלו כאחד חייבין לזמן אכל טבל ומעשר ראשון שלא נטלה תרומתו ומעשר שני והקדש שלא נפדו אין מזמנים עליהם ומשמע ליה ז''ל דלא אמרו אלא שאין מזמנין עליהם אבל ברוכי מברכי. וכתב הרא''ש שנראה לו כדברי הראב''ד ז''ל מדתניא בפרק קמא דסנהדרין (דף ו':) ובפרק הגוזל (ב''ק צ''ד) ראב''י אומר הרי שגזל סאה חיטין טחנה לשה ואפאה והפריש ממנה חלה כיצד מברך אין זה מברך אלא מנאץ ועל זה נאמר ובוצע ברך נאץ ה' אלמא שחייב לברך אלא שברכתו הוא ניאוץ עכ''ל. ואיני יודע למה דחה דברי רבינו בכך דהא תניא בפרק כל שעה ובפרק קמא דחלה ירושלמי תני מצה גזולה אסור לברך עליה א''ר אושעיא ע''ש ובוצע ברך נאץ ה' הדא דאמרה בתחלה אבל בסוף דמים הוא חייב לו ר''י אומר אין עבירה מצוה א''ר אילא אלה המצות אם עשייתן כמצותן הרי הם מצות ואם לאו אינן מצות, ואין לדחות ולומר דאדרבה משם ראיה דטעמא דמצת מצוה היא הא לאו הכי שפיר מברך עליה, דהא איכא למימר דברכת המזון נמי מצוה היא דכתיב ואכלת ושבעת וברכת והא דנקט מצה להודיעך כחו דר' אושעיא דאע''ג דאיכא נמי מצות מצה מברך בסוף וההיא דגזל סאה חיטים נמי כדברי רבינו דייקא לפום נסחאי דידן שכתוב בהן כיצד מברך אין זה מברך אלא מנאץ דמשמע דמתמה כיצד אפשר שיברך והלא אם היה מברך אינו אלא מנאץ הילכך לא יברך וגם לפי נוסחת הרא''ש י''ל דה''ק אם בא לברך אין זה מברך אלא מנאץ הילכך לא יברך ועוד דבהדיא תניא בתוספתא דמסכת דמאי פרק שני לא יושיט ישראל אבר מן החי לבני נח ולא כוס יין לנזיר שאין מאכילין לאדם דבר שהוא אסור לו ועל כולן אין מברכין עליהן ואין מזמנין עליהן ואין עונין אחריהן אמן וגם מדברי רש''י בפירוש משנה קמייתא דפרק שלשה שאכלו משמע דס''ל דאין מברכין על דבר איסור וכן נראה שהוא דעת ה''ר יונה וגם הרשב''א סובר כן והביא ראיה מדתניא בפרק במה מדליקין (שבת דף כ''ג) הדמאי מברכין עליו ומזמנין עליו אלמא דמאי הוא דמברכין עליו הא טבל אין מברכין עליו ודוחק הוא לומר דמברכין כדי נסבא ואגב גררא דמזמנין ע''כ. וסובר רבינו שמה שאמרו אסור לברך עליה לאו דוקא אלא לומר שאינו צריך לברך עליה וכתב רבינו דאינו מברך לא בתחלה ולא בסוף משום דההוא טעמא דאבל בסוף דמים הוא חייב לו לא שייך אלא בגזל ולא בשאר איסורין ומעתה מתניתין דתנן בפרק שלשה שאכלו אכל טבל ומעשר ראשון שלא ניטלה תרומתו ומעשר שני והקדש שלא נפדו אין מזמנין עליהן לאו דוקא זימון דה''ה אין מברכין עליהן אלא איידי דתנא רישא אכל דמאי ומעשר ראשון שנטלה תרומתו ומעשר שני והקדש שנפדו מזמנין עליהם דאשמועי' דלא מיבעיא דמברכין עליהן אלא מזמנין נמי תנא נמי סיפא אין מזמנין אבל ה''ה דאין מברכין עליהן: [[ומה שכתב רבינו בין בשגגה.]] היינו לברכה שבסוף דאילו לשבתחילה לא שייך למימר בשגגה אינו מברך שהרי אינו יודע שהוא של איסור. ואמרו בגמרא טבל פשיטא לא צריכא בטבל דרבנן ה''ד בעציץ שאינו נקוב. מעשר ראשון שלא נטלה תרומתו פשיטא לא צריכא שהקדימו בכרי כלומר שאחר שנתמרח ונעשה כרי קדם לוי ונטל מעשר ראשון קודם שנטל כהן תרומה גדולה נמצאת תרומה גדולה של כהן בתוך המעשר הזה וסד''א שיהא דינו כאילו הקדימו בשבלים שיתבאר בסמוך קמ''ל. מעשר שני והקדש פשיטא לא צריכא שנפדו שלא כהלכתן מעשר שני שפדאו שלא בכסף צורה ואנן בעינן כסף צורה דכתיב וצרת הכסף הקדש שחללו ע''ג קרקע ואנן בעינן ונתן הכסף וקם לו ואשמועינן מתניתין דבכל הני אין מזמנין. ובהנך דקתני דמזמנים עליהם אמרינן דטעמא דדמאי משום דאי בעי מפקר נכסיה והוי עני וחזי ליה דתנן מאכילים את העניים דמאי ומעשר ראשון שניטלה תרומתו היינו כגון שבעודו בשבלים קדם לוי ונטל מעשר ראשון קודם שנטל כהן תרומה גדולה נמצאת תרומה גדולה בתוך המעשר הזה ואשמועינן מתני' שכיון שהקדימו בשבלים דאכתי לא אידגן פטור מתרומה גדולה וכיון שיפריש תרומת מעשר מזמנין עליו ומעשר שני והקדש שנפדו כגון שנתן את הקרן ולא נתן את החומש. [[ומ''ש רבינו או שאכל מעשר ראשון שלא נטלו תרומותיו]] היינו אפילו ניטלה אחת מהן הואיל ולא ניטלה חבירתה אין מזמנין עליו: 

~ הלכות ברכות - פרק שני




! א 
[[סדר ברכת המזון וכו' עד והמטיב.]] ברייתא פ' שלשה שאכלו (ברכות מ''ח:): [[ברכה ראשונה וכו'.]] (שם) אמר רב נחמן משה תיקן לישראל ברכת הזן בשעה שירד להם המן. יהושע תיקן להם ברכת הארץ כיון שנכנסו לארץ. דוד ושלמה תיקנו בונה ירושלים דוד תיקן על ישראל עמך ועל ירושלים עירך ושלמה תיקן על הבית הגדול והקדוש. הטוב והמטיב ביבנה תקנוה ביום שנתנו הרוגי ביתר לקבורה הטוב שלא הסריחו והמטיב שנתנו לקבורה. וכתב הרמב''ן ז''ל בהשגות שאין מטבע לברכת המזון מן התורה אבל נצטוינו מן התורה לברך אחר אכילתנו כל אחד כפי דעתו כענין ברכת מנימין רעיא בריך רחמנא מאריה דהאי פתא ובאו הנביאים ותיקנו לנו נוסח מתוקן הלשון וצח המליצה ושנינו בו אנחנו עוד בגלות ומלכות בית דוד משיחך במהרה תחזירנה למקומה ותבנה ירושלים כי הענין תיקון שלמה ובית דינו והלשון כפי הזמנים יאמר וכיוצא בזה כתבו הרא''ש והרשב''א ז''ל בפרק שלשה שאכלו: 


! ב 
[[הפועלים שהיו עושין וכו'.]] ברייתא פרק היה קורא (ברכות דף ט''ז) ופירש''י אין מברכין לפניה לפי שאינה מן התורה. וכתבו התוספות וחותם בברכת הארץ אף על גב דמדאורייתא הם יש כח ביד חכמים לעקור דבר מן התורה הואיל וטרודים במלאכת בעל הבית, ואין צורך לזה שאין מנין הברכות שאחר המזון מן התורה כנראה מדברי הרמב''ן ז''ל שכתבתי בסמוך גם רבינו כתב בספר המצות שלו והמצוה י''ט שצונו לברכו אחר האכילה ולא הזכיר מנין הברכות ולדעתם ז''ל הנך קראי דמייתי בגמרא ללמד על כל ברכה וברכה אסמכתא בעלמא נינהו. וכתב רש''י ז''ל כולל שתי ברכות כאחת שברכת הארץ ובנין ירושלים דומות. וכתב ה''ר מנוח וכולל בבונה ירושלים שאומר שהנחלת לאבותינו ארץ חמדה טובה ורחבה וירושלים עירך שתבנה אותה במהרה בימינו ואם רצו לברך ארבע ברכות ב''ה יכול לעכב מפני ביטול מלאכתו וש''מ שאסור לברך בשעת עשיית מלאכה והכי איתא בירושלמי א''ר מונא זאת אומרת שאסור לעשות מלאכה (עד) בשעה שיברך עכ''ל. והגהות מיימון כתבו בפ''א גבי הא דאמרי' אביי עני ליה בקול רם כי היכי דלישמעו פועלים דהאי טעמא לא שייך לדידן כי אדעתא דהכי משכירים פועלים שיהיו קורין ומתפללים כשאר כל אדם: 


! ג 
[[ברכת הארץ וכו'.]] פרק שלשה שאכלו (ברכות דף מ''ט) ר' אבא אומר צריך שיאמר בה הודאה תחלה וסוף ופירש רש''י בתחלה וסוף נודך ה' אלהינו ועל כולם ה' אלהינו אנו מודים לך: [[ומה שכתב וחותם בה וכו'.]] בפרק שלשה שאכלו מקשה למאן דאמר דאין חותמים בשתים מדמברכינן על הארץ ועל המזון ומשני דכולה חדא חתימה היא דה''ק ארץ דעבדא מזון: [[וכל שלא אמר וכו'.]] (שם דף מ''ח:) תניא רבי אליעזר אומר כל שלא אמר ארץ חמדה טובה ורחבה בברכת הארץ ומלכות בית דוד בבונה ירושלים לא יצא י''ח נחום הזקן אומר צריך שיזכיר בה ברית רבי יוסי אומר צריך שיזכיר בה תורה פלימו אומר צריך שיקדים ברית לתורה שזו ניתנה בשלש בריתות וזו ניתנה בי''ג בריתות. ופרש''י בי''ג בריתות בפרשת מילה שניתנה לאברהם הם כתובים: [[וכתב]] ה''ר יונה ז''ל דמאי דבעי למימרא ארץ טובה ורחבה לפי שארץ ישראל נשתבחה בזה הלשון והא דבעי להזכיר ברית משום שבזכותו ירשו הארץ וכן בזכות התורה כדכתיב למען תחיון ובאתם וירשתם וכתיב ויתן להם ארצות גוים וגו' בעבור ישמרו חקיו: 


! ד 
[[ברכה שלישית וכו'.]] שם (מ''ט) אמר רב ששת פתח ברחם על ישראל חותם במושיע ישראל פתח ברחם על ירושלים חותם בבונה ירושלים ורב נחמן אמר אפילו פתח ברחם על ישראל חותם בבונה ירושלים כלומר דרחמי ישראל היינו בנין ירושלים ושפיר הוי חתימה מעין פתיחה ופסקו הרי''ף והרא''ש ז''ל כרב נחמן: [[ומה שכתב רבינו או נחמנו וכו'.]] הוא ממה שאמרו שם (מ''ח ב) בברייתא בשבת מתחיל בנחמה ומסיים בנחמה וכתב הרי''ף מתחיל בנחמה שאומר נחמנו וכו' וחותם מנחם עמו ישראל בבנין ירושלים. ואע''ג דאמרינן בגמרא שאין חותמין מושיע ישראל ובונה ירושלים לפי שאין חותמין בשתים ל''ק שאילו היה אומר מנחם עמו ישראל ובונה ירושלים ה''ל חותם בשתים אבל כיון שאומר מנחם עמו ישראל בבנין ירושלים דבר אחד הוא שינחמנו על ידי הבנין: [[וכתב]] הרא''ש שיש מתרצים כן ושה''ר יונה היה אומר שגם זה חשוב לשתים כמו שמצינו בהביננו וישמחו צדיקים בבנין עירך שהוא מעין שתי ברכות על הצדיקים ולירושלים אבל החותם מנחם ציון בבנין ירושלים לא הוי כחותם בשתים דירושלים וציון חדא הוא. ולי נראה דלא קשיא מההיא דהביננו לומר דחשיבא כשתים שאע''פ שאפשר שירמוז לשתי ברכות מ''מ פשטא דמילתא לא הויא אלא כעין ברכה אחת. [[ומ''ש וכל מי שלא אמר מלכות בית דוד וכו'.]] ג''ז שם בברייתא כתבתיה בסמוך ר' אליעזר אומר כל שלא אמר ארץ חמדה טובה ורחבה בברכת הארץ ומלכות בית דוד בבונה ירושלים לא יצא ידי חובתו: 


! ה 
[[בשבתות וי''ט וכו'.]] ברייתא שם ובשבת מתחיל בנחמה ואומר קדושת היום באמצע ופירש הרי''ף ז''ל כמ''ש בסמוך. [[ומ''ש שאומר רצה והחליצנו וכו' וכן מ''ש שבי''ט אומר יעלה ויבא. וכן בר''ח ובחש''מ וכו'.]] פרק במה מדליקין (שבת כ''ד) איבעיא להו מהו להזכיר של חנוכה בברכת המזון אמר רבא אמר רב סחורה אמר רב הונא אינו מזכיר ואם בא להזכיר מזכיר בהודאה רב הונא בר יהודה איקלע לבי רבא סבר לאדכורי בבונה ירושלים א''ל כתפלה מה תפלה בהודאה אף ברכת המזון בהודאה איבעיא להו מהו להזכיר של ר''ח בבהמ''ז את''ל חנוכה דרבנן לא צריך ר''ח דאורייתא צריך או דילמא כיון דלא אסור בעשיית מלאכה לא מדכרינן רב אמר מזכיר ור' חנינא אמר אינו מזכיר אמר רבי זירא נקוט דרב בידך דתני ר' אושעיא ימים שיש בהם קרבן מוסף כגון ר''ח וחוה''מ יש בהם הזכרה בברכת המזון וימים שאין בהם קרבן מוסף כגון שני וחמישי של תעניות ושל מעמדות אין בהם הזכרה בברכת המזון כלומר בערבית של ליל כניסת התעניות וכ''ש בליל יציאתו שכבר עבר היום. ואף ע''ג דאמרינן דחנוכה אינו מזכיר ועוד שאמר את''ל חנוכה דרבנן אינו מזכיר כתב רבינו שמזכיר מדאשכחן הנך אמוראי שהיו מזכירין ולא היו חולקים אלא באי זה מקום יזכיר וחנוכה ופורים דינן שוה ועדיף נמי פורים שהוא מכתבי הקדש. והרא''ש ז''ל כתב ותימא הוא שלא הביא הגמרא ברייתא דתני ר' אושעיא לפשוט דאין מזכיר חנוכה ב ל ל ל ל 


! ז 
[[ברכה רביעית וכו'.]] בפ' שלשה שאכלו (ברכות מ''ט) אמר רבה בר בר חנה הטוב והמטיב צריכה מלכות ואסיקנא דהיינו לומר שצריכה ג' מלכיות חדא שפותח בא''י אמ''ה ועוד תרתי אבינו מלכנו וכו' המלך הטוב והמטיב כלומר שמן הדין היה שלא להזכיר בה מלכות כלל כיון דסמוכה לברכה ראשונה כדאשכחן בכל ברכה הסמוכה לחבירתה אלא שלפי שהזכיר בבונה ירושלים מלכות בית דוד צריך גם כן להזכיר מלכות שמים ולא תקנוה בברכה עצמה שלא להשוות מלכותא דארעא עם מלכותא דרקיעא אלא תקנוה בהטוב והמטיב וכיון שתקנו בה מלכות דבונה ירושלים תקנו גם כן מלכות כנגד ברכת הארץ: [[וכתב]] ה''ר יונה ז''ל שהטעם שאף על פי שהוא מטבע ארוך אין חותמין בה בברוך לפי שכל השמות האלו שמות התאר הם שאנו אומרים שהוא מלך ומטיב וגומל וכל מה שאומר אצל הבורא משמות התאר ענין אחד הוא ואף על פי שאומר הוא יגמלנו הוא ענין אחד שגם זה תאר הוא שאנו אומרים שהוא גומל עלינו בכל יום. עוד נוכל לתרץ שמתחלה כשתקנו הטוב והמטיב לא תקנו בה כל זה הנוסח אלא הוסיפו בה כל אלו הדברים. ומפני איתרע ביה מילתא פתח ובריך הטוב והמטיב אל אמת וכו' ומסיים בה בגמרא גודר פרצות בישראל הוא יגדור הפרצה הזאת בישראל. וסובר רבינו דהא לישנא אינו מענין הברכה אלא בקשת רחמים על האבל והכל לפי מה שירצה לבקש רחמים עליו הכל כפי צחות לשונו. ודע שבגמרא גרסינן שופט בצדק לוקח נפשות במשפט ורבינו לא כתב לוקח נפשות במשפט לפי שהרי''ף לא כתבו ובה''ג כתב דלא אמרינן ליה משום דכיון דאמרינן בפרק במה בהמה (שבת נ''ה:) יש מיתה בלא חטא היאך נאמר לוקח נפשות בצדק. וה''ר יונה והרא''ש ז''ל כתבו שאין למוחקו דאע''פ דיש מיתה בלא חטא כל דרכיו משפט: 

! י
((ט-י)) [[בבית חתנים וכו'.]] פ''ק דכתובות (דף ז' ח') ת''ר מברכין ברכת חתנים בבית חתנים בעשרה כל ז' אמר רב יהודה והוא שבאו פנים חדשות רב אשי איקלע לבי רב כהנא יומא קמא בריך כולהו כלומר כל ז' ברכות מכאן ואילך אי איכא פנים חדשות בריך כולהו ואי לא אפושי שמחה בעלמא הוא מברך שהשמחה במעונו ואשר ברא: [[ומ''ש עד כמה מברכין ברכה זו וכו'.]] מימרות דרב הונא שם (דף ז') ותניא נמי מברכין לבתולה שבעה ולאלמנה יום אחד ואוקמוה בגמרא דהכי קאמר ליכא בתולה דבצרה מז' וליכא אלמנה דבצרה מיום א' כלומר דאלמנה שנשאת לבחור ואלמון שנשא בתולה מברכין ז'. ומפרש רבינו דכל הנך מברכין היינו בשעת סעודה. ופנים חדשות היינו בני אדם שלא עמדו שם בברכת הנישואין ולא שמעו הברכות ולפיכך מברכין בשבילם בסעודה ראשונה ז' ברכות אבל אם עמדו שם בשעת נישואין ושמעו ז' ברכות אין מברכין ז' ברכות ואפי' בסעודה ראשונה. והרמ''ך כתב לפי סוגיית ההלכה ברכות חתנים בסעודה נתקנו וכיון שכן אין נכון שיפטור ברכות נשואין ברכות סעודה. ומנהגנו לברך ברכת חתנים בתוך הסעודה אע''פ שהיה כל הקהל בשעת נישואין ושמעו ברכת חתנים עכ''ל. וכ''כ הרא''ש אהא דאמרינן רב אשי איקלע לבי רב כהנא יומא קמא בריך כולהו י''מ סעודה קמייתא ומיהו אם לא אכל עד הלילה מברכין דלא גרע מפנים חדשות כיון דאכתי לא אכלו בני החופה עכ''ל וכ''כ הטור וכן פשט המנהג: [[ומ''ש וחתנים מן המנין.]] שם (דף ח') מימרא דר' יצחק אמר ר' יוחנן אך מ''ש ואין מברכין ברכה זו לא עבדים ולא קטנים [נראה פשוט דהא אפילו צרופי לא מצרפינן עבד וקטן בדבר הצריך עשרה כדאיתא ברכות (מ''ז) כ''ש שהם לא יברכו]: 


! יא 
[[ואלו הם ז' ברכות כו'.]] כך הם סדורות בגמרא שם (ז' ח') ורש''י והר''ן ז''ל האריכו בפירושן ולא ראיתי לכותבן שלא להאריך: 


! יב 
[[שכח ולא הזכיר וכו'.]] פרק שלשה שאכלו (ברכות מ''ט) יתיב רבי זירא אחורי דרב גידל ויתיב רב גידל קמיה דרב הונא ויתיב וקאמר טעה ולא הזכיר של שבת אומר ברוך שנתן שבתות וכו' טעה ולא הזכיר של י''ט אומר ברוך שנתן י''ט וכו' טעה ולא הזכיר של ר''ח אומר ברוך שנתן ר''ח לעמו ישראל לזכרון ולא ידענא אי אמר בה שמחה אי לא אמר בה שמחה אי חתים בה אי לא חתים בה וסובר רבינו דכיון דמספקא ליה לא מדכרינן בה שמחה ולא חתמינן בה. וזה דעת הרי''ף. ונראה מדברי רבינו דבאינך חותם בהם בשם ומלכות וכן דעת רוב המפרשים. וכן משמע מדמספקא ליה בר''ח אלמא דבאינך פשיטא ליה דחתים. ובתר הכי אמר רב מנשיא בר תחליפא לא שנו אלא שלא פתח בהטוב והמטיב אבל פתח בהטוב והמטיב חוזר לראש אמר רב אידי בר אבין אמר רב עמרם אמר רב נחמן אמר שמואל טעה ולא הזכיר של ר''ח בתפלה מחזירין אותו בברכת המזון אין מחזירין אותו ומפרש רבינו חוזר לראש לתחלת ברכת המזון: [[וכתב]] הראב''ד טעה בזה וכו' וחוזר לתחלת בונה ירושלים עכ''ל. ורש''י כתב כרבינו דחוזר לתחלת ברכת המזון כדאמרינן עקר רגליו חוזר לראש התם הוא דאיכא עקירת רגלים אבל הכא סיום ברכה הוא עקירת הרגלים עכ''ל, ומ''ש אבל הכא סיום ברכה וכו' כלומר דהתחלת הטוב והמטיב היינו גמר ברכת המזון כמו שעקירת רגלים הוא גמר תפלה והטעם דברכת הטוב והמטיב אינה עיקר ברכת המזון דהא ביבנה תקנוה. וכתב הרא''ש ז''ל דלא מסתבר ליה דעת הראב''ד דשאני התם דשלש ברכות אחרונות חשובות כברכה אחת וכל שלא סיים תחנונים חוזר לרצה וכן ברכת המזון חשובות כולן כברכה אחת וצריך לחזור לראש ומדכתב רבינו חוזר לראש שהוא ברכת הזן ולא כתב חוזר לראש ברכת המזון יש לדקדק שאינם צריכין לחזור ולזמן וכמו שכתב הטור. [[ומ''ש וכן בחולו של מועד.]] כלומר שדין חולו של מועד שוה לדין ראש חדש דשניהם ימים שיש בהם קרבן מוסף ואינן י''ט: 


! יג 
[[ומ''ש ובחנוכה ובפורים שכח ולא הזכיר הענין בברכת המזון אינו חוזר.]] כלומר אפילו נזכר קודם שיתחיל ברכת שלישית אינו אומר שום דבר. והטעם שהרי אמרו בגמרא שבת (כ''ד) גבי חנוכה אינו מזכיר בברכת המזון ואם בא להזכיר מזכיר בהודאה ואע''פ שאנו מזכירין הבו דלא לוסיף עלה: 


! יד 
[[מי שאכל ושכח וכו'.]] משנה בברכות ס''פ אלו דברים עד אימתי הוא מברך עד כדי שיתעכל מזון שבמעיו (שם נ''ג:) וכמה שיעור עיכול א''ר יוחנן כל זמן שאינו רעב מחמת אותה אכילה: [[וכתב]] ה''ר יונה ז''ל שמשעה שמתחיל להיות רעב אע''פ שלא גמר להתעכל כמו שנתעכל לגמרי דיינינן ליה. וכתב הרא''ש וכן לענין שתיית יין ואכילת פירות אם אינו צמא או רעב ותאב לאותם פירות יברך עכ''ל. ותימה לי מילתא אם אכל פירות ונתעכלו שהוא רעב אע''פ שאינו מתאוה לאותן פירות למה לא יברך: [[וכן אם נעלם ממנו וכו' חוזר ומברך.]] משום דברכת המזון דאורייתא ואתא רבינו למימר שאעפ''כ אם נתעכל כל המזון שבמעיו אינו חוזר ומברך: 

~ הלכות ברכות - פרק שלישי




! א 
[[חמשה מינין הן וכו'.]] משנה פרק כל שעה (פסחים ל''ה) אלו דברים שאדם יוצא בהם ידי חובתו בפסח בחטים ושעורין וכוסמין ושבולת שועל ושיפון ובגמרא תנא כוסמין מין חיטין שבולת שועל ושיפון מין שעורים: [[ומ''ש וחמשה מינין האלו וכו'.]] הוא מדתנן (נדרים נ''ה) פרק הנודר מן הירק הנודר מן התבואה אסור בפול המצרי יבש דברי ר''מ וחכמים אומרים אינו אסור אלא בה' מינין בלבד [משנתנו לא כך היא שנויה וצ''ע]: [[ומ''ש ואחר שדשין וכו'.]] בפרק כל שעה (פסחים ל''ה:) ובפ' שלשה שאכלו (ברכות מ''ז) אמרינן מ''ש כשהקדימו בשבלים לכשהקדימו בכרי ואמרו האי אידגן והאי לא אידגן כלומר דכי הקדימו בכרי אידגן. ובסוף משנה דנדרים שכתבתי בסמוך (דף נ''ה) תנן ר''מ אומר הנודר מן הדגן אינו אסור אלא בה' מינין אבל הנודר מן התבואה אסור בכל ומותר בפירות האילן ובירק ומשמע דרבנן מודו ליה בנודר מן הדגן ולא פליגי עליה אלא בנודר מן התבואה ובהדיא תנן בפ''ק דחלה וחכמים אומרים הנודר מן הדגן אינו אסור אלא בחמשת המינים והפת הנעשה מהם וכו': 


! ב 
[[האוכל פת וכו'.]] כך פשוט פרק כיצד מברכין (ברכות ל''ה ל''ח) שעל הפת הוא אומר המוציא ובגמרא איפליגו אי אומר מוציא או המוציא ואסיקנא והלכתא המוציא: [[אכל דגן שלוק.]] ברייתא שם (דף ל''ז) הכוסס את החטה מברך עליה בפה''א ומפרש רבינו דהיינו אפי' בשלם כיון שהם שלימים שלא הוסרה קליפתן ולא חלקו אותו וז''ש אכל דגן שלוק כלומר דלא מיקרי מבושל כיון שלא הוסרה קליפתו ולא חולק ואמר כמו שהוא כלומר כמו שמביאין אותו מהגורן וכ''כ ה''ר יונה. וכיון שמברכין בורא פה''א מברכין לאחריו בנ''ר. ואע''ג דקתני הכוסס את האורז מברך בפה''א ומשמע דהיינו דוקא אכלו חי שאני התם שדרכו לבשלו שלם ומ''מ צריך עיון למה לא כתב רבינו דין כוסס את האורז: [[אכל קמח וכו'.]] (שם ל''ו) קימחא דחיטי רב יהודה אמר בפה''א ורב נחמן אמר שהכל נ''ב. וכתב הרי''ף דפסקו רבוותא כר''נ דלא רגילי אינשי לספויי קימחא. וגרסינן תו בגמרא א''ר זירא אמר רב מתנא אמר שמואל אקרא חייא וקימחא דשערי מברך שהכל ולכן סתם רבינו וכתב אכל קמח דמשמע קמח מאיזה קמח מה' מינין מברך לפניו שהכל נ''ב וכו': 


! ג 
[[קמח של אחד מחמשת המינין וכו'.]] ג''ז שם (דף ל''ח) שתיתא רב אמר שהכל ושמואל אמר במ''מ אמר רב חסדא ולא פליגי הא בעבה הא ברכה: 


! ד 
[[קמח של אחד מחמשת המינין שבישלו וכו'.]] ג''ז שם (ל''ו) חביץ קדירה וכן דייסא רב יהודה אמר שהכל רב כהנא אמר במ''מ בדייסא גרידא כ''ע לא פליגי דבמ''מ כי פליגי בדייסא כעין חביץ קדרה רב יהודה אמר שהכל דובשא עיקר רב כהנא אמר במ''מ סמידא עיקר אמר רב יוסף כוותיה דרב כהנא מסתברא דרב ושמואל דאמרי תרווייהו כל שיש בו מחמשת המינין מברך עליהן במ''מ. וכתב הרי''ף וכן הלכתא. [[ומ''ש וכן הדגן וכו'.]] ברייתא (שם דף ל''ז) אלו הן מעשה קדרה חילקא טרגיס סלת זריז וערסן ופירש''י במ''ק מפרש להו חילקי חיטי דמתברי באסיתא חד לתרי טרגיס חד לתלת זריז חד לארבע ערסן חד לחמש: [[וכן כל תבשיל וכו' אם עירב בו קמח.]] מתבאר מתוך מימרא דרב כהנא שכתבתי בסמוך ומשמע שהוא הדין לעירב בו את הפת: 


! ה 
[[וזה כלל בברכות וכו'.]] משנה שם (דף מ''ד:): 


! ו 
[[ומ''ש כיצד היא הטפלה המעורבת עם העיקר וכו'.]] שם (דף ל''ט) אמר רב אשי כי הוינא בי רב כהנא אמר לן תבשילא דסילקא דלא מפשו קימחא בפה''א דליפתא דמפשו קימחא טפי במ''מ והדר אמר אידי ואידי בפה''א והאי דשדו ביה קימחא לדבוקי בעלמא עבדי: [[ומ''ש אבל אם עירב כדי ליתן טעם בתערובות הרי הוא עיקר.]] הוא מדאמרינן בפ' משילין (לח:) מידי דעביד לטעמא לא בטיל: [[ומ''ש לפיכך מיני דבש וכו'.]] נראה מדברי רבינו שאם לא היו נותנין החלב חיטה כדי לדבק אלא כדי לאכול החלב חיטה בדבש היה מברך במ''מ ולפי זה ה''ה לכל הדברים המרוקחים בדבש שמרקחים אותם כדי לאכלם בדבש שמברכין על הדבר המרוקח שהוא עיקר והדבש טפלה וכדברי החולקים על הטור בסימן ר''ד. ואיכא למידק שהרי כתב שאם עירב כדי ליתן טעם בתערובות הרי הוא עיקר והדבש כיון שהוא בא ליתן טעם בתערובות הוא עיקר ועליו יש לברך. ואפשר שכיון שהדברים המתרקחים הם נתנים לתוך הדבש אינם מתבטלים לגבי דידיה שלא באו לדבק לבד וכיוצא בהם דס''ד דבש תשמיש לדבר המרוקח ודמי לפירות ששלקום במים שהם נכשרים לאכילה על ידי המים ומברכין עליהם ברכתן הראויה להם ולא ברכת המים ה''נ דכוותה: 


! ז 
[[כיצד היא הטפלה שאינה מעורבת וכו'.]] משנה (שם דף מ''ד) הביאו לפניו מליח בתחלה ופת עמו מברך על המליח ופוטר את הפת מפני שהפת טפילה לו: 


! ח 
[[הפת שפתת אותה וכו'.]] לשון זה הוקשה לרוב חכמי זמננו דמשמע דקשיא רבינו דידיה אדידיה שבתחלה כתב דבחד לטיבותא דליהוי בהו דהיינו יש בהם כזית אע''פ שנשתנה צורתה או לא נשתנה צורתה אע''פ שאין בהם כזית מברך המוציא והדר קתני דבחדא לריעותא דליהוי בהו דהיינו אין בהם כזית אע''פ שלא נשתנה צורתה או שנשתנה צורתה אע''פ שיש בהם כזית מברך במ''מ. והרב מהרר''י ן' שושן כתב וז''ל בישל פתיתין או לשן במרק אם הם כזית אפילו נשתנה צורת הפת המוציא, אם הם פחות מכזית וצורת פת בהם גם בזה יברך המוציא, אם אין בהם כזית ונשתנה צורת הפת יברך במ''מ, אם אין בהם כזית אבל עברה צורת הפת שזהו איבוד יותר מנשתנה הנזכר מברך במ''מ. ואמר רבינו בחלוקה הרביעית בבישול לפי שלישה במרק ישנה ולא יעביר ולכן שינה דרכו שאמר תחלה בישול ולישה במרק עכ''ל הריב''ש וגם כי הוא מתיישב קצת בלשון רבינו לא מצאתי לו בגמרא על מה שיסמוך. וה''ר יהושע מבני בניו של רבינו כתב אומרו בסוף או שעברה צורת הפת פירושו אם עברה צורת הפת ועם זה יסכים למה שאמר בתחלה וה''ק אם אין בפרורין כזית אם עברה צורת הפת מברך במ''מ, ומצינו בכתוב או במקום אם או נודע כי שור נגח הוא או נודע אליו חטאתו וזה מסכים להלכה דגרסינן (שם ל''ז:) אמר רב יוסף האי חביצא אי אית ביה כזית מברך המוציא ואי לא במ''מ רב ששת אמר אפילו פרוסות שאין בהם כזית אמר רבא והוא דאיכא עלייהו תוריתא דנהמא עכ''ל: [[ומצאתי]] שכתב הרב המובהק מהרר''י פאסי ז''ל שגדולי ספרד היו אומרים שטעות הוא שנפל בספרים בסוף לשונו והכי הל''ל ואם אין בהם כזית ועברה צורת הפת בבישול, ומ''מ הנראה לו ז''ל ליישב הלשון הוא שיש לחלק בין שינוי להעברה ששינוי הוא שינוי מה אבל העברה העברת כל הצורה מכל וכל הוא, וזהו נראה שדקדק בלשונו ברישא כתב אם יש בפתיתין כזית או שניכר שהם פת ולא נשתנה צורתה שר''ל שאם יש בפתיתין כזית אע''פ שיש שינוי מה או שאין בהם כזית אלא שאין בהם שינוי כלל וניכר שהם פת ולזה כפל לשונו שניכר שהם פת ולא נשתנה צורתה ר''ל שניכר היטב ולא נשתנה כלל מברך המוציא אבל אם אין בהם כזית אע''פ שלא עברה מכל וכל אלא שנשתנה או אע''פ שיש בהם כזית אם עברה מכל וכל בבישול ר''ל שבחלוקת הבישול שייך העברה שבלישה במרק לא שייך כי אם שינוי אמנם בבישול שייך שינוי לבד כשהבישול חלש אמנם כשהוא חזק שייך העברת הצורה מכל וכל ואז אפילו שיהיה בפתיתין כזית מברך במ''מ ולא המוציא ונמצא לפי דרך זה שהשוה הרמב''ם בישול למרק בצד וחילק ביניהם מצד השוה בשינוי המשותף ביניהם וחלקם בהעברה הנמצאת בבישול ולא בלישה במרק ובזה המיצוע יש מקום להרמב''ם להמלט מכל מה שהקשו עליו התוספות ושאר המפרשים ר''ל ממה שהקשו על רש''י ז''ל ששניהם רש''י והרמב''ם דבר אחד להם והחילוק הזה אפשר שגם רש''י יפרש אותו עכ''ל. והעיד ז''ל שלשון זה נשאל בפומבי רבתי של חכמים ושל סופרים ובכללם הנשר הגדול מהרר''י אברבנאל ז''ל בהיותו לומד בישיבת הרב הגדול מהרר''י אבוהב ז''ל ושהרב מהרר''י פאסי ז''ל הגיד לפניהם יישוב זה ויכשר בעיניהם מכל אשר הוגד שם והוא הוא דרך מהר''ר יהודה ן' שושן ז''ל וגם זה דעת מורי הרב הגדול מהר''י בי רב ז''ל שכתב וז''ל בתוספות הקשו דמשמע בירושלמי דפרוסות קיימות הם בכזית וכו' והרבה ליישב אלו הסוגיות שבגמרא דידן והירושלמי ועשה ג' חלוקות האחד אם יש בפתיתין כזית אע''פ שיהיה בו אי זה שינוי מברך המוציא ואם ניכר שהוא פת ואין בו שינוי כלל אע''פ שהיה פחות מכזית [מברך] המוציא אבל אם יש בו אי זה שינוי ואין בהם כזית או אפילו יהיה בהם כזית אם עברה מהם צורת הפת לגמרי מברך במ''מ דדוקא בשיש בו קצת שינוי אם יש בפתיתין כזית מברך המוציא אבל אם עברה צורתם לגמרי אפילו יהיה בו כזית מברך בורא מיני מזונות עכ''ל: [[ולי]] נראה לומר דהכי פירושו הפת שפתת אותה פיתין ובשלה או לשה והתחיל לפרש למאי דסליק מיניה דהיינו אם לשה וכתב שבחדא לטיבותא דליהוי ביה דהיינו שיהא בפתיתין כזית אע''פ שנשתנה צורת הפת או שניכר שהן פת אע''פ שאין בהם כזית מברך המוציא והדר מפרש מאי דפתח ביה דהיינו אם בישלה וכתב דבחדא לריעותא דליהוי בה דהיינו אין בו כזית אע''פ שניכר שהוא פת או שעברה צורת הפת בבישול אע''פ שיש בו כזית מברך במ''מ. ולמד רבינו בבא דלשה במרק ממ''ש בסמוך (ברכות ל''ז) אמר רב יוסף האי חביצא וכו' וכרב האי ורב נתן בעל הערוך שפירשו דחביץ היינו שלש הפירורין במרק בלי בישול ואמר רב ששת אפי' פירורין שאין בהם כזית מברך המוציא ופירש רבא דבריו דהיינו בדאיכא עליה תוריתא דנהמא ופסק הרי''ף והלכתא כרב ששת ורבא הרי שאע''פ שאין בהם כזית כיון דאיכא עליה תוריתא דנהמא מברך המוציא ובאית בהו כזית לא פליג רב ששת ארב יוסף דמברך עליהם המוציא אע''ג דלית עלייהו תוריתא דנהמא דהא לאוסופי אדרב יוסף אתא ולא לגרועי ותוריתא דנהמא דקאמר רבא לא קאי אלא אאין בפירורין כזית. ובבא שנייה למדה רבינו מדתניא התם (שם ל''ז) הכוסס את החטה מברך עלי' בפה''א טחנה אפאה ובישלה בזמן שהפרוסות קיימות מברך המוציא ושלש ברכות ואם אין הפרוסות קיימות מברך במ''מ וברכה אחת מעין שלש. וכתב רבינו יונה דמפרש בירושלמי דפרוסות קיימות היינו שיש בהם כזית ואין הפרוסות קיימות היינו אין בהם כזית וסובר רבינו דאף ע''ג דיש בהם כזית בעינן נמי דליהוי בהו תוריתא דנהמא לברך עליהם המוציא דלא עדיפי כשהן מבושלות אע''ג דאית בהו כזית מכשהם עשויות חביץ ואינם מבושלות אע''ג דלית בהו כזית וכיון דהתם בעינן תוריתא דנהמא ה''נ בעינן תוריתא דנהמא בהדי כזית כנ''ל: 


! ט 
[[עיסה שנאפת וכו'.]] שם (דף ל''ח) א''ל אביי לרב יוסף האי כובא דארעא מאי מברכין עלויה א''ל מי סברת נהמא הוא גובלא בעלמא הוא ומברכין עליה בורא מ''מ מר זוטרא קבע סעודתיה עלויה ובריך עליה המוציא וג' ברכות ומפרש רבינו דכובא דארעא היינו עיסה שנאפת בקרקע: [[וכן עיסה שלשה וכו'.]] שם (דף מ''ב) רב יהודה הוה עסיק לבריה בי רב יהודה בר חיננא אייתי לקמייהו פת הבאה בכסנין כי אתא שמעינהו דקא מברכי המוציא א''ל מאי ציצי דקא שמענא דילמא המוציא קא מברכיתו א''ל אין דתניא ר' מונא אומר משום ר' יהודה פת הבאה בכסנין מברך עליה המוציא ואמר שמואל הלכה כר' מונא א''ל אין הלכה איתמר ואסיקנא דאי קבע סעודתיה עילויה מברך המוציא ומפרש שם בגמרא שאע''פ שזה לא קבע סעודתיה עליו כיון שאכל שיעור שאחרים קובעים אכילתן בכך טעון ברכת המזון. ומפרש רבינו דפת הבאה בכסנין היינו עיסה שלשה בדבש וכו' או שעירב מיני תבלין וכו'. והיה נראה לומר דהיינו דוקא בשלא נתן מים אלא מעט אבל אם נתן מים הרבה אע''פ שנתן ג''כ שאר משקין כיון דמיעוטא נינהו בטלים הם לגבי מים ויש לאותה עיסה דין פת גמור לכל דבר והכי דייק לישניה שכתב שלשה בדבש דאם לא כן הל''ל עיסה שנתן לתוכה דבש וכו' אלא דמדכתב או שעירב בה מיני תבלין איכא למידק איפכא דהא תערובת תבלין דבר מועט הוא ואפ''ה מוציאו מתורת לחם לענין המוציא ותדע דהא עיסה שנילושה במי פירות תנן דחייבת בחלה ואפ''ה אינו מברך עליה המוציא כל שלא קבע עליה הילכך ע''כ דלאו במידי דמיקרי לחם תליא מילתא אלא לא קבעו חכמים לברך המוציא ושלש ברכות אפי' בכזית אלא בלחם שדרך בני אדם לקבוע עליו דהיינו עיסה שנילושה במים לבד בלי שום תערובות אבל כל שיש בה שום תערובות ממי פירות או מתבלין כיון שאין דרך בני אדם לקבוע סעודתן עליו לא חייבוהו לברך המוציא ושלש ברכות אא''כ אכל שיעור שדרך בני אדם לקבוע עליו והוא שיהיה טעם התערובות ניכר בעיסה דומיא דעירב בה מיני תבלין שטעמם ניכר בעיסה וזה נראה עיקר: 


! י 
[[אורז שבישלו וכו'.]] ג''ז שם (דף ל''ז) טחנו לאורז אפאו ובישלו אע''פ שהפרוסות קיימות מברך בתחלה במ''מ ולבסוף ברכה אחת מעין שלש והתניא לבסוף ולא כלום ואסיקנא תני בהדי קמייתא ולבסוף אינו מברך עליו ולא כלום וכתב הרי''ף וקי''ל דכל ולבסוף ולא כלום מברך בנ''ר עכ''ל: [[וכתב]] עוד הרי''ף וה''מ בדאיתיה לאורז בעיניה אבל ע''י תערובות לא דקי''ל בהא כרב ושמואל (שם ל''ז) דאמרי תרוייהו כל שיש בו מחמשת המינין מברכין עליו במ''מ דליכא מאן דפליג עלייהו וכתב עליו הרא''ש ז''ל דהיינו כשהרוב מין אחר דבכה''ג בחמשת המינין אפילו רובו ממין אחר מברך עליו במ''מ: [[ומ''ש רבינו אבל פת דוחן וכו'.]] כ''כ הרי''ף ז''ל וטעמו לפי שדרך הגמרא להזכיר אורז ודוחן בהדי הדדי ובהאי ברייתא לא הזכיר דוחן אלמא דדוקא אאורז מברך במ''מ אבל לא אדוחן ואע''ג דתניא התם (שם דף ל''ז) הביאו לפניו פת אורז ופת דוחן מברך עליו תחלה וסוף כמעשה קדרה דמשמע דפת אורז שוה לפת דוחן י''ל דברייתא לאו לענין נוסח ברכות איתניא אלא לענין שצריך לברך תחלה וסוף כשם שמעשה קדרה צריך לברך תחלה וסוף ומיהו הא כדאיתא והא כדאיתא דאורז בתחלה במ''מ כמפורש באידך ברייתא ודוחן שהנ''ב. וה''ר יונה כתב דהיינו טעמא משום דא''ר יוחנן בן נורי אורז מין דגן הוא ואע''ג דלא קי''ל כוותיה מ''מ כיון דאשכחן דאיכא מאן דס''ל דאורז מין דגן הוא ולא ס''ל הכי בדוחן אלמא דאין דינם שוה ודוקא באורז מברך במ''מ אבל לא בדוחן עכ''ל. ומ''מ למדנו מדאותבה בגמרא לרב ושמואל דאמרי כל שהוא מחמשת המינין מברך עליו במ''מ דמשמע הא אורז אין מברך עליו במ''מ מהך ברייתא דהביאו לפניו פת אורז ופת דוחן למדנו שדין פת אורז ודין האורז המבושל שוה ומינה דפת קטנית וקטנית מבושלים דינם שוה וכמ''ש רבינו. ודע שדעת ה''ר יונה והרא''ש ז''ל לומר דאורז ודוחן דינם שוה ומברך על שניהם במ''מ ובנ''ר. והוסיף עוד רבינו יונה ז''ל שה''ה לשאר הדברים שאנו רואים דמיזן זיין כגון פניז''ו בלעז שמברך עליהם בורא מיני מזונות ובורא נפשות: 


! יא 
[[כל שמברכין וכו' עד חוץ מן האורז.]] מתבאר בפרק כיצד מברכין ממשמעות הסוגיות. והרא''ש ז''ל כתב פרק הנזכר ירושלמי כל שאומר אחריו שלש ברכות אומר לפניו המוציא כל שאין אומרים אחריו שלש ברכות א''א לפניו המוציא. ולרבינו שכתב חוץ מן האורז י''ל דסבר דפליג אגמרא דידן ונתן טעם לדבריו דאין למדין מן הכללות: 


! יב 
[[במה ד''א בשאכל מכזית ולמעלה וכו'.]] נתבאר בראש הלכות אלו. והא דאמרינן בפחות מכשיעור מברך לפניו ולא לאחריו אע''ג דבריש כיצד מברכין (שם דף ל''ה) ילפינן ברכה לפניו מק''ו מברכה דאחריו וא''כ כיון שאינו מברך לבסוף לא הו''ל לברך בתחלה כבר כתבתי בראש הלכות אלו דלאו ק''ו גמור הוא אלא מדרבנן הוא שצריך לברך לפניו כדי שלא יהנה מן העולם הזה בלא ברכה כ''כ התוספות והרא''ש ז''ל. ואכתי קשיא לי מה ראו חכמים להחמיר בברכה שלפניו שהיא מדרבנן יותר מברכה אחרונה שהיא מדאורייתא. ונ''ל שלכך אמרו דבתחלה יברך אפילו על כל שהוא שמא ימלך ויאכל כשיעור ונמצא שהיה צריך ברכה לפניו ואין בידו לתקן אבל לאחריו אוקמוה אדינא שאם אכל כשיעור יברך ואם לאו לא יברך. ומ''ש רבינו דשיעורא דמשקין ברביעית טעמו מדאשכחן בעלמא לענין אכילת איסורין דחייב בשתיית משקין אסורין ברביעית דומיא דאוכלין בכזית: 


! יג 
[[וזו היא ברכה אחת מעין שלש וכו'.]] מימרא דרב דימי בסוף פרק כיצד מברכין (שם דף מ''ד): [[ומ''ש ובשבתות וכו'.]] כתב רבינו יונה בפרק הנזכר דהכי איתא בירושלמי וכ''כ ה''ר מנוח וכתב שרבינו משולם לא היה מזכירו וכתב ה''ר מנוח דאפשר דדוקא בימי רבותינו שהיו קובעין על היין אבל אנו שאין אנו קובעין לא מדכרינן ואין זה כדאי לבטל דברי הירושלמי: 

~ הלכות ברכות - פרק רביעי




! א 
[[כל המברך וכו'.]] מתבאר מתוך מה שאכתוב בסמוך. ודעת רבינו כדעת רשב''ם בפרק ערבי פסחים (פסחים ק''א:) דברכה מעין ג' טעונה ברכה במקומו והביאו שם בתוספות ראיות לדבריו אבל הרי''ף כתב דדוקא מיני דגן טעונין ברכה במקומם וכן דעת הרא''ש ז''ל: [[אכל כשהוא מהלך וכו'.]] ברכות (דף נ''א:) ס''פ שלשה שאכלו א''ר אבהו ואמרי לה במתניתא תנא האוכל ומהלך מברך מעומד וכשהוא אוכל מעומד מברך מיושב וכשהוא מיסב ואוכל יושב ומברך והלכתא בכולהו יושב ומברך: [[שכח לברך וכו'.]] משנה סוף פרק אלו דברים מי שאכל ושכח ולא בירך בש''א יחזור למקומו ויברך ובה''א יברך במקום שנזכר עד אימתי הוא מברך עד כדי שיתעכל המזון שבמעיו וכבר כתבתי סוף פרק ב' כמה שיעור עיכול ובגמרא (שם נ''ג:) אמר רב זביד מחלוקת בשכח אבל במזיד ד''ה יחזור למקומו ויברך: [[ומ''ש ואם בירך וכו'.]] פשוט הוא דקנסא הוא דקנסוה במזיד לחזור למקומו שאכל אבל בדיעבד יצא: [[ומ''ש וכן אם בירך כשהוא עומד וכו':]] 


! ב 
[[מי שנסתפק לו אם בירך וכו' אינו חוזר ומברך מפני שאינה מן התורה.]] כך הוא הגירסא הנכונה לאפוקי מהטור שכתב בסימן קס''ז בשם רבינו שחוזר ומברך ונחלק עליו. ולענין ברכת המזון הוא שכתב רבינו בסוף פ''ב שחוזר ומברך לפי שהיא מן התורה: [[שכח לברך המוציא וכו'.]] בפ''ג שאכלו (שם דף נ''א) בעו מיניה מרב חסדא מי שאכל ושכח ולא בירך מהו שיחזור ויברך א''ל מי שאכל שום וריחו נודף יחזור ויאכל שום אחר כדי שיהא ריחו נודף אמר רבינא הילכך אפילו גמר סעודתו יחזור ויברך ודחי ליה דכיון דאידחי אידחי. והאי בעיא ע''כ בברכת המוציא היא דאילו בברכת המזון משנה שלימה היא בפרק אלו דברים: 


! ג 
[[היה אוכל בבית זה וכו'.]] ברייתא ריש ערבי פסחים (פסחים ק''א:) שינוי מקום צריך לברך ודעת רבינו דמיתניא בין בדברים הטעונים ברכה במקומם בין בדברים שאין טעונין ברכה במקומם וכמו שאבאר בסמוך: [[ומ''ש או שהיה אוכל וכו'.]] תוספתא דברכות כתבוה התוספות בפרק הנזכר ב''ה שהיה מיסב ואוכל קראו חבירו לדבר עמו אין צריך לברך למפרע הפליג צריך ברכה למפרע וכשהוא חוזר צריך לברך לכתחילה. ונ''ל שרבינו מפרש דהא דתניא שאם הפליג צריך לברך למפרע היינו לומר שאם פירש והרחיק ממקום סעודתו צריך לברך למפרע אבל אם לא הפליג כלומר שלא הרחיק הרבה ממקום סעודתו אלא מפינה לפינה אינו צריך לברך וזהו שכתב או שהיה אוכל וקראו חבירו לדבר עמו ויצא לו לפתח ביתו וחזר הואיל ושינה מקומו צריך לברך למפרע וכו' כלומר דמאחר שיצא מפתח ביתו ה''ל כהפליג דהיינו שינה מקומו וצריך לברך אבל אם דבר עמו בתוך הבית אע''פ ששינה מקומו מפינה לפינה אינו צריך לברך וכדקתני רישא דברייתא קראו חבירו לדבר עמו אין צריך לברך למפרע: [[וכתב]] הראב''ד הפליג בזה וכו' שאינה עקירה כלל עכ''ל. ואין כאן מקום לתמוה דכיון שיצא מביתו הוי שינוי מקום וצריך לברך: [[ויש]] לדקדק למה כתב רבינו היה אוכל בבית זה ופסק סעודתו והלך לבית אחר או שהיה אוכל וקראו חבירו וכו' הרי בכלל בבא דחברים שהיו יושבים [הוא. וי''ל דמבבא דחברים שהיו יושבין] לא שמעינן אלא כשהם יוצאין טעונים ברכה למפרע וכו' אבל היכא דיצאו בלא ברכה ואח''כ חזרו לא משתמע מינה אם צריכין לברך למפרע כשיחזרו למקומם אם לאו ולכן כתב שאם היה אוכל בבית זה והלך לבית אחר ופסק סעודתו או שהיה אוכל וקראו חבירו וכו' וחזר הואיל ושינה מקומו צריך לברך למפרע, ואעפ''י שכתב בבא זו הוצרך לכתוב בבא דחברים שהיו יושבים לאכול ויצאו לקראת חתן וכו' להשמיענו שאם הניחו שם זקן או חולה א''צ לברך לא כשהם יוצאים ולא כשהם חוזרים. ואין לדקדק אמאי נקט רבינו ברישא לישנא דהיה אוכל בבית זה דמשמע דמיירי בבעל הבית ובבא דסיפא נקט לישנא דחברים שהיו יושבים לאכול דההיא דחברים שהיו יושבים לאכול הכי הוי לישנא דברייתא בפרק ע''פ וההיא דהיה אוכל בבית זה וכו' הוי לישנא דברייתא דיומא דמיתניא בלשון יחיד דיבר עם חבירו והפליג וכן לישנא דתוספתא דברכות נמי הוי בלשון יחיד ורבינו כתב בלשון השנוי בברייתות או קרוב לו ולענין דינא לא שאני לן בין יחיד לרבים דבין יחיד בין רבים אם רוצה לשנות מקומו מברך כשהוא יוצא למפרע וכשהוא חוזר מברך לכתחילה ואם לא בירך כשיצא צריך לברך כשיחזור ואם הניחו שם זקן או חולה בין שהיו יוצאים רבים בין שהוא יחיד א''צ לחזור ולברך. ואפשר עוד דברישא נקט לשון יחיד כי היכי דלא ליצטרך לפלוגי בין הניח שם מקצת חברים ללא הניח. וגם נראה דאין לדקדק בזקן או חולה דנקט דלישנא דברייתא נקט ולפי האמת בהניחו שם מקצת החברים סגי אפילו אינן לא זקן ולא חולה והיינו דבברייתא שאכתוב בסמוך מפליג ר' יהודה בין הניחו שם מקצת חברים ללא הניחו ולא אדכר זקן או חולה הילכך ע''כ לומר דברייתא דקתני הניחו שם זקן או חולה לאו דוקא אלא אורחא דמילתא נקט אם כולם בחורים ובריאים אין דרך ליעקר קצתם לקראת חתן וכלה ולישאר קצתם אבל אין ה''נ שאע''פ שכולם בחורים ובריאים אם נעקרו קצתם ונשארו קצתם אינם טעונים ברכה לא כשהם יוצאין ולא כשהן חוזרין דכיון דנשארו קצתם שם לא נעקר קביעותם: 

! ה
((ד-ה)) [[חברים שהיו יושבים וכו'.]] שם (פסחים ק''א:) יתיב רב חסדא וקאמר משמיה דנפשיה הא דאמרת שינוי מקום צריך לברך לא אמרן אלא בדברים שאין טעונים ברכה לאחריהם במקומן אבל דברים הטעונים ברכה לאחריהם במקומם אין צריך לברך מאי טעמא לקיבעא קמא הדר ורב ששת אמר אחד זה ואחד זה צריך לברך. מיתיבי חברים שהיו מסובים ועקרו רגליהם לצאת לקראת חתן או לקראת כלה כשהם יוצאים אין טעונין ברכה למפרע וכשהן חוזרין אין טעונין ברכה לכתחילה בד''א בזמן שהניחו שם זקן או חולה אבל אם לא הניחו שם זקן או חולה כשהם יוצאים טעונין ברכה למפרע וכשהן חוזרים טעונין ברכה לכתחילה קשיא לרב חסדא אמר רב נחמן בר יצחק מאן תנא עקירות רבי יהודה דתניא חברים שהיו מסובין ועקרו רגליהם לילך לבית הכנסת או לבית המדרש כשהן יוצאין אין טעונין ברכה למפרע וכשהם חוזרים אין טעונין ברכה לכתחילה אמר ר' יהודה בד''א בזמן שהניחו שם מקצת חברים אבל אם לא הניחו שם מקצת חברים כשהן יוצאין טעונין ברכה למפרע וכשהן חוזרין טעונין ברכה לכתחילה. וכתב הרי''ף וקאמרי רבוותא הלכתא כרב ששת דת''כ ואף על גב דשני רב נחמן לא סמכינן אשינויא. וכתב עליו הרא''ש ז''ל ולא ידענא למה כתב הרי''ף לא סמכינן אשינויא דרב נחמן אין שינויא בגמרא מבורר יותר מזה דכיון דמצא ברייתא דעקירות רבי יהודה ופליג את''ק וא''כ ברייתא קמייתא דפריך מינה לרב חסדא יחידאה היא ואמאי פסיק כיחידאה עכ''ל. ואני אומר דכיון דאשכחן בפרק זה בורר (סנהדרין כ''ד כ''ה) דאיפלגו ריב''ל ור' יוחנן דלריב''ל כל מקום שאמר ר' יהודה בד''א אינו אלא לפרש דברי חכמים ור' יוחנן קאמר שהוא לחלוק וכתבו התוספות והר''ן פרק בני העיר דריב''ל ור''י הלכה כריב''ל וכיון שכן לפום קושטא ליכא פלוגתא בין ר' יהודה ות''ק וקשיא לרב חסדא אלא דשני רב נחמן דאפשר לרב חסדא למימר דס''ל דבמה ד''א לחלוק והוא דאמר כת''ק וההיא ברייתא כרבי יהודה ומכיון דקי''ל דבמה ד''א לפרש ממילא קם לה הלכה כרב ששת ושינויא דרב נחמן לא סמכינן עלה. ודע שבגמרות שלנו גרסינן תניא כוותיה דרב חסדא חברים שהיו מסובין לשתות יין ועקרו רגליהם וחזרו אינן צריכים לברך וכתב הרא''ש ועוד דת''כ דרב חסדא, וי''ס שכתוב בהם ת''כ דרבי יוחנן וכן כתוב במגילת סתרים דרבינו נסים גאון ולא נהירא לי גירסא זו עכ''ל הרא''ש. ונ''ל דאפילו אי גרסינן ת''כ דרב חסדא ל''ק להרי''ף דאיכא למימר מדלא אותבוה מינה לרב ששת אלמא דלא קשיא ליה מההיא ברייתא דיחידאה היא ורב ששת כת''ק א''נ דהוה קים ליה לגמרא דלא מיתניא בי רבי חייא ורבי אושעיא ולפיכך לא היתה כדאי לאותובי מינה. כך נ''ל לדעת הרי''ף ורבינו ז''ל כהרי''ף ז''ל, וז''ש וכן אם היו מסובין לשתייה או לאכול פירות כלומר דאין חילוק בין מידי דסעודה ליין ופירות בכולהו שינוי מקום צריך לברך. אבל נשאר לדקדק בלשון רבינו דוכן משמע דלאשמועינן חידושא אתא ואיפכא הוא דהא בפירות אפילו רב חסדא מודה דצריך לחזור ולברך ובמידי דסעודה דהיינו דברים הטעונים ברכה לאחריהם במקומם הוא דפליג. ויש לומר דאכילה דלעיל הייתי מפרש מידי דאין טעונין ברכה לאחריהם במקומם ואתא לאשמועינן דה''ה לשתיית יין ואכילת פירות שבעת המינין שהם טעונין ברכה לאחריהם במקומן כמ''ש בראש פרק זה דצריך לחזור ולברך ולא אמרינן לקבעיה קמא הדר: [[ומ''ש והמשנה מקומו וכו'.]] שם (פסחים ק''א:) יתיב רב חסדא וקאמר משמיה דרב הונא הא דאמרת שינוי מקום צריך לברך לא אמרן אלא מבית מבית אבל ממקום למקום לא ותניא כוותיה: [[אכל במזרחה וכו'.]] ירושלמי סוף פרק כיצד מברכין: [[וכתב]] הראב''ד והוא שלא היה דעתו מתחילה לכך עכ''ל. כוונת הראב''ד ז''ל לפרש הירושלמי דהיינו כשבעת שבירך בתחלה היה דעתו לגמור סעודתו במזרחה של תאנה ואח''כ נמלך לגמור סעודתו במערבה ולא שנמלך לאכול יותר ממה שהיה בדעתו לאכול כדברי ה''ר בעל מ''ע ז''ל אבל אם כשבירך בתחילה היה בדעתו לגמור סעודתו במערבה לית לן לאחשובי לגמרי כמבית לבית וא''צ לחזור ולברך ורבינו העתיק לשון הירושלמי כמנהגו ואע''ג דמזוית לזוית לא הוי שינוי מקום שאני התם שכתלי הבתים מקיפים לשתי הזויות הילכך חשיב כמקום אחד משא''כ באכל במזרחה של תאנה ובא למערבה שהתאנה כמקום שאין בה מחיצות הוא ולפי זה במקום שאין בו מחיצות אפילו שינוי מקום כל דהו הוי שינוי דתאנה דנקט אורחא דמילתא נקט ולאו דוקא נקט. ומיהו אפשר דבמקום שאין בו מחיצות כל שרואה מקומו הראשון לא הוי שינוי מקום ומזרח תאנה ומערבה שאני דכיון דתאנה מפסקת ה''ל שני מקומות וזה נראה יותר: 


! ו 
[[בירך על הפת וכו'.]] משנה פרק כיצד מברכין (ברכות דף מ''ב) בירך על הפת פטר את הפרפרת על הפרפרת לא פטר את הפת ב''ש אומרים אף לא מעשה קדרה ובגמרא איבעיא להו ב''ש ארישא פליגי דקאמר ת''ק בירך על הפת פטר את הפרפרת וכ''ש מעשה קדרה כלומר דהיינו לאכול למזון ממש ואתו ב''ש למימר ל''מ פרפרת דלא פטר להו פת אלא אפילו מעשה קדרה נמי לא פטר או דילמא אסיפא פליגי דקתני בירך על הפרפרת לא פטר את הפת פת הוא דלא פטר אבל מ''ק פטרא ואתו ב''ש למימר אפילו מ''ק נמי לא פטר תיקו. ולפי זה נראה לפסוק דבירך על הפת פטר את הפרפרת וכ''ש מעשה קדרה בירך על הפרפרת לא פטר את הפת אבל מעשה קדרה פטר. ורבינו שפסק בירך על התבשיל לא פטר מ''ק טעמו דכיון דאסיקנא בתיקו הא איפשר דב''ש ארישא הוא דפליגי וכלישנא קמא וסיפא דנקט פת לאו דוקא דהוא הדין דלא פטר מ''ק אלא איידי דתנא רישא פת תנא סיפא נמי פת אבל בירך על מ''ק פטר את הפרפרת דהא משמע דמ''ק עדיף מפרפרת. ויש לתמוה דכיון דספק ברכות להקל ה''ל למתפס מתניתין כפשטא דבירך על הפרפרת לא פטר את הפת פת הוא דלא פטר הא מ''ק פטר. וי''ל דכיון דבגמרא בעי אליבא דב''ש היינו כדי למשמע מינה פירושא דת''ק וה''פ ארישא קאי וא''כ אמרינן דפת דנקט בסיפא לאו דוקא דהוא הדין למ''ק אלא איידי דרישא נקט פת או אסיפא קאי ופת דנקט בסיפא דוקא הוא. אלא דאכתי קשה דהוה ליה למפסק להקל וזה נראה שהוא דרך הרשב''א ז''ל שכתב דהו''ל ספק בברכות דרבנן ולהקל. לכן נראה לי דכיון דבעי גמרא אליבא דב''ש משמע דס''ל לגמרא דהלכה כב''ש וכי אמרינן דקאי ב''ש אסיפא סברי דפרפרת לא פטר אפילו מ''ק פסק רבינו כן. ומיהו אכתי קשיא דא''כ למה פסק בירך על הפת פטר את הפרפרת הא אי קיימי ב''ש ארישא פת לא פטר אפילו מ''ק. וי''ל דבהא לא ה''מ למפסק הכי משום דקי''ל כר' חייא דאמר בפרק כיצד מברכין (שם מ''א:) פת פוטרת כל מיני מאכל. ואח''כ מצאתי בתשובה לרבינו יהושע מבני בניו של הרמב''ם ז''ל שכתב ששאלוהו שהיה חילוף הנוסחאות בדבר והשיב הנכון בירך על התבשיל פטר מ''ק ולכן תגיהו הנוסחאות כך עכ''ל: [[ויש]] לדקדק מה ענין דינין אלו כאן גבי שינוי מקום צריך לברך, לעיל בפרק ג' הוא מקומם גבי מברך על העיקר ופוטר את הטפלה. וי''ל דהתם שאני שאינו חפץ באכילת פת כלל מחמת עצמו אלא להעביר היזק הדג מליח אבל הכא חפץ הוא באכילת כל אחד מהם מחמת עצמו הילכך אינו ענין לשם. ומה שכתבו כאן גבי שינוי מקום צריך לברך לומר לך לפעמים אפילו בלא שינוי מקום צריך לברך שאם בירך על הפרפרת צריך לברך על הפת ואם בירך על התבשיל צריך לברך על מעשה קדירה: [[וא''ת]] במאי עסקינן אי בשברכותיהם שוות אמאי אין פוטרים זה את זה ואי בשאין ברכותיהן שוות היכי אפשר לומר במקצתם דפוטרים זה את זה ועוד שהרב ז''ל כתב דפרפרת היינו תבשיל ופירות וכיון דאין ברכתן וברכת הפת שוה פשיטא דאין פוטרות את הפת דהיאך הוה אפשר לומר דברכת בפה''א או העץ יפטור ברכת הפת וכן היאך אפשר דברכת מ''ק שהיא במ''מ יפטור ברכת תבשיל ופירות או איפכא וי''ל דכיון דתנן על הכל אם אמר שהכל נ''ב יצא וה''נ אפשר לומר שאם בירך על הפת בורא פרי האדמה יצא דהא פרי האדמה הוא ואפשר דאפילו בירך בורא פרי העץ יצא וכמ''ד עץ שאכל ממנו אדם הראשון חטה היה. וכן י''ל דברכת במ''מ פוטר ברכת תבשיל ופירות מיהו ה''מ כשבירך על הדבר עצמו ברכה שאינה מיוחדת לו כגון שבירך על הפת עצמו שהכל נ''ב יצא אבל אם בירך על הפרפרת שהנ''ב לא פטר את הפת וע''פ זה תקיש בשאר ברכות על הדרך שכתבתי. ועי''ל שאע''פ שאין ברכותיהן שוות אפשר שיפטרו זה את זה כמו שמצינו בפת שהוא פוטר כל מיני מאכל אע''פ שאילו היה מברך על השאר מיני מאכל ברכת הפת לא היו נפטרים בכך הכי אמרינן בברכת מעשה קדרה לגבי פרפרת או פרפרת לגבי מ''ק: [[כתב]] הרמ''ך בירך על מ''ק פטר את התבשיל וכו'. לא הבנתי למה פסק בהפך ממה שמפורש בהלכה כי לדעת ת''ק פרפרת דהיינו התבשיל כמו שפירש הוא פטר מ''ק אבל מ''ק לא חזינן שיפטור פרפרת ואם פסק כב''ש אין מעשה קדרה פוטר פרפרת ולא פרפרת מעשה קדרה. ועוד תימה שהוא פירש פרפרת תבשיל ופירות ואם כדבריו כן הוא הא אין ברכותיהן שוות עם מ''ק ופרפרת שהוא פת הבאה בכסנין עכ''ל. וכבר ישבתי דעת רבינו: 


! ז 
[[גמר בלבו וכו'.]] זהו נמלך שאמרו שקובע ברכה לעצמו כלומר לפניו דוקא והכי דייק לשון רבינו שכתב חוזר ומברך ולא כתב מברך למפרע, ובפרק ע''פ (פסחים ק''ג:) אמרינן דאמימר בריך אכל כסא וכסא משום דאמר נמלך אנא, ובפרק כל הבשר (חולין ק''ז:) א''ר זירא א''ר השמש מברך על כל כוס וכוס לפי שבכל כוס הוא נמלך ואינו מברך על כל פרוסה ופרוסה ור' יוחנן אמר מברך על כל פרוסה ופרוסה ואמר רב פפא דלא פליגי הא דאיכא אדם חשוב הא דליכא אדם חשוב ופירש''י אי איכא אדם חשוב שבטוח השמש שיתנו לו לחם כל הצורך למדנו מכאן שאין חילוק בין אכילה לשתיה כל שהוא נמלך בעי ברכה לפניו: [[וכתב]] הראב''ד ז''ל לא אמרו לענין אכילה וכו' בנמנום עכ''ל. דעתו ז''ל דלא אמרינן טעמא דנמלך אלא בשתייה אבל לא באכילה ויש ראיה לדבריו מדאמרינן בפ' כיצד מברכין (ברכות מ''ב:) דאמר ליה רב הונא בר נתן לרב פפא לא ס''ל מר גמר אסור מלאכול א''ל סילק איתמר כלומר מותר לאכול עד שיסלקו האוכל מעל השלחן ואמרינן תו בגמרא דרבי זירא ורבה איקלעו לבי ר''ג לבתר דסליקו תכא מקמייהו שדרו להו דיסתנא מבי ר''ג רבה אכל רבי זירא לא אכל א''ל רבי זירא לרבה לא ס''ל מר סילק אסור לאכול א''ל אנן אתכא דר''ג סמכינן כלומר ואין סילוקנו סילוק דאדעתא דידיה סמכינן אמר רב הרגיל בשמן שמן מעכבו. ואסיקנא ולית הלכתא ככל הני שמעתתא אלא כי הא דאמר רב חייא בר אשי אמר רב תיכף לנט''י ברכה ופירש''י אין קיום הסעודה תלוי לא בגמר ולא בסילוק אלא במים אחרונים שכל זמן שלא נטל מים אחרונים מותר לאכול ומשנטל אסור וכ''כ הרי''ף וא''כ הא בהדיא דלהפסק אכילה בעינן מים אחרונים והא דאמר רבי יוחנן דמברך על כל פרוסה ופרוסה י''ל שמש שאני שאין לו קביעות אבל מי שיושב לאכול אע''פ שגמר בלבו מלאכול אינו צריך לחזור ולברך. ומ''ש או בשינה וכו'. נראה שלמד כן ממתני' דסוף פסחים (דף ק''כ) ישנו מקצתם יאכלו כולם לא יאכלו רבי יוסי אומר נתנמנמו יאכלו נרדמו לא יאכלו. וליישב זה י''ל דרבינו לא גריס ולית הלכתא ככל הני שמעתתא אלא ה''ג ולית הלכתא אלא כי הא דאמר רב חייא וכו' וקאי אמאי דאמר רב אשי הרגיל בשמן שמן מעכבו כלומר מלומר ברכה ואסיקנא דאין שמן מעכבו אלא נט''י היא שמעכבת כדאמר רב חייא תיכף לנטילת ידים ברכה וכיון דאהא דאמרינן סילק איתמר אמרינן אנן אתכא דר''ג סמכינן שמעינן שאין הדבר תלוי בגמר סעודתו או אפילו בסילק השלחן מלפניו אלא הכל תלוי בגמר הדעת שאם גמר בלבו שלא לאכול אסור כלומר עד שיברך לפניו וכל שלא גמר בדעתו שלא לאכול אוכל והולך כנ''ל. ויש הכרח לגירסא זו דאילו לרש''י והרי''ף היכי אסיקנא עד שיטול ידיו אוכל והולך הא אפילו לא נטל ידיו כיון שאמרו הב לן ונבריך איתסר להו למשתי כדאמרינן בפרק ע''פ ולא אשכחן דרש''י והרי''ף ליפלגו בין אכילה לשתייה: 


! ח 
[[היו שותים וכו'.]] בפרק ע''פ (דף ק''ג) רב ברונא ורב חננאל תלמידי דרב הוו יתבי בסעודתא קאי עלייהו רב ייבא סבא אמרו ליה הב לן ונבריך לסוף אמרו ליה הב לן ונשתי אמרו ליה הכי אמר רב כיון דאמריתו הב לן ונבריך איתסר לכו למישתי מ''ט דאסחיתו לדעתייכו. וגרסינן תו התם (שם דף ק''ד) רב חנניא בר שלמיא ותלמידי דרב הוו יתבי בסעודתא וקאי עלוייהו רב המנונא סבא אמרו ליה זיל חזי אי קדיש יומא אמר לכו לא צריכיתו שבתא קבעה נפשה דאמר רב כשם שהשבת קובעת למעשר כך קובעת לקידוש סבור מינה כי היכי דקבעה לקידוש כך קובעת להבדלה אמר להו רב עמרם הכי אמר רב לקידוש קובעת ולא להבדלה עכ''ל הגמרא: [[וכתב]] הראב''ד ז''ל ערבובי דברים יש כאן וכו' ואסור למישתי בלא ברכה עכ''ל. דעתו ז''ל דכי אמרינן שבת קובעת לקידוש היינו בלא שיאמרו בואו ונקדש וממילא דכי אמרינן אינה קובעת להבדלה היינו בשלא אמרו בואו ונבדיל אבל אם אמרו בואו ונבדיל ס''ל להראב''ד דהוי היסח הדעת משתייה כמו הב לן ונבריך. ודעת רבינו דכי אמרי' שבת קובעת לקידוש היינו כשאמרו בואו ונקדש וממילא דכי אמרינן אינה קובעת להבדלה היינו אפילו אמרו בואו ונבדיל. וא''ת היאך אפשר לפרש כן והא אסיקנא בריש ע''פ פורס מפה ומקדש וכתבו רבינו פכ''ט מהלכות שבת וא''כ אפילו לא אמר בואו ונקדש נאסר לשתות י''ל דהתם כשהחשיך כבר והכא אכתי לא החשיך ואמר להו דשבת קובעת עצמה לקידוש דמכיון שאמרו הב ונקדש איתסר להו למישתי אע''ג דאכתי לא קדש היום כשם שקובעת עצמה למעשר מספק חשכה וכן מבואר בדברי הרי''ף והר''ן ז''ל דהא דאמרינן כשם ששבת קובעת למעשר כך קובעת לקידוש בספק חשיכה היא והא דסבור דלהבדלה קובעת היינו למימרא שאסור לשתות עוד כיון שאמרו הב לן ונבדיל אבל לא לענין שיבדיל מבע''י דומיא דקידוש. והא דנאסר להם לשתות פירש''י בפרק כסוי הדם דהיינו עד שיברכו וכן פסקו הרי''ף והרא''ש ז''ל אבל דעת רבינו שאסור להם לשתות אפילו בברכה ואם רוצים לשתות אע''פ שאינן רשאים צריכין ברכה. ונ''ל דרבינו שכתב נאסר לשתות לאו דוקא אלא לשון הגמרא הוא שהעתיק וה''ה דאסור לאכול ולרבותא נקט לשתות דלא מיבעיא לאכול שהוא קבע דאסור אלא אפילו לשתות שאינו כ''כ קבע ונימא דמצטרף לסעודה דממילתא דעראי לא אסח דעתיה קמ''ל, ואע''פ שלעיל בסמוך גבי גמר בלבו מלאכול או מלשתות ואח''כ נמלך כתב חוזר ומברך דמשמע שרשאי הוא לאכול או לשתות ובלבד שיברך כי אמרו הב לן ונבריך חמיר טפי דהוי כאילו כבר התחילו לברך: [[ודע]] שבפרק ע''פ (שם ק''ג:) אמרינן דרב אשי אמר דלית הלכתא כתלמידי דרב דאמר כיון דאמריתו הב לן ונבריך וכו' ואע''ג דרב אשי בתרא הוא פסקו הרי''ף והפוסקים כתלמידי דרב משום דרבים פליגי עליה ומר זוטרא דבתרא הוא ס''ל נמי התם כתלמידי דרב הילכך הכי נקטינן וכן דעת רבינו: 


! ט 
[[היו מסובין וכו'.]] ברייתא ריש ע''פ (שם דף ק''א) ופרק הרואה (ברכות נ''ט:) שינוי יין אין צריך לברך ואמר רב יוסף בר אבא אמר רב אע''פ שאמרו שינוי יין א''צ לברך אבל מברך הטוב והמטיב ואוקימנא לה בפרק הרואה בדאיתא בני חבורה דשתו בהדיה ומשום הכי מברך הטוב והמטיב שאילו היה לבדו לא היה מברך הטוב והמטיב משום דהטוב והמטיב היינו הטוב לי והמטיב לאחריני ולכן כתב רבינו דין זה גבי היו מסובין שהוא לשון רבים כלומר דאילו יחיד אינו מברך הטוב והמטיב. ורבינו מפרש דשינוי יין היינו שינוי מין אבל כששניהם ממין אחד אינו מברך הטוב והמטיב. ואמרינן בירושלמי סוף פרק כיצד מברכין יין חדש וישן צריך לברך. ומשמע לרבינו דלאו דוקא חדש תחלה ואח''כ ישן שאין הדבר תלוי אלא כשיהיו שני מינים. וכתבו הגהות אבל מדברי רש''י משמע דוקא כשהשני משובח מהראשון וכן פירש רשב''ם. וכתבו התוספות שכן כתב בעל ה''ג וכן משמע בירושלמי דלפי שהישן טוב מן החדש צריך לברך מיהו עובדא דבתר הכי פליג דקאמר על כל חבית וחבית מברך הטוב והמטיב משמע בכל ענין אפילו מטבא לבישא, ומיהו יש לדחות שהיה מברך לפי שלא היה מכירו אבל אם ידוע שהשני גרוע לא. ונראה דאפילו השני גרוע מברך דעל רבוי יינות מברך ובלבד שלא יהא האחרון גרוע יותר מדאי שאין יכולים לשתותו אלא מדוחק וכן דעת ר''ת: 


! י 
[[אין מברכין וכו'.]] נראה דהיינו מדאמרינן בירושלמי פרק כיצד מברכין אהן דנסיב עגולא והוא לא אתיא בידיה צריך לברוכי עליה זמן תניינות כלומר והוא מי שתופס עגולא וכבר בירך עליו קודם שבא לידו צריך הוא עכשיו לחזור ולברך: [[נטל אוכל וכו' עד מפני שלכך נתכוין מתחלה.]] ירושלמי פרק כיצד מברכין וכתבוהו ה''ר יונה והרא''ש והטור וכתבו דהא דקאמר שצריך לומר בשכמל''ו י''א לאחר שאמר אלהינו מלך העולם אבל אם לא אמר אלא בא''י בלבד יסיים ויאמר למדני חוקיך כדי שיהא כקורא פסוק ולא יהא מזכיר שם שמים לבטלה: 


! יא 
[[דברים הבאים וכו' עד טעונין ברכה לפניהם ולאחריהם.]] פרק כיצד מברכין (ברכות מ''א:) אמר רב פפא הלכתא דברים הבאים מחמת הסעודה בתוך הסעודה אין טעונין ברכה לא לפניהם ולא לאחריהם ושלא מחמת הסעודה בתוך הסעודה טעונין ברכה לפניהם ואין טעונין ברכה לאחריהם לאחר הסעודה טעונין ברכה בין לפניהם בין לאחריהם. ופירש''י דברים הבאים מחמת הסעודה ללפת בהם את הפת בין מזון בין פירות כיון שהביאוהו ללפתן אינו מברך לא לפניו ולא לאחריו. שלא מחמת הסעודה בתוך הסעודה כגון דייסא וכן כרוב ותרדין שלא הביאו אותם מתחלה ללפת בהן את הפת ואוכל אותם בפני עצמן מברך לפניהם שאינן מצטרפין עם הפת ואינו מברך לאחריהם שמצטרפין עם מה שאכל וברכת המזון פוטרת את הכל. דברים הרגילים לבא לאחר הסעודה כגון פירות אפילו הביאן בתוך הסעודה שלא מחמת ליפתן טעונין ברכה בין לפניהם דלאו טפלה נינהו ובין לאחריהם דאין ברכת המזון פוטרתן דלאו מזוני נינהו. והתוספות פירשו דברים הבאים מחמת הסעודה בתוך הסעודה כלומר דברים הרגילים לאוכלן עם הפת כגון בשר ודגים וכל מיני קדרה והביאן בתוך הסעודה אין טעונין ברכה לפניהם ולאחריהם אפילו אכלן בתוך הסעודה בפני עצמן בלא פת דכיון דמשום פת הן באין הפת פוטרתן אבל דברים שאין דרכן לבא בתוך הסעודה כגון תמרים ורמונים ושאר כל פירות שאין רגילים ללפת בהן את הפת טעונין ברכה לפניהם דכיון דלאו משום ליפתן אתו אין הפת פוטרתן, לאחר סעודה גרסינן ותו לא ולא גרסינן דברים הבאים בסיפא וה''פ אם הביאו דברים שהזכרנו אחר הסעודה פירוש לאחר שמשכו ידיהם מן הפת שוב אין הפת פוטרתן והוי כמו שאכלן בלא שום סעודה ובין דברים הרגילים לבא מחמת הסעודה ובין דברים שאין רגילים לבא מחמת הסעודה טעונין ברכה לפניהם ולאחריהם דאכל דברים דלעיל קאי ועכשיו אין לנו דין זה דאין אנו מושכין ידינו מן הפת עד לאחר ברכת המזון עכ''ל. ורבינו נראה לכאורה דכרש''י סבירא ליה שכתב בסיפא דברים הבאים. ויש לדחות שכבר אפשר דכתוספות ס''ל ודברים הבאים דקתני היינו כל דברים הבאים ולכן אני אומר שאין בדברי רבינו הכרע: 


! יב 
[[בשבתות ובימים טובים וכו'.]] משנה שם (ברכות מ''ב) בירך על היין שלפני המזון פטר את היין שלאחר המזון ובגמרא אמר רבה בר מרי אריב''ל לא שנו אלא בשבתות ובימים טובים ובשעה שאדם יוצא מבית המרחץ ובשעת הקזת הדם הואיל ואדם קובע סעודתו על היין אבל בשאר ימות השנה ברך על היין שלפני המזון לא פטר את היין שלאחר המזון כך היא גירסת הרי''ף והיא גירסת רבינו יונה והרא''ש לא היה כתוב בספרו אלא ל''ש אלא בשבתות וי''ט אבל בשאר ימות השנה וכו' וכתבו שע''פ הגאונים הוגה במקצת ספרים שעת הקזה ושעה שיוצא מבית המרחץ משום דבנדרים משמע שאז גם כן היו קובעים סעודתן על היין: [[בא להם יין וכו'.]] משנה שם בא להם יין בתוך המזון כל אחד ואחד מברך לעצמו ובגמרא (שם מ''ג) יהבינן טעמא לפי שאין בית הבליעה פנוי פירוש אין לב המסובין אלא לבלוע. ובירושלמי אמרינן דטעמא שמא יקדים קנה לושט ויסתכן: [[ומ''ש ואינו פוטר וכו'.]] שם (מ''ב:) בעיא ואפליגו אמוראי בפשיטותא ופסק הרי''ף כמ''ד דאינו פוטר והרא''ש כתב רב אמר פוטר רב כהנא אמר אינו פוטר רב נחמן אמר פוטר רב ששת אמר אינו פוטר רב הונא ורב יהודה וכולהו תלמידי דרב אמרי אינו פוטר וכן הלכה אע''ג דקי''ל הלכה כרב באיסורי מסתמא כיון שכל תלמידיו נחלקו עליו שמעו מרב שחזר בו וקי''ל רב נחמן ורב ששת הלכה כרב ששת באיסורי עכ''ל. והטעם שאינו פוטר משום דיין שבתוך המזון הוא לשרות המאכל ושלאחר המזון הוא לשתות ולשתות עדיף ואין יין דלשרות פוטרתו, וכל לאחר הסעודה או לאחר גמר הסעודה או לאחר המזון המוזכר בפרק זה עניינו אחר שגמרו סעודתן ועדיין לא ברכו ברכת המזון דאילו אחר ברכת המזון אין לך דבר שאינו צריך ברכה לפניו ולאחריו שהרי אינו מצטרף עם המזון שלפניו וכן כתב הרי''ף ופשוט הוא: 

~ הלכות ברכות - פרק חמישי




! א 
[[נשים ועבדים וקטנים וכו'.]] משנה פרק מי שמתו (ברכות כ':): [[ומ''ש וספק יש וכו'.]] גם זה שם בעיא ולא אפשיטא. [[ומ''ש אבל הקטנים וכו'.]] הוא מדין חינוך המוזכר בסוף לולב הגזול וכוונת לשון רבינו כך היא בנשים מספקא לן אם היא מדאורייתא או דרבנן אבל הקטנים ודאי היא דרבנן ופירש''י דאורייתא דכתיב ואכלת ושבעת וה''ל מ''ע שאין הזמן גרמא או דרבנן דכתיב על הארץ הטובה אשר נתן לך והיא לא נתנה לנקבות להתחלק ואי משום בנות צלפחד חלק אביהם הוא דנטלו שהיה מיוצאי מצרים: 


! ב 
[[שלשה שאכלו וכו'.]] משנה ר''פ שלשה שאכלו (שם דף מ''ה): [[ואיזו היא ברכת הזימון וכו'.]] ג''ז משנה שם (מ''ט:) כיצד מזמנין בשלשה אומר נברך בשלשה והוא אומר ברכו ובגמרא אמר שמואל לעולם אל יוציא אדם עצמו מן הכלל והא דתנן בשלשה והוא אומר ברכו ה''ק אף ברכו ומ''מ נברך עדיף: [[ומ''ש והוא חוזר ומברך.]] שם (מ''ו:) להיכן הוא חוזר רב זביד משמיה דאביי אמר חוזר לראש ורבנן אמרי למקום שפסק והלכתא למקום שפסק ופירשו התוספות דקאי אהא דאמרינן המברך אומר נברך שאכלנו משלו והמסובין עונין ברוך שאכלנו משלו ובטובו חיינו להיכן הוא חוזר המברך לאחר שיענו המסובין חוזר לראש שהמברך חוזר ואומר נברך שאכלנו משלו ובטובו חיינו ורבנן אמרי למקום שפסק שאומר ברוך שאכלנו משלו וכן הלכתא וזה דעת רבינו. [[ומה שכתב והן עונין אמן.]] לאו למימרא שאם שמעו כל הברכות מתחלה ועד סוף ולא ענו אמן שלא יצאו אלא לומר שמצוה עליהם לענות אמן כדי שיטלו שכר כמברך וכמ''ש בפ''א מהלכות אלו: 


! ד 
[[היו האוכלין וכו'.]] ג''ז משנה שם (מ''ט:) בעשרה אומר נברך לאלהינו אחד עשרה ואחד עשרה רבוא בק' הוא אומר נברך לה' אלהינו באלף אומר נברך לה' אלהינו אלהי ישראל ברבוא אומר נברך לה' אלהינו אלהי ישראל אלהי צבאות יושב הכרובים, ובגמרא הא גופא קשיא אמרת אחד עשרה ואחד עשרה רבוא אלמא כי הדדי נינהו והדר קתני במאה אומר באלף אומר ברבוא אומר אמר רב יוסף לא קשיא הא רבי יוסי הגלילי הא ר''ע אמר רבא הלכה כר' עקיבא דאמר אחד עשרה ואחד עשרה רבוא: 


! ה 
[[הסועד בבית חתנים וכו'.]] פ''ק דכתובות (דף ח') רב אשי איקלע לבי רב כהנא יומא קמא בריך כולהו מכאן ואילך אי איכא פנים חדשות בריך כולהו ואי לא אפושי שמחה בעלמא הוא מברך שהשמחה במעונו ואשר ברא מז' ועד תלתין בין אמר להו כלומר לקרואים מחמת הלולא קראתי אתכם בין לא אמר להו מחמת הלולא מברך שהשמחה במעונו מכאן ואילך א''ל מחמת הלולא מברך שהשמחה וכו' ואי לא לא וכי אמר להו מחמת הלולא עד אימת אמר רב פפי משמיה דרבא עד י''ב ירחי שתא ומעיקרא מאימת כלומר מעיקרא מאימת התחלת שמחת החופה מכי רמו שערי באסינתא כלומר משהתחילו לשרות שעורים בעריבת מים להטיל שכר לצורכי חופה, ורמו שערי באסינתא לאו דוקא דה''ה ענין אחר מצרכי סעודת החופה וז''ש רבינו משיתחילו להתעסק בצרכי סעודת נישואין: 


! ו 
[[הכל חייבין בברכת הזימון וכו'.]] בריש ערכין (דף ג':) תניא הכל חייבין בזימון כהנים לוים וישראלים ופריך פשיטא לא צריכא דאכלי קדשים סד''א ואכלו אותם אשר כופר בהם אמר רחמנא והא כפרה הוא קמ''ל ואכלת ושבעת אמר רחמנא והא איתנהו הכל מצטרפין לזימון כהנים לוים וישראלים פשיטא לא צריכא דאכלי כהנים תרומה או קדשים וזר אכיל חולין סד''א הואיל ואי בעי זר למיכל בהדי כהן לא מצי אכיל לא ליצטרף קמ''ל דכיון דכהן מצי אכיל בהדי זר מצטרף: 


! ז 
[[נשים ועבדים וכו'.]] משנה (ברכות דף מ''ה) נשים ועבדים וקטנים אין מזמנין עליהן. [[ומ''ש אבל מזמנין לעצמן וכו'.]] ברייתא שם בראש הפרק נשים מזמנות לעצמן ועבדים מזמנים לעצמן נשים ועבדים וקטנים אין מזמנין ומפרש בגמרא טעמא משום פריצותא דעבדים בנשים או בקטנים והטעם שלא הזכיר הברייתא וקטנים מזמנין לעצמן לפי שהקטנים אינן חייבים בשום מצוה אלא על אביהן מוטל לחנכן וכיון שהיא חברת קטנים אינם מצווים בזימון. [[ומה שכתב ובלבד שלא יזמנו בשם,]] מדאמרינן כל דבר שבקדושה לא יהא בפחות מעשרה גדולים ובני חורין כמו שנתבאר בפרק שמיני מהלכות תפלה: [[אנדרוגינוס מזמן למינו וכו'.]] כר' יוסי דאמר בסוף פרק הערל (יבמות דף פ') בריה בפני עצמו הוא וכיון שכן אינו מצטרף לא עם אנשים ולא עם נשים כיון שהוא גרוע מהם: [[והטומטום אינו מזמן כלל.]] כלומר דטומטום לפעמים הוא נקרע ונמצא זכר ולפעמים נקרע ונמצא נקבה ואם המברכים אנשים אינו מצטרף עמהם שמא הוא אשה ואם הם נשים גם כן לא יצטרף עמהם דשמא ימצא זכר ואם הם טומטומים לא יצטרף עמהם דשמא יקרעו הם וימצאו זכרים והוא ימצא נקבה או אפכא: [[קטן היודע למי מברכין וכו'.]] פרק שלשה שאכלו (ברכות מ''ז מ''ח) שקלינן וטרינן טובא בדין צירוף דקטן ואסיקנא ולית הלכתא ככל הני שמעתתא אלא כי הא דאמר רב נחמן קטן היודע למי מברכין מזמנין עליו. וכתב הרי''ף דכיון דקרי ליה קטן אפילו בן עשר ובן תשע כשהוא יודע למי מברכין מזמנין עליו וזה דעת רבינו ומדאמר סתם מזמנין עליו משמע דבכל ענין מצטרף בין לשלשה בין לעשרה: [[והעכו''ם אין מזמנין עליו.]] משנה שם (דף מ''ה): 


! ח 
[[אין מזמנין אלא על מי שאכל וכו'.]] משנה שם דמי שאכל פחות מכזית אין מזמנין עליו. [[ומ''ש שבעה שאכלו פת וכו'.]] שם (דף מ''ח) אמר רב יהודה בריה דרב שמואל בר שילת משמיה דרב ט' שאכלו דגן ואחד אכל ירק מצטרפין אמר רבי זירא בעאי מיניה מרב יהודה ח' מהו ז' מהו אמר לי ל''ש ששה ודאי לא מיבעיא לי א''ל רבי ירמיה שפיר עבדת דלא איבעי לך התם טעמא מאי משום דאיכא רובא ה''נ איכא רובא ואיהו סבר בעינן רובא דמינכר ופירש''י ר' זירא שהיה קובל ומתחרט על שלא שאל על הששה סבר דילמא רובא דמינכר שפיר בעינן דליכול דגן ואי בעאי מיניה ששה לא היה מתיר וכיון דלרבי זירא מספקא ליה הכי נקטינן וכן פסק הרי''ף. וכתב עוד הרי''ף וקאמרי רבנן דוקא לאצטרופי לבי עשרה אבל לבי תלתא אינו מצטרף עד שיאכל כזית דגן. וגרסי' תו בגמרא אמר רב חנא בר יהודה משמיה דרבא אפילו לא טבל עמהם אלא בציר ולא אכל עמהם אלא גרוגרת אחת מצטרף ולהוציא את הרבים י''ח אינו מוציא עד שיאכל כזית דגן. ויש לדקדק בלשון רבינו למה כתב בתחלה אין מזמנין אלא על מי שיאכל כזית פת ולמעלה מאחר שכתב בסוף אבל בג' צריך שיאכלו וכו', וצ''ל דה''פ בתחלה כתב דאין מזמנין אלא על מי שאכל כזית פת ואח''כ ביאר דלזמן בעשרה אפשר לזמן אפילו על שלשה שלא אכלו פת ולא נאמר דאין מזמנין אלא על מי שאכל כזית פת אלא בזימון של שלשה: 


! ט 
[[שנים שאכלו וכו'.]] שם (דף מ''ז) רב ושמואל הוו יתבי בסעודה אתא רב שימי בר חייא הוה מסרהב ואכיל כלומר ממהר לאכול כדי להצטרף לזימון ויזמנו עליו א''ל רב מאי דעתיך לאצטרופי בהדן אנן אכלינן לן א''ל שמואל אילו אייתי לי ארדיליא וגוזליא לאבא מי לא אכלינן. ופרש''י שמואל חביבן עליו ארדיליא בקינוח סעודה והם כמהין ופטריות ולרב היו חביבין גוזלות ושמואל היה קורא לרב אבא כדי לכבדו. ומשמע דכן הלכה דהא רב נמי לא פליג וא''כ כל היכא דאי מייתו להו מידי מצו למיכל מיניה מצטרף בהדייהו. ומ''מ כתבו התוספות שאם אמר הב לן ונבריך שהסיחו דעתם מלאכול אין השלישי מצטרף עמהם: [[וחכם גדול וכו'.]] גם זה שם והלכתא גדול מברך ואף על גב דאתא לבסוף. וכתבו התוספות שהגדול יכול ליתן רשות לקטן כדא''ל רבי לרב משי ידך: 


! י 
[[שלשה שאכלו וכו'.]] משנה שם (דף נ') שלשה שאכלו כאחד אינן רשאים ליחלק וכן ארבעה וכן חמשה ששה נחלקים עד עשרה ועשרה אינן נחלקין עד שיהיו עשרים: 


! יא 
[[שלשה בני אדם וכו'.]] שם אמר רב הונא ג' בני אדם שבאו מג' חבורות אינן רשאין ליחלק אמר רב חסדא והוא שבאו משלש חבורות של שלשה שלשה בני אדם אמר רבא ולא אמרן אלא דלא אקדימו הנך ואזמון עלייהו בדוכתייהו אבל אזמון עלייהו בדוכתייהו פרח זימון מינייהו: [[וכתב]] הראב''ד ז''ל לא זימן ממש וכו' לא נועדו יחד תחלה עכ''ל. כלומר שמלשון רבינו שכתב וזימן משמע שמפרש לא אמרן שאינן רשאין ליחלק אלא בשלא זימנו עם בני חבורתם דלא פקע זימון מינייהו אבל אם כבר זימנו בחבורתם פקע זימון מינייהו ואינן מזמנין ומקשה הראב''ד דהא ודאי פשיטא ולמה לרבא לאשמועינן אלא הכי פירושו כשרצה כל אחד מאלו לצאת וזימנו עליו ע''כ שהוא לא היה רוצה להפסיק שהיה רוצה לאכול עוד ונצטרפו שלשה אלו יחד סד''א אף על פי שזימנו עליהם בני חבורתם כיון שחזרו לאכול יחד צריכין לחזור ולזמן קמ''ל דכיון דאכילה זו היא גמר סעודה ראשונה ואלו השלשה לא נועדו יחד מתחלה אינם צריכין לחזור ולזמן. ודעת רבינו נראה שהוא כפירוש הראב''ד ומ''ש וזימן עניינו שנצטרף עמהם לזימון שרצו לפסוק אבל הוא לא היה דעתו לפסוק וע''כ אית לן לפרש דשלשה אלו גמרו סעודתן יחד וכדברי הראב''ד ז''ל שאם לא כן היאך שייך למימר בהו אינן רשאים ליחלק הא ודאי אין זימון אלא במקום ברכה וכיון שכל אחד צריך לחזור למקום שאכל ולברך היכי שייך למימר בהו אינן רשאין ליחלק ואין לומר דהכא במאי עסקינן כשחבורות רואות זו את זו ואם כן ה''ל כולהו כחבורה אחת ופשיטא דאי לא אזמון עלייהו שאין רשאים ליחלק כנ''ל: [[שלשה שישבו וכו'.]] שם מימרא דר' אבא אמר שמואל: 


! יב 
[[שתי חבורות שהיו אוכלין וכו'.]] משנה שם. [[ומ''ש ואם יש שמש וכו'.]] שם תנא אם יש שמש ביניהם שמש מצרפן. [[וכתב רבינו והוא שישמעו וכו']] וכן כתבו התו' ונ''ל שלמדו כן מדאמרינן בההיא פירקא (דף נ') אמר רבא כי אכלינן ריפתא בי ריש גלותא מברכין תלת תלת וליברכו עשרה עשרה שמע ר''ג ואיקפד וניפקו בברכתא דר''ג איידי דאוושי כ''ע לא שמעי כלומר שהיו שם מסובין רבים ולא היה קול מברך נשמע בביאור. וכתב רבינו דין זה כשהם שתי חבורות דאז הוא אורחא דמילתא שאין קול המברך נשמע אבל ה''ה לחבורה אחת כל היכא שאין קול המברך נשמע אין מצטרפין ונ''ל שאם קול מברך נשמע בברכת זימון אף כי לא נשמע בברכת המזון מצטרפין. [[ומ''ש רבינו והוא שישמעו שתיהן כל דברי המברך]] צ''ל דאברכת זימון קאי דברי המברך דאילו ברכת המזון אם רצה כל אחד לברך לעצמו ש''ד: 


! יג 
[[שלשה שאכלו ויצא אחד מהן וכו'.]] שם (מ''ה:) אמר רב דימי בר יוסף אמר רב שלשה שאכלו כאחד ויצא אחד מהם לשוק קוראין לו ומזמנין עליו אמר אביי והוא דקרי ליה ועני אמר מר זוטרא ולא אמרן אלא בג' אבל בעשרה עד דניתי ומסיק בגמרא דכיון דבעי לאדכורי ש''ש בציר מעשרה לאו אורח ארעא. וא''ת לדעת רבינו דגבי אוכל ירק אם מצטרף מחמרינן טפי בג' מבעשרה אמאי הכא מחמרינן בעשרה טפי מבשלשה י''ל הכא שאני דכיון דבעי לאדכורי ש''ש צריך שישב עמהם דליהוו בעשרה אבל לענין הצטרפות בג' שהם מועטים בעינן דכולם יאכלו דגן אבל בעשרה כיון דרובא דמינכר אכלו דגן הוה ליה כאילו כולם אכלו: 


! יד 
[[שלשה שאכלו כאחד וקדם אחד מהם וכו'.]] גם זה שם (דף נ') מימרא דרבה תוספאה: 


! טו 
[[שנים שאכלו כאחד וכו'.]] ברייתא שם (מ''ה:) שנים שאכלו כאחד מצוה ליחלק בד''א בששניהם סופרים אבל אחד סופר ואחד בור סופר מברך ובור יוצא. וכתב רבינו והשני עונה אמן משום דכשעונה אמן חשוב כמברך עצמו ושומע ואינו עונה לא חשוב כמברך עצמו כמ''ש בפ''א מה' אלו: [[ובן מברך לאביו וכו' עד מברכין לו.]] ברייתא פרק לולב הגזול (סוכה דף ל''ח) וטעמא דאמרו תבא לו מארה משום דכיון דאשתו ובניו מברכין לו מפני שלא למד הוא. ובפ' מי שמתו (ברכות כ') אוקימינא לה כגון שלא אכל אביו אלא שיעורא דרבנן הילכך אתי דרבנן ומפיק [דרבנן]: [[וכתב]] הראב''ד אין הדברים כתקנן וכו' ואיתא בירושלמי עכ''ל. טעמו שהוא ז''ל סובר דלא קיימא לן כההיא אוקימתא דמי שמתו משום דההיא אוקימתא הוא לרב עוירא אבל לדידן דקיימא לן דכזית וכביצה דאורייתא כי תניא בן מברך לאביו ל''ש לן בין אכל כזית לאכל כדי שבעו והביא ראיה דקיימא לן כזית וכביצה דאורייתא שהרי מוציאין את הרבים י''ח כלומר מדאמרי' בפ' שלשה שאכלו (ברכות מ''ה) ולהוציא את הרבים י''ח עד שיאכל כזית דגן ומשמע ליה שאם אכל כזית דגן מוציא את הרבים אפילו שבעו דהא סתמא קתני להוציא את הרבים וא''כ מאי שכתב רבינו דבעינן שלא יאכל טפי מכזית ליתא ומשום דקשיא ליה א''כ ברייתא דקתני בן מברך לאביו היכי מיתוקמא הא אפי' לא אכל אלא כזית מיחייב מדאורייתא והיכי אתי בן דמיחייב מדרבנן ומפיק אב דמיחייב מדאורייתא לכך כתב וברייתא דקתני וכו' כלומר לא מיתוקמא כשהוא יוצא בברכתם אלא הן מקרין אותו והוא עונה אחריהם ויוצא בברכת עצמו דומיא דמתני' דהתם לגבי הלל דאשה עבד וקטן מקרין אותו והוא עונה אחריהם מה שהם אומרים ואיתניא עלה הך ברייתא: [[ודעת]] רבינו דקי''ל כאוקימתא דפרק מי שמתו וכרב עוירא דהא לא אשכחן מאן דפליג עליה וכ''כ בראש הלכות אלו דמן התורה אינו חייב לברך אלא א''כ אכל כדי שבעו וההיא דאמרי בפ' שלשה שאכלו ולהוציא את הרבים ידי חובתם עד שיאכל כזית דגן ה''פ להוציא את הרבים אינו מוציא בשאר אוכלים אפילו מי שאכל שיעורא דרבנן אא''כ אכל כזית דגן דאז מצי לאפוקי למי שאכל שיעורא דרבנן וההוא דבן מברך וכו' לאו כגוונא דמתניתין מיתנייא אלא כשהן מברכין והוא עונה אחריהם אמן וכן דעת רש''י והתוספות והר''ן ז''ל ומתוך דברי נתבארה תשובת רבינו לחכמי לוניל ששאלוהו יורנו מורנו והלא הלכה רווחת היא שלהוציא את הרבים י''ח אין מוציא עד שיאכל כזית דגן ואיהו דאורייתא מוציא ינאי וחבריו שאכלו כדי שבען ולגרמיה הוא דעבד שמעון בן שטח שהוציא באחד מן הז' [מינים] עכ''ל: [[תשובה]] תימה גדול יש בדבריכם והלא דבר זה בפירוש הוא בפ' מי שמתו א''ל רבינא לרבא נשים חייבות בברכת המזון דאורייתא או דרבנן וכו' וזה אין בו ספק והך דאמר עד שיאכל כזית לאפוקי מי שאכל שאר אוכלין וזה ענין אחר הוא אם זה שאכל כזית דגן מוציא מי שאכל כל שובעו או אם אינו מוציא אלא מי שנתחייב מדרבנן כמו שנתבאר בפרק מי שמתו אותן הדברים ברורים ובנויים על עקרי הברכות עכ''ל: [[ביאור]] דבריו תימה גדול יש בדבריכם כלומר איך אתם מכחישין דברי דבן ואשה ועבד לא מפקי אלא למי שאכל שיעורא דרבנן והלא דבר זה בפירוש הוא בפרק מי שמתו וכו' כלומר ואין לדחות דבר מפורש בלא מחלוקת מפני דבר אחר שיכול להתפרש בלא מחלוקת כי זה שאמר להוציא אחרים עד שיאכל כזית דגן שהבאתם ראיה ממנו לאו למימרא דבכזית דגן מצי מפיק למי שאכל כל שובעו אלא לאפוקי שאר אוכלין איתמר דהכי איתא בפרק שלשה שאכלו ינאי מלכא ומלכתא כריכו ריפתא אתא שמעון בן שטח יהבו ליה כסא לברוכי אמר היכי אבריך ברוך שאכל ינאי וחביריו משלו שתייה לההוא כסא יהבו ליה כסא אחרינא ובריך אמר ר' יוחנן שמעון בן שטח לגרמיה הוא דעבד דלעולם אינו מוציא את הרבים י''ח עד שיאכל כזית דגן ופירש''י לגרמיה הוא דעבד אין אדם מודה לו עכ''ל. והדבר ברור דהתם מפני שלא אכל דגן ובא להוציא אחרים בשתיית כוס יין הוא שאמרו לגרמיה הוא דעבד ולא נחת השתא ללמדנו כמה שיעור הדבר שצריך שיאכל כדי להוציא את הרבים י''ח. ומה שהזכירו כזית היינו לומר שמי שאכל כזית דגן אפשר שיוציא אחרים י''ח אם לא אכלו כדי שבען אבל מי שלא אכל דגן אע''פ שאכל שאר אוכלין א''א להוציא אחרים אע''פ שהם לא אכלו כדי שבעם וז''ש ומה ענין אחר הוא כלומר ואינו מענין ההוא דפרק מי שמתו דאילו לענין השיעור שצריך שיאכל כדי שיוכל להוציא אחרים י''ח אם באכילתו כזית מוציא מי שאכל כדי שובעו או אם אינו מוציא אלא מי שלא נתחייב אלא מדרבנן זה לא נתבאר אלא בפרק מי שמתו שאמרו שאינו חייב בכזית אלא מדרבנן. ומה שאמר אותם הדברים ברורים ובנויים על עקרי הברכות כלומר אם תקשה לדברי למה הזכירו כזית ה''ל לסתום ולומר להוציא את הרבים י''ח עד שיאכל דגן אשיבך שאותם דברים ברורים שהם בנויים על עיקרי הברכות שנתבארו בפרק מי שמתו ולפיכך לא חשש ליזהר מלהזכיר כזית: [[ודע]] שכתבו רש''י והתוספות בפרק שלשה שאכלו שדעת בה''ג כדעת רבינו ודחו דבריו משום דהא ינאי וחבריו אכלו כדי שבען ואפקינהו שמעון בן שטח ואע''ג דלגרמיה הוא דעבד טעמא משום דלא אכל כזית הא אכל כזית ה''נ עכ''ל. ובמה שכתב רבינו בתשובה זו נתיישבה דחייה זו: [[ויש]] לדקדק בלשון רבינו שכתב בתחילה שנים שאכלו כל אחד וכו' ואם היה אחד מהם יודע וכו' ויוצא י''ח משמע דבכל גוונא יוצא י''ח דאפילו מי שלא אכל כדי שובעו מוציא את מי שאכל כדי שובעו מדסתים לה סתומי ואח''כ כתב בד''א שיצאו י''ח וכו' ולפיכך מוציאין אותן קטן או עבד או אשה י''ח אבל אם אכל ושבע שהוא חייב בברכת המזון מן התורה בין אשה בין קטן אין מוציאין אותם דמשמע שלא כתב חילוק בין אכל כדי שובעו ללא אכל כדי שובעו אלא בעבד אשה וקטן אבל בישראל גדול אפילו לא אכל כדי שובעו מוציא אחרים י''ח שאכלו כדי שבען דאל''כ למה לו להזכיר עבד אשה וקטן בחילוק בין אכלו כדי שבען ללא אכלו כדי שבען אלא בכזית ויש לתמוה דמ''ש הא מהא. ואין לומר דמה שאמר תחלה סתם יוצא י''ח הוא משום דענה אמן אחר כל ברכה וה''ל כמברך עצמו והלכך אפילו אכל כדי שובעו יוצא בברכתו של זה שלא אכל כדי שבעו מאחר שענה אמן אבל ההיא דבן מברך לאביו וכו' כשלא ענה אמן דא''כ לפלוג וליתני בדידה וע''ק דלערבינהו וליתנינהו, והיה אפשר לומר שדעתו כדעת רש''י והתוספות והרא''ש שאפילו לא אכל כדי שבעו מוציא מי שאכל כדי שבעו משום דמן הדין היה שאפילו לא אכל כלל יפטור אחרים שאכלו דכל ישראל ערבים זה לזה אלא שחכמים הצריכוהו שלא יברך ברכת הנהנין אלא א''כ נהנה אבל קטן ועבד ואשה אינם בכלל ערבות ולפיכך אינן מוציאין אלא למי שחיובו דרבנן. [[ומ''ש אין מוציאין אותו מי''ח אלא החייב באותו דבר מן התורה כמותו]] איש גדול אע''פ שלא אכל חייב בדבר כמותו מיקרי מטעמא דאמרן אלא שמדבריו בתשובה שכתבתי בסמוך לא משמע הכי אלא דאפילו איש גדול אינו מוציא אחרים שאכלו כדי שבען אלא א''כ אכל גם הוא כדי שבעו הילכך עכצ''ל דלא שאני ליה בין עבד קטן ואשה לאיש גדול ונקטה בהני וה''ה לגדול וסמך אכלל דכייל כל שחייב בדבר מן התורה אין מוציא אותו מי''ח אלא החייב בדבר כמותו ונקט הכי דמשום דמלתא פסיקתא היא דלעולם אין מוציאין אלא למי שלא אכל כדי שבעו אפילו אכלו הם כדי שבען: 


! יז 
[[הנכנס אצל אחרים וכו'.]] ריש פרק שלשה שאכלו (ברכות דף מ''ה) בא ומצאן כשהם מברכין מהו אומר אחריהם רב זביד אמר ברוך ומבורך רב פפא אמר עונה אמן ולא פליגי אשכחינהו דקאמרי נברך אומר ברוך ומבורך. אשכחינהו דקאמרו ברוך עונה אמן: 

~ הלכות ברכות - פרק ששי




! א 
[[כל האוכל וכו'.]] משנה פרק אין דורשין (חגיגה י''ח) נוטלין ידים לחולין ולמעשר. ובגמרא חולין ומעשר מי בעו נטילת ידים ורמינהי התרומה והבכורים טעונין נטילת ידים משא''כ במעשר וכ''ש בחולין ואסיקנא לא קשיא כאן באכילה דנהמא כאן באכילה דפירי. וסובר רבינו דכיון דהזכירו נהמא דוקא לפת שמברכין עליו המוציא הוא דבעינן נטילת ידים אבל כל מיני דגן שמברכין עליהם במ''מ אין צריך נטילת ידים אם אין טיבולן במשקה. [[ומה שכתב שצריך נטילת ידים גם כן בסוף.]] פשוט בפרק כל הבשר (חולין דף ק''ה): [[אף על פי שאין ידיו וכו'.]] פ''ק דשבת (דף י''ג:) מייתי מתניתין דתנן בסוף זבים אלו פוסלין את התרומה האוכל אוכל ראשון וכו' והידים ופירש''י והידים סתמן קודם נטילתן וכן מבואר במשנה פ''ז דטהרות: [[וכן כל דבר שטיבולו במשקה וכו'.]] פרק ע''פ (פסחים קט''ו) מימרא דרבי אלעזר אמר ר' אושעיא ופי' שטיבולו במשקה עניינו שהוא בלול בא' מז' משקין שהם המים והיין והחלב ושמן זית ודבש דבורים וטל ודם ופירש''י אע''ג דקי''ל הנוטל ידיו לפירות הרי זה מגסי הרוח כיון דאיכא משקין וקי''ל כל הפוסל את התרומה מטמא משקין להיות תחלה ה''ל הנך משקין כמו נהמא וצריך ליטול כמו בנהמא. והתוספות כתבו דהך נטילה לאו משום קדושה ונקיות כמו בנהמא אלא משום שלא יטמא משקין להיות תחלה ויהא אסור לשתותן ולפסול גופו כדמשמע בפ''ב דחולין: 


! ב 
[[כל הנוטל ידיו וכו'.]] בפרק כל הבשר (חולין דף ק''ו) אמר רב אידי בר אבין אמר ר' יצחק נטילת ידים לחולין מפני סרך תרומה ועוד משום מצוה מאי מצוה אמר אביי מצוה לשמוע דברי חכמים רבא אמר מצוה לשמוע דברי ר' אלעזר בן ערך דכתיב וכל אשר יגע בו הזב וידיו לא שטף במים אמר ר' אלעזר בן ערך מכאן סמכו חכמים לנטילת ידים מן התורה אמר ליה רבא לרב נחמן מאי משמע דכתיב וידיו לא שטף הא טבילה בעי ה''ק ואחר שלא שטף טמא. ופירש''י מפני סרך תרומה שירגילו אוכלי תרומה ליטול ידיו הונהגה בחולין. מצוה לשמוע דברי חכמים שתקנוה רבא אמר דאורייתא היא מצוה כר' אלעזר בן ערך עכ''ל. ואע''ג דכל היכא דפליגי אביי ורבא נקטינן כרבא מ''מ כתב רבינו שזו מצות חכמים וכו' משום דס''ל ז''ל כמו שכתבו התוספות מצוה לשמוע דברי ר' אלעזר בן ערך פי' דאסמיך ליה קרא דלאו דרשה גמורה היא וגם רש''י כתב דאסמכתא בעלמא היא וא''כ בין לאביי בין לרבא טעמא משום דמצוה לשמוע דברי חכמים: [[ומה שאמר בין לק''ש בין לתפלה: ומים אחרונים אין מברכין עליהם.]] כך כתב ה''ר יונה בפרק אלו דברים בשם רבני צרפת ורב עמרם גאון: [[כתב]] הראב''ד אני שמעתי וכו' וכן חברתי בחבורי ועיקר עכ''ל: [[והנה]] התוספות בפרק כל הבשר כתבו שבה''ג סובר שאינן טעונין ברכה דברי ה''ג הם ודברי קבלה ורב עמרם כתב שאין מברכין עליהם לא בלשון נטילה ולא בלשון רחיצה ולא בלשון שטיפה ונתן סימן לדבר בשמתא נר''ש. [[ומה שכתב שאינן אלא מפני הסכנה]] היינו שמא יסמא עיניו כמ''ש בסמוך. [[ומה שכתב ולפיכך צריך להזהר]] כדאמרינן חמירא סכנתא מאיסורא: 


! ג 
[[נטילת ידים וכו'.]] ברייתא פרק כל הבשר (שם דף ק''ה) ואמרינן התם בגמרא דה''מ בין תבשיל של בשר לתבשיל של בשר או בין תבשיל של גבינה לתבשיל של גבינה אבל בין תבשיל של בשר לשל גבינה חובה נינהו. וכתב סמ''ג ובנטילה שעושין בין גבינה לבשר אין טעונין ברכה שאין זה אכילה אלא כעין ניקור חלב ומליחת בשר: [[וכל הנוטל ידיו וכו'.]] (שם ק''ו) אמר רבי אלעזר אמר רבי הושעיא לא אמרו נ''י לפירות אלא משום נקיות סבור מינה חובה הוא דליכא הא מצוה איכא אמר ליה רבא לא חובה ולא מצוה אלא רשות ופליגא דרב נחמן דאמר רב נחמן הנוטל ידיו לפירות הרי זה מגסי הרוח. ופסק רבינו כרב נחמן דבתרא הוא ואע''ג דרבא אמר רשות לאו אליבא דנפשיה אמרה אלא לפרושי מילתיה דרבי אלעזר ולענין דינא אפשר דכרב נחמן ס''ל. ועוד דאוקמינן בפרק אין דורשין (חגיגה י''ח:) הא דתנן התרומה והבכורים טעונין נטילת ידים מה שאין כן במעשר וכ''ש בחולין באכילה דפירות דאמר רב נחמן הנוטל ידיו לפירות הרי זה מגסי הרוח אלמא דכוותיה קי''ל: [[כל פת שהמלח בו צריך נטילת ידים באחרונה: כתב]] הראב''ד עשה זה וכו' קלקל עלינו את הלשון עכ''ל. ואני אומר שאם נוסחת ספרנו אמיתית קשה מנ''ל לרבינו דפת שהמלח בו טעון מים אחרונים ועוד קשה למה לא הזכיר דין כל מלחא המוזכר בפרק כל הבשר (חולין ק''ה) ובסוף פ''ק דעירובין (דף י''ז) א''ל רב אחא בריה דרבא לרב אשי כל מלחא מאי א''ל לא מיבעיא ופירש''י כל מלחא מדד מלח כמו וימודו בעומר וכלו בעומרא מאי צריך ליטול אחריו או לא ועוד מה היתה השגת הראב''ד שכתב עשה זה כנגד כו' כייל מיכל והשיג עליו קלקל עלינו את הלשון שאין דין שכתב רבינו דומה לכייל מיכל כלל אלא אם נאמר שעלה על דעתו של הראב''ד שרבינו היה מפרש כייל מיכל מלשון אכילה כלומר אכל פת שהמלח בו וזה דוחק וזר ואם באנו לשבש הספרים ולגרוס כל את המלח צריך נטילת ידים באחרונה וכמו שנזכר בפרק כל הבשר ובסוף פ''ק דעירובין וכן מצאתי בספר מוגה שכתוב בו כל את המלח קשה א''כ מה היתה כוונת הראב''ד כשהשיגו. ואפשר לומר שמשיגו שה''ל לכתוב מדד את המלח ולא כל את המלח שהוא לשון בלתי מובן לכל וזו אינה השגה דלישנא דגמרא נקט וגם לישנא דקרא הוא וכל בשליש: [[ומ''ש או מלח שטבעו וכו'.]] משום דאיכא למימר בא''י הוא דמשתכח מלח סדומית שסדום קרובה להם אבל בשאר ארצות לא חיישינן ובעלי הגמרא שהיו בבבל משמע דהוו חיישי להכי לכך כתב או מלח שטבעו כמלח סדומית: [[ובמחנה פטורים וכו'.]] משנה ספ''ק דעירובין ארבעה דברים פטרו במחנה מביאין עצים מכל מקום ופטורין מרחיצת ידים ומדמאי ומלערב ובגמרא אמר אביי לא שנו אלא מים ראשונים אבל אחרונים חובה: 


! ד 
[[עד היכן היא נטילת ידים וכו'.]] ברייתא פרק כל הבשר (חולין ק''ו) ת''ר נטילת ידים לחולין עד לפרק לקידוש ידים ורגלים במקדש עד לפרק אמר רב עד כאן לחולין עד כאן לתרומה ושמואל אמר ע''כ בין לחולין בין לתרומה לחומרא ורב ששת אמר ע''כ בין לחולין בין לתרומה לקולא ואמר בר הדיא דרבי אמי ור' מיישא בר בריה דריב''ל כשמואל ס''ל ופירש''י לחולין עד הפרק השני שבאמצע האצבעות לתרומה עד הפרק השלישי שהוא בגב היד לקידוש ידים ורגלים מן הכיור עד הפרק העליון שהוא חבור היד והזרוע ע''כ לחולין מראה היה בידו כמו שפי'. ולפי זה עד סוף האצבעות סגי לחולין לדעת שמואל שמחמיר יותר מכולם. אבל הרי''ף גורס בברייתא לחולין עד לפקק וכתב ואסיקנא עד לפרק בין לחולין בין לתרומה ופי' רבינו יונה דבהכי פליגי אמוראי שרב גורס עד לפקק ומ''ה קאמר דלחולין עד הקשרים שבסוף האצבעות שבולטים כשאדם כופף באצבעותיו ולתרומה ולקידוש ידים עד הפרק דהיינו סוף היד ורב ששת מיקל יותר דלתרומה נמי סגי עד הקשרים שבסוף האצבעות כמו לחולין ושמואל גריס בכולהו לפרק ומ''ה קאמר דל''ש בין לחולין בין לתרומה בכולהו עד סוף היד והא דלא ערבינהו בברייתא משום דחדא חדא שמעינהו וגרסינהו, ורבינו כתב סתם עד הפרק ואין בדבריו הכרע אלא שיש לנו לומר דמסתמא כשיטת הרי''ף רביה אמרה דסבר עד הפרק היינו סוף היד מקום חיבורה עם הזרוע: [[וכמה שיעור המים וכו'.]] הכי משמע בריש מסכת ידים ובפרק כל הבשר (שם דף ק''ז) א''ל ר''ש לאמימר קפדיתו אשיעורא כלומר שיהא במים רביעית א''ל אין: [[וכל שחוצץ בטבילה וכו'.]] ברייתא פרק כל הבשר (שם ק''ו) וכבר ביאר רבינו דברים החוצצים בטבילה פ''ב הלכות מקואות עיין עליו: [[וכל העולה למדת מקוה וכו'.]] בפי''א מהלכות מקואות כתב שדברים העולים למדת מקוה הם השלג והברד והכפור והגליד והמלח וטיט הנרוק וכתב עוד שם שאפילו הביא שלג בתחלה והניחו בשוקת וריסקו שם הרי זה מקוה שלם וכשר וכל זה שנוי בפ''ז דמקואות. וכתב רבינו עוד שם כלי שהיה בו רביעית מים כשרים לנטילת ידים ונתן לתוכו מעט מים פסולים לנטילת ידים הרי אלו כשרים נטל מן הכלי כשיעור שנתן ונשארה רביעית בלבד כשהיתה הרי זו פסולה מפני שהמים הפסולים השלימו שיעור הרביעית וטעמו מדגרסי' בפ''ב דזבחים (דף כ''ב) אמר ר''ל כל המשלים למי מקוה משלים למי כיור למי רביעית אינו משלים למעוטי מאי אמר רב פפא למעוטי נתן סאה ונטל סאה: 


! ה 
[[כל הצריך נטילת ידים וכו'.]] ומדאמרינן בפרק כל הבשר (חולין דף ק''ו) בחמי טבריא במקומם כ''ע לא פליגי וכמ''ש בסמוך אלמא טבילה מהניא בהו וכן בפ''ק דידים תנן דמים שנפסלו משתיית הכלב בקרקעות כשרים והיינו ודאי מדין טבילה ובפרק אין דורשין (חגיגה י''ח) תנן נוטלין לידים לחולין לתרומה ולקדש מטבילין וכיון דמדין טבילה אתי עלה פשיטא דבעינן דליהוי בהו שיעור מקוה וזהו שאמר [[רבינו ואם הטבילן במים שאין בהם שיעור מקוה]] ובפ''ק דמקואות הביא רבינו תוספתא דתני כל מקום שאדם טובל ידים וכלים טובלין אין אדם טובל אין ידים וכלים טובלין: [[כתב]] סמ''ג המטביל ידיו אין צריך שטיפה שתי פעמים ולא ניגוב ולא להגביה ידיו כדתניא בפרק שני דידים וכתב מהר''י ן' חביב ז''ל שלזה נתכוון רבינו במ''ש כל הצריך נטילת ידים והטבילם אינו צריך דבר אחר: [[ודע]] דהא דמצריך רבינו שיעור היינו במים שאינם נובעים שאינן מטהרים אלא באשבורן ולכך לא הזכיר כאן אלא מקוה אבל מי מעין אפילו כל שהוא מטבילין בהם גוף שכולו עולה בהם לדעת רבינו בפרק ט' מהלכות מקואות וכ''ש שמטבילין בהם את הידים כל שיש במים כדי לכסותם. [[ומ''ש רבינו שאין המים שאובין וכו': כתב]] הראב''ד זה אינו מחוור וכו' אם יש בהם ארבעים סאה בקרקע עכ''ל. דין זה שכתב הראב''ד בבעלי קריין הוא במשנה רפ''ח דמקואות ומכל מקום אין משם הכרח לומר דה''ה לנטילת ידים כיון דבשאר טמאין אין טובלין בהם. והא דפסל רבינו מים שאובין שבקרקע להטביל בהם את הידים ה''מ כשלא המשיכום אבל אם המשיכום ש''ד דהא אפילו לטבול בהם כל הגוף יש מחכמי המערב מורים להכשיר וכמ''ש רבינו בהלכות מקואות פ''ד ואף על פי שכתב שלא ראה מי שעשה מעשה בזה היינו להטביל בהם טבילת כל הגוף אבל להטביל ידים בהם לכולי עלמא כשר: 


! ו 
[[כל הנוטל וכו'.]] כל זה יתבאר בסמוך: [[וכתב]] רבינו יונה בפרק אלו דברים שאף על פי שהוא מטביל ידיו יברך על נטילת ידים כיון שטבולו זה מכח חיוב נטילה נעשה אותה אבל להטביל לא יברך שאין טבילה בכלל נטילה ועל הטבילה לא נצטווה מעיקר חיובו. וכתב הרשב''א שכן עיקר ושכך מצא בתשובת הגאונים: 


! ז 
[[מים שנשתנו וכו'.]] פ''ק דמסכת ידים נפל לתוך ידיו קומוס וקנקנתום ונשתנו מראיהן פסולין וסובר רבינו דהוא הדין אם נשתנו מחמת מקומן דמאי שנא: [[וכן אם נתגלו וכו'.]] פרק שני דע''ז (דף ל''ה) תנו רבנן מים שנתגלו לא ישפכם לר''ה וכו' ולא ירחץ בהם פניו ידיו ורגליו אחרים אומרים מקום שיש סירטא אסור מקום שאין סירטא מותר. ופסק רבינו כת''ק וס''ל ז''ל דכיון דלא ירחץ בהם ממילא פסולין לנטילת ידים ואפילו אם רחץ לא עלתה לו נטילה. ומיהו גלוי האוסר אותן נתבאר בדברי רבינו בהלכות רוצח ושמירת נפש וכתב הטור על דברי רבינו ואיפשר דהאידנא שאין חוששין לגלוי כשרים אף לנטילה ודברים נכונים הם: 


! ח 
[[כל מים שנעשה בהם מלאכה נעשו שופכין וכו'.]] פ''ק דידים עשה בהם מלאכה או ששרה בהם פתו פסולים. ומפרש רבינו דל''ש בכלים ול''ש בקרקעות נפסלו לפי ששמם מכלל השופכים מדלא מפליג בין כלים לקרקעות כדמפליג בנפסלו משתיית הכלב וכמ''ש בסמוך והיינו במים שאינן נובעים אבל במים נובעים או במי מקוה נראה מדברי רבינו דלא נפסלו בכך מדכתב מים שאובין שהדיח בהם כלים וכו' משמע דדוקא בשאובים הוא דפסל: [[הדיח בהם וכו'.]] משנה שם פ''ק דידים כלשון רבינו: [[מים שהנחתום וכו'.]] ג''ז שם פ''ק דידים מים שהנחתום מטביל בהם את הגלוסקים פסול שהוא מדיח ידיו בהם כשרים ומפרש רבינו שהוא מדיח ידיו שהוא חופן מהם. ומשמע מדברי רבינו בפירוש המשנה דהיינו כשלא נשתנו המים אבל אם נשתנו פסולים כמו שקדם ופשוט הוא: 


! ט 
[[וכל מים שנפסלו וכו'.]] ג''ז שם המים שנפסלו משתיית הבהמה בכלים פסולים ובקרקעות כשרים וכתב הרי''ף פרק אלו דברים י''א מים מלוחים שאין כלב יכול ללוק מהם ויש אומרים מים עכורים שקרובים להיות כטיט הנרוק וכתב הרא''ש בפרק כל הבשר דפירושא קמא עיקר אבל מדברי רבינו נראה שסובר דפירוש בתרא עיקר: [[חמי טבריא במקומן וכו'.]] בפרק כל הבשר (חולין דף ק''ו) חמי טבריא חזקיה אמר אין נוטלים מהם לידים ור''י אומר כל גופו טובל בהם ידיו לא כל שכן אמר רב פפא במקומן כ''ע לא פליגי דשרי למישקל מינייהו במנא כ''ע לא פליגי דאסור כי פליגי דפסקינהו בבת בירתא כלומר חריץ קצר והמים פונים שם ואין שם שיעור מקוה אבל מחוברים למקוה חזקיה סבר גזרינן בת בירתא אטו מנא ור''י סבר לא גזרינן וכתב הרי''ף פרק אלו דברים והלכתא כחזקיה דרביה דר''י הוא. ודע דבגמרא אמרינן כתנאי מים שנפסלו משתיית בהמה בכלים פסולים בקרקעות כשרים רשב''א אומר אף בקרקע טובל בהם כל גופו אבל לא פניו ידיו ורגליו השתא כל גופו טובל בהם ידיו ורגליו לא כל שכן אלא לאו דפסקינהו בבת בירתא דמר סבר גזרינן בת בירתא אטו מנא ומ''ס לא גזרינן ומאחר דקיימא לן כחזקיה דגזרינן בבת בירתא כרשב''א נמי קיימא לן דפסקינהו בבת בירתא פסולים לנטילת ידים ואם כן קשה למה לא כתב רבינו כן בפירוש גבי מים שנפסלו משתיית הכלב. ואפשר לומר דכיון דסתם לן תנא דידים כת''ק הוה ליה סתם במתניתין ומחלוקת בברייתא וכסתם מתניתין קיימא לן. ואם תאמר אם כן נימא דהלכתא כר''י דקאי כת''ק דסתם לן כוותיה וי''ל אף על גב דבגמרא אמרינן כתנאי לאו למימרא דלגמרי הוי כתנאי דהא אפשר לדחות ולומר דחזקיה דאמר אפילו כת''ק דע''כ לא גזר חזקיה אלא בחמי טבריא שאין פיסולן ניכר שהרי זכים הם ואין טעמם רע ופיסולם הוי מפני שתחלת ברייתן לא היו ראויים לשתיה מחמת חומם ואף על פי שעכשיו נתקררו עודם עומדים בפסולם ולכך אתי למימר דל''ש בת בירתא מכלי אבל בשאר מימות שנפסלו משתיית הכלב שפיסולם ניכר אם בטעמם אם במראיהם לא גזרינן והא דלא קאמר הגמרא הכי משום דלא משכח תשובה לר''י דליתי כרשב''א שתק ומוקי לה כתנאי אבל לענין פסק הלכה כיון דאפשר לאוקמא לחזקיה ככ''ע כוותיה נקטינן: [[ומה שכתב רבינו דפסולים למים אחרונים מפני שאינן ראויים לשתייה]] לכאורה היה נראה שאין הכוונה המים שנוטל אחר אכילה דמהי תיתי אלא הכוונה מים שניים הבאים לטהר את המים הראשונים וה''ה לכל מים הפסולים שפוסלים בין בראשונים בין בשניים וכך כתב רבינו בפ''ה מהלכות מקואות אבל קשה למה לא כתב כן בתחילת הזכירו פסול המים ועוד דבהדיא כתב בהקדמת מסכת ידים במשנה דלחולין אינו צריך מים שניים ולא כתב בהלכות אלו אלא דיני אוכל פת חולין ובהלכות מקואות כתב דיני אוכל תרומה וכן נראה מדבריו שם ואם כן צריך לומר דמים אחרונים שכתב כאן היינו מים שאחר הסעודה. אבל קשה היאך אשכחן פסול במים שאחר הסעודה ואפשר דלעולם אמים שניים דראשונים קרי אחרונים דאף על גב דלחולין אינו צריך מים שניים מכל מקום צריך להטיל רביעית מים על ידיו ואם הטיל חצי רביעית ממים כשרים לא יטיל חצי רביעית אחרון ממים פסולים ומצינו בלשון המשנה דקרי לשניים אחרון דתנן בפרק שני דמסכת ידים שאין המים האחרונים מטהרים אלא המים שעל גב היד: 


! י 
[[יש לנוטל וכו'.]] משנה פרק שני דידים נטל ידו אחת משטיפה אחת טהורה לשתי ידיו משטיפה אחת רבי מאיר מטמא עד שיטול מרביעית כלומר שאינן טהורות אבל צריך עוד שיטול מים שניים לטהר את אלו ושיהיה במים השניים ההם רביעית סובר רבינו דהיינו לרבי מאיר אבל רבנן פליגי עליה וסברי דנטל לשתי ידיו משטיפה אחת טהור והלכה כוותייהו וכן כתב בפירוש המשנה ועוד דההיא מתניתין לתרומה מיתניא דאילו לחולין א''צ מים שניים לדעת רבינו כמו שאבאר בסמוך: [[נוטלין ארבעה וכו'.]] משנה שם (פ''ב דידים) נוטלים ארבעה וחמשה זה בצד זה או זה על גב זה ובלבד שירפו שיבאו בהם המים. [[ומה שכתב ויהיה באותה השטיפה וכו',]] מדאמרינן בפרק כל הבשר (חולין דף ק''ז) אמר ליה רב ששת לאמימר קפדיתו אמנא אחזותא ואשיעורא אמר ליה אמנא ואחזותא קפדינן אשיעורא לא קפדינן דתניא מרביעית נוטלין לידים לאחד ואפילו לשנים ולא היא שאני התם דאתו משיירי טהרה. וכתב רבינו בפירוש המשנה בריש מסכת ידים דה''פ דהיינו דוקא במים שניים אבל במים ראשונים לא יהיו פחות מרביעית לכל אחד וסבת מה שהקלנו במים שניים והיותם ראויים בפחות מרביעית לפי שהרי כבר נטהרו במים ראשונים והוא אומרם בסבת זה שאני התם דאתו משיירי טהרה ואין אנו צריכין אלא מה שימשח כל היד בלבד הרי בהדיא שצריך רביעית לכל אחד ואחד. ומדברי רבינו שלא הזכיר בהלכות אלו מים שניים נראה שסובר דלפת חולין אין צריך מים שניים שכיון שנטל ידיו מרביעית אפילו בשטיפה אחת טהורות וכן נראה עוד מדבריו בפרק י''א מהלכות מקואות ומהקדמת פירושו למסכת ידים: 


! יא 
[[אין נוטלין מים וכו'.]] משנה פרק קמא דידים אין נותנין מים לידים לא בדפנות הכלים ולא בשולי המחץ ולא במגופת החבית ומשנה זו נשנית גם כן בפרק חמישי דפרה וכתב שם רבינו וכבר ביארנו בפרק שני מכלים שמחץ ר''ל הכלי השוקע מאליו בתוכו קערורית והוא אשר נקרא שולי המחץ. ובפרק שני דכלים שנינו חבית דפונה בשולי המחץ וכתב רבינו מחץ הוא כלי גדול מחרס ולו קצה דומה לו כדמיון בית יד והוא שולי מחץ ושוליים הם הקצוות וזאת החבית היא קטנה חקוקה בקצה האחד של מחץ להכניס היד בו בעת הגבהת המחץ ולזה לא תטמא לה שלא נעשה לקבלה עכ''ל. וכפי זה נראה שאפילו מקבל רביעית אין נוטלין בו לידים לפי שלא נעשה לקבלה וסמ''ג כתב דטעמייהו לפי שאין מחזיקין רביעית אלא אם כן סומכים אותם בשום דבר שאין יושבין אלא מסומכין וכן כתבו הגהות בשם הרמ''ך ובסמוך אכתוב שזה מחלוקת רש''י והתוספות: [[ומה שכתב רבינו ולא בחרסים: ואם תיקן המגופה וכו'.]] פרק כל הבשר (חולין דף ק''ז) אמר רבא מגופת חבית שתיקנה נוטלים ממנה לידים חמת וכפישה שתיקנן נוטלים מהם לידים שק וקופה אע''פ שמקבלים אין נוטלים מהם לידים, ופירש''י מגופת חבית שתיקנה חקקה לקבל רביעית אף על גב דמעיקרא לאו לאשתמושי בגווה עבידא ואין חללה עשוי לתוכו. והתוספות כתבו נראה דבלא חקיקה היא רביעית אלא שמשופעת ואינה יושבת אלא מסומכת ואין בית קיבול שלה חשוב כיון שאם בא להושיבה בלא סמיכה היו המים נשפכים ולא היה נשאר בה רביעית ותיקנה היינו שמרחיבה מלמטה עד שיושבת שלא מסומכת. ובשק וקופה פירש''י אין מלאכתן למים דרובן אין מקבלין מים עכ''ל. וחמת וכפישה הם מיני נודות של עור ותיקון דידהו אפשר דהיינו שיתפור אותן בענין שלא יהיו נקובין כלל. ומספר מצות גדול משמע שעשה להם בית מושב: [[ולא יתן לחבירו וכו'.]] משנה פרק קמא דידים ולא יתן לחבירו בחפניו מפני שאין נותנין לידים אלא בכלים וכתב שם רבינו לא יתן לחבירו בחפניו שלא ימלא ידיו וישפוך על ידי חבירו אשר רוצה לטהר ידיו: [[וכלים שנשברו וכו'.]] פרק כל הבשר אמר רבא כלי שניקב בכונס משקה אין נוטלין ממנו לידים ואם כן כי תנן ולא בדפנות הכלים היינו אע''פ שעדיין מקבל טומאה ואפילו הכי אין נוטלין בהם דאי לאו הכי רבא מתניתין אתא לאשמועינן. ויש לדקדק על דברי רבינו אמאי לא נקט כלישנא דרבא דאמר כלי שניקב בכונס משקה. ונראה לי שהטעם מפני ששיעור זה הוא לכלי המיוחד למשקין אבל אם הוא מיוחד לאוכלים אינו עולה מטומאתו עד שניקב במוציא זית ואם הוא גיסטרא שהוא כלי העשוי לקבל המשקים הדולפים אע''פ שלא ניקב אלא במוציא משקה טהור כדאיתא בסוף פרק המצניע (שבת דף צ''ה:) וכמו שכתב רבינו (בפרק י''ט מהלכות כלים) ורבא אורחא דמילתא נקט דבכלי המיוחד למשקין רגילים ליטול לידים ורבינו רצה לכלול דין כל הכלים בדבור אחד ולכן כתב סתם שאם נשברו שבירה המטהרת אותם מידי טומאתם כל אחד כפי דינו אין נותנים בהם לידים וסמך על מה שכתב בהלכות כלים דין כל כלי וכלי באיזה נקב עולה מטומאתו כנ''ל: [[ואפשר]] עוד שדעתו לומר דכונס משקה דנקט רבא אורחא דמילתא נקט שדרך ליטול לידים בכלי חרס ומינה נילף שאם בא ליטול בכלי שטף נקוב שיעור הנקב כשיעור ליטהר מידי טומאה ומפני כך סתם וכתב דבנשבר שבירה המטהרתו מידי טומאה תליא מילתא כל כלי וכלי כדינו. וכתב סמ''ג שאם ניקב נקב קטן פחות מכונס משקה ומחזיק רביעית למטה מן הנקב ובאים המים דרך הנקב על ידיו טהורות אפס הנוטל מן המים העוברים חוץ לנקב ונופלים דרך שפת הכלי פסולות כיון שבאו על הנקב דמן הנקב ואילך אין תורת כלי עליו אלא למטה מן הנקב יש תורת כלי עליו כיון שלא ניקב בכונס משקה עד כאן לשונו. ומשמע מדבריו שאם ניקב בכונס משקה אפילו שנוטל דרך הנקב לא נטהרו ידיו דאין תורת כלי עליו כלל אפילו מן הנקב ולמטה. אבל הרא''ש כתב בפרק כל הבשר וכלי שניקב ומחזיק רביעית למטה מן הנקב מותר ליטול דרך הנקב אבל לא דרך פיו דלמעלה מן הנקב לא חשיב כלל וכן כתב בספר התרומה ומשמע דבכל נקב אמרו אפילו הוא יותר מכונס משקה. ובתרומת הדשן נסתפק בדברי רבינו אם הם דוקא בניקב בכונס משקה בשוליו שאינו מחזיק רביעית למטה מן הנקב אבל אם מחזיק רביעית מן הנקב ולמטה כשר או (אי) אפילו בכה''ג נמי פסול. ונראה דמאי דמספקא לתרומת הדשן פשיטא ליה לטור דלדעת רבינו אינו נפסל בניקב בכונס משקה אלא אם כן אינו מחזיק רביעית מן הנקב ולמטה אבל אם מחזיק רביעית מן הנקב ולמטה כשר ולישנא דרבינו הכי דייק שכתב כלי שנשבר ולא כתב כלי שניקב דכיון דאינו מחזיק רביעית מן הנקב ולמטה הרי הוא כאילו נשבר דמטעם זה הוא עולה מטומאתו בכך. וכן מצאתי להרשב''א שכתב בתורת הבית וזה לשונו כלי שניקב נקב גדול עד שהוא מכניס משקים כשאדם מושיבו על המים הרי זה פסול במה דברים אמורים בזמן שניקב בשולי הכלי עד שאינו מקבל רביעית מן הנקב ולמטה אבל אם מקבל רביעית מן הנקב ולמטה כשר במה דברים אמורים בכלי שאין שבירה זו מעלה אותו מטומאתו אבל כלי שניקב או נשבר שבר המעלה אותו מטומאתו פסול לפי שאין זה כלי אלא שבר כלי עכ''ל. נראה דמשכחת לה כלי העולה מטומאתו בניקב פחות מכונס משקה כגון שהוא גיסטרא וכדאמרינן בסוף פרק המצניע שהוא עולה מטומאתו בניקב במוציא משקה וכתבו רבינו בפרק י''ט מהלכות כלים ומדברי רבינו שם נראה שהוא סובר כדברי הרשב''א דבסתם כלים דניקבו בכונס משקה מעלה אותן מטומאתם דוקא כשאין מחזיקין רביעית מן הנקב ולמטה אבל אם הם מחזיקין רביעית עדיין שם כלי עליהן שאפילו שבר כלי אם הוא מחזיק רביעית כתב שהוא מטמא בפרק שני ובפרק שלישי דמסכת כלים ואע''פ שכתב בפרק זה אין נוטלין לידים בדפנות הכלים ולא בשולי המחץ ולא בחרסים ולא במגופת החבית לאו משום שבר כלי פסל להו אלא מפני שאינן מקבלין שלא מסומכין דומיא דמגופת חבית דנקט בהדייהו. ואע''פ שכתב ואם תיקן המגופה לנטילה נוטלים ממנה לידים הוא הדין דמהני תיקון לאידך אלא לישנא דרבא נקט דאמגופה אמרה בפרק כל הבשר דאם תיקנה נוטלין ממנה לידים ורבא חדא מנייהו נקט והוא הדין לאינך אי נמי לרבותא נקט מגופה אע''פ שאין חללה עשוי לקבלה מהניא בה תיקון וכל שכן לדפנות כלים ודומיהם: 


! יב 
[[בכל הכלים נוטלים לידים ואפילו בכלי גללים וכלי אדמה וכו'.]] משנה פרק קמא דמסכת ידים בכל הכלים נוטלין לידים אפילו בכלי גללים בכלי אבנים בכלי אדמה כלומר אע''פ שכלי גללים אינן מקבלין טומאה וכן כלי אדמה והם כלי חרס שלא הוסקו בכבשן וגם הם אין מקבלין טומאה נוטלין מהן לידים: [[ומה שכתב והוא שיהיו שלמים,]] כבר נתבאר והוצרך לכתוב כאן רבינו זה משום דלא תימא כי חיישינן לשבירה דכלי היינו בכלים המקבלים טומאה דכיון דמעיקרא מקבלי והשתא לא מקבלי בטלו מתורת כלי אבל כלי גללים וכלי אדמה כיון דמעיקרא נמי לא מקבלי טומאה השתא נמי כי ניקבו לא בטל מהם תורת כלי קמ''ל דלא מפלגינן כיון דגמרא לא מפליג בינייהו: [[כלי שאינו מחזיק רביעית או אין בו רביעית וכו'.]] בפרק כל הבשר (חולין דף ק''ז) אמר רבא כלי שאין בו רביעית אין נוטלין ממנו לידים איני והא אמר רבא כלי שאין מחזיק רביעית אין נוטלין ממנו לידים הא מחזיק אע''ג דלית ביה לא קשיא הא לחד הא לתרי דתניא מי רביעית נוטלין לידים לאחד ואף לשנים שמעינן מהא דלחד תרתי בעינן שיחזיק רביעית ושיהיה בו רביעית: 


! יג 
[[הכל כשרים וכו'.]] סוף פרק קמא דמסכת ידים הכל כשרים ליתן לידים אפילו חש''ו מניח חבית בין ברכיו ונוטל ומטה החבית על צדה ונוטל והקוף נוטל לידים ר' יוסי פוסל בשנים אלו. ופירש רבינו הקוף בלשון ערב קד''ר אמר ר' יוסי שהוא פסול בששפך המים על היד וכן אינו ראוי אצלו שיטה הכלי וישפכו המים ממנו על הידים ויהיה האדם עצמו אשר הטה אותם עד שישפכו המים על ידו ואין הלכה כר' יוסי: [[וכתב]] הראב''ד והלא אמרו בגמרא דחולין וכו' אבל הקוף ולא כלום עכ''ל: [[וי''ל]] שדעת רבינו לומר דהא ודאי כת''ק קי''ל ומ''ש בגמרא דבעינן דליתו מכח גברא לאו למעוטי כי אתו מכח קוף אלא למעוטי כי אתו מנפשייהו בלא כח שום בעלי חיים ואפשר דקוף לאו דוקא אלא ה''ה לכל ב''ח אלא דאורחא דמילתא נקט ואפילו תימא קוף דוקא לא אתא למעוטי אלא כי אתו מנפשייהו בלא כח אדם ובלא כח הקוף. וטעמא דר''י דפסל במטה חבית על צדה משום דבעינן כח אדם וליכא שהרי כשהוא מטה את החבית ומניחה כך מוטה על צדה המים יוצאים מאיליהם ות''ק מכשיר משום דכיון שהאדם הטה את החבית אפילו הלך וישב לו אח''כ והחבית שופכת מים כל היום כולו מחמת הטייתו כח גברא הוא ולא דמו לשוקת דהתם כיון ששפך הדלי בשוקת כבר פסק כח אדם וכך הם דברי רבינו שמשון בפרק קמא ועוד דכיון דאיכא כח כלי לא דמי לדין השוקת שכתב רבינו בסמוך דהתם ליכא כלי כמ''ש. ויש הוכחה למה שכתבתי דכח אדם לאו דוקא שכתב רבינו לעיל בפרק זה כל הנוטל ידיו צריך ליזהר בד' דברים וכו' שיהיו המים באים מכח נותן וכן לקמן בסמוך בדין השוקת כתב שהרי אין כאן נותן על ידיו הרי שלא הקפיד על כח אדם אלא על כח נותן יהיה אדם או זולתו ואע''פ שבסוף דבריו בדין השוקת כתב עד שנמצאו המים שטפו על ידיו מכח נתינת אדם נמשך אחר לשון הגמרא וכבר גילה דעתו דכח אדם לאו דוקא. ועוד דכשהזכיר כח אדם היינו כשיהיו ידיו קרובות לשפיכת הדלי דהתם קושטא דמילתא היא שבאו עליו מכח אדם אבל ברישא דלא עלתה לו נטילה נזהר מלכתוב שהרי אין כאן כח אדם דהוה משמע דכח אדם דוקא בעינן וכתב שהרי אין כאן נותן על ידיו והא דנקט השוקת שדולה אדם רבותא קאמר אפילו שאדם הוא הדולה לא עלתה לו נטילה וכבר ביאר הטעם מפני שאין כאן נותן על ידיו הא אילו הוה נותן אע''פ שאינו אדם עלתה לו נטילה ובסוף הלכות מקואות כתב גם כן שאין נוטלים לידים אלא מכח נותן וכן פעמים ושלש באותו פרק הזכיר כח נותן ולא הזכיר כח אדם. וכתב ה''ר יונה בפרק אלו דברים שכן דעת רב יהודאי גאון דהלכה כת''ק וכן פסק הרשב''א בפרק כל הבשר ובת''ה: 


! יד 
[[השוקת שדולה וכו'.]] בפרק כל הבשר (חולין ק''ז) אמר רב פפא האי אריתא דדלאי אין נוטלין ממנו לידים דלא אתו מכח גברא ואי מקרב לגבי דולא דקא אתו מכח גברא נוטלין ממנו לידים ואי בזיע דולא בכונס משקה מילף לייפי ומטביל בה את הידים. ופירש''י האי אריתא צינור ששופכין לו מים מן היאור בדלי והוא מוליך מים לשדות אין נוטלין ממנו לידים לתת ידיו לתוכו ויקלחו המים לתוכן דלא מכח גברא אתו שכבר עבר כח השופך ואין כאן לא נטילה ולא טבילה נטילה דלאו מכח גברא קא אתו טבילה נמי בצינור ליתא שאין כאן שיעור מקוה ואי מקרב לגבי דולא כשהדולא שופך זה נותן ידיו סמוך למקום שפיכה והמים מקלחים מכח השפיכה לתוך ידיו ש''ד ואי בזיע דולא בכונס משקה והשופך שופך דרך פיו לצינור והנקב מקלח מאחוריו ליאור מילף לייף הצינור עם היאור ע''י כלי ומטבילין בצינור את הידים דלאו טבילה חמורה היא ודיה בחיבור זה. והרי''ף כתב מימרא זו פרק אלו דברים והוא גורס ואי בזיע דולא בכונס משקה אין נוטלין ממנו לידים דלאו כלי הוא וכתב עליו הרא''ש ולפי זה ג''כ אין מטבילין בו דלא חשיב חיבור בהכי כי היכי דלא חשיב חיבור לענין טבילת כל הגוף ונראה שכך היתה גירסת רבינו ולא הוצרך לכתוב שאם ניקב בכונס משקה אין נוטלין ממנו לידים לפי שסמך על מ''ש כלים שנשברו שבירה המטהרת אותם וכו': 


! טו 
[[מים שנסתפק לו וכו'.]] משנה פרק שני דמסכת ידים ספק עשה בהן מלאכה ספק לא עשה בהן מלאכה ספק יש בהן כשיעור ספק אין בהן כשיעור ספק טמאים ספק טהורים ספיקן טהור מפני שאמרו ספק הידים ליטמא ולטמא ולטהר טהור: [[ומ''ש רבינו ספק נטל ידיו וכו'.]] כן פי' הוא ז''ל על משנה י''א דפ''ד דמסכת טהרות. ואפשר שסובר שזהו מ''ש בפרק במה אשה (שבת ס''ב:) אבל משא ולא משא לית לן בה אע''פ שרש''י מפרש שם בענין אחר ואע''ג דאסיקנא התם דלאו מילתא היא לאו משום דדינא הכי אלא כדי שלא יבא לידי עניות וכדמשמע מדמוכח לה מדאמר רב פפא אנא משאי מלא חפנאי מיא וכו' וה''ה לשאר ספקות דתנן דטהור דכי היכי דלא ליתי לידי עניות מיהא צריך לחזור וליטול: [[כתב]] הראב''ד אם יש לו מים וכו' והוציא עצמך מן הספק עכ''ל. וי''ל שאם היה כן לא הוו שתקי רבנן מלהזכיר כן ואע''ג דאמרינן בפרק אין מעמידין (דף ל''ז:) לענין ספק טומאה דאמרינן ליה הרי מקוה לפניך קום טבול שאני ידים שאין להם עיקר בדאורייתא: 


! טז 
[[מים הראשונים צריך שיגביה ידיו וכו'.]] פרק קמא דסוטה (דף ד') אמר רב מים ראשונים צריך שיגביה ידיו למעלה אחרונים צריך שישפיל ידיו למטה תנא הנוטל ידיו צריך שיגביה ידיו למעלה שמא יצאו מים חוץ לפרק ויחזרו ויטמאו את הידים ודברי רבינו הללו מתבארים במה ששנינו ריש פ' מסכת ידים וכתבו פרק י''א מהלכות מקואות הידים מתטמאות ומתטהרות עד הפרק כיצד נטל את הראשונים עד הפרק ונטל המים השניים חוץ לפרק וחזרו מחוץ הפרק לידיו ידיו טהורות שהמים השניים טהורים נטל את הראשונים והשניים חוץ לפרק וחזרו לידו נטמאת ידו שהמים הראשונים שחוץ לפרק טמאין מחמת ידיו ואין המים השניים מטהרין מים שחוץ לפרק ולפי שחזרו המים שחוץ לפרק לידיו טמאות עכ''ל. ונראה מכאן שאם נטל ידיו בשטיפה אחת אינו צריך להגביה ידיו שהרי אין שם מים טמאים שיחזרו ויטמאו את הידים וגם חוץ ליד לא נטמאו דהא טומאתן אינה אלא עד הפרק כנ''ל ומצאתי סעד לזה שכתב סמ''ג וראיתי בתוספתא שהמטביל ידיו אין צריך להגביה ידיו ולא לנגב ידיו עכ''ל. ובודאי טעמם לפי שאין שם מים טמאות וכמו שכתבתי: [[ועל מ''ש רבינו ומים אחרונים צריך שישפיל ידיו: כתב]] הראב''ד והוא יותר טוב שלא תעבור הזוהמא על מקום שלא הגיע תחלה עכ''ל. כלומר עוד טעם אחר יש שראוי להשפיל ידיו שאם יגביהם אולי תעבור הזוהמא בכל היד במקום שהיה נקי שהוא לא אכל אלא בראשי אצבעותיו זה נראה לי ברור בכוונתו ובעל מ''ע הפליג דעתו לדעת אחרת ואין דעתי נוחה בכך: [[מים ראשונים וכו'.]] ברייתא פרק כל הבשר (חולין דף ק''ה) ראשונים נוטלין בין בכלי בין ע''ג קרקע אחרונים אין נוטלין אלא על גבי כלי ואמרי לה אין נוטלין על גבי קרקע איכא בינייהו קינסא. ופירש''י קינסא שפאי עץ וקסמים למ''ד כלי הכא לאו כלי הוא למ''ד אין נוטלין על גבי קרקע ש''ד. ונראה שרבינו פוסק לחומרא ולא ידעתי למה כיון דמידי דרבנן הוא ואפשר דטעמא משום דלישנא קמא לישנא דגמרא ואידך בלשון אמרי לה. א''נ י''ל דמשום דמילתא דסכנתא היא נקט לחומרא דמפרש התם דטעמא דאין נוטלין על גבי קרקע הוי משום רוח רעה: [[מים ראשונים נוטלין וכו'.]] ג''ז ברייתא שם מים ראשונים ניטלין בין בחמין בין בצונן אחרונים אין ניטלין אלא בצונן מפני שהחמין מפעפעין את הידים ואין מעבירין את הזוהמא מים ראשונים ניטלין בין בחמין בין בצונן אמר רב יצחק בר יוסף אמר ר' ינאי ל''ש אלא שאין היד סולדת בהם אבל היד סולדת בהם אין נוטלין בהם ואיכא דמתני לה אסיפא אחרונים אין ניטלין אלא בצונן אבל בחמין לא אמר רב יצחק בר יוסף אמר ר' ינאי ל''ש אלא שהיד סולדת בהם אבל אין היד סולדת בהן ניטלין מכלל דראשונים אע''פ שהיד סולדת בהם מותר ופסק רבינו כלישנא בתרא. וכתב רבינו בחמי האור לאפוקי חמי טבריא כמ''ש בסמוך וצריך דקדוק בלשון רבינו למה כתב אבל אם היו פושרין וכו' שממה שכתב והוא שיהיו חמין וכו' שמעינן לה ואפשר דלהתיר ליטול בהם לכתחלה איצטריכא ליה דלא תיסק אדעתין דלכתחלה לא יטול בפושרים כדי שלא יבא ליטול בחמין: 


! יז 
[[נוטל אדם ידיו וכו'.]] ג''ז שם (ק''ו ק''ז) אמר רב נוטל אדם ידיו שחרית ומתנה עליהם כל היום כולו א''ל רבינא לבני פקתא דערבות כגון אתון דלא נפישי לכו מיא משו ידייכו צפרא ואתנו עלווייהו לכולי יומא איכא דאמרי בשעת הדחק אין שלא בשעת הדחק לא ופליגא דרב ואיכא דאמרי אפילו שלא בשעת הדחק נמי והיינו דרב. ופסק רבינו כלישנא דקאמר דאפילו שלא בשעת הדחק שהרי סתם דבריו ולא חילק בין בשעת הדחק לשלא בשעת הדחק וכ''פ ה''ר יונה וכתב לא מפני שהוא לשון אחרון שאינו נקרא לשון אחרון אלא כשהלשון הראשון מביא הגמרא בסתם והלשון אחרון בלשון איכא דאמרי אבל היכא ששניהם מביא אותם בלשון איכא דאמרי לא נקרא לשון אחרון אלא הטעם הוא מפני שהנטילה מדרבנן ובשל סופרים הלך אחר המיקל. ול''נ עוד טעם אחר שכל מה שאנו יכולים למעט במחלוקת יש לנו למעט ולהכי נקטינן כלישנא דקאמר אפילו שלא בשעת הדחק והיינו דרב ולא תיקשי להאי לישנא ממאי דאמר רבינא לבני פקתא דערבות אתון דלא נפישי לכו מיא וכו' דמשמע טעמא דלא נפישי להו מיא אבל שלא בשעת הדחק לא דאיכא למימר דה''ק אתון דלא נפישי לכו מיא אתם צריכין להתנות דאילו הוה שכיח לכו מיא לא הייתם צריכין ליכנס בטורח זה. [[ומ''ש רבינו והוא שלא יסיח וכו']] פשוט הוא ממתניתין דפרק ששי דמסכת טהרות וכ''כ רש''י ומתנה עליהם לאכילה ובלבד שיזהר מלטנפם ולטמאם: 


! יח 
[[לט אדם וכו'.]] ג''ז שם (ק''ז) איבעיא להו מהו לאכול במפה מי חיישינן דילמא נגע או לא ת''ש דשמואל אשכחיה לרב דקא אכיל במפה א''ל עבדין כדין א''ל דעתי קצרה עלי כלומר אסטניס אני שאע''פ שנטלתי ידי אי אפשי לאכול בידי ואמרינן בתר הכי אמר רב תחליפא בר אבימי אמר שמואל התירו מפה לאוכלי תרומה ולא התירו מפה לאוכלי טהרות. ופי' רש''י התירו מפה לאוכלי תרומה דכהנים זריזים הם ולא נגעי ולא התירו לאוכלי חוליהן בטהרה לפי שאינן למודין להשמר כמו כהנים: [[וכתב]] ה''ר יונה ונראה דכ''ש לשאר בני אדם שאינן אוכלים חוליהם בטהרה ואינן נזהרים כל כך שאין להם לאכול פת וכל דבר שטיבולו במשקה ע''י מפה דגזרינן דילמא נגעי וזאת היתה דעת הראב''ד שכתב והלא לא התירו מפה אלא לאוכלי תרומה בלבד עכ''ל. אבל דעת רבינו דתרומה וחולין שנעשו בטהרה דינם שוה ברוב הדברים ומן הדין היה לגזור בשניהם דילמא נגעי אלא משום דכהנים זריזים הם לא גזרו בתרומה ומ''מ שאר חולין שאינן נאכלים בטהרה לא חמירי כולי האי למגזר בהו ותדע דאל''כ הל''ל התירו מפה לאוכלי תרומה ולא התירו מפה לאוכלי חולין ומדנקט טהרות משמע דלאוכלי טהרות דוקא הוא דלא התירו והא דשמואל אשכחיה לרב וכו' וא''ל עבדין כדין חולין בטהרה הוא דהוה אכיל ומשום הכי א''ל עבדין כדין שרב אוכל חולין בטהרה וכדאיתא בירושלמי פרק קמא דשבת ר' חייא מפקיד לרב אי את יכיל למיכל כולי שתא בטהרה אכול ומשום דחולין בטהרה הוה אכיל א''ל שמואל עבדין כדין ואהדר איהו דעתי קצרה עלי אבל אם לא היה אוכל חולין בטהרה לא הוה אמר ליה שמואל עבדין כדין ולא הוה צריך איהו לאהדורי דעתי קצרה עלי: [[המאכיל לאחרים אינו צריך נטילת ידים וכו'.]] (שם ק''ו:) מסקנא דגמרא והלכתא אוכל מחמת מאכיל צריך נטילת ידים מאכיל עצמו אינו צריך נטילת ידים: [[ומ''ש ה''ה לאוכל במגריפה וכו'.]] פשוט הוא וכ''כ ה''ר יונה ז''ל בפרק אלו דברים: 


! יט 
[[אסור להאכיל מי שלא נטל ידיו ואע''פ שהוא נותן לתוך פיו וכו'.]] ברייתא שם והשמש שלא נטל ידיו אסור ליתן פרוסה לתוך פיו וסובר רבינו דלרבותא נקט לתוך פיו אע''ג שאינו נוגע וכ''ש שאסור ליתן בידו: [[ואסור לזלזל וכו'.]] בפ''ה דעדיות את מי נידו את אלעזר בן חנוך שפקפק בנטילת ידים: [[אפילו אין לו מים וכו'.]] למד כן ממעשה דר''ע בבית האסורים בפרק עושין פסין (עירובין כ''א). ומכאן אני אומר שמ''ש רבינו בסמוך לט אדם את ידיו וכו' היינו מי שא''א לו למצוא יותר אבל כל שאפשר לו למצוא מים ואפילו אין לו אלא כדי שתייה לא יאכל בלא נטילה: 


! כ 
[[וכל האוכל וכו'.]] פרק קמא דסוטה (דף ד') מימרא: [[ותכף לנטילת ידים וכו'.]] פרק כיצד מברכין (ברכות מ''ב) מימרא דר' חייא בר אשי אמר רב תיכף לנטילת ידים ברכה ופירש''י לנטילת ידים דמים אחרונים ברכת המזון ולא יאכל כלום עד שיברך על מזונו עכ''ל. ומשמע מדברי רבינו ורש''י דלהפסיק בדבור בין מים אחרונים לברכה מותר והטעם שלא פי' תכף לנטילת ידים ברכה שלא יפסיק ביניהם אפילו בדבור משום דלקמן אמרינן אין מסיחין על כוס של ברכה כלומר משמזגו את הכוס אסור לדבר ואם איתא אף קודם שמזג את הכוס אסור דתכף לנטילת ידים ברכה אלא ודאי לא איתמר תכף לנטילת ידים ברכה אלא לענין שלא יאכל וישתה עד שיברך. ונראה שאם אמרו הבו וניטול ידינו מותר לאכול ולשתות ובתנאי שיחזור ויברך בתחלה דלא גרע מגמר בלבו מלאכול שצריך לחזור ולברך כמבואר בדברי רבינו פ''ד מהלכות אלו: 

~ הלכות ברכות - פרק שביעי




! א 
[[מנהגות רבות וכו'.]] בפרק שלשה שאכלו (ברכות מ''ו) אמר ליה ריש גלותא לרב ששת אע''ג דרבנן קשישי אתון פרסאי בצורכי סעודה בקיאי מינייכו בזמן שהם שתי מטות גדול מיסב בראש ושני לו למעלה הימנו ובזמן שהם שלש גדול מיסב באמצע שני לו למעלה הימנו שלישי לו למטה הימנו. אמר ליה וכי בעי לאשתעויי מתריץ תרוצי ויתיב ומשתעי בהדיה אמר ליה שאני פרסאי דמחוי להו במחוג. ופירש''י ז''ל בזמן שהם שתי מטות רגילים היו לאכול בהסיבה על צדו השמאלית מוטה ורגליו לארץ איש איש על מטה אחת בזמן שהם שנים גדול מיסב בראש כלומר מיסב תחילה על מטתו ושני לו למעלה הימנו מטת השני לצד מראשותיו של גדול ובזמן שהם שלשה גדול מיסב באמצע שני לו למעלה הימנו שלישי לו למטה ממנו לצד מרגלותיו א''ל רב ששת לריש גלותא וכי בעי לאשתעויי מתריץ תרוצי ויתיב ואם רצה הגדול לדבר עם שני לו צריך הוא לזקוף עצמו ממסיבתו לישב זקוף דכל זמן שהוא מוטה אינו יכול לדבר עמו לפי שהשני לו אחורי ראשו של גדול הוא ופני הגדול מסובין לצד אחר וטוב לו שישב שני לו למטה ממנו וישמע דבריו כשהוא מוטה. במחוג מראים בידיהם ובאצבעותיהם ברמיזה. מים ראשונים מהיכן מתחילין א''ל מן הגדול כלומר רב ששת א''ל לר''ג מהיכן מתחילין פרסיים מים ראשונים אמר ליה מן הגדול. ישב הגדול וישמור ידיו עד שנוטלים כולם אמר ליה לאלתר מייתו תכא קמיה. ופירש רש''י לאלתר מייתו תכא קמיה שלחן שלו מביאים מיד לפניו ואוכל ולפני כל אחד ואחד היו מביאין שלחן קטן. אמר רב ששת אנא מתניתא ידענא דתניא כיצד סדר הסיבה בזמן שהם שתי מטות גדול מיסב בראש שני לו למטה ממנו בזמן שהם שלש מטות גדול מיסב בראש שני לו למעלה הימנו שלישי לו למטה הימנו מים ראשונים מתחילין מן הגדול ופירש''י מתחילים מן הגדול ולאלתר מעיילי תכא קמיה עכ''ל. ויש לתמוה על רבינו שכתב סתם שהגדול נוטל ידיו תחלה ולא חילק בין היכא דמייתו תכא קמיה לאלתר להיכא דלא מייתו תכא קמיה לאלתר. ואפשר לומר שסובר רבינו דמאחר דהדר רב ששת למתניתין מים ראשונים מתחילים מן הגדול היינו לומר דלעולם מתחילים מן הגדול ואפילו לא מייתו תכא לאלתר קמיה ואע''ג דאיהו אקשי לר''ג ישב גדול וישמור עד שנוטלים כולם מבדק הוה בדיק לר''ג אבל לפום קושטא כי ישמור ידיו עד שנוטלים כולם לית לן בה והיינו דמתניתין קתני סתם מתחילין מן הגדול ולא מפלגא. ואמאי דתניא שני לו למטה הימנו פירש''י שאם הוצרך גדול לספר עמו לא יהא צריך לזקוף ובזמן שהן שלשה שני לו למעלה ואם בא לספר מספר עם השלישי ואם בא לספר עם השני לו טוב הוא שיזקוף ואל ישפיל את השני לו לפני קטן ממנו שיהא הוא למטה וקטן ממנו למעלה ממנו. ופסק רבינו כרב ששת: 


! ב 
[[בעל הבית וכו'.]] ג''ז שם (דף מ''ו) רבי זירא חלש וכי אתפח עבד ר' אבהו סעודתא לכולהו רבנן כי מטא למשרא א''ל ר' זירא לשרי לן מר א''ל לא סבר לה מר להא דר' יוחנן דאמר ב''ה בוצע שרא להו כי מטא לברוכי א''ל נבריך לן מר א''ל לא סבר לה מר להא דרב הונא דמן בבל דאמר בוצע מברך. ואיהו כמאן ס''ל כי הא דא''ר יוחנן משום רשב''י בעל הבית בוצע ואורח מברך בעל הבית בוצע כדי שיבצע בעין יפה ואורח מברך כדי שיברך לבע''ה. [[ומ''ש רבינו ואם היו כולם בע''ה וכו']] נ''ל שכתב כן ליישב הני תרי לישני דאר''י משום רשב''י כשיש שם אורח ואידך לישנא דבוצע מברך כשכולן בעלי בית ומסתמא גדול שבהם הוא שבוצע והתוספות גם כן כתבו ליישבם. [[ומ''ש ומשלים הברכה]] היינו מדאסיקנא בפרק כיצד מברכין (שם ל''ט:) והלכתא כרבה דאמר מברך ואח''כ בוצע ופירש''י גומר כל הברכה ואח''כ מפריס הפרוסה דכליא ברכה אפת שלם: 


! ג 
[[אין הבוצע וכו'.]] פרק כיצד מברכין (שם מ') אמר רבא בר שמואל א''ר חייא אין הבוצע רשאי לבצוע עד שיביאו מלח או ליפתן לפני כל אחד ואחד רבה בר שמואל איקלע לבי ריש גלותא אפיקו ליה ריפתא ובצע להדיא אמרו ליה הדר ביה מר משמעתיה אמר לית דין צריך בשש. ונראה שמפרש רבינו כמו שפירש הערוך שבשש שם הליפתן כי היאכל תפל מבלי מלח תרגומו כמא דלא מתאכיל בשש מדלית מלחא ואמר אין פת זה צריך ליפתן וכיון דאין דעתי לאכול עמו ליפתן איני צריך להמתין עד שיביאו ליפתן: [[ואינו בוצע וכו'.]] נראה דהיינו מדאמרינן בפ''ג שאכלו (שם דף מ''ו) בע''ה בוצע כדי שיבצע בעין יפה. [[ומ''ש ולא פרוסה גדולה]] הוא מדאמרינן פרק כיצד מברכין (שם ל''ט:) ובפרק כל כתבי (שבת קי''ז) ר' זירא הוה בצע אכולה שירותא כלומר בשבת היה בוצע פרוסה גדולה שהיה די לו לכל הסעודה א''ל רבינא לרב אשי והא מתחזי כרעבנותא א''ל כיון דכל יומא לא עביד הכי והאידנא קא עביד לא מתחזי כרעבתנותא. ושנינו במסכת דרך ארץ זוטא פ''ד לא יאחוז פרוסה כביצה בידו בפעם אחת והעושה כן ה''ז רעבתן: [[ואינו בוצע אלא ממקום שנתבשל יפה וכו'.]] פרק חלק (סנהדרין דף ק''ב): 


! ד 
[[מצוה מן המובחר וכו'.]] פרק כיצד מברכין (ברכות ל''ט) איתמר הביאו לפניהם פתיתין ושלמים אמר רב הונא מברך על הפתיתים ופוטר את השלמים ור' יוחנן אמר שלימה מצוה מן המובחר אבל פרוסה של חיטין ושלימה מן השעורים ד''ה מברך על הפרוסה של חיטין ופוטר את השלימה של שעורים ואסיקנא דירא שמים יצא ידי שניהם מניח שלימה בתוך הפרוסה ובוצע ופסק רבינו כר' יוחנן לגבי רב הונא דהא הלכה כר''י לגבי רב וכ''ש לגבי רב הונא תלמידו וכן פסקו התוספות. ומפרש רבינו ובוצע משתיהן ומדכתב מצוה מן המובחר לבצוע ככר שלימה משמע דבאיכא פתיתין מיירי ומדלא חילק בין פתיתין גדולים לקטנים משמע בהדיא דאפילו בפתיתין גדולים ושלמים קטנים מצוה מן המובחר בשלמים וכדברי המפרשים שכתבו דרב הונא ור''י בפתיתין גדולים ושלמים קטנים פליגי והלכה כר''י: [[בשבתות ובי''ט וכו'.]] שם ובפרק כל כתבי (שבת קי''ז:) אמר רבי אבא ובשבת חייב לבצוע על שתי ככרות מ''ט לחם משנה כתיב אמר רב אשי חזינא ליה לרב כהנא דנקיט תרתי ובצע חדא אמר לקטו כתיב כלומר דמשמע אחיזה אבל בציעה לא כתיב משנה וכיון דטעמא משום לקטו לחם משנה ודאי דה''ה לימים טובים דהא מן לא היה יורד בימים טובים כן כתב הרי''ף בפרק ע''פ: 


! ה 
[[הבוצע נותן פרוסה וכו' אלא א''כ היה אבל.]] באיכה רבתי: [[וכתב]] ה''ר מנוח בשם הגאונים דבשבת פורס כדרכו שאין אבילות בשבת: [[והבוצע הוא פושט ידיו וכו'.]] ברייתא פ' שלשה שאכלו (ברכות מ''ז) הבוצע הוא פושט ידו תחלה ואם בא לחלוק כבוד לרבו או למי שגדול ממנו הרשות בידו: [[ואין המסובין רשאים לטעום וכו'.]] שם מימרא דרב יהודה בריה דרב שילת משמיה דרב: [[ואין הבוצע וכו'.]] שם מימרא דרבה בר בר חנה אין הבוצע רשאי לבצוע עד שיכלה אמן מפי העונין רב חסדא אמר מפי רוב העונין כך הגירסא בספרים אך הרי''ף ז''ל גורס אין הבוצע רשאי לטעום עד שיכלה אמן מפי רוב המסובין וכו' והיא גירסת רבינו ודא ודא אחת היא: [[ואם רצה הבוצע וכו'.]] שם ברייתא כתבתיה בסמוך ואם תאמר כיון דקתני רבינו שאין המסובין רשאים לטעום וכו' מה צורך לכתוב שהבוצע פושט ידו תחילה שכיון שאינן יכולין לטעום עד שיטעום הוא פשיטא שהוא פושט ידו תחלה לטבל בליפתן. ונ''ל דה''ק שאחר שטעמו כל המסובין ברכת המוציא אחר כך כשיתחילו לאכול הבוצע פושט ידו ומכניס ידו בקערה תחילה וכן כתבו בתוס' ופירשו עוד דה''ק אין המסובין רשאים לטעום היינו להקדים ולבצוע מן הפת שבצע המברך אבל אחר שנתן לכל אחד חלקו אין קפידא ועדיין צ''ע למה איחר רבינו דין זה דאם רצה הבוצע ולא סמכו להבוצע פושט ידו תחילה. לכך נ''ל שמה שאמרו בברייתא הבוצע פושט ידו תחלה הוא מ''ש רב יהודה משמיה דרב אין המסובין רשאים לטעום ופירוש דברי רבינו הבוצע הוא פושט ידו קודם המסובין ואין המסובין רשאים לטעום קודם לו וחדא קתני וכיון שהזכיר שהמסובין תלויים בבוצע כתב ג''כ שהבוצע תלוי במסובין שיכלה אמן מפיהם ואח''כ חזר והשלים דין הראשון שהבוצע פושט ידיו וכתב ואם רצה הבוצע וכו': 


! ו 
[[שנים ממתינים זה לזה וכו'.]] ברייתא שם ופירש רבינו יהונתן ז''ל שנים ממתינין זה לזה כששותה האחד אבל אם הם שלשה אין ממתינין לו דתרי עדיפי: [[גמרו מהם וכו'.]] שם (מ''ה:) בראש הפרק מימרא דרבא ור' זירא שלשה שאכלו אחד מפסיק לשנים ואין שנים מפסיקין לאחד ואמרינן התם דרב פפא דפסק לאבא מארי בריה לפנים משורת הדין הוא דעבד ופירש רש''י אחד מפסיק לשנים אם גמרו השנים סעודתן ורוצים השנים לזמן דרך ארץ הוא שהיחיד יהא מפסיק סעודתו עד שיזמנו עליו וימתין עד ברכת הזן וחוזר וגומר סעודתו אבל שנים אין עליהם להפסיק בשביל היחיד וימתין עד שיגמרו ואפשר שזה דעת רבינו. ואפשר שרבינו ז''ל מפרש לענין אם היו שלשה אוכלים בקערה אחת ופסק אחד מהם מלאכול אין השנים מפסיקין אלא אוכלים והולכים אבל אם פסקו השנים מלאכול אינו דרך ארץ שיהא האחד אוכל והולך אלא יפסיק והא דרב פפא פסק לאבא מרי בריה היינו שהיו שלשה אוכלים וכיון שפסק אבא מרי מלאכול משך רב פפא את ידו אע''פ שלא היה חייב עשה כן לפנים משורת הדין כדי להחשיבו: [[אין משיחין בסעודה וכו'.]] משנה פ' כיצד מברכין (שם מ''ב) בא להם יין בתוך המזון כל אחד ואחד מברך ובגמרא (דף מ''ג) שאלו את בן זומא מפני מה אמרו בא להם יין בתוך המזון כל אחד ואחד מברך לעצמו אמר להם הואיל ואין בית הבליעה פנוי ומפרש רבינו דכיון דאין בית הבליעה פנוי אם יענה אמן אולי יקדים קנה לושט ויחנק: [[ואין מסתכלין בפני האוכל ולא במנתו וכו':]] 


! ז 
[[והשמש שעומד לפני המסובים וכו'.]] בפרק אע''פ (כתובות דף ס''א) אבוה בר איהי ומנימין בר איהי חד ספי מכל מינא ומינא וחד ספי מחד מינא מר משתעי אליהו בהדיה ומר לא משתעי אליהו בהדיה. ופירש''י חד ספי מאכיל את השמש מכל מין ומין וחד ספי ליה ממין אחד בתחלת הסעודה לשובע ומשאר המינין משהו עד שיגמור סעודתו עכ''ל. וממילא משמע שאין השמש אוכל עם המסובים: [[ואם נתנו לו יין וכו'.]] פרק כל הבשר (חולין ק''ז:) אמר ר' זירא אמר רב לא יתן אדם פרוסה לתוך פיו של שמש אלא א''כ יודע בו שנטל ידיו והשמש מברך על כל כוס וכוס ואינו מברך על כל פרוסה ופרוסה ורבי יוחנן אמר מברך על כל פרוסה ופרוסה אמר רב פפא בשלמא דרב ור' יוחנן לא קשיא הא דאיכא אדם חשוב הא דליכא אדם חשוב כלומר דאי איכא אדם חשוב בסעודה בטוח השמש שיתנו לו מכל תבשיל ותבשיל עם פת לאכול אבל יין אולי לא יתנו לו וכל פעם שנותנין לו הוה לי' נמלך. ותימה שרבינו לא חילק בין איכא אדם חשוב לליכא אדם חשוב ואפילו תימא דהא דקאמר דלא פליגי רב ור' יוחנן לא קאמר ליה אלא בדרך בשלמא אבל לפי האמת מפלג פליגי מכל מקום כיון דקיימא לן דהלכה כר' יוחנן לגבי רב היה לו לפסוק דמברך על כל פרוסה. ואפשר לפי שכבר כתב בסמוך שדרך רחמנות הוא ליתן לתוך פיו מכל תבשיל ותבשיל א''כ מסתמא בטוח השמש שיתנו לו מכל תבשיל ותבשיל ולכך אינו צריך לברך דלאו נמלך הוא ודוחק. ואפשר שמכיון שכתב דמברך על כל כוס וכוס מסתמא משמע דהוא הדין ממילא דמברך על כל פרוסה ופרוסה מאחר דלא סיים בה דאינו מברך על כל פרוסה ופרוסה: 


! ח 
[[יצא אחד מן המסובין וכו'.]] פרק אמר להם הממונה (יומא דף ל') ת''ר הלכה בסעודה אדם יוצא להשתין מים נוטל ידו אחת ונכנס דיבר עם חבירו והפליג נוטל שתי ידיו ונכנס וכשהוא נוטל לא יטול מבחוץ ונכנס מפני חשד אלא נכנס ויושב במקומו ונוטל שתי ידיו ומחזיר הטפיח על האורחים אמר רב חסדא לא אמרן אלא לשתות אבל לאכול נוטל מבחוץ ונכנס דמידע ידעי דאנינא דעתיה. פירש''י נוטל ידו אחת אותה ששפשף בה ניצוצות. נוטל שתי ידיו דכיון שהפליג שעה אחת או שתים הסיח דעתו מסעודתו ולא נזהר לשמור ידיו והן עסקניות. ומחזיר הטפיח על האורחים פך שיוצקים ממנו מים על הידים מחזירו על האורחים המסובים והשמש מחזיר עליהם ואומר יש בכם הצריך ליטול ואין זאת אלא להודיע שנטל זה שנכנס את ידיו. לא אמרן אלא לשתות פירש''י וצריך ליטול שמא יתן פרוסה לתוך פיו. מידע ידעי דאנינא דעתיה ולא חשדי ליה. ורבינו נראה שהיה גורס ומחזיר פניו לאורחים וה''פ נכנס ויושב במקומו ונוטל שתי ידיו וכשהוא נוטל מחזיר אחוריו לאורחים כדי שיטול שאין דרך ארץ לרחוץ על השלחן ואחר כך מחזיר פניו לאורחים ודרך ארץ זה שלא ירחוץ על השלחן השמיענו במה ששנה ומחזיר פניו לאורחים. ורבינו יהונתן כתב בסוף פרק אלו דברים וכשהוא נוטל לא יטול מבחוץ שמא יחשדו אותו שלא נטל ידיו אלא נוטל ידיו לפניהם ואין די לו בזה שמא אחד מן החבורה עסק באכילה ולא ראה חזרתו וראה יציאתו וכשיתן אל לבו יחשדנו ולפיכך צריך כשירחוץ שיחזיר פניו לאורחים: 


! ט 
[[אין מניחין בשר חי וכו'.]] בפרק שלשה שאכלו (ברכות נ':) ת''ר ארבעה דברים נאמרו בפת אין מניחין בשר חי על הפת ואין מעבירין כוס מלא על הפת ואין מזרקין את הפת ואין סומכין את הקערה בפת. כלומר אין מניחין בשר חי על הפת משום דממאיס ואין מעבירין כוס מלא על הפת שמא ישפך מהיין על הפת וימאס ואין סומכין את הקערה בפת שמא ישפך המרק על הפת וימאס ואותביה התם ברייתות אהדדי דבחדא תניא כשם שאין מזרקים את הפת כך אין מזרקים את האוכלים ובאידך תניא אע''פ שאין מזרקין את הפת אבל מזרקין את האוכלים ותירצו לא קשיא הא במידי דממאיס הא במידי דלא ממאיס. ופירש''י מידי דממאיס שמתמעך בזריקתו כגון תאנים שבישלו כל צורכם ותותים: [[ומותר למשוך את היין וכו'.]] גם זה שם ת''ר ממשיכין יין בצינורות לפני חתן וכלה וזורקין לפניהם קליות ואגוזים בימות החמה אבל לא בימות הגשמים. ופירש''י ממשיכין יין משום סימן טוב ואין כאן משום בזיון והפסד לפי שמקבלין אותו בראש פי הצינור בכלי בימות החמה שאין טיט בדרכים. ודע דמסיים בברייתא אבל לא גלוסקאות לא בימות החמה ולא בימות הגשמים כלומר שאף בימות החמה הם נמאסין בזריקתן והשמיטה רבינו משום דמילתא דפשיטא הוא: [[ואין נוטלין ידיהם וכו'.]] שם בסוף פרק שלשה שאכלו. [[ומה שכתב וכן אין מפסידין וכו':]] 


! י 
[[אסור לאורחים וכו'.]] ברייתא פרק גיד הנשה (חולין דף צ''ד) אין האורחים רשאים ליתן ממה שלפניהם לבנו ולבתו של בעל הבית אלא אם נטלו רשות מבעל הבית ומעשה באחד שזימן שלשה אורחים בשני בצורות ולא היה לו להניח לפניהם אלא כשלש ביצים בא בנו של בעל הבית נטל אחד מהן חלקו ונתנו לו וכן שני וכן שלישי בא אביו של תינוק מצאו שעוזק אחד בפיו ושתים בידו חבטו בקרקע ומת כיון שראתה אמו עלתה לגג ונפלה ומתה אף הוא עלה לגג ונפל ומת. וביאור דברי רבינו שאולי אין לו אלא מה שהביא לפניהם ובחשבם שיש לו להביא עוד יתנו מה שלפניהם לבנו של בעל הבית ונמצא בעל הבית מתבייש: [[לא ישלח אדם לחבירו וכו'.]] גם זה ברייתא שם לא ישגר אדם לחבירו חבית של יין ושמן צף על פיה ומעשה באחד ששיגר לחבירו חבית של יין ושמן צף על פיה והלך וזימן עליה אורחים ונכנסו מצאה שהיא של יין וחנק את עצמו. ופירש''י ושמן צף על פיה כסבור שהכל שמן ומזמן עליו אורחים ובטוח שיש לו שמן הרבה לצורכן וחנק את עצמו שלא היה לו מה להאכילם ובוש מהם: 


! יא 
[[גמרו מלאכול וכו'.]] משנה ברכות (דף נ''א) פרק אלו דברים ב''ש אומרים מכבדים את הבית ואחר כך נוטלין לידים וב''ה אומרים נוטלין לידים ואח''כ מכבדין את הבית ובגמרא (דף נ''ב) מאי טעמא משום פירורין וב''ה אומרים אם שמש ת''ח הוא נוטל פירורין שיש בהם כזית ומניח פירורין שאין בהם כזית מסייע ליה לרבי יוחנן דאמר רבי יוחנן פירורין שאין בהם כזית מותר לאבדן ביד אמר רבי יוסי בר חנינא אמר רב הונא בכולי פירקין הלכה כב''ה בר מהא דהלכה כב''ש ורבי אושעיא מתני איפכא ובהא נמי הלכה כב''ה ופירש''י מתני איפכא מפיך בהאי סיפא דב''ש לב''ה ודב''ה לב''ש וקבע בהא נמי הלכה כבית הלל: [[וכתב]] ה''ר מנוח בדוכתא אחרינא אמרינן נשוורי בביתא עניותא בביתא. ופירוש נשוורי פירורין שאין בהם כזית: 


! יב 
[[הביאו לפניהם מים וכו'.]] פרק כיצד מברכין (ברכות מ''ב) תנן והוא כלומר המברך ברכת המזון מברך על המוגמר ובגמרא (דף מ''ג) מכלל דאיכא עדיף מיניה ואמאי הואיל ונטל ידיו תחלה באחרונה מסייע ליה לרב דאמר רב חייא בר אשי אמר רב הנוטל ידיו תחלה באחרונה הוא מזומן לברכה וכבר קדם לרבינו בראש הפרק שאם כולם בעלי בית גדול שבהם מברך וסובר רבינו שמה שאמרו שהנוטל ידיו תחלה באחרונה הוא מזומן לברכה היינו מטעם שגדול מברך ואין ראוי לגדול שישב וידיו מזוהמות עד שיטלו וכדאמרינן בפרק שלשה שאכלו (שם מ''ו:) שאמר רב ששת לריש גלותא יתיב וידיו מזוהמות עד שנוטלין כולן בתמיהא וכיון דמדינא גדול מברך אפילו כשנתן רשות לקטן ממנו לברך המברך נוטל ידיו תחלה דבמקום גדול קאי וכדאיתא פרק שלשה שאכלו רב ורבי חייא הוו יתבי בסעודתא קמיה דר' אמר ליה רבי לרב קום משי ידך חזייה דקא מרתת אמר ליה [ר''ח] בר פחתי עיין בברכת מזונא קאמר לך ומשמע דרב משא ידיה קודם רבי ומפני שהיה המברך: [[וכתב]] הראב''ד איני יודע מהו זה וכו' בין תבין עכ''ל. כלומר דבפרק שלשה שאכלו אמר רב ששת אנא מתניתא ידענא כיצד סדר הסיבה וכו' מים אחרונים בזמן שהם חמשה מתחילין מן הגדול ובזמן שהם מאה מתחילין מן הקטן עד שמגיעים אצל חמשה וחוזרין ומתחילין מן הגדול ולמקום שמים אחרונים חוזרים לשם ברכה חוזרת. ופירש''י בזמן שהם מאה לאו דוקא דהוא הדין עשרה ולכל יותר מחמשה שגנאי הוא שיסלקו השלחן מלפני הגדול כשיטול ידיו וימתין שם יושב ובטל עד שיטלו כולם לפיכך כשהם יותר מחמשה מתחילין מן הקטן היושב בסוף ואין מסלקין השלחן מלפני הגדול עד שיגיעו המים לחמשה שאצלו וחוזרים ומתחילין מן הגדול ונוטלין שולחן מלפניו. למקום שמים אחרונים חוזרים כשמגיעים לחמשה אם נטל הגדול הוא מברך ואם צוה ליטול קודם לו הוא מברך הנוטל ידיו באחרונה תחלה אותו שנוטל בתחלת החמשה אחרונים קורא תחלה באחרונה וזה דעת הראב''ד וסובר לפסוק כהא מתניתא והוא משיג על רבינו למה לא כתב הא דמתחילין מן הקטן עד שהוא מגיע אצל חמשה וכו'. וי''ל לדעת רבינו דההיא מתניתא איתניא בימיהם כיון שנטל זה ידיו מיד מסלקין השולחן מלפניו כדפירש''י אבל השתא שאין מסלקין השולחן מלפני אותו שנטל ידיו אפילו הם מאה גדול נוטל ידיו תחלה כדי שלא ישב וידיו מזוהמות: [[ואין מכבדין בדבר זה וכו'.]] (שם דף מ''ז) תנו רבנן אין מכבדין לא בדרכים ולא בגשרים ולא בידים מזוהמות. [[ומ''ש אלא בפתח הראוי למזוזה.]] (שם מ''ז) מימרא דרבי יוחנן: [[ומ''ש ובשעת כניסה.]] [בדא''ז] אין מכבדין ביציאה: 


! יג 
[[מי שבירך ברכת המזון וכו'.]] משנה פרק כיצד מברכין (דף מ''ד) היו יושבין לאכול כל אחד ואחד מברך לעצמו היסבו אחד מברך לכולם בא להם יין בתוך המזון כל אחד ואחד מברך לעצמו לאחר המזון אחד מברך לכולן והוא אומר על המוגמר אע''פ שאין מביאין את המוגמר אלא לאחר הסעודה כלומר לאחר ברכת המזון שאינו מצורכי סעודה אפילו הכי כיון שמברך ברכת המזון מברך גם את זו: [[וכתב]] הראב''ד אע''פ שלא בירך וכו' כדאיתא בירושלמי עכ''ל. כלומר דס''ל ז''ל דמיירי שהביאוהו באמצע הסעודה וכבר נתן הגדול רשות לברך והוא מברך על המוגמר ואע''פ שאין מביאין אותו כלומר שאין דרך להביאו אלא לאחר הסעודה ואז היה אחד מברך וכבר עברה מעלתו של זה עכשיו שהביאוהו בתוך הסעודה אותו שנתנו לו רשות לברך ועדיין לא עברה מעלתו מברך על המוגמר. ופשט הירושלמי מסייע להראב''ד דמשמע דמיירי שבא בתוך הסעודה וכמו שפירש ה''ר יונה ז''ל אך רבינו אינו פוסק כירושלמי משום דפשטא דמתניתין ודגמרא דידן משמע דבבא לאחר הסעודה עסקינן ועוד שאין דרך לתת רשות לברך קודם גמר סעודה ולכך לא קי''ל כירושלמי ועוד שהירושלמי יש לפרשו דלא קאי אמתני' דמתני' פשיטא דבמוגמר דאחר הסעודה מיירי אלא לפי שהזכירו במשנה מוגמר שאחד מברך לכולן ולא חילק בין בא בתוך הסעודה לבא אחר הסעודה דהכי ה''ל למיתני הביאו להם מוגמר בתוך הסעודה כל אחד וא' מברך לעצמו לאחר הסעודה אחד מברך לכלן ומדלא תני הכי אלמא דאפילו בא בתוך הסעודה אחד מברך לכולן ומשני מוגמר כולן מריחין וכיון שכולם נהנין ביחד אחד מברך ופוטר את האחרים בשמיעתן בלא עניית אמן אבל ביין כיון שאין כולם נהנין כל אחד ואחד מברך לעצמו ולכן סובר רבינו דמתניתין כפשטא בלאחר הסעודה: 


! יד 
[[אם היה שם יין וכו'.]] (שם דף מ''ג:) תנו רבנן הביאו לפניהם שמן ויין בית שמאי אומרים אוחז את השמן בימינו ואת היין בשמאלו ומברך על השמן וחוזר ומברך על היין ובית הלל אומרים אוחז את היין בימינו ואת השמן בשמאלו מברך על היין ואח''כ מברך על השמן וטחו בראש השמש ואם שמש תלמיד חכם הוא טחו בכותל מפני שגנאי הוא לתלמיד חכם לצאת לשוק כשהוא מבושם ורבינו מפרש שזהו כוס של ברכה הוא והראב''ד מפרש כרש''י שכתב שזהו יין שלאחר המזון ואין זה כוס של ברכה ולכך כתב אני תמיה וכו' ואמרו שהיין הוא החשוב עכ''ל. ואף על פי שרש''י פירש כדברי הראב''ד אין דבריהם מוכרחים. ומ''ש ומה צורך שיהיה טרוד וכו' אינו טענה דאין טירדא לאחוז דבר של ריח טוב המשמח את הלב. וכתב רבינו אם היה שם יין משום דסבירא ליה דברכת המזון אינה טעונה כוס כמו שיתבאר בסמוך. ופירש''י שמן בימינו לפי שעליו מברך תחלה מברך על השמן בורא שמן ערב. וטחו בראש השמש כדי שלא יצא בידיו מבושמות לשוק שגנאי הוא לתלמיד חכם: 


! טו 
[[אף על פי שאין ברכת המזון טעונה כוס וכו'.]] בסוף פרק שלשה שאכלו (שם דף נ''א) תנא עשרה דברים נאמרו בכוס של ברכה אמר רבי יוחנן ואנו אין לנו אלא ארבעה בלבד הדחה שטיפה חי ומלא וכתב הרי''ף חי עד ברכת הארץ ובברכת הארץ נותן לתוכו מים: [[ומ''ש רבינו שאין ברכת המזון טעונה כוס.]] בפרק ערבי פסחים (פסחים קי''ז:) תנן מזגו לו כוס שלישי אומר עליו ברכת המזון ובגמ' שמע מינה ברכת המזון טעונה כוס אמר ליה רב אסי ארבעה כסי תקינו רבנן דרך חירות הואיל ואיכא כל חד וחד נעביד ביה מצוה וכתבו הרי''ף וכתב עליו הר''ן וכיון שהביא זה הרי''ף בהלכותיו נראה שהוא פוסק דברכת המזון אינה טעונה כוס: [[אין משיחין וכו'.]] סוף פרק שלשה שאכלו (ברכות דף נ''א:) אמר רב אסי אין מסיחין על כוס של ברכה. ומפרש רבינו שלא ידברו בעוד שמברך המברך ברכת המזון ורש''י כתב אין משיחין משאחזו עד שיברך: 

~ הלכות ברכות - פרק שמיני




! א 
[[כל פירות האילן וכו'.]] ר''פ כיצד מברכין על הפירות (ברכות דף ל''ה) על פירות האילן הוא אומר בורא פרי העץ חוץ מן היין שעל היין הוא אומר בפה''ג ועל פירות הארץ הוא אומר בורא פרי האדמה חוץ מן הפת שעל הפת הוא אומר המוציא לחם מן הארץ. ורבינו לא כתב חוץ מן הפת לפי שכבר נתבארו דיני הפת בפ''ג ופ''ד מהלכות אלו ומסיים באותה משנה ועל הירקות אומר בפה''א רבי יהודה אומר בורא מיני דשאים על דבר שאין גידולו מן הארץ אומר שהכל ובסוף ההוא פירקא (שם דף מ''ד) אמר רבה בר מרי אמר ריב''ל כל שהוא משבעת המינים בתחילה מברך עליו ב''פ העץ ולבסוף ברכה אחת מעין שלש ותנן תו התם השותה מים לצמאו אומר שהכל נהיה בדברו רבי טרפון אומר בנ''ר ואסיקנא דלית הלכתא כרבי טרפון אמר ר' יצחק בר אבדימי משום רבי על הביעא ועל מיני קיפר כלומר מיני בשר מברך שהכל ולבסוף בנ''ר אבל ירקא לא ורבי יצחק אמר אפילו ירקא אבל מיא לא ורב פפא אמר אפילו מיא אמר רב אשי אנא זימנא דכי מדכרנא עבידנא ככולהו. ופסק רבינו כרב פפא ורב אשי דבתראי נינהו וכן כתבו התוס' וז''ל וכך אנו נוהגים כרב אשי דמברכינן בתר מיא ובתר ירקא בנ''ר. ואמאי דתנן השותה מים לצמאו אמרי' בגמרא (שם דף מה) לאפוקי מאי אמר רב אידי בר אבין לאפוקי מאן דחנקתיה אומצא וז''ש רבינו והשותה מים שלא לרוות צמאו אינו טעון ברכה: 


! ב 
[[הסוחט פירות וכו'.]] דין יין מפורש במשנה שכתבתי בסמוך. ודין השמן שם (דף ל''ה:) אמר רב יהודה אמר שמואל שמן זית מברכין עליו בפה''ע היכי דמי אילימא דקא שתי ליה משתא אזוקי מזיק ליה אלא דקא שתי על ידי אניגרון כלומר מי שלקות והב''ע בחושש בגרונו כלומר שצריך לתת לתוך האניגרון שמן הרבה דהוה ליה שמן עיקר ואניגרון טפל. ודין סחיטת שאר פירות אפילו הם סחיטת אחד משבעת המינין שאינו מברך עליהם אלא שהכל מפורש באותו פרק (שם דף ל''ח) דדובשא דתמרי מברך עליו שהכל מאי טעמא זיעה בעלמא הוא כמאן כי האי תנא דבש תמרים ויין תפוחים וחומץ סתוניות ושאר מי פירות של תרומה רבי אליעזר מחייב קרן וחומש ורבי יהושע פוטר כלומר והלכה כרבי יהושע לגבי רבי אליעזר והיינו טעמא דפטר משום דזיעה בעלמא הוא ואין שם תרומה חל עליו: [[ומ''ש שאם שתה השמן לבדו שמברך שהכל.]] תימה דכיון דאזוקי מזיק אין לברך עליו וכן פירש''י וכן כתב הרי''ף ז''ל ואי שתי ליה משתא אזוקי מזיק ליה ולא מברך עליה וכבר תמה עליו הטור בסימן ר''כ. ורבינו מפרש שלא אמרו אי דשתי ליה אזוקי מזיק אלא לאפוקי מה שאמרו שיברך עליו בורא פרי העץ אבל כיון דאע''ג דאזוקי מזיק נהנה הוא מברך [שהכל]: 


! ג 
[[פירות או ירקות וכו'.]] גם זה שם (דף ל''ח) ועל הירקות אומר בפה''א קתני ירקות דומיא דפת מה פת שנשתנה על ידי האור אף ירקות שנשתנו על ידי האור אמר רבנאי משמיה דאביי זאת אומרת שלקות מברכין עליהם בפה''א דרש רב חסדא משום רב שלקות מברך עליהם בפה''א ועולא משמיה דרבי יוחנן אמר שהכל נהיה בדברו. ואני אומר כל שתחלתו בפה''א שלקו שנ''ב וכל שתחלתו שהנ''ב שלקו בפה''א. ופירש''י ואני אומר ליישב דבריהם שאינן חולקין כל ירק הנאכל חי שתחלתו בפה''א שלקו אפקיה ממילתיה לגריעותא ומברך שהכל ולקמן מוקי לה בתומי וכרתי. ופסקו התוספות והרא''ש ז''ל כרב חסדא וכן דעת רבינו ודלא כהרי''ף שפסק דאפילו תומי וכרתי ששלקן מברך עליהם בפה''א: 


! ד 
[[ירקות שדרכן להשלק וכו'.]] גם זה שם (דף ל''ט) אמר רב פפא פשיטא לי מיא דסילקא כסילקא ומיא דליפתא כליפתא ומיא דכולהו שלקי כשלקי בעי רב פפא מיא דשיבתא מאי למתוקי טעמא עבידא או דילמא לעבורי זוהמא עבדי לה ופשיטנא דלמתוקי טעמא עביד ומברכין עליהן בורא פה''א. וכתב הרא''ש ז''ל ולא דמי למי פירות דאינו מברך אלא שהכל לפי שמשקה אין לו טעם הפרי ואפשר שאם בישל הפרי ונכנס טעם הפרי במים מברך בורא פרי העץ. ואפשר שמ''ש [[רבינו והוא ששלקן וכו']] הוא למעט כששולקין איזה ירק לעבורי זוהמא: [[דבש תמרים וכו'.]] גם זה שם (ברכות דף ל''ח) מימרא דמר בר רב אשי. [[ומ''ש אבל תמרים וכו'.]] גם זה שם והלכתא תמרי ועבדינהו טרימא מברך עלייהו בורא פרי העץ מאי טעמא במילתייהו קיימי כדמעיקרא. וטרימא מפרש רבינו דהיינו שמיעכן ביד וכו' וזהו הנקרא בלשון ערב עשיא''ה: 


! ה 
[[הקנים המתוקים וכו'.]] נראה לי שרבינו חולק על הגאונים בשתיהן וה''ק ואני אומר שאין זה פרי וכיון שכן המוצץ קנים האלו אינו מברך אלא שהכל ואפי' אם היינו מודים שהוא פרי והמוצץ אותם הקנים מברך בורא פרי העץ לפחות בסוקאר היוצא מהן לא יברך אלא שהכל לפי שלא יהיה דבש אלו הקנים וכו', והטור כתב בסי' ר''כ ואפשר להשיב על דבריו שאינו דומה לדבש תמרים שהתמרים הם פרי ונטעי להו אדעתא לאוכלם הילכך כשנשתנו נשתנית ברכתן מידי דהוה אכל הפירות שמברכין על משקין היוצאים מהן שהכל חוץ מהיין והשמן אבל אלו הקנים שאינן ראויים לאכילה ועיקר נטיעתן על דעת הדבש ודאי זה פריין ומברך עליו ב''פ העץ עד כאן לשונו. ואני אומר שאילו היו קנים הללו נמצאים בארצות של הטור לא היה טוען כן שבמקום שנמצאים מוכרים מהם לאלפים ולרבבות למצוץ אותם והרי המים היוצאים מהם כשאר מי פירות: 


! ו 
[[הקור והוא ראש הדקל וכו'.]] פרק כיצד מברכין (דף ל''ז) קורא רב יהודה אומר בורא פרי האדמה ושמואל אמר שהכל נ''ב ואסיקנא דהלכתא כשמואל ומפרש התם טעמיה משום דלא נטעי אינשי דיקלא אדעתא דקורא: [[קפרס של צלף וכו'.]] הוא אילן הנקרא בערבי אלקפר ואביונות הוא הפרי ואסיקנא והלכתא כמר בר רב אשי דזריק את האביונות ואכיל את הקפריסין ומדלגבי ערלה לאו פרי הוא לגבי ברכות נמי לאו פרי הוא ולא מברכין עלויה ב''פ העץ אלא בורא פרי האדמה וכן פסקו הרי''ף והרשב''א: 


! ז 
[[הפלפלין והזנגביל וכו'.]] גם זה שם פלפלת רב ששת אמר שהכל ורבא אומר ולא כלום ואזדא רבא לטעמיה דאמר רבא כס פלפלי ביומא דכפוריא פטור כס זנגבילא ביומא דכפוריא פטור והא אמר רבא האי הימלתא דאתא מבי הנדואה שריא ומברכין עליה בפה''א לא קשיא הא ברטיבתא הא ביבשתא ופסק רבינו כרבא דבתרא הוא: [[וכתב]] הרמ''ך תימה דכיון דפלפלין מיקרי עץ וחייב בערלה למה אין מברכין ברטובין ב''פ העץ עכ''ל וי''ל שאע''פ שהוא עץ מאחר דלא נטעי ליה אינשי לאכלן כמות שהן ראוי לשנות ברכתו קצת ואחר כך מצאתי להרשב''א שכ''כ בתשובה: 


! ח 
[[הפת שעיפשה וכו'.]] עד על כולן מברך תחלה שהכל. הכל שנוי בפרק כיצד מברכין (שם דף מ') במשנה ובברייתא: [[וכל המברכין לפניו שהכל וכו'.]] כבר כתבתי בראש פרק זה מהיכא נפקא. [[ומ''ש וכל הטעון ברכה וכו'.]] משנה בנדה פרק בא סימן (סי' נ''א): 


! ט 
[[שמרים שנתן עליהם מים וכו'.]] ברייתא ומימרא דרבה פרק המוכר פירות (בתרא דף צ''ו): 


! י 
[[בירך על פירות האילן וכו'.]] משנה פ' כיצד מברכין (דף מ') בירך על פירות האילן בורא פרי האדמה יצא ועל פירות האדמה בורא פרי העץ לא יצא ובגמרא מאן תנא דעיקר אילנא ארעא היא אמר רב נחמן בר יצחק רבי יהודה היא דתנן יבש המעיין ונקצץ האילן מביא ואנו קורא רבי יהודה אומר מביא וקורא וכתבו התוספות והרא''ש דהלכה כרבי יהודה כיון דסתם לן תנא כוותיה אבל רבינו סובר דלא אמרו בגמרא דרבי יהודה היא אלא ללמדנו דמתניתין יחידאה היא ולא קיימא לן כוותיה. זה כתבתי לפי נוסחתנו בדברי רבינו אבל מצאתי נוסחא שכתוב בה בירך על פירות האילן בורא פרי האדמה יצא והיא נכונה דאתיא כסתם מתניתין. ואין לדחות גירסא זו ממה שמצינו לרבינו בפרק ד' מהלכות בכורים שפסק ביבש המעיין ונקצץ האילן מביא ואינו קורא והיינו דלא כרבי יהודה דאיכא למימר דאע''ג דאמרינן דמתניתין רבי יהודה היא אינו מוכרח דהא בירושלמי איכא מאן דאמר הכי ואיכא מאן דאמר דמתניתין דברי הכל היא ומאחר דאיכא מאן דאמר הכי נקטינן כסתם מתניתין דהכא וכתנא קמא דבכורים: [[ומה שאמר ועל כולן אם אמר שהכל נהיה בדברו יצא.]] משנה שם ובגמרא (שם:) ועל כולן אם אמר שהכל נהיה בדברו יצא איתמר רב הונא אמר חוץ מן הפת ומן היין ורבי יוחנן אמר אפילו פת ויין ופסק רבינו כרבי יוחנן משום דהלכה כוותיה לגבי רב וכל שכן לגבי רב הונא שהיה תלמידו של רב: 


! יא 
[[לקח כוס של שכר בידו והזכיר הברכה על מנת וכו'.]] כבר נתבאר בארוכה פ''א מהלכות קריאת שמע: 


! יב 
[[כל הברכות האלו אם נסתפק לו בהם אם בירך או לא וכו'.]] כבר כתב רבינו פ''ד שברכה שאינה מן התורה אינו חוזר ומברך מספק ודייק רבינו לכתוב כל ברכות האלו דמשמע דוקא אלו האמורים בפרק זה שהן מדרבנן אינו חוזר ומברך לא בתחלה ולא בסוף אבל ברכה שלאחר המזון שהיא מדאורייתא חוזר ומברך וכמו שכתב בסוף פרק ב'. ומשמע שהוא סובר שאפילו ברכה מעין ג' אינה מן התורה ואפילו על המחיה ולפיכך כתב בסוף פ''ב דין נעלם ממנו ולא ידע אם בירך לאחר המזון חוזר ומברך קודם שכתב ברכת חמשת מיני דגן שבפ''ג: [[שכח והכניס אוכלין לתוך פיו בלא ברכה וכו'.]] (שם) אמר רב יהודה שכח והכניס אוכלין לתוך פיו בלא ברכה מסלקן לצד אחד ומברך תני חדא בולען ותני חדא פולטן ותני חדא מסלקן לא קשיא הא דתניא בולען במשקין והא דתניא פולטן במידי דלא ממאיס והא דתניא מסלקן במידי דממאיס במידי דלא ממאיס נמי לסלקינהו לצד אחד ולבריך תירגמא רב יצחק משמיה דרבי יוחנן משום שנאמר ימלא פי תהלתך. ופירש''י בולען בלא ברכה. פולטן ומברך וחוזר ואוכלן. משקין בולען שאי אפשר לסלקן לאחד מלוגמיו ולברך ולא לפולטן שמפסידן. והרא''ש כתב פירש ר''ח במשקין בולען ואינו מברך עליהן משום דאידחו להו מתורת משקין דאינם ראויים לשתות הילכך אין להקפיד אפילו יכול לברך ע''י הדחק ולא משמע הכי דמשמע בולען ופולטן ומסלקן הכל בענין אחד שיברך עליהם ובמידי דלא ממאיס הצריכו רבנן לפלוט ולברך ובמידי דממאיס התירו לו לסלקו לצד אחד ולברך ובמשקין שאי אפשר בסילוק לצד אחד התירו לו לבלוע ולא דמי לאכל ושכח ולא בירך עד שגמר סעודתו שאינו מברך שאני הכא שנזכר שלא בירך בעוד המשקין בפיו ודומה קצת עובר לעשייתו מה שנזכר קודם לבליעה אלא שלא היה יכול לברך עכ''ל. ורבינו [[שכתב משקין בולען ומברך עליהם בסוף]] אפשר לפרש דבריו שסובר שאינו מברך ברכה ראשונה וכדברי רבינו חננאל ולפיכך כתב שמברך עליהם בסוף שמברך עליהם ברכה אחרונה בלבד. ויותר נראה לומר דמברך ברכה ראשונה בסוף קאמר דאם לא כן הכי הוי ליה למימר ואינו מברך אלא ברכה אחרונה בלבד ועוד דאי ברכה אחרונה קאמר מאי קמשמע לן פשיטא. וכן נראה מדברי הראב''ד שכתב עליו ומברך עליהם בסוף והוא שבדעתו לאכול יותר דאם לא כן הו''ל גמר עכ''ל. ומשמע שהוא מפרש שרבינו סובר שמברך ברכה ראשונה לבסוף כדברי הרא''ש והוא סובר שאם אין דעתו לשתות יותר הוה ליה גמר והא קי''ל דכל שגמר אינו חוזר ומברך למפרע. ונראה שמאחר שאפשר לפרש דברי רבינו שהם כדברי רבינו חננאל טפי עדיף לפרשם כן וכ''כ ה''ר מנוח שהוא דעת רבינו: 


! יג 
[[היו לפניו מינין הרבה אם היו ברכותיהן שוות וכו'.]] בפרק כיצד מברכין (שם דף מ':) תנן היו לפניו מינין הרבה רבי יהודה אומר אם יש ביניהן ממין שבעה מברך עליו וחכמים אומרים מברך על אי זה מהם שירצה ובגמרא (דף מ''א) אמר עולא מחלוקת כשברכותיהן שוות פירוש כגון אתרוג וזית דרבי יהודה סבר מין שבעה עדיף ורבנן סברי מין חביב עדיף אבל כשאין ברכותיהן שוות פירוש כגון צנון וזית דברי הכל מברך על זה וחוזר ומברך על זה. ונראה שרבינו מפרש דלא אפליגו רבי יהודה וחכמים אלא כשאחד מהמינין חביב לו יותר מחבירו דרבנן סברי חביב עדיף ורבי יהודה סבר מין שבעה עדיף אבל אם אין אחד מהמינין חביב לו יותר מחבירו לדברי הכל מקדים מין שבעה והוא סובר דהא דאמר עולא אבל אין ברכותיהן שוות דברי הכל מברך על זה וחוזר ומברך על זה לא בא להשמיענו דין הקדמה כלל אלא שאין האחד פוטר את חבירו וכמו שפירש הרא''ש לדעת בה''ג ופוסק רבינו הלכה כחכמים, והשתא מה שכתב היו לפניו מינין הרבה אם היו ברכותיהן שוות מברך על אחד מהן ופוטר את השאר ואם אין ברכותיהן שוות מברך על כל אחד מהן ברכה הראויה לו לא לענין הקדמה קאמר אלא לומר דבברכותיהן שוות יברך על אחד ויפטור את חבירו ולא ירבה בברכות שלא לצורך וכשאין ברכותיהן שוות אין אחד פוטר את חבירו וכדעולא: [[ומה שכתב ואי זה מהם שירצה להקדים מקדים.]] היינו לומר שאם היה מין אחד חביב לו מחבירו בין שברכותיהן שוות בין שאינן שוות בין שיש ביניהן ממין ז' בין שאינן ביניהן מקדים החביב כרבנן דאמרי חביב עדיף. [[ומה שכתב ואם אינו רוצה בזה יותר מבזה אם יש ביניהן ממין שבעת המינין עליו הוא מברך תחלה]] אתי ככ''ע דבין ברכותיהן שוות בין שאינן שוות כיון שאין מין אחד מהן חביב יותר מחבירו אם יש ביניהם ממין שבעה מודו רבנן שהוא קודם. וממה שכתב איזה שירצה להקדים מקדים במקום מקדים את החביב תחלה נראה שאינו מפרש כפירוש ה''ר יונה והרא''ש דחביב היינו אותו שחביב עליו ברוב הפעמים אלא סובר דחביב היינו אותו שהוא חפץ בו עתה יותר וזהו שכתב אי זה שירצה להקדים כלומר אותו המין שהוא רוצה בו עכשיו יותר מחבירו ולכן הוא רוצה להקדימו דסתמא דמילתא מינא דחביב עליה דאיניש מקדים ליה הילכך כיון שהוא חביב עכשיו עליו יותר מקדים אותו: [[כתב]] הרמ''ך וכל הקודם בפסוק קודם לברכה תימה למה פסק כרבי יהודה דיחיד הוא וההיא דכל המוקדם בפסוק קודם לברכה בשניהם חביבים מפרשים לה רבותי עכ''ל, ובמה שכתבתי נסתלקה תמיהתו: 


! יד 
[[ברכה אחת שהיא מעין שלש וכו'.]] בסוף פרק כיצד מברכין (ברכות דף מ''ד) א''ל אביי לרב דימי מאי ניהו ברכה אחת מעין שלש א''ל אפירי דעץ על העץ ועל פרי העץ וכו' דה' המינין על המחיה וכו' וחותם על הארץ ועל המחיה אפירי במאי חתים רב חסדא אמר על הארץ ועל הפירות ורבי יוחנן אמר על הארץ ועל פירותיה ולא פליגי הא לן הא להו כלומר רב חסדא שהיה מבבל אמר על הפירות ורבי יוחנן שהיה מארץ ישראל אמר על פירותיה: [[וכתב]] רבינו יונה שאין לומר על תנובת השדה אלא בה' מינין בלבד דבהו שייך לשון תנובה שנאמר ויאכל תנובות שדי אבל בנוסחת הרי''ף ורבינו איתיה. וראיית ה''ר יונה אינה מכרעת דאיכא למימר דפרי ויין תנובות שדי נמי הם. וכתב עוד ה''ר יונה ואע''פ שיש בה מעין ברכה רביעית לא אמרו מעין ד' לפי שלא הזכירו אלא שלש של תורה: [[ועל מ''ש רבינו שעל היין הוא חותם על הארץ ועל הפירות. כתב]] הראב''ד אנו חותמים על הארץ ועל פרי הגפן עכ''ל. וה''ר יונה והרא''ש כתבו כהראב''ד וסמ''ג בשם ר''י כתב כדברי רבינו. וטעם מחלוקת זה משום דבגמרא אמרינן דחתים אפירי על הארץ ועל הפירות וברכת היין לא נזכרה שם, רבינו סבר דבכלל ברכת הפירות היא ומפני כך לא הזכירוה ואע''פ שבפתיחת ברכה אחרונה מתחיל על הגפן ועל פרי הגפן מכל מקום בחתימת הברכה משמע ליה דכמו חתימת ברכת הפירות היא, והראב''ד סבר דלא הוצרכו להזכירה משום דמברכה ראשונה שמעינן שלעולם על היין אינו מזכיר בשם כולל אלא בשם פרטי הילכך ממילא משמע שבברכה אחרונה גם בחתימתה מזכיר שם פרטי: 

~ הלכות ברכות - פרק תשיעי




! א 
[[כשם שאסור ליהנות וכו'.]] פרק כיצד מברכין (דף מ''ג) אמר רב זוטרא בר טוביה אמר רב מנין שמברכין על הריח שנאמר כל הנשמה תהלל יה אי זהו דבר שהנשמה נהנית ממנו ואין הגוף נהנה ממנו הוי אומר זה הריח: [[וכיצד מברך וכו'.]] כך מתבאר מתוך מה שחילקו שם בגמרא באם הוא מין עץ או מין עשב: [[ומ''ש ואם לא היה מן העץ וכו'.]] ג''ז מימרא דרב חסדא שעל המוס''ק מברכין עליו בורא מיני בשמים: [[ואם היה פרי וכו'.]] ג''ז שם מימרא דמר זוטרא: [[ומ''ש ועל הכל וכו'.]] זה פשוט שבורא מיני בשמים היא ברכה כוללת בבשמים כמו שהכל בכל מיני מזון: 


! ב 
[[אין מברכין על המוגמר וכו'.]] (שם) א''ר זירא אמר רבה בר ירמיה מאימתי מברכין על הריח משתעלה תמרתו. כלומר ואע''פ שעדיין לא הריח: [[וכיצד מברכין עליו.]] פרק כיצד מברכין (שם) א''ר חייא בריה דאבא בר נחמני אמר רב חסדא אמר רב כל המוגמרות מברכים עליהם בורא עצי בשמים חוץ ממוסק דשמן חיה הוא שמברכין עליו בורא מיני בשמים מיתיבי אין מברכין בורא עצי בשמים אלא על אפרסמון של בית רבי ושל בית קיסר ועל ההדס שבכל מקום תיובתא. ופירש''י מברכין עליהם בורא עצי בשמים ואף ע''פ שנשרף ואינו בעין אלא שהתימור עולה. מיתיבי אין מברכין עצי בשמים אלא על אפרסמון שהעץ עצמו בא לפנינו. של בית רבי ושל קיסר נקט משום שאינו מצוי אלא בבית מלכים ובעלי גדולה. ועל ההדס שבכל מקום והוא הדין לכל הדומים להם שהעץ עצמו מריח בלא שריפה אלא דהדס שכיח ודברו חכמים בהוה בכ''מ. והרי''ף והרא''ש כתבו להאי מימרא דרב חסדא ונ''ל שלא היו גורסין תיובתא אלא תנא הדס וכל דדמי ליה וכן היה גורס רבינו וכמו שכתבו התוספות שגורס בה''ג כלומר כל דדמי שעיקרו להריח לאפוקי תפוחים וחבושים שאין עיקרם להריח אלא לאכול. והא פשיטא שמה שאמרו שעל כל המוגמרות מברכין בורא עצי בשמים אינו אלא כשהוא מין עץ וממילא נשמע שאם הוא מין עשב מברך בורא עשבי בשמים: 


! ג 
[[שמן של אפרסמון וכו'.]] (שם) מימרא דרבי יוחנן: [[אבל שמן זית וכו'.]] (שם) אמר רב אדא בר אהבה האי כשרתא מברכין עילויה בורא עצי בשמים אבל משחא כבישא לא ורב כהנא אמר אפילו משחא כבישא אבל משחא טחינא לא נהרדעי אמרי אפילו משחא טחינא ופסק הרי''ף כנהרדעי וכתבו התוספות בשם ר''ח דמשחא כבישא היינו שכובשין שומשומין וורד ועצי בשמים זמן מרובה וקולטין השומשומין הריח של בשמים וסוחטין וטוחנין אותו ויש בו ריח בשמים ומשחא טחינא קרוב לטחינתו נותנים עליהם עצי בשמים ואינו קולט כל כך הריח. וכשרתא כתב בעל הערוך עיקרו שמן ומערבין בו כמה מינין מעצי בשמים שמכשרין אותו מעשה רוקח מפוטם ורבינו שכתב שמן שבשמו וכו' דהיינו כשרתא נראה שהיה גורס בגמרא האי כשרתא מברך עליה במ''ב וגם ה''ר מנוח כתב שאפשר שגירסת רבינו היתה כן והכי מסתבר לפי שיש בו ריח מהרבה מיני בשמים. ומה שפירש ר''ח במשחא כבישא נראה שלדעת רבינו אין מברכין עליו שהרי כתב בסוף הפרק שהמריח בבגדים מוגמרים אינו מברך לפי שאין שם עיקר הבושם אלא ריח בלא עיקר ולכן נראה שרבינו מפרש דמשחא כבישא ומשחא טחינא היינו שהשמן זית לבדו בלא שום בושם כובשין או טוחנין אותו עד שריחו נודף: [[הביאו לפניו שמן וכו'.]] שם (מ''ג:) ת''ר הביאו לפניו שמן והדס ב''ש אומרים מברך על השמן ופוטר את ההדס וב''ה אומרים מברך על ההדס ופוטר את השמן כך היא גירסת הרי''ף אמר ר''ג אני אכריע שמן זכינו לריחו וזכינו לסיכתו הדס לריחו זכינו לסיכתו לא זכינו אמר רבי יוחנן הלכה כדברי המכריע רב פפא איקלע לבי רב הונא בריה דרב איקא אייתו לקמייהו שמן והדס שקל רב פפא בריך אהדס ברישא והדר בריך אשמן אמר ליה לא ס''ל מר הלכה כדברי המכריע אמר ליה הכי אמר רבא הלכה כב''ה ולא היא לאשתמוטי נפשיה הוא דעבד כך כתוב בנוסחאות. ופסק הרי''ף כב''ה. וכתבו התוספות דמשמע שלא היה בספרו ולא היא ונ''ל שאע''פ שישנו בספרו לא רצה לפסוק כר''ג משום דלא מכריע הוא אלא נותן טעם לדברי ב''ש ומ''ש ולא היא לא נתכוונו לומר שאין הלכה כב''ה אלא שרבא לא אמר כן. [[ומה שכתב רבינו מפני שברכה אחת לשתיהן]] אינו טעם למה מברך על ההדס אבל הוא טעם למה פוטר את השמן: 


! ד 
[[היו לפניו בושם שהוא עץ וכו'.]] זה פשוט: [[וכתב]] הטור וז''ל יראה שאם היו לפניו עצי בשמים ועשבי בשמים ומיני בשמים ובירך מיני בשמים פטר הכל שהכל מיני בשמים אבל כשעצי בשמים ועשבי בשמים לפניו אז צריך לברך על כל אחד וכן יראה דעת הרמב''ם שכתב היו לפניו בושם שהוא עץ ובושם שהוא עשב מברך על כל אחד ואחד לבד ולא הזכיר מיני בשמים עמהם אבל ר''ע כתב היו לפניו שלשה מינים עצי בשמים ועשבי בשמים ומיני בשמים מברך על כל אחד בפני עצמו עכ''ל. ואני אומר שדברי ר''ע אינן אלא לכתחילה דאילו בדיעבד על כולם אם אמר בורא מיני בשמים יצא. והשתא י''ל שרבינו ור''ע לא פליגי דלא נקט רבינו בדוקא עץ ועשב דה''ה אם היה עמהם דבר שאינו לא עץ ולא עשב דלכתחילה מברך על כל אחד ואחד ברכה הראויה לו וכדברי ר''ע: [[הביאו לפניו יין ושמן וכו'.]] כבר נתבאר זה סוף פ''ז מהלכות אלו ושנאו רבינו כאן לפי שהוא עסוק בדיני הריח: 


! ה 
[[דבר שהוא ספק וכו'.]] כ''כ התוספות בפ' כיצד מברכין (ברכות מ''ג) בשם הר''מ מקוצי: [[בושם שעירבו הרוכל וכו'.]] פשוט הוא: [[נכנס לחנותו של בושם.]] ברייתא בברכות פ' אלו דברים (דף נ''ג) ואיתא נמי בירושלמי פ' הרואה היה יושב בחנותו של בושם כל היום אינו מברך אלא אחת אבל אם היה נכנס ויוצא מברך על כל פעם ופעם: 


! ו 
[[השושנה וחלפי המים מברכים וכו'.]] שושנה אינו ורד שהרי כתב בסמוך הורד וא''כ צ''ע מהו שושנה, ובפרק כיצד מברכין (שם מ''ג:) א''ר חננאל אמר רב הני חלפי דימא מברכין עליה בע''ב ופירש''י שהוא שבולת נרד וקורין לו אישפי''ג. ורבינו יונה כתב שהוא רוזמרי''ן: [[נרגיס של גנה וכו'.]] שם מימרא דרב משרשיא ופירש''י דהיינו חבצלת השרון. ורבינו יונה כתב שי''א שהוא לירי''או בלעז ויש בכל אחד ואחד עלים לבנים: [[הורד ומי הורד והלבונה וכו'.]] כתב רבינו יונה שאף על פי שאין מי הורד באים מעץ הורד אלא מהפרי הנברא בתוכו מברכין עליו בע''ב כיון שנברא מדבר הנברא בתוכו וכן כתב הרא''ש זכרונו לברכה: [[וכתב]] ה''ר יונה שהראב''ד חלוק בדבר דס''ל דעל מי הורד והלבונה והמצטכי אינו מברך אלא במ''ב: 


! ז 
[[שלשה מיני ריח טוב וכו'.]] בברכות ס''פ אלו דברים (דף נ''א:) תנן אין מברכים לא על הנר ולא על הבשמים של כותים ולא על הנר ולא על הבשמים של מתים ולא על הנר ועל הבשמים של עכו''ם ובגמרא (דף נ''ג) מאי טעמא בשמים לעבורי ריחא עבידי כלומר להעביר סרחון המת הם עשויין ולא להריח. אמר רב הונא בשמים של בית הכסא ושמן העשוי להעביר את הזוהמא אין מברכין עליו ואמרינן התם דמוגמר לאו לריח עבידא כלומר אין עושין המוגמר להריח בו ואינו עשוי אלא לגמר בו את הכלים. ואמרינן תו התם אמר רבי חייא בר אבא אמר רבי יוחנן המהלך בע''ש בטבריה ובמו''ש בצפורי והריח ריח אינו מברך מפני שחזקתו אינו עשוי אלא לגמר בו את הכלים ומכל שכן שאין מברכין על ריח הבגדים עצמן: 


! ח 
כתב הטור על מ''ש [[רבינו שהמריח בכלים מוגמרים אינו מברך.]] לא הבנתי דבריו כיון שהוא חושב אותו עשוי להריח שכן משמע דבריו שהרי לא פטר מלברך עליו אלא מפני שאין בו עיקר וכן הוא אמת שנעשה להריח כדי שיתבשמו הכלים וא''כ למה אין מברכין עליו, ואפשר שרוצה לדמותה לריח רע דלא חשבינן ליה ריח לענין הרחקת תפלה כשאין לו עיקר ואינו דומה דבהנאה תליא מילתא והרי נהנה וראוי לברך עליו וגם בתפלה צריך להרחיק עד מקום שכלה הריח עכ''ל. וכיוצא בזה כתב הרמ''ך על דברי רבינו. ויש לתמוה על הטור שכתב גבי כשרתא ומשחא כבישא שאם סיננו השמן ואין בו כלום מהבשמים י''א שאין מברכין עליו כלל שאין עריבות זו ממנו אלא שקולט אותו מדבר אחר הוי כריח שאין לו עיקר ואין מברכין עליו כיון שאינו מגופו של שמן וזו היא סברת רבינו ממש ולא כתב שם שאינו מבין דבריו וטעם סברא זו נראה משום דכיון דריח אינו צורך הגוף כ''כ כיון שאין לו עיקר אע''פ שנהנה אינו מברך עליו: [[ומה שכתב או של ערוה מן העריות.]] כתב הרשב''א בתשובה שלא ידע לו מקום ואולי של ערוה ממש ומפני שעשויין להעביר את הזוהמא א''נ שהם עשויים לעבירה להטיל ארס יצה''ר עכ''ל. וה''ר דוד אבודרהם כתב בשמים של ערוה היינו כגון קופה של בשמים תלויה בצוארה או שאוחזת בידה או בפיה ואסור להריח באותם הבשמים שמא יבאו לידי הרגל נשיקה או קירוב בשר עכ''ל: 


! ט 
[[בשמים של מסיבת עכו''ם וכו'.]] נלמד ממה שבא בסמוך: [[היה מהלך חוץ לכרך וכו'.]] ברייתא בברכות פרק אלו דברים (דף נ''ג): [[נתערב ריח שמברכין עליו וכו':]] 

~ הלכות ברכות - פרק עשירי




! א 
[[ברכות אחרות וכו'.]] ביאור לשון רבינו כך הוא ברכות אחרות מלבד ברכות ההנאה שכתבנו תיקנו חכמים וכן תיקנו דברים אחרים שאין בהם לא פתיחה ולא חתימה כמו שתיקנו בכניסתו לעיר או למרחץ או להקיז דם וביציאתו מהם דברים שאין בהם לא פתיחה ולא חתימה והברכות האלו והדברים האלו אע''פ שאינו נהנה בשעה שהוא מברך כדי שיצטרך לברך תיקנו אותם חכמים דרך שבח והודאה להקב''ה כמו ברכות התפלה שאע''פ שאינו נהנה באותה שעה צריך להתפלל וזה כאילו אמר שהברכות והדברים האלו הן נכנסות תחת סוג התפלה לא תחת סוג ברכות ההנאה: [[ואלו הן הבונה בית חדש וכו'.]] משנה פרק הרואה (ברכות נ''ד) בנה בית חדש וקנה כלים חדשים אומר ברוך שהחיינו ואפליגו בה אמוראי בגמרא (דף נ''ט ס') וכתבו הרי''ף והרא''ש ז''ל וקי''ל כר' יוחנן וכלישנא בתרא דאמר בין קנה כיוצא בהן בין לא קנה כיוצא בהם בין שיש לו כיוצא בהם בין שאין לו כיוצא בהן צריך לברך. ומדברי רבינו [[שכתב בין שיש לו כיוצא בהן בין אין לו כיוצא בהם]] ולא כתב בין קנה כיוצא בהן בין לא קנה כיוצא בהם נראה שהוא פוסק כלישנא קמא דר' יוחנן וכבר תמה עליו הרמ''ך. וטעמא דמילתא נ''ל לדעת רבינו שהוא משום דבגמרא אותביה לר' יוחנן ללישנא בתרא ואע''ג דשני שינויא דחיקא הוא דקא משני כחא דהיתרא עדיף ליה כלומר שאין צריך לברך לישנא דהיתרא לא שייך שפיר באין צריך לברך ולישנא קמא דלא איתותב עדיף טפי כנ''ל: 


! ב 
[[וכן הרואה את חבירו וכו' עד מחיה המתים.]] שם (נ''ח:) מימרא דריב''ל. וכתבו התוספות אומר שהחיינו אור''י דוקא חבירו החביב עליו אבל בענין אחר לא: [[הרואה פרי וכו'.]] בסוף פרק בכל מערבין (עירובין מ':) אמר רב יהודה אנא אקרא חדתא אמינא זמן. ופירש''י כשאני רואה דלעת חדש משנה לשנה אמינא זמן ואמרינן התם בגמרא דהאי זמן רשות הוא ולא חובה: 


! ג 
[[שמע שמועה טובה וכו' עד דיין האמת.]] משנה פרק הרואה (ברכות נ''ד): [[חייב אדם לברך וכו'.]] ג''ז משנה שם: 


! ד 
[[הגיעה אליו טובה וכו'.]] ג''ז משנה שם מברך על הרעה מעין הטובה ועל הטובה מעין הרעה ובגמרא (דף ס') על הרעה מעין הטובה ה''ד כגון דשקל בדקא בארעיה אע''ג דטבא הוא לדידיה דמסקא ארעא שרטון ושבחא השתא מיהא רעה היא ועל הטובה מעין הרעה ה''ד כגון דאשכח מציאה אע''ג דרעה היא לדידיה דאי שמע בי מלכא שקיל לה מיניה השתא מיהא טובה היא. ופרש''י דמסקא ארעא שרטון מחמת המים וה''ל לזבל השתא מיהא רעה היא שמחבלת תבואה ומברך דיין האמת: 


! ה 
[[ירדו גשמים רבים וכו'.]] גם זה שם (נ''ד) משנה על הגשמים ועל בשורות טובות אומר ברוך הטוב והמטיב ובגמרא (דף נ''ט:) ועל הגשמים הטוב והמטיב מברך והאמר רבי אבהו ואמרי לה במתניתא תנא מאימתי מברכין על הגשמים משיצא חתן לקראת כלה מאי מברכין אמר רב יהודה מודים אנו לך על כל טפה וטפה שהורדת לנו ור' יוחנן מסיים בה הכי ואילו פינו מלא שירה כים וכו' עד תשתחוה בא''י רוב ההודאות רוב ההודאות ולא כל ההודאות אמר רבא אימא האל ההודאות אמר רב פפא הילכך נימרינהו לתרווייהו רוב ההודאות ואל ההודאות ואלא קשיא ל''ק הא דאתא פורתא הא דאתא טובא ואי בעית אימא הא והא דאתא טובא ולא קשיא הא דאית ליה ארעא הא דלית ליה ארעא כלומר דכי לית ליה ארעא מברך מודים אנו לך וכו' ופסק רבינו כתירוצא בתרא ואקשינן אית ליה הטוב והמטיב מברך והתנן בנה בית חדש וקנה כלים חדשים מברך שהחיינו שלו ושל אחרים אומר הטוב והמטיב ל''ק הא דאית ליה שותפות הא דלית ליה שותפות והתניא קצרו של דבר על שלו אומר ברוך שהחיינו על שלו ושל חבירו מברך הטוב והמטיב: [[וכתב]] הרי''ף כלומר הא דתנן על הגשמים מברך שהחיינו בדלית ליה שותף בארעיה אבל אי אית ליה שותף בארעיה מברך הטוב והמטיב כי הא דתניא שלו ושל אחרים אומר הטוב והמטיב והיינו בדאית ליה ארעא אבל אי לית ליה ארעא אינו מברך לא הטוב והמטיב ולא שהחיינו אלא כדאמר ר' אבהו מודים אנו לך וכו' וזה דעת רבינו. אבל הרא''ש כתב ולא נהירא מה שכתב שצריך שיהיה לו עמו שותף בקרקע דהא כיון שיש לו קרקע כל שכניו משותפין עמו הילכך נראה כגירסת הספרים אידי ואידי דאית ליה לדידיה ול''ק הא דאית להו לאחריני בהדיה הא דלית להו לאחריני בהדיה פירוש בית חדש וכלים חדשים דלית להו לאחריני בהדיה שותפות מברך שהחיינו אבל גשמים דאית אחריני בהדיה שטובת גשמים היא לכל בעלי שדות מברך הטוב והמטיב והיכא דלית ליה ארעא מברך מודים וכו' עכ''ל: 


! ו 
[[פי' משיצא חתן לקראת כלה הוא מ''ש משירבו המים על הארץ ויעלו אבעבועות וכו': וכתב]] הר''ן פ''ק דתעניות בשם הרמב''ן דרבי יוחנן הוה מסיים רוב ההודאות ומשמע ליה לשון רבוי כדכתיב ברוב עם הדרת מלך וברוב גאונך ואקשינן דהא משמע נמי רוב ההודאות ולא כולם כדכתיב ורצוי לרוב אחיו ולפום הכי תירץ רבא אימא אל ההודאות ואתא רב פפא ואמר אל ההודאות ורוב ההודאות דכיון דאמר אל ההודאות הרי פירש שאין רוב זה אלא לשון סגיאות ורבוי ומפני שכל טפה וטפה צריכה שבח והודאה צריך בחתימה לשון רבוי מעין פתיחה. ובמקצת הנוסחאות כתב ברוך רוב ההודאות והוא לשון הספרים כולם שאמרו ברוך רוב ההודאות ולדברי הכל צריך תיקון לומר כן ברוך אל רוב ההודאות או מלך רוב ההודאות ואל ההודאות ושמא עשו רוב זה תואר כמו רב וכן מרוב אונים ואמיץ כח הוא תואר על משקל ועוז פניו ישונה מעוז לתום דרך ה' וכן רבים עד כאן לשונו: 


! ז 
[[אמרו לו מת אביו וכו'.]] ברייתא שם (ברכות נ''ט) מת אביו והוא יורשו בתחלה אומר ברוך דיין האמת ולבסוף הוא אומר הטוב והמטיב ואוקמה בגמרא בדאיכא אחי דקא ירתי בהדיה אבל אי ליכא אחי בהדיה מברך שהחיינו: [[ומה שכתב קצרו של דבר וכו'.]] כבר כתבתיו בסמוך: 


! ח 
[[ארבעה צריכין להודות וכו'.]] שם בר''פ (נ''ד:) אמר רב יהודה ארבעה צריכין להודות יורדי הים הולכי מדברות ומי שהיה חולה ונתרפא ומי שהיה חבוש בבית האסורים ויצא מאי מברך אמר רב יהודה ברוך הגומל לחייבים טובות שגמלני כל טוב אביי אמר וצריך לאודויי קמי עשרה דכתיב וירוממוהו בקהל עם מר זוטרא אמר ותרין מינייהו רבנן שנא' ובמושב זקנים יהללוהו מתקיף ליה רב אשי ואימר כולהו רבנן מי כתיב בקהל זקנים בקהל עם כתיב ואימר בי עשרה שאר עמא ותרי רבנן קשיא. ואע''ג דאסיקנא בקשיא פסקו הפוסקים כמר זוטרא דמילתא דרבנן היא ולקולא. [[וכתב רבינו וכיצד מודה וכיצד מברך]] ונראה שהוא לשון מיותר וי''ל שכיצד מודה עניינו בפני כמה אנשים מודה ואם יהיה עומד או יושב וכיצד מברך עניינו מה יהיה נוסח הברכה: [[ומ''ש עומד ביניהם.]] צ''ע מנא ליה ומה שכתב היא גירסת רבינו והרי''ף והרא''ש ודלא ככתוב בגמרות שלנו מאי מברך הגומל חסדים טובות: 


! ט 
[[הרואה מקום שנעשו בו נסים וכו'.]] ברכות בריש פרק הרואה (דף נ''ד) מקום שנעשו בו נסים לישראל אומר ברוך שעשה נסים לאבותינו במקום הזה ואסיקנא בגמרא דאניסא דרבים כ''ע צריכי לברוכי אניסא דיחיד הוא ובריה ובר בריה צריכי לברוכי וכ''ע לא צריכי לברוכי כך גריס הרי''ף והיא גירסת רבינו: [[וכתב]] רבינו יונה הוא מברך שעשה לי נס ובריה ובר בריה מברכין שעשה נס לאבותי. וכתב עוד שכל נס שאינו לכל ישראל או לרובן נקרא של יחיד ואין מברך עליו אלא הם ובניהם ובני בניהם לבד. ודע דאיתא בגמרא דמר בריה דרבינא אתרחיש ליה ניסא בפתקא דערבות ותו אתרחיש ליה ניסא דאישתזיב בריסתקא דמחוזא מגמלא פריצא כי מטא לערבות אמר ברוך שעשה לי נס בערבות ובגמל כי מטא לריסתקא דמחוזא אמר ברוך שעשה לי נס בגמל ובערבות. ולמד מכאן הרא''ש שיחיד שנעשו לו נסים בהגיעו אל אחד מהמקומות שנעשה לו נס יכלול כל שאר הנסים עם זה ורבינו לא כתב כן משום דמשמע ליה שאינו מן החיוב אלא להזכיר נס הנעשה לו במקום ההוא לבד ומר בריה דרבינא לפנים משורת הדין הוא דעבד וגם הרי''ף ז''ל לא כתב ההוא עובדא דמר בריה דרבינא: [[ומה שכתב רבינו כגון ים סוף ומעברות הירדן.]] שם בברייתא הרואה מעברות הים מקום שעברו ישראל ים סוף ומעברות הירדן בימי יהושע ומני טובא התם בברייתא ורבינו נקט הני תרי לדוגמא: [[הרואה גוב האריות.]] שם (נ''ז:) דרשא דרב המנונא: [[הרואה מקום שעובדים וכו'.]] שם בדרשא דרב המנונא ראה מרקוליס אומר ברוך שנתן ארך אפים לעוברי רצונו וסובר רבינו דה''ה לכל עכו''ם ובירושלמי נעקרה ממקום אחד ונקבעה במקום אחר מקום שניתנה בו אומר ברוך שנתן ארך אפים ובכל עכו''ם מיירי: [[מקום שנעקרה ממנו עבודת כוכבים ומזלות וכו'.]] שם ת''ר הרואה מקום שנעקרה ממנו עכו''ם אומר ברוך שעקר עבודת כוכבים ומזלות מארצנו וכשם שנעקרה ממקום זה וכו' ובחוצה לארץ א''צ לומר והשב לב עובדיהם לעבדך מפני שרובם גוים. רשב''א אומר אף בחוצה לארץ צריך לומר כן מפני שעתידים להתגייר שנאמר כי אז אהפוך על עמים וכו': [[כתב]] הטור אורח חיים וז''ל כתב הרמב''ם ואומר בשתיהם כשם שעקרת אותה מהמקום הזה כך תעקור אותה מכל המקומות והשב לב עובדיהם לעבדך ואיני יודע למה פוסק כדברי יחיד דרשב''א הוא דאמר הכי אבל לתנא קמא אין צריך לומר כן אלא בארץ ישראל שרובם ישראל אבל לא בח''ל עד כאן לשונו. ואין דבריו מכוונים דהא לדברי הכל צריך לומר כשם שעקרת וכו' ולא הוי דברי יחיד אלא מה שאומר בשתיהן והשב לב עובדיהם לעבדך. ולענין מה שתמה למה פסק כיחיד יש לומר דמשום דמסתבר טעמיה. ועוד דת''ק לא קאמר אלא שאינו צריך לומר כן אבל אם רצה אומר ואין בכך כלום ורשב''א מצריך שיאמר כן ואם לא יאמר עביד דלא כרשב''א הילכך למימר עדיף דלא פליג אשום תנא. ועוד דמשמע בירושלמי דרבי יוחנן סבר כרשב''א דדרש כל זמן שאדם חי יש לו תקוה: 


! י 
[[הרואה בתי ישראל וכו' עד דיין האמת.]] ברייתא שם (דף נ''ח:) ופשטא דברייתא משמע דבבתי גדולי ועשירי ישראל קאמר מדאייתינן בגמרא בסמוך עובדא דעולא ורב חסדא דמטו אפיתחא דבי רב חנא בר נהילאי דהוה חריב. אבל מצאתי בהרי''ף הרואה בתי כנסיות ישראל וכתב ה''ר מנוח דוקא בא''י: [[הרואה קברי ישראל וכו'.]] שם ברייתא וסיומא דמר בריה דרבינא בגמרא דאמר דצ''ל ויודע מספר כולכם והוא עתיד להחיותכם. וכך היא גירסת הרי''ף והרא''ש ז''ל ורבינו נראה שגירסא אחרת היתה לו: 


! יא 
[[הרואה ת''ר אלף וכו'.]] שם (דף נ''ח) אמר רב המנונא הרואה אוכלוסי ישראל אומר ברוך חכם הרזים אוכלוסי עכו''ם אומר בושה אמכם וכו' תנא אין אוכלוסא פחותה מששים רבוא: [[ומה שכתב רבינו ובארץ ישראל.]] כתב ה''ר מנוח שלמד כן מדאיתא בגמרא בן זומא ראה אוכלוסא בהר הבית אמר ברוך חכם הרזים משמע דוקא בארץ ישראל עד כאן ולא נהירא דאם כן נימא דוקא בהר הבית אלא ודאי אין משם ראיה כלל דמעשה שהיה כך היה והוא הדין בחוץ לארץ. ואפשר שטעם רבינו מדאמר עולא אין אוכלוסא בבבל כלומר שאף על פי שיראה ששים רבוא אין להם דין אוכלוסא לברך עליהם. וקשה מדאיתא בגמרא בפרק הנזכר דרב חנינא בריה דרב איקא בריך ארב פפא ורב הונא בריה דרב יהושע ברוך חכם הרזים משום דהוו חשיבי עליה כששים רבוא אע''ג דבבבל הוו, ואפשר דסבר רבינו דההיא פליגא אדעולא ופסק כעולא דמיקל בברכות הוא: [[הרואה מחכמי וכו' עד מכבודו לב''ו.]] ברייתא שם [אלא שבגמרא שלפנינו איתא הגירסא אצל חכמי ישראל ברוך שנתן מחכמתו ליראיו ואצל מלכי ישראל ברוך שחלק מכבודו ליראיו]: 


! יב 
[[הרואה את הכושי וכו' עד דיין האמת.]] ברייתא שם ואותביה מינה לריב''ל דאמר הרואה את הבוהקנין אומר משנה הבריות ופרקינן ל''ק הא ממעי אמו הא בתר דאתיליד ובוהקנין עניינו לינטיל''יושו כעדשים: [[הרואה את הפיל וכו' עד בעולמו.]] ברייתא שם וקפוף פירש''י עוף שקורין וולטו''ר ויש לו לסתות ולחיים כאדם: 


! יג 
[[היוצא בשדות וכו'.]] פרק כיצד מברכין ברכות (מ''ג:): 


! יד 
[[על הרוחות וכו'.]] משנה שם (ברכות נ''ד) על הזיקין ועל הזועות ועל הברקים ועל הרוחות אומר ברוך שכחו מלא עולם על ההרים ועל הגבעות ועל הימים ועל הנהרות ועל המדברות אומר ברוך עושה מעשה בראשית רבי יהודה אומר הרואה את הים הגדול אומר ברוך שעשה את הים הגדול אימתי בזמן שרואה אותו לפרקים וזיקים מפרש רבינו אור שבאויר כאילו הם כוכבים וכו' וזועות היינו קול ההברה וכו' ובגמרא על ההרים וכו' אטו כל הני דאמרן עד השתא לאו מעשה בראשית נינהו והא כתיב ברקים למטר עשה אמר אביי כרוך ותני כלומר לכולהו בחד בבא ועל כולם שתי ברכות הללו רבא אמר התם מברך תרתי שכחו מלא עולם ומעשה בראשית הכא עושה מעשה בראשית איכא שכחו מלא עולם ליכא. ופירש''י על ההרים לא מצי לברוכי מלא עולם שאינן במקום אחד אלא כל אחד ואחד במקומו: [[וכתבו]] הרי''ף והרא''ש ז''ל מברך תרתי כלומר הי מינייהו דבעי מצי אמר וכך הם דברי רבינו ולאפוקי מהראב''ד שכתב בגמרא יש מברך תרתי עכ''ל שהוא סובר דתרתי צריך לברך. ופסק רבינו כר' יהודה ותמה עליו הרמ''ך וי''ל שטעם רבינו מדאמרינן בגמרא לפרקים עד כמה אמר רמי בר אבא אמר ר' יצחק עד שלשים יום וכיון ששאלו והשיבו אליביה אלמא הלכתא כוותיה. ועוד י''ל שלא לחלוק בא אלא לפרש כאילו אמר אימתי הוא אומר על הימים מעשה בראשית כשאינו ים הגדול אבל על הים הגדול אומר ברוך שעשה את הים הגדול וכן כתב הרא''ש בתשובה וכתב דים הגדול הוא ים אוקינוס והוא הים שעוברים לארץ ישראל ולמצרים. וכתב רבינו גם בהרים וכו' דדוקא משלשים לשלשים יום בעי ברוכי דומיא דים הגדול והכי משמע בירושלמי אבל בזיקין וזועות וכו' אמרי' התם שאם הם מופסקים מברך על כל פעם ופעם: 


! טז 
[[הרואה את הקשת וכו'.]] שם (דף נ''ט) מאי מברך ברוך זוכר הברית במתניתא תנא נאמן בבריתו וקיים במאמרו אמר רב פפא הילכך נימרינהו לתרווייהו ברוך זוכר הברית ונאמן בבריתו וקיים במאמרו: [[הרואה לבנה בחדושה וכו'.]] נוסח הברכה בסנהדרין פרק היו בודקין (דף מ''ב) מימרא דרב יהודה: 


! יז 
[[ומ''ש וצריך לברך ברכה זו מעומד.]] שם מימרא דאביי: [[ומ''ש שכל המברך על החדש בזמנו וכו'.]] שם מימרא דרב אחא בר חנינא: [[אם לא בירך עליה כו'.]] שם (מ''א) אמר ר' יוחנן עד מתי מברכין על החדש עד שתתמלא פגימתה וכמה א''ר יעקב בר אידי א''ר יהודה עד ז' נהרדעי אמרי עד י''ו ופסק רבינו כנהרדעי דרבים נינהו וכן פסק הרא''ש כלומר דבתר הכי לא שייך לומר מחדש החדשים שהרי כבר נושנת היא: [[וכתב]] ה''ר מנוח עד ט''ז ולא ט''ז בכלל שהרי אחר שעברו ט''ו יום נתמלא פגימתה והולכת הלוך וחסור דהא קי''ל אין חדשה של לבנה פחות מכ''ט יום וחצי ותשצ''ג חלקים: 


! יח 
[[הרואה את החמה וכו'.]] פרק הרואה (ברכות נ''ט:) ת''ר הרואה חמה בתקופתה לבנה בגבורתה וכוכבים במסילותם ומזלות כסדרן אומר ברוך עושה מעשה בראשית ואימתי הוי אמר אביי כל כ''ח שנין והדר מחזור ונפלה תקופת ניסן בשבתאי באורתא דתלתא נגהי ארבעא ע''כ בגמרא ושאר הברייתא פירשה רבינו ע''ד זו דלבנה בגבורתה היינו כשתחזור הלבנה לתחלת מזל טלה וכו' וכוכבים במסילותם היינו וכן כשיחזרו כל כוכב וכו' ומזלות כסדרן היינו וכן בכל עת שיראה מזל טלה עולה וכו': 


! יט 
[[הרואה בתי עכו''ם וכו'.]] ברייתא שם (נ''ח:) ומשמע לי מדברי רבינו שהוא מפרש בתי עכו''ם בתי גדולי עכו''ם ועשיריהם דאי בתי עבודת כוכבים קאמר ברכה הוא דבעי ברוכי כמ''ש רבינו לעיל הרואה מקום שעובדים בו עכו''ם וכו' ואפשר לפרש ולומר לדעת רבינו שהוא מפרש בתי תפלת העכו''ם בלא עכו''ם: [[ראה קברי עכו''ם וכו'.]] ברייתא שם: 


! כא 
[[הנכנס וכו' עד רופא חולים.]] ברייתות ומימרי דאמוראי שם (ברכות דף ס'): 


! כב 
[[ההולך למוד גורנו וכו'.]] פרק קמא דתענית ופרק המפקיד (מציעא מ''ב): [[וכתב]] הריטב''א פי' ברכה שלימה בשם ומלכות ודעת הרמב''ן שלא חייבו ברכה זו אלא בהולך להפריש תרומה ומעשרות שהבטיח הקדוש ברוך הוא בברכתו עליהם שנאמר והביאו את המעשר וגו' והריקותי לכם ברכה עד בלי די ועל כן תקנו בו ברכה זו לומר שהבטחתו של הקדוש ברוך הוא קיימת ואין זו ברכה לבטלה עכ''ל: [[וכל הצועק לשעבר וכו'.]] משנה סוף פרק הרואה (ברכות נ''ד): 

! כד
((כג-כד)) [[הנכנס לבית המדרש וכו' עד לבאר שחת.]] משנה וברייתא פרק תפלת השחר (ברכות דף כ''ח:): 


! כה 
[[הנכנס לכרך וכו' עד סוף הפרק.]] משנה ובריתא פרק הרואה (שם דף נ''ד): 

~ הלכות ברכות - פרק אחד עשר




! א 
[[כל הברכות כולן וכו'.]] מצאתי נוסחא ישנה שכתוב בה אלא מעט מברכת המצות כגון ברכת ספר תורה ורואה קברי ישראל מאלו שהם דרך שבח והודאה עד כאן וכן כתוב בדפוס וינציאה. וביאור הלשון כל הברכות כולן פותח בהן בברוך וחותם בברוך חוץ מברכה אחרונה של ק''ש וברכה הסמוכה לחבירתה ואעפ''י ששתי מינין אלו ענין אחד להם מנאם כשתים משום דברכה הסמוכה לחבירתה היינו סמוכה לה ממש וה''ה לברכה אחרונה של הלל אלא שרבינו חדא מינייהו נקט וברכת הפירות והדומה לה וברכת עשיית המצות ואלו שאמרנו שאין פותחות וחותמות יש מהם פותח ואינו חותם וכו' והכלל הזה צודק בכל אלו הברכות אלא במעט מברכת המצות כגון ברכת ספר תורה שפותח וחותם ומהברכות שהם דרך שבח והודאה רואה קברי ישראל, וה''ה לקידוש והבדלה אלא חדא מינייהו נקט אבל שאר המצות כולן חוץ מברכת ספר תורה הכלל הזה צודק בהם שפותח ואינו חותם: [[כתב]] הראב''ד ומה חסרה לו המדה וכו' האריכוה וחתמוה עכ''ל. ומה שהוקשה לו והנה קידוש והבדלה כבר ישבתי דחדא מינייהו נקט. ומה שכתב אלא שאין הדבר תלוי אלא במטבע ארוך אינה טענה על רבינו שלא בא רבינו ליתן טעם לדבר אלא להודיענו כללי הדברים: 


! ב 
[[וכל מצות עשה שבין אדם למקום וכו'.]] פ''ק דפסחים (דף ז' ע''א וב') אמר רב יהודה אמר שמואל כל המצות מברך עליהם עובר לעשייתן כלומר קודם עשייתן ודקדק רבינו לכתוב שבין אדם למקום לומר דבמצות שבין אדם לחבירו כגון עשיית צדקה וכדומה אין מברכין עליהן: 


! ג 
[[והיכן צונו בתורה וכו'.]] בפ' במה מדליקין (שבת דף כ''ג) מאי מברך אשר קדשנו במצותיו וצונו להדליק נר של חנוכה והיכן צונו רב אויא אמר מלא תסור רב נחמיה אמר שאל אביך ויגדך זקניך ויאמרו לך. וכתב רבינו טעמו של רב אויא שהוא נראה יותר ועוד דאמרינן בברכות פ' מי שמתו (י''ט:) כל מילתא דרבנן אסמכוה אלאו דלא תסור אלמא כרב אויא קיימא לן. וכתב רבינו אשר יאמרו לך תעשה שהוא בלשון עשה וכתוב בפסוק עצמו: 


! ד 
[[ולמה אין מברכין וכו'.]] כן כתב רבינו יונה בסוף פרק אלו דברים בשם ר''ע שאין מברכין עליהם כלל: 


! ז 
[[אין לך מצוה שמברכין אחר עשייתה אלא טבילת הגר בלבד וכו'.]] פרקא קמא דפסחים (דף ז':) גבי הא דאמר רב יהודה אמר שמואל כל המצות מברך עליהם עובר לעשייתן כו' עד חוץ מן הטבילה מאי טעמא דאכתי גברא לא חזי. וכתב הרי''ף ומפרשי לה רבנן דבטבילת גר בלבד אמרינן אבל שאר חייבי טבילות מברכין ואחר כך טובלין: [[ומה שכתב מפני שהיה דחוי מעיקרו.]] כלומר דאילו היה ראוי מעיקרו והדר נדחה אינו חוזר ונראה דהכי אמרינן בסוף פרק שלשה שאכלו (ברכות דף נ''א) בעו מיניה מרב חסדא מי שאכל ושכח ולא בירך מהו שיחזור ויברך א''ל מי שאכל שום וריחו נודף יחזור ויאכל שום אחר כדי שיהא ריחו נודף אמר רבינא הילכך אפילו גמר סעודתו יחזור ויברך דתניא טבל ועלה בעלייתו הוא אומר אשר קדשנו במצותיו וצונו על הטבילה ולא היא התם מעיקרא גברא לא חזי הכא מעיקרא גברא חזי והואיל ואידחי אידחי: 


! ח 
[[כל מצוה שעשייתה וכו'.]] בפרק התכלת (מנחות מ''ב): 


! ט 
[[כל מצוה שהיא מזמן וכו'.]] לפי שראה רבינו קצת מצות שמברכין עליהן שהחיינו וקצתן שאין מברכין בא ליתן טעם בדבר דכל מידי דמזמן לזמן קא אתי או שאינו מצוי בכל עת דדמי למצוה הבאה מזמן לזמן וכן כל מצוה שהיא קנין לו בכל אלו מברך שהחיינו וסוכה ולולב מפורשים בברייתא בפרק לולב וערבה (סוכה מ''ו) שמברכין עליהם שהחיינו וציצית ותפילין בתוספתא דברכות פרק אחרון ומקרא מגילה מפורש בריש הקורא את המגילה עומד (מגילה כ''א) ונר חנוכה מפורש פרק במה מדליקין (שבת דף כ''ג) ומילה יתבאר פרק ג' מהלכות מילה אך שופר ומזוזה ומעקה יליף להו מהני: 


! י 
[[אחד העושה מצוה לעצמו וכו' אקב''ו לעשות.]] כלומר אינו מבחין עתה בין אם מברך בלמ''ד או בעל אלא כוונת רבינו שמברך על העשייה אבל אינו מברך שהחיינו אלא על מצוה שעושה אותה לעצמו ולמד כן מדתניא בסוף פרק לולב וערבה (סוכה מ''ו) העושה לולב או סוכה לעצמו מברך שהחיינו משמע דדוקא בעושה לעצמו הוא דמברך שהחיינו אבל לא העושה אותה לאחרים: [[כתב]] הרמ''ך אבל אינו מברך שהחיינו אלא על המצוה שעושה נראה מדבריו שהמקדש בבית אחד להוציא הנשים אינו מברך שהחיינו. ומנהגנו לברך וכן ראוי לעשות דכיון דחובה היא לאשה לברך אותה ברכה מברך אותה בעבורה וחשבינן נמי שמברכת היא דשומע כעונה עכ''ל. ומ''ש וכן ראוי לעשות וכו' דבר פשוט הוא וגם רבינו יסבור כן: [[היו לפניו מצות הרבה וכו'.]] פרק לולב וערבה ת''ר היו לפניו מצות הרבה אומר אקב''ו על המצות ר' יהודה אומר מברך על כל אחת בפני עצמה אמר ר' זירא הלכה כר' יהודה ומפרש התם טעמא משום דכתיב ברוך ה' יום יום בכל יום ויום תן לו מעין ברכותיו: 

! יד
((יא-יד)) [[כל העושה מצוה וכו'.]] רבינו בא לתת טעם למה קצת מצות אנו מברכין עליהן בעל וקצתן אנו מברכין עליהן בלמ''ד וכלל דבריו דלברך בלמ''ד בעינן שיעשה אותה לעצמו ושתהיה הברכה קודם עשיית המצוה אבל אם מברך אחר עשייתה כביעור החמץ שאחר שגמר בלבו לבטל נעשית המצוה וכן לולב מדאגבהיה נפק ביה כמוזכר פרק קמא דפסחים (דף ז') וכן אם סח בין תפילין של יד לשל ראש מברך על מצות תפילין מפני שכבר נעשית מצות תפילין של יד וכן על ספירת העומר מפני שכבר קרב העומר ואנו מונים ממנו ולא מונין לו תקנוה בעל וכן ברכת על דברי תורה לפי שבכל יום ובכל שעה אנו מצווים ללמוד וא''כ קודם שעה זו נצטוו ללמוד תקנוה בעל. וזה הכלל הוא בברכת מצות שהם חובה אבל בברכה של מצות שאינן חובה כנט''י ושחיטה דלא ליכול ולא יטול ידיו או לא ישחוט אינו מברך בלמ''ד להורות שאינה חובה והאי טעמא סגי נמי לעירוב דמצוה שאינה חובה דלא יערב ולא יוציא מביתו מאומה אלא לפי שמצא בו טעם אחר כתבו שעירוב לא שייך ביה עשאו לעצמו לבדו אלא לו ולאחרים וכן אינה חובה. ואפשר שכתב אותו טעם בעירוב לומר דמשום דכשעשה דברי הרשות לו ולאחרים אינו מברך אלא בעל לא רצו חכמים לשנות הברכה אפילו כשעושה אותם לעצמו כיון שאינן מצוות של חובה ואפילו שנטילה עושה אותה לעצמו לא רצו חכמים לחלק במצות שאינן חובה בין קצתם לקצתם. אך קשה שכתב בתחלת דבריו בין שהיתה חובה עליו בין שאינה חובה עליו אם עשה אותה לעצמו מברך לעשות לכך י''ל דתלתא גווני נינהו חובה ואינה חובה ודבר הרשות ונט''י ושחיטה הם דברי הרשות שהרי אפשר לו שלא לאכול בשר ולא דבר שיצטרך נטילת ידים אלא פירות או ירקות אבל עירוב אע''פ שאינו חובה מצוה עליו לעשות עירוב שמא ישכח ויוציא ולא תיקשי לרבינו מעל הטבילה דמילתא דרשות היא לא ליטבל ולא ליטהר ואע''ג דחייב אדם לטהר עצמו ברגל לאו חיוב גמור הוא א''נ דלא רצו חכמים לשנות הברכה שלש פעמים בשנה מבכל השנה, וטבילת גר דמצוה היא כבר נתבאר טעמא משום דמברך אותה אחר עשייתה. אך קשה ממקרא מגילה ואכילת מצה ומרור ובשר הפסח שהוא מברך עליהם בעל. ועל מה שכתב [[רבינו מל את בן חבירו מברך על המילה]] הקשה הר''ן דאליבא דמאן דאמר לבער איתמר הכי אבל למאן דאמר על ביעור אבי הבן נמי מברך על המילה וכתב הר''ן כן לפי שהוא ז''ל מפרש דכל הני מיתיבי שאכתוב בסמוך הם למ''ד לבער וסייעתא למאן דאמר על ביעור ולשון הגמרא (פסחים דף ז' ע''א וע''ב) אמר רב יהודה הבודק צריך שיברך מאי מברך רב פפי אמר לבער חמץ ורב פפא אמר על ביעור בלבער כ''ע לא פליגי דודאי להבא משמע כי פליגי בעל ביעור מר סבר מעיקרא משמע ומר סבר להבא משמע מיתיבי אקב''ו על המילה היכי נימא למול לא סגיא דלאו איהו מהיל אבי הבן מאי איכא למימר אין הכי נמי. מיתיבי אקב''ו על השחיטה התם נמי היכי נימא לשחוט לא סגיא דלאו איהו שחיט פסח וקדשים מאי איכא למימר אין ה''נ מיתיבי נטל לולב לצאת אומר על נטילת לולב שאני התם דמעידנא דאגבהיה נפיק ביה והלכתא על ביעור חמץ. ורבינו אפשר שמפרש דמאן דאמר לבער פירושו אף לבער דעל נמי להבא משמע ואין לשון בברכה שיורה על העבר ומאן דאמר על ביעור פירושו דוקא על ביעור דלשון על משמע שכבר נעשה המצוה והכא נמי משעה שגמר בלבו לבטל נעשית מצות הביעור קודם שיבדוק ואותביה למאן דאמר על ביעור מעל המילה דבשלמא למאן דאמר לבער כך לי לברך בלמ''ד כמו לברך בעל דעל נמי להבא משמע אלא למאן דאמר דעל מורה על העבר בשחיטה ומילה ולולב מאי עבר איכא דליברוך עלייהו בעל ומשני דבשחיטה ומילה הוי טעמא משום דלא סגיא דלאו איהו מהיל ושחיט בתמיה כלומר מילה אחר הוא המצווה בה דהיינו האב ושחיטה אינו מצווה עליה וכיון שזה אינו מצווה עליהן אלא שמוציא אחרים ידי חובתן תיקנו בעל לעשות היכרא בין בשמוציא עצמו לכשמוציא אחרים ופריך ממל את בנו ושוחט פסחו דהוה משמע ליה דמברכי נמי בעל ומשני דאה''נ דבלמ''ד מברכי ובלולב תירץ דהכא במאי עסקינן כשנטלו כבר דהוי עבר. ואסיקנא והלכתא על ביעור כלומר דשאני לן בין לבער לעל ביעור דלבער הוי להבא ועל ביעור לשעבר וכיון שכן למדנו דכל היכא דהוי לשעבר א''נ שעושה אותה לאחרים אעפ''י שהיא להבא מברך עליה בעל וכשעושה אותה לעצמו והיא להבא מברך בלמ''ד ולכן המל את בנו מברך למול את הבן וכמו שכתב רבינו. א''נ דרבינו מפרש דמעיקרא הוה ס''ל לגמרא כרב פפא ולהכי אקשי לרב פפי ממילה שחיטה ולולב והוה בדעתיה נמי לאקשויי ליה מברכות טובא מצה מרור תורה ספירת העומר וזולתן אבל מכיון דתריץ גמרא דבלולב מברכי בעל אף לרב פפי מטעמא דכיון דאגבהיה וכו' הא ודאי דמהך תירוצא שמעינן דבכולהו מילי דדמו ללולב דכיון דחשב או הגביה נעשית המצוה שפיר מברכים בעל אף לרב פפי ולהכי לא הדר אקשיה משום ברכה אחרת דכי פסק והלכתא על ביעור לא כרב פפא הוא אלא ככ''ע ומיהו עיקר חדוש לרב פפי הוא מטעם דכיון דאגבהיה דלרב פפא [היכא] דלא הוי טעמא נמי ס''ל בעל. ויש ללמוד דס''ל כשיטה זו מדכתב בסוף פרק זה וכך הוא מברך על ביעור חמץ וכו' עד כמו שיתבאר במקומו: 


! טו 
כתב הראב''ד הנה לדבריו וכו' נפטר ממנו כל היום עכ''ל. דעת הראב''ד ז''ל דכשאמרו בגמרא דלולב משום דכיון דאגבהיה נפק ביה מברך על נטילת לולב דוקא בלולב אמרו שכיון שהגביהו נפטר ממנו כל היום ומשום הכי מברך עליו בעל אבל ציצית ותפילין שמצותן להניחן עליו כל היום אפילו אחר שלבש ונתעטף מברך בלמ''ד ודעת רבינו דלא שנא ואין בזה הכרע. ובמ''ע הפליג דעת הראב''ד לדברים אחרים: [[כתב]] הראב''ד וכך הוא מברך וכו'. א''א קשיא לי וכו' ולאכול מרור עכ''ל: [[וכתב]] בעל מ''ע ואני אומר הנני משיב על ראשון וכו' ואיני מבין דבריו שרבינו בתשובתו לחכמי לוניל לא הזכיר במקרא מגילה ונר חנוכה אלא שהם דרבנן. וזה דבר פשוט ומה צורך להביא ראיה מתשובתו ועוד שאפילו שהם מדרבנן חובה נינהו לקרות מגילה ולהדליק נר של חנוכה וכבר כתב רבינו שדבר שהוא חובה אפילו נתכוון להוציא גם לאחרים מברך בלמ''ד ועירוב שכתב רבינו שאינו חובה היינו משום שאילו היה ידוע לנו שלא היה שוכח והיה מוציא מביתו דבר לא היינו מצריכין אותו עירוב והיאך רצה בעל מ''ע להשוות מגילה ונר חנוכה לעירוב. וע''ק על בעל מ''ע שכתב שמצה ומרור מצותן בחבורה ולפיכך מברך בעל וקשה דהא ודאי חובה נינהו וכתב רבינו היתה חובה ונתכוון להוציא עצמו מידי חובה ולהוציא אחרים מברך לעשות: [[ויש]] שואלים היאך כתב רבינו בפ''ז מהלכות לולב מברך תחלה על נטילת לולב והרי כתב כאן שאם בירך קודם שיטול מברך ליטול לולב והתם כשלא נטלו עדיין עסקינן שכך כתב וכשהוא נוטלן לצאת בהם מברך תחלה על נטילת לולב הואיל וכולן וכו' ואח''כ נוטל האגודה הזאת וכו'. וי''ל ששם אינו מקפיד על נוסח הברכה אלא כוונתו לומר שמברך על הלולב ואינו מברך על שאר המינין ולשונו מוכיח כך שכך כתב וכשהוא נוטלן לצאת בהן מברך תחלה על נטילת לולב הואיל וכולם סמוכים לו: 


! טז 
[[כל דבר שהוא מנהג אף ע''פ שמנהג וכו'.]] בפרק לולב וערבה (סוכה מ''ד) גרסינן אמר איבו הוה קאימנא קמיה דר' אליעזר ב''ר צדוק ואייתי ההוא גברא ערבה קמיה שקיל חביט ולא בריך קסבר מנהג נביאים ואמנהגא לא מברכינן וסובר רבינו דכל שכן לשאר מנהגים שאינן מנהג נביאים שאין מברכין עליהן ומשום הכי בר''ח אין מברכין על ההלל דהא מנהג הוא כדאמרינן בפרק בתרא דתענית (דף כ''ח:) דרב איקלע לבבל בר''ח חזנהו דהוו קרו הלילא סבר לאפסוקינהו כיון דחזנהו דמדלגי אמר ש''מ מנהג אבותיהם בידיהם. ודעת רבינו להשוות חולו של מועד של פסח לראש חדש והרמב''ן חילק ביניהם ואמר דבחולו של פסח כיון דאיקרו מועד מחייבינן למיקרי הלל בדילוג ולברך וגם הראב''ד מחלק ביניהם אבל ר''ת כתב דבר''ח נמי מברכין דאם איתא דלא מברכין מאי קאמר כיון דשמעינהו דמדלגי אמר ש''מ מנהג אבותיהם בידיהם וכי לא היה לו להכיר אי משום מנהג קרו ליה לא הוו מברכי ואין לומר דלא בא בתחלת קריאת ההלל דאי הכי הוה למימר רב איקלע לבי כנישתא. והא דאמרינן בסוכה דאמנהג לא מברכין היינו דוקא במנהג דערבה דלא הוי אלא מנהג טלטול בעלמא. ונ''ל לדעת רבינו שלא בא בתחלת קריאת ההלל והא דלא אמר איקלע לבי כנישתא משום דהוה משמע שכבר היה זמן שהיה בבבל ולא נכנס לבית הכנסת ואין הדבר כן לכך אמר איקלע לבבל ונכנס לבית הכנסת מיד ומצאן קורין את ההלל ולא ידע אי ברכו עליו אי לאו ואפילו נאמר שהיה שם מתחלה ולא ברכו עליו מ''מ סבר לאפסוקינהו מפני שחשש שאם יקראוהו שלם יבאו לברך עליו לאחריו כיון שאין היכר בין הלל דר''ח ליום שגומרים בו את ההלל וכיון דחזנהו דמדלגי אמר ש''מ מנהג אבותיהם בידיהם כלומר הרי הם יודעים דמשום מנהג הוא דקרו והרי הם עושים לו היכר ולא אתו למטעי לברוכי עליה. ועוד הביא ר''ת ראיה לדבריו וכתבה רבינו נסים בפרק לולב וערבה ודחאה ודברי מגיד משנה בזה בפרק שלישי מהלכות מגילה: [[וכתב]] הראב''ד ז''ל שלא אמר אלא על חולו של פסח בלבד וכו' וצריך ברכה עכ''ל. דעתו ז''ל בראש חדש כר''ת ולכן מברכין עליו לפרסם שהוא ראש חדש אבל בחולו של פסח דלא שייך האי טעמא אין מברכין עליו כיון שאינו מועד גמור: [[וכן כל דבר שיסתפק לך אם טעון ברכה אם לאו וכו'.]] כן כתב הרא''ש בפרק מי שמתו בשם השאלתות וטעמא דמסתבר הוא דהוי ספק עובר על לא תשא. ועל מה שכתב [[רבינו כל דבר שיסתפק לך אם טעון ברכה אם לאו עושים אותו בלא ברכה]] קשה שהרי כתב רבינו פרק ב' מהלכות קריאת שמע ספק קרא קריאת שמע ספק לא קרא חוזר וקורא ומברך לפניה ולאחריה והרי מספק הוא חוזר וקורא ולמה הוא חוזר ומברך. ויש לומר שכשהדבר עשייתו מחוייבת אעפ''י שהוא ספק כגון ספק קרא קריאת שמע כיון דקיימא לן ספיקא דאורייתא לחומרא ומחוייב הוא לקרות הילכך מברך לפניה ולאחריה כאילו ודאי לא קרא אבל כשמן הדין לא היה חייב לחזור ולעשות המצוה ההיא אלא שתקנת חכמים היא כגון דמאי שמן הדין אינו חייב לעשר משום דרוב עמי הארץ מעשרין הם אלא שחכמים החמירו לחייבו לעשר וכן יום טוב שני לדידן דבקיאינן בקביעא דירחא אלא דשלחו מתם הזהרו במנהג אבותיכם כדאיתא בפרק קמא דיום טוב (דף ד:) וכיון דמדינא אין בהם איסור א''כ הם ספק דרבנן ולא בעי ברוכי, וכן על יום טוב שני לא הוה בעי לברוכי אם לא מפני שלא יזלזלו בו כדאיתא בפרק ב''מ (שבת כ''ג). ומה שיש לדקדק עוד בזה כתבתי בפ''ב מהלכות ק''ש בשם הרשב''א ז''ל: [[סליק הלכות ברכות בס''ד]] 

# הלכות מילה סדר תפילות כל השנה

~ הלכות מילה סדר תפילות כל השנה - פרק ראשון




! א 
[[מצוה על האב למול את בנו ועל הרב למול את עבדיו וכו'.]] במנין המצות כתב רבינו סי' רט''ו למול את הבן שנאמר וביום השמיני ימול בשר ערלתו וצריך טעם למה לא מנה מצות הרב למול את עבדו: [[ובית דין מצווין וכו'.]] פרק קמא דקידושין (דף כ''ט) האב חייב בבנו למולו מנ''ל דכתיב וימל אברהם את יצחק בנו והיכא דלא מהליה אבוה מיחייבי בית דין למימהליה שנאמר ימול לכם כל זכר והיכא דלא מיהלוהו בית דין מיחייב איהו למימהל נפשיה דכתיב וערל זכר אשר לא ימול כו' ונכרתה: 


! ב 
[[ועל מ''ש רבינו ואינו חייב כרת עד שימות וכו'. כתב]] הראב''ד אין בזה תבלין וכו' באיסור כרת עכ''ל. ואני אומר שחיוב הכרת הזה הנזכר בדברי רבינו ובדברי הראב''ד הוא שימות בקיצור שנים שמוזכר במ''ק ודעת רבינו שאינו מתחייב כרת למות בקיצור שנים לפי שלא עבר עדיין על המצוה שהרי בידו למול עצמו עד שימות והוא ערל במזיד ואז יתחייב כרת לנפש כמבואר פרק שמיני מהלכות תשובה. א''נ דה''ק רבינו שאינו מת בקיצור שנים אך כשיגיע עתו למות ימות בקיצור ימים בעון הזה כמבואר במועד קטן דאיכא כרת דיומי. ודעת הראב''ד שמיום שגדל ולא מל הוא חייב למות בקיצור שנים אלא שאם מל נפטר מהחיוב ההוא וזהו שכתב ובכל יום עומד באיסור כרת כלומר ראוי הוא בכל יום ליכרת ולמות בקיצור שנים כלומר דאף ע''ג דדמי לעושה דבר שאפשר שיבא לידי חיוב ועדיין לא בא לידי חיוב שאני זה שבכל יום הוא עובר בודאי על מצותו של מקום ואע''פ שאינו מתחייב כרת לגמרי מכל מקום באיסור כרת הוא עומד בכל יום וראוי ליכרת. ומה שהזכיר התראת ספק לדוגמא בעלמא נקטה דהא התראה אין לה ענין אלא בדיני אדם ולא בדיני שמים והיינו לומר דאפילו למ''ד התראת ספק לא שמה התראה לא אמר כן אלא לפוטרו מדיני אדם אבל מכל מקום חיוב שמים יש עליו מפני שעשה מעשה שיוכל להמשך ממנו חיוב מיתה וזה שמביא עצמו למקום שאפשר לו להתחייב כרת ועוד שהוא עובר בכל יום על מצות הבורא דין הוא שיתחייב בכל יום למות בקיצור שנים. ודעת רבינו דלא דמי דכי אמרינן דאיכא מאן דאמר דהתראת ספק שמה התראה היינו כשהוא עובר בקום עשה אבל כשהוא עובר אשב ואל תעשה כמו מילה לא שייך גביה למימר התראת ספק שמה התראה אלא כל שבידו לתקן עדיין לא עבר. [[ומה שכתב אין מלין בנו של אדם וכו'.]] פשטא דסוגיין הכי משמע דקאמר היכא דלא מהליה אבוה מיחייבי בית דין למימהליה וסברא נמי הוא דמצוה המוטלת על איש אחד אין לאחר לעשותה שלא מדעתו. [[ומ''ש שב''ד מצווין למול העבדים]] הוא נלמד מדין הבן דלא מהליה אבוה ודקדק רבינו לכתוב גבי אב עבר וגבי בית דין נתעלם משום דליכא למימר בבית דין עברו והם עיני העדה והיאך יעברו ולכך שינה וכתב גבי בית דין נתעלם: [[כתב]] הרמ''ך אבל אינו חייב כרת עד שימות והוא ערל במזיד צ''ע לאחר שימות מאי כרת שייך ביה והלא כרת הוא בחצי ימיו ובחייו נפרעים ממנו ואח''כ כתב במותו יהיה נדון אם לא יתודה ויקבל עליו שאם יתרפא ימול עצמו עכ''ל: 


! ג 
[[אחד עבד הנולד ברשות ישראל וכו'.]] פרק ר''א דמילה (שבת קל''ה) אמר רב אסי כל שאמו טמאה לידה נימול לשמונה כל שאין אמו טמאה לידה אינו נימול לשמונה איני והא איתמר יוצא דופן ומי שיש לו שתי ערלות רב הונא ורב חייא בר רב חד אמר מחללין עליו את השבת וחד אמר אין מחללין ע''כ לא פליגי אלא לחלל עליו את השבת אבל לשמיני ודאי מהלינן ליה הא בהא תליא כלומר שמי שנימול לשמונה דוחה שבת ומי שאינו נימול לשמונה אינו דוחה כתנאי יש יליד בית שנימול לאחד ויש יליד בית שנימול לשמונה ויש מקנת כסף שנימול לאחד ויש מקנת כסף שנימול לשמונה כיצד לקח שפחה ועוברה עמה זהו מקנת כסף שנמול לשמונה לקח שפחה וולדה עמה זהו מקנת כסף שנימול לאחד לקח שפחה ונתעברה אצלו וילדה זהו יליד בית הנימול לשמונה ר' חמא אמר ילדה ואחר כך הטבילה זהו יליד בית הנימול לאחד הטבילה ואחר כך ילדה זהו יליד בית שנימול לשמונה ות''ק לא שני ליה בין הטבילה ואחר כך ילדה בין ילדה ואחר כך הטבילה ואף על גב דאין אמו טמאה לידה נימול לשמונה אמר רבא בשלמא לר' חמא משכחת לה יליד בית נימול לאחד יליד בית נימול לשמונה כגון שילדה ואחר כך הטבילה הטבילה ואחר כך ילדה מקנת כסף שנימול לשמונה כגון שלקח שפחה וילדה מקנת כסף שנימול לאחד כגון שלקח זה שפחה וזה עובר אלא לת''ק בשלמא כולהו משכחת לה אלא יליד בית שנימול לאחד היכי משכחת לה אמר ר' ירמיה בלוקח שפחה לעוברה הניחא למאן דאמר קנין פירות לאו כקנין הגוף דמי אלא למאן דאמר קנין פירות כקנין הגוף דמי מאי איכא למימר אמר רב משרשיא בלוקח שפחה על מנת שלא להטבילה. ולענין הלכה איכא מ''ד דלא קי''ל כרב אסי דכיון דאוקימנא כתנאי לא שבקינן ת''ק למינקט כר' חמא דיחידאה הוא ועוד דרבא ורב משרשיא ור' ירמיה שקלו וטרו אליבא דת''ק. אבל רבינו יונה פסק כרב אסי והרי''ף ז''ל לא הכריע בהלכות כדברי מי משמע דמספקא ליה מילתא הילכך מטילין אותו לחומרא דנימול לשמונה ואין מחללין עליו את השבת וכן דעת בעל הלכות ז''ל והרז''ה ז''ל וכ''כ הרמב''ם ז''ל בפ''א מהלכות מילה ע''כ לשון הר''ן ז''ל. והראב''ד ז''ל כתב כן לדעת ר' חמא וכו' ואחר כך ילדה עכ''ל. ועל מה שכתב רבינו להלן כשם שמילת הבנים דוחה את השבת וכו' חוץ מיליד בית שלא טבלה אמו וכו' כתב א''א לא ידעתי מהו זה ההפרש ואולי מפני שהוא מסופק אם הלכה כר' חמא דמפליג בטבילה ולענין מדחי שבת אזלינן לחומרא ולא דחי וא''כ במקנת כסף שנימול לשמונה נמי איכא לספוקי עד כאן לשונו. דעתו ז''ל לומר דלר' חמא מקנת כסף דנימול לשמונה היינו שטבלה ואחר כך ילדה אבל ילדה ואחר כך טבלה נימול לאחד ואע''ג דלענין מילה בשמונה לא חילק רבינו בין טבלה ואח''כ ילדה לילדה ואח''כ טבלה אלא בכל גווני לקח שפחה ועוברה עמה וילדה הרי זה נימול לשמונה לענין חילול שבת ה''ל לחלק דילדה ואח''כ טבלה אינו דוחה שבת כמ''ש ביליד בית שטבלה אמו אחר שילדה. ובאמת שאם שיטת רבינו היתה כמו שסבר בו הר''ן ז''ל שספק זה עצום מאד אבל לדעתי רבינו פוסק כת''ק מהטעמים הנזכרים בדברי הר''ן. ועוד כתב הרא''ש ז''ל דמדמוקי לה כתנאי משמע דאין הלכה כרב אסי דהנך אמוראי לא שמיע להו הך ברייתא דאי הוה שמיע להו לא הוו אמרו מימרא מפי עצמן אלא מר הוה אמר הלכה כהך תנא ומר הוה אמר הלכה כאידך תנא וכיון דלא שמיע להו אפשר דאי הוה שמיע להו לא הוו פליגי אלא הוו אמרי כיון דפליגי רבנן עליה דר' חמא הלכה כרבים. ול''נ דטפי עדיף למימר דהני אמוראי ברייתא שמיע להו ופסקו כת''ק. ועתה ניישב דברי רבינו על דברי הגמרא. ואומר ראשונה כי להיות טעם יליד בית הנימול לאחד לפי שנראה כאילו הוא מקנת כסף לא קראו רבינו בשם יליד בית כאילו אין שם יליד בית אחר הראוי ליקרא יליד בית אלא לקח שפחה ונתעברה אצלו וילדה ולא חשש רבינו לכתוב דין זה רק הספיק לו באומרו אלא שיליד בית נימול לשמונה לפי ששם יליד בית מורה על לקח שפחה ונתעברה אצלו וילדה: 


! ד 
[[ואח''כ כתב יש מקנת כסף וכו'.]] ומקנת כסף הנימול לאותו יום כבר נזכר במ''ש ומקנת כסף נימול ביום שנלקח דהיינו לקח שפחה וולדה עמה המוזכר בגמרא. ואח''כ בא לבאר מקנת כסף הנימול לשמונה [[וכתב כיצד לקח שפחה ולקח עוברה עמה ואע''פ שלקח העובר בפני עצמו]] כלומר דלא תימא היינו כשקנה שפחה מעוברת סתם אבל כשקנה עובר תחלה בכך דינרים ואחר כך קנה האם בכך דינרים סד''א דהוה ליה כאילו קנאו אחר שנולד שנימול ליום אחד קמשמע לן רבינו שכיון שהוא במעי אמו דאינו נידון כמקנת כסף אלא נימול לשמונה. ולמד כן רבינו ממה שלא חילקו בברייתא אלא אמרו לקח שפחה מעוברת וילדה זהו מקנת כסף הנימול לשמונה לקח שפחה וולדה עמה וכו' ואם איתא לפלוג וליתני בדידה בד''א בשלא לקח העובר בפני עצמו אבל אם לקח העובר בפני עצמו נימול ליום אחד וכל שכן היכא דלקח שפחה וולדה עמה ומדלא תני הכי אלמא דכל שלא ילדה עדיין אפילו לקח העובר בפני עצמו נימול לשמונה: 


! ה 
[[ואח''כ כתב לקח שפחה לעובריה.]] והיינו אוקימתא דרבי ירמיה ביליד בית שנימול ליום אחד ופסק כמותו משום דאתי כמאן דאמר קנין פירות לאו כקנין הגוף דמי ופלוגתא דר''י ור''ל היא ביש נוחלין (ב''ב קל''ו) ואמר רבא בריש החולץ (יבמות ל''ו) דר''י ור''ל הלכה כר''י בר מתלת שמעתתא דהלכה כר''ל וחד מינייהו הא שמעתתא דלר''ל קנין פירות לאו כקנין הגוף דמי ול''ש לן בין טבלה ללא טבלה ומכאן אתה למד דכ''ש לקח זה שפחה וזה עוברה דאינו נימול אלא ליום אחד. אחר כך [[כתב או שלקח שפחה ע''מ שלא להטבילה וכו']] והוא אוקימתא דרב משרשיא ביליד בית שנימול ליום אחד: [[ומ''ש ואם טבלה אמו אחר שילדה וכו'.]] לא קאי ארישא דלקח שפחה לעובריה דל''ש ילדה ואחר כך הטבילה או הטבילה ואח''כ ילדה נימול ליום אחד דהא לא הוי טעמא אלא משום דקנין פירות לאו כקנין הגוף דמי אלא למאי דסליק מיניה דהיינו לקח שפחה ע''מ שלא להטבילה קאי ולמד כן רבינו מדאמרינן ות''ק לא שני ליה בין הטבילה ואח''כ ילדה בין ילדה ואח''כ הטבילה נימול לח' כיון שהיה יליד בית ולאוקימתא דרב משרשיא היינו טעמא דנימול ליום אחד לפי שלקחה על מנת שלא להטבילה כלומר ולא טבלה אבל אם טבלה כיון דיליד בית הוא נימול לח': [[ומ''ש]] רבינו להלן חוץ מיליד בית שלא טבלה אמו עד שילדה שאע''פ שנימול לח' אינו דוחה את השבת הוא משום דמאי דאמרינן דלת''ק דל''ש ליה בין ילדה ואח''כ הטבילה להטבילה ואח''כ ילדה הא ודאי פשיטא דקאי למקנת כסף הנימול לשמונה כיון שהוא מוזכר בברייתא וכיון שהוא מילה בזמנה דוחה את השבת אבל מספקא ליה אי קאי נמי ליליד בית הנימול לאחד וכמו שפירש או דילמא לא קאי כיון שאין מוזכר בברייתא ולפיכך פסק לחומרא א''נ שרבינו מפרש דאוקימתא דרב משרשיא דכיון שלקחה על מנת שלא להטבילה אע''פ שטבלה אחר שילדה כיון שלא טבלה קודם לידה מהני תנאיה דלקחה על מנת שלא להטבילה לשלא יהיה נימול לח' ורבי ירמיה דלא אוקמה הכי ס''ל דאפילו הכי מהני טבילה דאחר לידה ונימול לח' ומשום דמספקא ליה אי קי''ל כר''י או כרב משרשיא פסק לחומרא בענין שבת ולענין מילה נימול לח' שהוא הזמן הקבוע לכל הנימולים כן נראה לי בדעת רבינו: 


! ו 
[[לקח עבד גדול מן העכו''ם וכו'.]] יבמות פרק החולץ (דף מ''ה:) אריב''ל הלוקח עבד מן העכו''ם ולא רצה למול מגלגל עמו עד י''ב חדש לא מל חוזר ומוכרו לעכו''ם אמרוה רבנן קמיה דרב פפא כמאן דלא כרבי עקיבא דאי רבי עקיבא הא אמר אין מקיימין עבדים שאין מלין א''ל רב פפא אפילו תימא ר''ע ה''מ היכא דלא פסקא למילתיה אבל היכא דפסקא למילתיה פסקא. ויש חילוק בין פירוש רש''י לפירוש התוספות בזה ואין בדברי רבינו הכרע: [[ואם התנה עליו וכו'.]] ג''ז שם שלח רבין משמיה דרבי אלעאי וכל רבותי אמרו לי משמו אי זהו עבד ערל שמותר לקיימו זה שלקחו רבו ע''מ שלא למולו אמרוה רבנן קמיה דרב פפא כמאן דלא כרבי עקיבא דאי רבי עקיבא הא אמר אין מקיימין א''ל רב פפא אפילו תימא ר''ע ה''מ היכא דלא אתני בהדיה אבל היכא דאתני אתני. [[ומ''ש רבינו ובלבד שיקבל עליו שבע מצות]] היה נראה דקאי בין לכשמגלגל עמו י''ב חדש וחוזר ומוכרו לעכו''ם בין לכשהתנה עמו שלא ימול שכיון שזה ברשות ישראל שהרי עבד הוא חייב לכופו לקבל שבע מצות או יהרג כמ''ש רבינו פ''ז מהלכות מלכים ומלחמותיהם וכן צווה משה מפי הגבורה לכוף כל באי עולם לקבל מצות שנצטוו בני נח וכל מי שלא קיבל יהרג ולמד כן רבינו ממ''ש בפרק ד' מיתות רב הונא ורב יהודה וכולהו תלמידי דרב אמרי על שבע מצות בן נח נהרג אלא שמדבריו בפי''ד מהלכות איסורי ביאה נראה דלא קאי להיכא דהתנה עליו שלא ימול. ומ''ש הראב''ד ימכר מיד אין לנו עתה להרוג איש. יש לתמוה דאין כאן השגה על דברי רבינו שהוא ז''ל כתב דברי הגמרא ואם אין ידינו תקיפה בעונותינו לא מפני זה ה''ל להניח מלכתוב הדין, ואפשר שדעתו לומר דלא נימא דאפילו בזמן הזה שאין אנו יכולים להרגו מגלגל עמו י''ב חדש או אם התנה עליו מתחילה וכו' מותר לקיימו אפילו שלא יקבל עליו שבע מצות קמ''ל הראב''ד דכיון דאין אנו יכולים להורגו אם לא ירצה לקבל שבע מצות אסור לקיימו אפילו שעה אחת אלא ימכר מיד: [[ומ''ש ואין מקבלין גר תושב וכו'.]] סוף פרק המקדיש שדהו (ערכין כ''ט:): 


! ז 
[[גר שנכנס וכו'.]] בפרק החולץ (יבמות מ''ו:) אמר רבי יוחנן לעולם אינו גר עד שימול ויטבול. [[ומ''ש ואם מל כשהיה עכו''ם וכו'.]] גרסינן בפרק רבי אליעזר דמילה (שבת קל''ה) ערלתו ודאי דוחה שבת ולא נולד כשהוא מהול שבית שמאי אומרים צריך להטיף ממנו דם ברית ובית הלל אומרים אין צריך להטיף ממנו דם ברית אמר רבי שמעון בן אלעזר לא נחלקו בית שמאי וב''ה על נולד כשהוא מהול שצריך להטיף ממנו דם ברית על מה נחלקו על גר שנתגייר כשהוא מהול שבית שמאי אומרים צריך להטיף ממנו דם ברית וב''ה אומרים אין צריך להטיף ממנו דם ברית איתמר רב אמר הלכה כתנא קמא ושמואל אמר הלכה כרבי שמעון בן אלעזר וכתב הרי''ף דאף ע''ג דפליגי רב ושמואל בהא מילתא קיימא לן כבתראי דאינון רבה ורב יוסף דאיתמר רבה אמר חיישינן שמא ערלה כבושה היא כלומר ואין מחללין ואמר רבה מנא אמינא לה דתניא רבי אלעזר הקפר אומר לא נחלקו ב''ש וב''ה על נולד כשהוא מהול שצריך להטיף ממנו דם ברית על מה נחלקו לחלל עליו את השבת שב''ש אומרים מחללין וב''ה אומרים אין מחללין מכלל דת''ק סבר דברי הכל אין מחללין עליו את השבת ומדגמר רבה דהוא בתרא מהא מתניתא שמע מינה דהלכה היא ואע''ג דרב יוסף פליג הא קי''ל דהלכה כרבה לגבי רב יוסף הילכך כרבה ס''ל דאמר חיישינן שמא ערלה כבושה וצריך להטיף ממנו דם ברית בחול אבל לא בשבת דמספיקא לא מחללינן וכן הלכה: [[וכתב]] הר''ן ז''ל ואמר רבה מנא אמינא לה דלרשב''א ספק ערלה כבושה היא ואין מחללין פירוש דקים ליה לרבה דת''ק דרבי אלעזר הקפר היינו רשב''א והכי איתא בתוספתא ומ''ה דייק רבה אם איתא דלרשב''א צריך להטיף ממנו דם ברית ואפילו בשבת דודאי ערלה כבושה היא היכי א''ל רבי אלעזר הקפר לא נחלקו בחול שצריך להטיף אי אמר ת''ק ואפילו בשבת ואמר ליה איהו בחול אלא ודאי ת''ק דהיינו רשב''א בחול אמר ולא בשבת ומ''ה א''ל רבי אלעזר הקפר אין ודאי מודינא לך דנולד כשהוא מהול צריך להטיף ממנו דם בחול אבל במאי דאמרת דבגר שנתגייר כשהוא מהול פליג פליגנא עלך דגר שנתגייר כשהוא מהול לד''ה צריך להטיף ממנו דם ברית ולא נחלקו אלא לחלל את השבת בנולד כשהוא מהול. כך נראה שפירשו הגאונים הילכך נקטינן בנולד כשהוא מהול שאע''פ שצריך להטיף ממנו דם ברית בחול אין מחללין עליו את השבת דספק ערלה כבושה היא ולענין גר שנתגייר כשהוא מהול כתב הרי''ף בסמוך שצריך להטיף ממנו דם ברית וכן כתב הרב בה''ג ז''ל והרמב''ם פ''א מהלכות מילה ולפי הפירושים שכתבתי הם סומכים על רבי אלעזר הקפר דאע''ג דשמואל אמר הלכה כרבי שמעון בן אלעזר איכא למימר דלאו לאפוקי מדרבי אלעזר הקפר בגר שנתגייר כשהוא מהול קאמר אלא ממאי דקאמר ת''ק אליבא דב''ה דנולד כשהוא מהול אינו צריך להטיף ממנו דם ברית ואע''ג דרשב''א תרתי קאמר ואיהו פסק סתמא אשכחן דכוותה דלא נקטינן אלא בחדא וכ''ת אמאי דחקינן נפשין בהכי ולא אמרינן דשמואל אכולה מילתא דרשב''א קאי ואמאי סמכינן טפי אדר''א הקפר מדרשב''א איכא למימר דסוגיין בעלמא כר''א הקפר שייכא דתניא בפרק הערל (יבמות ע''ב:) אין לי נימול ביום אלא שנימול בזמנו לט' לי' לי''א וגר שנתגייר כשהוא מהול מנין אלמא צריך להטיף ממנו דף ברית ועוד דקי''ל בפרק החולץ (שם מ''ו:) כרבי יוסי דאמר לעולם אינו גר עד שימול ויטבול וזה הכלל משמע בין לערל בין לנולד כשהוא מהול בין לערבי מהול בין לגבעוני מהול ועוד דתניא התם הרי שבא ואמר מלתי ולא טבלתי מטבילין אותו ומה בכך דברי ר' יהודה רבי יוסי אומר אין מטבילין אותו משום דחיישי' דילמא ערבי מהול הוא וצריך להטיף ממנו דם ברית וכן פירש''י ואיפסקא הלכתא כר' יוסי וליכא למימר דרבי יוסי לנולד כשהוא מהול הוא דחייש דנולד כשהוא מהול מיעוטא הוא ורבי יוסי לא חייש למיעוטא ואף ע''פ שיש לדחות ראיות הללו קבלת הגאונים תכריע עכ''ל הר''ן ז''ל. והרא''ש כתב תמהני על הרי''ף שכתב דהלכה כרבה שהוא בתרא ובשאר דוכתי כתב דמאביי ואילך קי''ל כבתראי אבל קודם לכן קיימא לן כרב לגבי תלמיד ואילו נחלקו רבה ורב יוסף על רב יהודה היה הלכה כרב יהודה שהיה רבו של רבה ורב יוסף כל שכן שהלכה כרב רבו של רב יהודה כנגד רבה ורב יוסף עכ''ל. ואני אומר שחילוק אחר ראיתי בדבר דכשהתלמיד נחלק בחיי רבו אין הלכה כתלמיד במקום הרב משום דכבר ראה רבו דבריו ודחאם אבל כשנחלק התלמיד אחר מיתת רבו הלכה כבתראי וכיוצא בזה כתב מגיד משנה בפרק ב' מהלכות שבת ואם כן הכא נמי דאפליגו רבה ורב יוסף על רב אחרי מותו הלכה כוותייהו דבתראי נינהו ואע''ג דכבר נחלק שמואל עם רב והרי ראה רב דברי רבה ור''י ודחאם יש לומר דאע''ג דשמואל כרבה ורב יוסף סבירא ליה מכל מקום אינו אומר הדין מטעמם דשמואל פסק כרבי שמעון בן אלעזר ורב כתנא קמא והדין עמו לפסוק כרבים אבל רבה ורב יוסף מייתו מתניתא דרבי אלעזר הקפר דמשמע מינה דבין לתנא קמא בין לרבי אלעזר הקפר צריך להטיף ודילמא אי הוה שמיע ליה לרב האי מתניתא כוותיה הוה נקיט כוותה ועוד דאפשר דכי אמרינן אין הלכה כתלמיד במקום הרב היינו כשלא נחלק אחר עמו אבל הכא דשמואל פליג עליה הוה ליה רב לגבי שמואל ורבה ורב יוסף יחיד לגבי רבים. ודע שמה שכתב הרי''ף ואע''ג דפליג עליה רב יוסף לא כתב כן לענין נולד כשהוא מהול צריך להטיף ממנו דם ברית דבהא ליכא פלוגתא בין רבה ורב יוסף דלתרווייהו צריך להטיף אלא לענין חילול שבת קאמר דלרבה אין מחללין ולרב יוסף מחללין וקיימא לן כרבה דאין מחללין: [[אנדרוגינוס והוא הילוד וכו'.]] ברייתא שם (שבת קל''ה) ערלתו ודאי דוחה שבת ואין אנדרוגינוס דוחה שבת ואין מילה בח' תלויה בחילול שבת כמו שאוכיח בסמוך וכיון דלא הזכירו בברייתא חילוק בין אנדרוגינוס לשאר הנימולין אלא חילול שבת אלמא דלשאר דינין שוים הם וא''כ נימול לשמנה: [[וכן יוצא דופן וכו'.]] שם אמר רב אסי כל שאין אמו טמאה לידה אין נימול לח' איני והא איתמר יוצא דופן ומי שיש לו שתי ערלות רב הונא ורב חייא בר רב חד אמר מחללין עליו את השבת וחד אמר אין מחללין ע''כ לא פליגי אלא לחלל עליו את השבת אבל לח' ודאי מהלינן ליה הא בהא תליא כתנאי יש יליד בית שנימול לח' וכו' כמ''ש לעיל בסמוך וכבר כתבתי דרבינו סובר דלא קיימא לן כרב אסי דאמר כל שאין אמו טמאה לידה אינו נימול לח' וממילא לא קיימא לן כוותיה במאי דאמר הא בהא תליא אלא דעד כאן לא פליגי אלא לחלל עליו את השבת אבל לשמונה מהלינן ליה וכתנא קמא דרבי חמא אבל לענין לחלל עליו את השבת כיון דאפליגו בה רב הונא ורב חייא בר רב ולא ידעינן הי מינייהו אסר והי מינייהו שרי נקטינן לחומרא ואין מחללין עליו את השבת ולכן כתב רבינו בפרק זה דיוצא דופן ומי שיש לו שתי ערלות אין מחללין עליו את השבת ופירוש יוצא דופן שאמו קשתה בלדתה וקרעו הדופן שלה והוציאוהו דרך שם ואין אמו טמאה לידה ומי שיש לו שתי ערלות פירש רש''י שיש לו שתי ערלות זה על זה ואמרי לה שני גידים ורבינו שכתב מלין את שתיהן בשמונה נוטה קצת לפירוש השני שהם שני גידים דאם לא כן הוה ליה למימר פורעין את שתיהן כו': 


! ח 
[[אין מלין לעולם וכו'.]] משנה פרק שני דמגילה (דף כ''ב). [[ומה שכתב דבין בזמנה בין שלא בזמנה אינה אלא ביום.]] ברייתא בתורת כהנים ואיתא בפרק הערל (יבמות ע''ב:) ומשמע התם דרבי יוחנן ורבי אלעזר סברי כוותה ואע''ג דאיתא התם ברייתא אחריתא דת''ק ורבי אלעזר פליגי במילתא הא תנא קמא סבר כאידך ברייתא והלכתא כוותיה וכן פסקו הרי''ף והרא''ש בפרק רבי אליעזר דמילה: [[ומ''ש ואעפ''כ מצוה להקדים וכו'.]] בריש פסחים (דף ד') אמרינן וביום השמיני ימול בשר ערלתו מלמד שכל היום כשר למילה אלא שזריזין מקדימין למצות: 


! ט 
[[מילה בזמנה וכו'.]] פרק רבי אליעזר דמילה (שבת ק''ל) אפליגו רבי אליעזר ורבי עקיבא במכשירי מילה אי דחו שבת אי לאו ואמרינן בגמרא (דף קל''ב) ע''כ לא פליגי אלא במכשירין אבל מילה גופה ד''ה דוחה שבת מנ''ל אמר עולא הלכה ורבי יוחנן אמר אמר קרא ביום ביום אפילו בשבת. [[ומ''ש ושלא בזמנה אינה דוחה וכו' עד וידחה ל''ת.]] ברייתא שם מילה דוחה את הצרעת בין בזמנה בין שלא בזמנה יו''ט אינה דוחה אלא בזמנה בלבד ולמד רבינו מכ''ש שאינה דוחה את השבת שלא בזמנה: 


! י 
[[כשם שמילת הבנים וכו'.]] נראה שלמד כן מדאמרינן דמילה בזמנה דוחה שבת וכל נימול לשמנה מילה בזמנה היא ודוחה את השבת אלא היכא דאיתמר בהדיא דאין מחללין או היכא דנחלקו ולא ידעינן הלכה כדברי מי: [[ומה שכתב חוץ מיליד בית שלא טבלה אמו וכו'.]] כבר נתבאר בראש הפרק: 


! יא 
[[קטן שנולד כשהוא מהול וכו'.]] כבר כתבתי בפרק זה שדעת רבינו לפסוק כרבי אלעזר הקפר דאמר לא נחלקו בית שמאי וב''ה על נולד כשהוא מהול שצריך להטיף ממנו דם ברית על מה נחלקו לחלל עליו את השבת שבית שמאי אומרים מחללין ובית הלל אומרים אין מחללין וידוע דהלכה כבית הלל: [[ומה שכתב ומי שנולד בחדש השמיני וכו'.]] יתבאר בסמוך בס''ד: [[ויוצא דופן ואנדרוגינוס ומי שיש לו שתי ערלות.]] כבר נתבאר בפרק זה איש איש במקומו ופרק רבי אליעזר דמילה (שם קל''ד קל''ה) פליגי רבנן ורבי יהודה באנדרוגינוס ופסק רבינו כתנא קמא: 


! יב 
[[מי שנולד בין השמשות וכו'.]] משנה פרק רבי אליעזר דמילה (שם קל''ז): 


! יג 
[[מי שנולד בחדש השמיני וכו'.]] ביבמות (דף פ') פרק הערל ובן שמונה מי קא חיי והתניא בן שמונה הרי הוא כאבן ואסור לטלטלו כלומר ואם היה יכול להיות בן קיימא לא היה אסור לטלטלו הכא במאי עסקינן בשגמרו סימניו דתניא איזהו בן שמונה כל שלא כלו לו חדשיו רבי אומר סימנין מוכיחין עליו שערו וצפרניו שלא גמרו טעמא דלא גמרו הא גמרו אמרינן בר שבעה הוא ואשתהויי הוא דאשתהי ופוסק רבינו כרבי אי משום דאמרינן בגמרא דרשב''ג דאמר בפרק רבי אליעזר דמילה (שבת קל''ה:) כל ששהה שלשים יום באדם אינו נפל כרבי ס''ל דהיינו טעמיה דרבן שמעון בן גמליאל דאף ע''ג שלא כלו לו חדשיו כיון ששהה שלשים יום אנו אומרים לשבעה נגמרה צורתו ואשתהי עד שמיני ושמואל פסק הלכה כרבן שמעון בן גמליאל בפרק רבי אליעזר דמילה (שם קל''ו) וכיון דרבי ורשב''ג סברי דאפשר לבן שבעה לשהות עד חדש השמיני הכי קי''ל ולא כת''ק דרבי דאמר כל שלא כלו לו חדשיו כלומר דכיון שלא כלו לו חדשיו ודאי לאו בר קיימא הוא דאינו עשוי לשהות וכיון דלא קי''ל כת''ק דרבי ממילא נקטינן כרבי בגמרו סימנין וכרשב''ג בשהיית שלשים יום דרשב''ג לא שני ליה בין גמרו ללא גמרו דבכל גווני מיירי דבין גמרו בין לא גמרו אי שהה שלשים יום אינו נפל וכי איפסקא הלכה כרשב''ג היינו לענין שאם שהה שלשים יום אינו נפל אבל לענין גמר סימנין נקטינן כרבי. ועוד יש לומר שסובר רבינו דרבן שמעון בן גמליאל בשהייה לחודא בלא גמר סימנין מכשיר ומודה נמי לרבי בגמר סימנין דעדיפי משהייה לחודא וכיון דקיימא לן כרשב''ג קיימא לן כרבי וא''כ כי גמרו סימנין אינו כאבן ומותר לטלטלו ולמולו וכי לא גמרו הרי הוא כאבן ואסור לטלטלו וכיון דכנפל גמור חשבינן ליה וליכא צד מצוה כלל לא שרינן טלטול כדי למולו ואע''פ שכתב רבינו אבל אם נולד ושערו לקוי וכו' ולא הזכיר שאין מלין אותו סמך על מה שאמר למעלה ומי שנולד בחדש השמיני קודם שתגמר ברייתו שהוא כנפל מפני שאינו חי אין דוחין את השבת ואם כן מה שאמר אין דוחין שבת לצדדין קתני דטעמא דנולד בחדש השמיני היינו משום איסור טלטול דמשום חבורה ליכא דמחתך בשר בעלמא וכל אינך דמייתי התם טעמא דידהו משום המילה הוא שעושה חבורה בשבת: [[ומה שאמר ואעפ''כ אם שהה וכו'.]] היינו מימרא דרבן שמעון בן גמליאל שכתבתי: 


! יד 
[[מי שנולד בחדש השביעי וכו'.]] למד רבינו כן מדתניא (יבמות פ':) אי זהו בן שמנה כל שלא כלו לו חדשיו רבי אומר סימנין מוכיחין עליו שערו וצפרניו שלא גמרו וסובר רבינו דבדברי רבי איכא קולא וחומרא קולא שאע''פ שנולד בחדש השמיני כיון שגמרו סימנין הרי הוא בן קיימא דבן שבעה הוא אלא דאשתהי. חומרא שאם נולד בשביעי ולא גמרו סימניו הרי הוא כנפל דבן שמנה הוא אלא שקדם להולד. ולא כתב רבינו ואם לא נולד שלם אינו ולד של קיימא ואין מלין אותו משום דמכלל הן אתה שומע לאו ובנולד בשמיני כתב אבל אם נולד ושערו לקוי וכו' לאשמועינן דאף על פי כן אם שהה שלשים יום הרי הוא ולד של קיימא: [[ספק בן שבעה ספק בן שמונה.]] בפרק רבי אליעזר דמילה (שבת קל''ה קל''ו) תניא רבן שמעון בן גמליאל אומר כל ששהה שלשים יום באדם אינו נפל הא לא שהה ספיקא הוי מימהל היכי מהלינן ליה אמר רב אדא בר אהבה מלין אותו ממה נפשך אי חי שפיר קא מהיל ואי לאו מחתך בשר בעלמא הוא ואלא הא דתניא ספק בן שבעה ספק בן שמיני אין מחללין עליו את השבת אמאי נמהליה ממה נפשך אמר מר בריה דרבינא מימהל הכי נמי מהלינן ליה לא נצרכה אלא למכשירי מילה ואליבא דרבי אליעזר דאמר מכשירי מילה דוחין את השבת. ורבינו סובר דרבן שמעון בן גמליאל כללא כייל בין לנולדים לשמונה ודאי בין לנולדים לספק בן שבעה ספק בן שמונה או ספק בן תשעה ספק בן שמונה דבין גמרו סימניהם בין לא גמרו כיון ששהה שלשים יום אינו נפל ופריך הא לא שהה ספיקא הוי האידנא דנהיגין למימהל הספיקות היכי מהלינן אמר רב אדא בר אהבה מלין אותו ממה נפשך וכיון דקיימא לן כרבי כמו שהוכחתי בסמוך אית לן למיתפס הא דרב אדא דוקא בגמרו וז''ש רבינו אם בן שבעה הוא ושלם הוא וכו'. ויש לדקדק בלשון רבינו [[שכתב ספק בן שבעה ספק בן שמונה מלין אותו בשבת עכ''פ אם בן שבעה הוא ושלם הוא בדין הוא שידחה שבת]] דמשמע דמיירי בשגמרו שערו וצפרניו וכן הבין הטור דברי רבינו וקשה דאם כן היאך כתב ואם בן שמונה הוא הרי זה שמל כמחתך בשר הוא לפי שזה נפל והרי כתב לעיל שמי שנולד בחדש השמיני אם היה שלם בשערו ובצפרניו הרי זה ולד שלם וכו' ומי גרע ספק בן שבעה ספק בן שמונה ממי שנולד בחדש השמיני. ויש לומר שביאור דבריו כך הם אם בן שבעה הוא כלומר שנולד בחדש השביעי או אפילו שנולד בחדש השמיני היה בן שבעה אלא שנשתהה עד שמיני הואיל ושלם הוא בשערו ובצפרניו בדין הוא שידחה שבת כמו שקדם בדין נולד בשמיני או נולד בשביעי ואם בן שמונה הוא כלומר שנולד בשמיני וגם לא היה ראוי להולד אלא בתשעה ויצא קודם שיגמר דאע''ג דאמרינן דבן שמונה שגמרו שערו וצפרניו מלין אותו בשבת לאו משום דברי לן דבן קיימא הוא אלא לפי שבן שבעה עשוי הוא לשהות ורוב הנולדים הם בני קיימא אמרינן דבן קיימא הוא שלכן דקדק רבינו בלשונו ובנולד בשמיני כתב הרי זה ולד שלם ובנולד בשביעי כתב הרי זה ולד של קיימא וא''כ אם זה בן שמונה הראוי להולד בתשעה הוא והרי הוא כאבן הרי זה שמל כמחתך בשר הוא כלומר וליכא איסורא דאורייתא ואע''ג דאיכא איסור טלטול בכה''ג דקרוב הדבר שעושה מצוה לא גזור רבנן ואע''פ שטענה זו של מה נפשך אם בן שבעה הוא וכו' שייכא בנולד בשמיני או בשביעי לא כתבה רבינו שם וכתבה כאן לפי שבגמרא לא הוזכר ממ''נ זה אלא בענין הספיקות וכבר נודע דרך רבינו להעתיק ענייני הגמרא כאשר הם במקומם ואף ע''ג דתנן בפרק רבי אליעזר דמילה (שם קל''ד:) ספק ואנדרוגינוס אין מחללין עליהן את השבת אתיא כרבי אליעזר למכשירי מילה דאמר דאין מחללין כדאוקימנא ברייתא (שם קל''ו) אי נמי האי ספק עניינו נולד בין השמשות ואע''ג דתני ליה בהדיא לקמן איכא למימר דתני והדר מפרש. ומדברי מ''מ בפ''א מהלכות יבום נראה שהוא מפרש דברי רבינו דהא דספק בן שבעה ספק בן שמונה בשלא גמרו שערו וצפרניו. וקשה לי עליו דכיון דבין בנולד בשביעי בין בנולד בשמיני אם לא גמרו סימניו אין מלין אותו בשבת כשהוא ספק בן שבעה ספק בן שמונה ולא גמרו סימניו למה ימולו אותו מי עדיף ספק בן שבעה ספק בן שמונה מודאי בן שבעה. וי''ל לדעתו שהוא מפרש דברי רבינו דבנולד בחודש השביעי אפילו לא גמרו שערו וצפרניו אם אבריו שלמים הוי ולד קיימא ומ''ה שינה לשונו בנולד בשביעי וכתב אם נולד שלם ולא כתב אם גמרו שערו וצפרניו כמו שאמר בנולד בשמיני ובהכי אתי שפיר מ''ש ספק בן שבעה ושלם הוא כלומר שהוא שלם באבריו בדין הוא שידחה שבת ואם בן שמונה הוא כלומר וכיון שלא גמרו שערו וצפרניו הוי נפל ה''ז כמחתך בשר. ואפשר שלמד כן מדתניא בפרק רבי אליעזר בן שבעה מחללין עליו את השבת ובן שמנה אין מחללין וההיא ודאי בשלא גמרו שערו וצפרניו היא דאי גמרו ודאי מחללין אפילו בן שמנה הילכך ע''כ שלא גמרו שערו וצפרניו היא ואפילו הכי קתני בבן שבעה מחללין אלא שקשה לי מהיכן הוציא מה שכתב אם נולד שלם כלומר באבריו וכמו שפירשתי: 


! טו 
[[הוציא העובר ראשו וכו'.]] בנדה פרק יוצא דופן (דף מ''ב:) ההוא גברא דאתי לקמיה דרבא ואמר ליה מהו למימהל בשבת ואמר ליה אימא לי איזי גופא דעובדא היכי הוה אמר ליה שמעית ולד דצויץ כלומר שצעק אפניא דמעלי שבתא כלומר בין השמשות ולא אתיליד עד שבתא אמר ליה הוציא ראשו חוץ לפרוזדור הוא כלומר שאילולא כן לא היה צועק דכל זמן שהוא במעי אמו פיו סתום הוי מילה שלא בזמנה וכל מילה שלא בזמנה אין מחללין עליה את השבת: [[וכל מי שאינו דוחה את השבת.]] משנה פרק רבי אליעזר דמילה (שבת קל''ז) נולד בין השמשות של ע''ש נימול לעשרה יו''ט אחר השבת נימול לי''א שני י''ט של ר''ה נימול לי''ב ומדקתני שני י''ט של ר''ה וכו' משמע דרישא אפילו היכא דעבדי י''ט שני של גליות נימול לי''א ומשמע לרבינו דהוא הדין לכל מי שאינו דוחה את השבת שהוא דוחה את י''ט שני של גליות. ומ''מ יש לדקדק בלשון רבינו שכתב וכן מילה שלא בזמנה וכו' ואדרבא ממנו אנו למדים לכל הנך ולמה כתבה בלשון וכן. ודע שהרא''ש בתשובה חלק על רבינו וכתב דמילה שלא בזמנה אינה דוחה אפילו יו''ט שני של גליות וממתניתין דלא אשכחן נימול לי''ב אלא בשני י''ט של ר''ה אין ראיה דמתניתין נשנית בא''י עכ''ל: 


! טז 
[[חולה אין מלין אותו וכו'.]] משנה שם קטן החולה אין מלין אותו עד שיבריא ובגמרא אמר שמואל חלצתו חמה כלומר נשלף ממנו החולי ויצא מגופו נותנין לו כל שבעה להברותו איבעיא להו מי בעינן מעת לעת וכתב הרי''ף ואיפשטא דבעינן מעת לעת וכתב הר''ן ז''ל ולאו דאפשיטא הכא אלא בריש הערל (יבמות ע''א) הוא שאמרו כן ועל זה תמה הרב ז''ל והרא''ש כתב וכיון דספק נפשות הוא יהבינן ליה מעת לעת: [[ומ''ש רבינו אבל אם כאבו לו עיניו וכו'.]] הוא מדאמרינן בהערל מילת זכריו דאיתנהו בשעת אכילת פסח וליתנהו בשעת עשייה היכי משכחת לה ואוקימנא כגון שחלצתו חמה ונתרפא זה שבעה ימים ושלם מעת לעת בשעת אכילה ורב פפא אוקמא כגון דכאיב ליה עיניה לינוקא ואיתפח ביני וביני כלומר בין עשייה לאכילה ואי הוה בעינן שבעה מעת לעת בדכייבי ליה עיניה מאי קאמר כגון דכאיב וכו' אכתי לא מטא זמן חיוביה אלא ודאי אין צריך להמתין אלא מלין אותו מיד. וכתב הר''ן דה''ה בכל חולי שאינו חולי כל הגוף אלא חולי של אבר אחד שכיון שנתרפא אותו אבר מלין אותו מיד וכן כתב הטור: 


! יז 
[[קטן שנמצא בשמיני שלו וכו'.]] מימרא דאביי פרק רבי אליעזר דמילה (שבת קל''ד): 


! יח 
[[אשה שמלה בנה ראשון ומת.]] בסוף הבא על יבמתו (יבמות ס''ד) מלה ראשון ומת שני ומת שלישי לא תמול דברי רבי רשב''ג אומר שלישי תמול רביעי לא תמול ונחלקו ג''כ בשאר דברים אי בתרי זימני הויא חזקה או בתלתא ואסיקנא נשואין ומלקות כרבי וסתות ושור המועד כרבן שמעון בן גמליאל וכתב הרי''ף ומסתברא דמילה כנשואין דבתרי זימני הויא חזקה דספק נפשות היא וספק נפשות להקל והיינו ודאי אפילו אין בו שום חולי משום דאיכא משפחה דרפי דמה דאי אית ביה שום חולי מאי איריא שלישי אפילו הוא ראשון נמי אלא ודאי כדאמרן. וממה שאמרו מלה ראשון ולא אמרו מל ראשון וכו' בלשון זכר למד רבינו דבין שהשלישי מבעלה ראשון אבי המתים בין מבעלה שני לא תמול: [[אין מלין אלא ולד וכו'.]] עד סוף הפרק הם דברי רבינו לתת טעם לדינים הנזכרים: 

~ הלכות מילה סדר תפילות כל השנה - פרק שני




! א 
[[הכל כשרים למול וכו'.]] פרק התכלת (מנחות מ''ב) ופ''ב דע''ז (דף כ''ז) איתמר מנין למילה בעכו''ם שהיא פסולה דארו בר פפא אמר משמיה דרב ואתה את בריתי תשמור רבי יוחנן אמר המול ימול המל ימול מאי בינייהו איכא בינייהו אשה למ''ד ואתה את בריתי תשמור ליכא דאשה לאו בת מילה היא ולמ''ד המול ימול איכא דאיתתא כמאן דמהילא דמיא: [[וכתב]] הרי''ף בסוף פרק רבי אליעזר דמילה הילכך היכא דליכא גברא יהודאה דידע למימהל ואיכא איתתא יהודיתא דידעא למימהל ומהלא שפיר דמי דהלכה כרבי יוחנן דקי''ל רב ורבי יוחנן הלכה כרבי יוחנן ואסיקנא בפ''ב דע''ז דלכ''ע ערבי מהול פסול למול וישראל ערל כשר למול. וז''ש [[רבינו הכל כשרים למול ואפילו ערל]] כלומר ישראל ערל ועבד דמצות שהעבד חייב בהם אשה חייבת בהם וכיון דאשה כשרה ה''ה לעבד וקטן עדיף מעבד ואשה שהרי עתיד לבא לכלל מצות. [[ומ''ש במקום שאין שם איש]] הוא ממ''ש הרי''ף הילכך היכא דליכא גברא וכו' אלמא שצריך לחזור אחר איש: [[ומ''ש ואם מל אינו צריך לחזור ולמול שנייה.]] למד כן מדאמרינן בהתכלת (מנחות מ''ב) אמר רב ציצית אין צריך ברכה בשעת עשייה ורמי רב חסדא עליה מאידך דאמר רב דציצית בעכו''ם פסולה והאי מאי רומיא קסבר רב חסדא כל מצוה שכשירה בעכו''ם אין ישראל צריך לברך וכל מצוה שפסולה בעכו''ם בישראל צריך לברך וכללא הוא והרי מילה דכשרה בעכו''ם דתניא עיר שאין בה רופא ישראל ויש בה כותי וארמאי ימול ארמאי ואל ימול כותי דברי ר''מ רבי יהודה אומר כותי ולא ארמאי ובישראל צריך לברך מידי הוא טעמא אלא לרב רב מיפסיל פסיל דאיתמר מנין למילה בעכו''ם שפסולה דארו בר פפא משמיה דרב אמר וכו' ומדסתמא דגמרא פריך ממילה בעכו''ם דכשרה ומהדר מידי הוא טעמא אלא לרב משמע דכל אינך רבנן פליגי עליה וסברי כרבי יהודה וחכמים ורבי יוסי דסברי בפרק ב' דע''ז (דף כ''ו וכ''ז) דמילה בעכו''ם כשרה אי לאו משום שמא יעשנו כרות שפכה ורב ס''ל כרבי יהודה הנשיא דאמר התם דפסולה ואפשר דרבי יוחנן נמי ס''ל דמילה בעכו''ם כשרה וכי אמר המול ימול המל ימול לאו אמנין למילה בעכו''ם דפסולה קאי אלא ה''ק לרבי יוחנן פסולא ליכא אבל אסמכתא בעלמא איכא למימר דלכתחילה לא מדכתיב המול ימול דלרבי יוחנן לא מיפסיל מדאורייתא דאמרינן התם כי אתא רב דימי אמר רבי יוחנן אם היה רופא מומחה מותר וליכא למימר דתרי אמוראי נינהו ואליבא דרבי יוחנן דאם כן הו''ל לאסוקי הכי ואפשר דאפילו רב נמי סבר דכשרה ככולהו הנך תנאי אלא בטעמא דרבי יהודה הנשיא אפליגו רב ורבי יוחנן דחד מפיק לה מהאי קרא דלרב כי תניא בברייתא מנין למילה בעכו''ם שפסולה שנאמר ואתה את בריתי תשמור מאלו התיבות עצמן מפיק לה ולר''י הו''ל כאומר וכו' ומפיק לה מהמול ימול דכתיב בפרשה וכי אמרינן בהתכלת מידי הוא טעמא אלא לרב דחייה בעלמא היא לומר דכי אמר רב מנין למילה בעכו''ם שפסולה אליבא דנפשיה קאמר ומיהו קושטא דמילתא לאו הכי הוא דאל''ת הכי לימא רב הלכה כרבי יהודה הנשיא אלא ודאי כדאמרן. ולפי זה קשה למה לא כתב רבינו שאם היה רופא מומחה מותר ואפשר דרבינו מספקא ליה אי רב ורבי יוחנן סבירא להו דמילה בעכו''ם פסולה וכיון דאינהו ס''ל הכי הכי קיימא לן או אי סבירא להו דכשרה אלא בטעמא דרבי יהודה הנשיא פליגי וכדפרישית ולפיכך פסק דלכתחילה לא ימול ואם מל אינו צריך לחזור ולמול שנייה וזה נראה לי עיקר: [[ובכל מלין וכו'. ולא ימול בקרומית וכו'.]] פרק קמא דחולין (דף י''ז:) אמר רב חסדא חמשה דברים נאמרו בקרומית של קנה אין שוחטין בה ואין מלין בה וכו' ופירש''י משום דכשדוחקין אותה קסמים ניתזים ממנה ואיכא סכנתה במילה שלא תנקוב הגיד ומשוי ליה כרות שפכה. [[ומה שאמר ומצוה מן המובחר וכו':]] 


! ב 
[[כיצד מוהלין וכו'.]] [מבואר במשנה פרק ר''א דמילה (קל''ז:) מל ולא פרע כאילו לא מל]: [[וכל מי שאינו מוצץ וכו'.]] מימרא דרב פפא פרק רבי אליעזר דמילה (שבת קל''ג): 


! ג 
[[יש ציצין מעכבין וכו'.]] משנה (שם קל''ז) אלו הן ציצין המעכבין בשר החופה רוב העטרה אינו אוכל בתרומה ואם היה בעל בשר מתקנו מפני מראית העין ובגמרא אמר רבי אבינא אמר רבי ירמיה בר אבא בשר החופה את רוב גובהה של עטרה ופירש''י לא תימא רוב העטרה דקתני מתניתין רוב היקפה אלא אפילו רוב גובהה במקום אחד: 


! ד 
[[המל כל זמן שעוסק במילה חוזר בין וכו'.]] ברייתא (שם קל''ג:) כלשון רבינו ופירש''י המל בשבת כל זמן שהוא עסוק בה שלא סילק ידיו אם ראה שנשתיירו בה ציצין בין מעכבין בין שאינן מעכבין חוזר וחותך דכולה חדא מילתא היא והרי ניתנה שבת לידחות אצלה. פירוש שסילק ידיו על המעכבין חוזר שהרי היא כמילה עצמה ועל שאין מעכבין אינו חוזר דהוי כהתחלה בפני עצמה ועל אלו לא ניתן לחלל את השבת וכן משמע בגמרא דבשבת מיירי ועוד אכתוב בסמוך בס''ד: [[מל ולא פרע וכו'.]] משנה (שם קל''ז:): 


! ה 
[[קטן שבשרו רך וכו'.]] משנה (שם) אלו הן הציצין המעכבין בשר החופה את רוב העטרה אינו אוכל בתרומה ואם היה בעל בשר מתקנו מפני מראית העין ובגמרא אמר שמואל קטן המסורבל בבשר רואין אותו כל זמן שמתקשה ונראה מהול אינו צריך למול ואם לאו צריך למול תניא רשב''ג אומר רואין אותו כל זמן שמתקשה ואינו נראה מהול צריך למול ואם לאו אינו צריך למול מאי בינייהו איכא בינייהו נראה ואינו נראה דלשמואל צריך ולרבן שמעון בן גמליאל לא צריך והרי''ף והרא''ש לא הכריעו בדבר זה כלום אבל מדברי רבינו נראה שהם כדברי שמואל: [[ומ''ש ודבר זה מד''ס הוא.]] מדתנן (שם פ''א) מתקנו מפני מראית העין ובאינו נראה מהול בעת שמתקשה עסקינן וקאמר דמפני מראית העין דוקא הוא דמתקנו אבל לא מדין תורה והא דאינו מעכב מן התורה היינו בבעל בשר אבל כשאינו בעל בשר בהדיא קתני אינו אוכל בתרומה דמשמע מדאורייתא: 


! ו 
[[עושין כל צרכי מילה וכו'.]] משנה (שם קל''ג): [[וחוזר על ציצין וכו'.]] ברייתא כתבתיה בסמוך ואם רבינו היה מפרשה בשבת דוקא לא היה לו לכותבה לעיל ולשנותה כאן אבל משמע שהוא מפרשה בין בחול בין בשבת ולעיל קתני לה לענין חול ואינו חוזר פירוש אינו חייב לחזור והכא מפרש לה לענין שבת ואינו חוזר פירוש אינו רשאי לחזור. ואפשר דלענין שבת דוקא הוא מפרשה כפרש''י ולעיל דהוה עסיק בדין ציצין קתני לה והכא דקא עסיק בדיני שבת קתני לה והראשון נראה עיקר: [[אבל מכשירי מילה וכו'.]] שם ראש הפרק (דף ק''ל) רבי אליעזר אומר אם לא הביא כלי מערב שבת מביאו בשבת ועוד אמר רבי אליעזר כורתין עצים לעשות פחמין לעשות כלי ברזל כלל אמר רבי עקיבא כל מלאכה שאפשר לעשותה מערב שבת אינה דוחה את השבת מילה שאי אפשר לעשותה מערב שבת דוחה את השבת וקיימא לן כרבי עקיבא. וגרסינן בגמרא אמר רבי אבא בר אדא פעם אחת שכחו ולא הביאו אזמל מערב שבת והביאוהו בשבת שלא כרצון רבי אליעזר ומחלקותו אלא כרצון רבי שמעון דתנן רבי שמעון אומר אחד גגות ואחד חצרות ואחד קרפיפות [רשות אחד הן] לכלים ששבתו בתוכן אבל לא לכלים ששבתו בתוך הבית ואע''ג דאיכא רבוותא דהוי סברי דלית הלכתא כרבי שמעון דשרי כבר סתר הרי''ף דבריהם והעלה דהלכה כרבי שמעון וכתב והא דאמר רבא (פסחים צ''ב) ערלה הזאה ואזמל העמידו דבריהם במקום כרת ואמרינן אזמל מאי היא דתניא כשם שאין מביאין אותו דרך רשות הרבים כן אין מביאין אותו דרך גגות חצרות וקרפיפות אתי שפיר כרבי שמעון שהאזמל היה בבית ורבינו סמך על מה שפסק כרבי שמעון בפרק שלישי מהלכות עירובין ולכן לא חש להאריך כאן: 


! ז 
[[וכן אין שוחקין לה סממנין ואין מחמין וכו'.]] כל זה פשוט דהא כל הני היה אפשר לעשות מבעוד יום. [[ומה שאמר אם לא שחק מערב שבת לועס בשיניו ונותן אם לא טרף יין ושמן מערב שבת נותן זה לעצמו וזה לעצמו.]] משנה שם (שבת קל''ג): [[ומ''ש זה הכלל וכו'.]] כבר נתבאר בסמוך: 


! ח 
[[מלו את הקטן בשבת ואחר כך נשפכו החמין וכו'.]] כן כתב הרי''ף ס''פ רבי אליעזר דמילה: [[מקום שדרכן להרחיץ את הקטן מרחיצין וכו'.]] משנה (שם קל''ד:) מרחיצין את הקטן בין לפני המילה ובין לאחר המילה ומזלפין עליו ביד אבל לא בכלי רבי אלעזר בן עזריה אומר מרחיצין את הקטן ביום שלישי למילה שחל להיות בשבת שנאמר ויהי ביום השלישי בהיותם כואבים ובגמרא והא אמרת רישא מרחיצין כלומר דמשמע כדרכו והדר תני דאפילו לזלף עליו בכלי אסור רב יהודה ורבה בר אבהו דאמרי תרווייהו כיצד קתני מרחיצין את הקטן בין לפני המילה בין לאחר המילה כיצד מזלפין עליו ביד אבל לא בכלי אמר רבא והא מרחיצין קתני אלא אמר רבא הכי קתני מרחיצין את הקטן בין לפני המילה בין לאחר המילה ביום הראשון כדרכו וביום השלישי שחל להיות בשבת מזלפין עליו ביד אבל לא בכלי רבי אלעזר בן עזריה אומר מרחיצין את הקטן ביום השלישי וכו' ותניא כוותיה דרבא ובתר הכי אמרינן דרבא גופא חש לאוקימתא קמא ובתר הכי אמרינן כי אתא רבין אמר רבי אבהו הלכה כרבי אלעזר בן עזריה בין בחמין שהוחמו בערב שבת בין בחמין שהוחמו בשבת בין הרחצת כל גופו בין הרחצת מילה מפני שסכנה היא לו ואי הוה קיימא לן כאוקימתא קמא לא הוה שרי לפני המילה אלא זילוף אבל לא לרחוץ דהא רבי אלעזר בן עזריה דקיימא לן כוותיה לא פליג את''ק אלא בלאחר המילה אבל לפני המילה כת''ק סבירא ליה דמזלפין ולא מרחיצין אבל הרי''ף ורבינו כתבו דלפני המילה מרחיצין נמי וכתב הר''ן ז''ל שאפשר שהטעם הוא דאע''ג דרבא חש לאוקימתא קמא כיון דתניא כוותיה הכי נקטינן. ונ''ל לדעתו ז''ל לומר דאע''ג דרבא חש לאוקימתא קמא משום דמתניתין קתני רבי אלעזר בן עזריה אומר מרחיצין ולא קתני אף מרחיצין הא מימרא דת''ק דקתני מרחיצין כרבא דייק ואם כן מתניתין ליכא למשמע מינה והברייתא מגלה לנו כוונת המשנה וכיון דתניא כרבא הכי קי''ל. ולי נראה דלאוקימתא קמא נמי רבי אלעזר בן עזריה אומר אכל מאי דקאמר ת''ק פליג דבכולהו מרחיצין נמי וכך מצאתי שפירש רבינו בפירוש המשנה ונקט ביום השלישי לרבותא דאפילו ביום השלישי מרחיצין וכל שכן ביום המילה לפניה ולאחריה וכן משמע ג''כ מדברי הרי''ף שאכתוב בסמוך וכיון דקי''ל כרבי אלעזר בן עזריה שפיר פסקינן דבכולהו מרחיצין. וא''ת אם כן לענין דינא ליכא פלוגתא בין אוקימתא קמא ובין אוקימתא דרבא ואם כן מאי האי דאמרינן בגמרא ההוא דאתא לקמיה דרבא אורי ליה כשמעתין וי''ל דאפשר דהא דרבין לא הוה שמיע להו והוו סברי דהלכה כת''ק כמו בשאר דוכתי ולפום הכי הוה פלוגתא לענין דינא בין אוקימתא קמא ובין אוקימתא דרבא. ובהא דכי אתא רבין כתב הרי''ף ואמרי רבוותא שהלכה כרבי אלעזר בן עזריה ביום השלישי וכ''ש ביום ראשון שמרחיצין אותו כדרכו בין לפני המילה בין לאחר המילה בין בחמין שהוחמו בשבת בין בחמין שהוחמו מערב שבת: [[וכתב]] הר''ן ז''ל דכי קאמר בחמין שהוחמו בשבת לא קאי אלא לאחר המילה אבל לפני המילה ודאי לא. והרא''ש ז''ל כתב אע''פ שהרי''ף כוללן יחד אין דינם שוה דלאחר המילה מחממין ע''י ישראל והזריז הרי זה משובח משום דסכנה היא לו ולפני המילה אין מחממין אפילו ע''י עכו''ם אלא ה''ק אם החם אותן עכו''ם לצורך עצמו או אם עבר ישראל והחם אותם מרחיצין את הקטן בהם וז''ש הראב''ד שחממן עכו''ם כלומר דלפני המילה לא שרי אלא כשחממן עכו''ם לצורך עצמו. וחכמי לוני''ל שאלו לרבינו על זה וז''ל מקום שדרכן להרחיץ את הקטן וכו' עד בין בחמין שהוחמו מערב שבת בין בחמין שהוחמו בשבת מפני שסכנה היא לו משמע שאפילו ע''י ישראל אדרבא לא ימול ולא יסתכן כיון דמכשירי מילה אין דוחין את השבת. וכבר תפסו הרבנים המשיגים את הרי''ף שכתב בהלכות מרחיצין את הקטן כדרכו בין לפני המילה בין לאחר המילה בין בחמין שהוחמו בשבת וכו' וכמדומה לנו כך ה''ל לכתוב מרחיצין את הקטן כדרכו לפני המילה בחמין שהוחמו מערב שבת ולאחר המילה אם נשפכו חמין שלו מחמין לו אפילו בשבת מפני שסכנה היא לו והוא שנשפכו לאחר המילה אבל קודם המילה תדחה המילה ואין השבת נדחית שאין מכשירי מילה דוחין את השבת עכ''ל: [[תשובה]] תמהתי לשאלה זו שהדברים בחיבורי מפורשים הרבה ולא יראה לי מקום לספק זו שתחלת אותה הלכה כך היא מלו את הקטן בשבת ואחר כך נשפכו החמין או נתפזרו הסמנין עושין לו בשבת מפני שסכנה היא לו מקום שדרכן להרחיץ את הקטן וכו' עד שלישי למילה שחל להיות בשבת וכו' עד מפני שסכנה היא לו. הרי הדברים ברורים שעל שלישי של מילה אמרנו שמרחיצין אותו בין בחמין שהוחמו מע''ש בין בחמין שמחממין לו בשבת מפני שסכנה היא לו ולא יראה לי בכאן ספק כלל עד כאן לשונו. ומתוך לשון השאלה גם מתוך תשובתו דאוקי הא בחמין שהוחמו בשבת בשלישי למילה דוקא ולא אמר דקאי נמי אלאחר המילה משמע דס''ל כדעת הרז''ה והרשב''א ז''ל שכתבו דכל היכא דאישתפוך חמימי דבתר מילה מקמי מילה תדחה מילה ואם תאמר סוף סוף הרי אפשר לו לומר דקאי נמי אלאחר המילה וכגון דאשתפוך חמימי בתר מילה יש לומר דכיון דלא אפשר ליה למימר דקאי לאחר המילה לגמרי בין דאשתפוך קמי מילה בין דאשתפוך בתר מילה לא קאמר. ועוד דאשתפוך בתר מילה כבר כתבו בסמוך מלו את הקטן בשבת ואח''כ נשפכו החמין וכו'. ועדיין נשאר מקום עיון כיון שהחכמים העמידו דבריהם במקום כרת שאסרו להביא איזמל דרך מבוי שאינו מעורב אע''ג דאיסורא דרבנן הוא והיכי שרו לפני המילה רחיצת כל הגוף בחמין תירץ הר''ן דכיון דרחיצה בחמין שהוחמו מע''ש לא אסרוה אלא מפני הבלנין שהיו מחממין בשבת ואומרים מערב שבת הוחמו במקום מילה התירו דלא שייכא ביה הך גזירה כולי האי. ולי נראה דכיון דבמקום שדרכן לרחוץ כל הגוף לפני המילה הוא ואם לא ירחצו מסוכנים הם אם ימולו בכה''ג לא העמידו דבריהם משום דכל מילה הבאה בשבת היתה נדחית ולא היה מתקיים כלל דין הכתוב וביום השמיני ימול ואפילו בשבת. ואל תשיבני משופר ולולב דמילה שאני דאית בה כרת ולפיכך לא העמידו דבריהם כל כך. ועוד שהיא מצויה תמיד מה שאין כן בשופר ולולב ופסח שאינן אלא פעם אחת בכל שנה. על מה שאמר [[רבינו או בשלישי]] כתב הרמ''ך אמאי אמר בשלישי ובגמרא משמע שלישי וכל שכן ראשון ושני עד כאן לשונו. וכבר כתב בזה מגיד משנה פ''ב מהלכות שבת: 


! ט 
[[שכחו ולא הביאו סכין מערב שבת וכו'.]] עירובין פרק הדר (דף ס''ז ס''ח) ההוא ינוקא דאשתפוך חמימיה אמר ליה רבא נייתי חמימי מגו ביתאי על ידי עכו''ם ואותיב אביי הזאה שבות ואמירה לעכו''ם שבות מה הזאה אינה דוחה שבת אף אמירה לעכו''ם שבות אינה דוחה את השבת ואמר ליה ולא שני לך בין שבות דאית ביה מעשה לשבות דלית ביה מעשה דהא מר לא אמר זיל אחים לי אלא זיל אייתי לי וכתב הרי''ף בס''פ רבי אליעזר דמילה דה''פ הא דאמרת אמירה לעכו''ם שבות וקא מדמית לה לשבות דהזאה דאסירא לא שני לך בשבות דאמירה בין שבות דאית ביה מלאכה לשבות דלית ביה מלאכה דהא מר לא אמר ליה זיל אחים לי דאית ביה מלאכה אלא אייתי לי מגו ביתאי קאמר ליה דטלטול בעלמא הוא דלית ביה מלאכה שמע מינה דכי אמרינן אמירה לעכו''ם שבות בדבר שהוא מלאכה אבל בדבר שאינו מלאכה כגון האי לא אמרינן ביה אמירה לעכו''ם שבות. והאי דאמרי שבות דלית ביה מעשה ולא אמרי שבות דלית ביה מלאכה מעשה ומלאכה בהאי עניינא חדא מילתא היא דקארו אינשי למלאכה מעשה כדאמרינן ובין יום השביעי לששת ימי המעשה דהיינו מלאכה עד כאן לשונות הרי''ף והרא''ש והוא דעת רבינו: 


! י 
[[מכשירי מילה אפילו בזמנה וכו'.]] פרק רבי אליעזר דמילה (שבת קל''ג) רבא אמר אמר קרא הוא לבדו יעשה לכם הוא ולא מכשירין לבדו ולא מילה שלא בזמנה דאתיא מק''ו. ופירש''י מק''ו דצרעת כדאיתא לעיל בגמרא. ומכשירי מילה שהזכיר כאן רבינו הוא עשיית מכשירין על ידי מלאכה גמורה [[וז''ש וק''ו הדברים וכו'.]] וכיון דעל ידי מלאכה אסור לעשות מכשירין הוא הדין באיסור שבות דלא פלוג רבנן וקל וחומר זה הוא מסברת רבינו ואפשר שהוא מפרש דמאי דאמרינן דאתיא מק''ו קאי למכשירין הנזכר למעלה והקל וחומר הוא זה שכתב רבינו. [[ומ''ש אבל שוחקין לה סמנין וכו'.]] ברייתא שם קל''ד: 

~ הלכות מילה סדר תפילות כל השנה - פרק שלישי


! ג
((א-ג)) [[המל מברך קודם שימול וכו'.]] ס''פ ר' אליעזר דמילה (שם קל''ז) ת''ר המל אומר אשר קדשנו במצותיו וצונו על המילה אבי הבן אומר אשר קדשנו במצותיו וצונו להכניסו בבריתו של אברהם אבינו העומדים אומרים כשם שנכנס לברית וכו' והמברך אומר אשר קידש ידיד מבטן וכו'. והחילוק שכתב רבינו בין מל את בנו למל את בן חבירו כבר ביארתיו בסוף הלכות ברכות. וממה שכתב [[רבינו המל מברך קודם שימול]] ולא כתב ואבי הבן מברך קודם שימול משמע דס''ל כר''ת דלאחר המילה הוא מברך להכניסו בבריתו של אברהם אבינו ואף ע''ג דכל הברכות מברך עליהם עובר לעשייתן שאני ברכה זו דאינה אלא שבח והודאה בעלמא. וממה שלא אמר המל מברך אשר קידש ידיד וכו' אלא המברך אומר דקדק רבינו דמאן דהוא יכול לברך. ופירוש ברכה זו ע''פ נוסח זה שכתב רבינו פירשה בתשובה וכתבה הר''ר אבודרה''ם: [[ואבי הבן מברך שהחיינו:]] 


! ד 
[[המל את הגרים מברך וכו'.]] סוף פרק ר''א דמילה. ונוסחת רבינו כנוסחת הרי''ף ז''ל והטעם שכללו הכל בברכה אחת וגם שתקנו הברכה בלמ''ד למול לפי שאינו גר עד שימול ויטבול ולכן תקנוה בלמ''ד דלהבא משמע וגם כן אינו כעושה מצוה לאחרים שברכת השבח היא על בריתן של ישראל ולפיכך לא תקנו ברכה למילה לחודה אלא כללו הכל בברכה אחת לפי שדם המילה בריתן של ישראל ועל דם הברית אנו מברכין. ומה שתקנו בה להטיף מהם דם ברית לפי שיש כמה גרים שמתגיירים כשהם נמולים ועיקר מילתן הטפת דם ברית הוא לפיכך תקנו לכולם כן: 


! ה 
[[המל את עבדו וכו'.]] גם זה שם ומה שחילק בין עבדו לעבד אחרים אזדא לטעמיה שמחלק בין מל את בנו או את בן אחרים וכמו שנתבאר בסמוך. ואם תאמר כשם שמל את הגרים מברך בלמ''ד גם מל עבד אחרים לבריך בלמ''ד ויש לומר דלא דמו דמילת גר המצוה מוטלת על כל איש מישראל וכולם שוים בדבר אלא שכל הקודם בו זכה ולכך מברך בלמ''ד אבל עבד האדון קודם למולו לכל אדם אלא שאם לא מלו האדון והוא רוצה למול את עצמו חייבין ישראל למולו דומיא דבן דאביו חייב למולו אלא שאם לא מלו חייבין בית דין למולו ולכן המל הרי הוא עושה מצוה המוטלת על אחרים ולפיכך מברך בעל: [[ומ''ש והמל אדם גדול וכו'.]] לשון הרי''ף שם אלא שמסיים ובתר דמהיל לבריך למול וכו' וצריך עיון בדבריו דמשמע דשתי ברכות מברך ובנוסחתו ליכא אלא ברכה אחת וכ''כ הר''ן והרי''ף אין בנוסחתו אלא ברכה אחת: 


! ו 
[[גר שמל וכו'.]] טעם קטן שנולד כשהוא מהול דכיון דטעמא דצריך להטיף ממנו דם ברית משום דחיישינן שמא ערלה כבושה היא כמ''ש בפ''א מהלכות אלו אין מברכין על הספק וסובר רבינו דגר שנתגייר כשהוא מהול לא עדיף מקטן שנולד כשהוא מהול וכשם שאין מברכין על קטן שנולד מהול כך אין מברכין על גר שנתגייר כשהוא מהול. ועל מ''ש רבינו [[כאן שאין מברכין על הספק: כתב]] הראב''ד א''א אם אנדרוגינוס ספק כו' מפני שרוב עמי הארץ מעשרים הם עכ''ל. וחכמי לוני''ל הוקשה להם כן על דברי רבינו ושאלו ממנו ז''ל והשיב להם וז''ל וכן אנדרוגינוס אין מברכין על מילתו מפני שאינו ודאי יורנו מורנו והלא ספק תורה הוא ועל ספק דרבנן הוא דלא מברכינן אבל על ספק דאורייתא מברכין חוץ מן הדמאי מפני שרוב עמי הארץ מעשרין הם כדאמרינן בפרק במה מדליקין (שבת דף כ''ג): [[תשובה]] הדברים ידועים שכל ברכה שעל מצוה דרבנן היא בין שתהיה המצוה מדבריהם בין שתהיה מן התורה וחכמים הם שתיקנו את הברכה והם שאמרו שכל המברך ברכה שאינה צריכה עובר משום לא תשא ולפיכך כל דבר שנסתפק לנו אם עשיית דבר זה מצוה שנצטוינו או לא נצטוינו בין שהיה הצווי על אותה עשייה מדבריהם בין שיהיה מן התורה עושין אותה בלא ברכה ומפני זה נפסקה הלכה בסוכה פרק לולב וערבה דשמיני ספק שביעי הכין והלכתא מיתב יתבינן ברוכי לא מברכינן ומינה אתה למד לכל המצות שיסתפק לך אם אתה מצווה או אין אתה מצווה עושין אותה בלא ברכה כמו שביארנו בסוף הלכות ברכות וזהו העיקר שאנו סומכין עליו ואותם הדברים האמורים בפרק במה מדליקין (שבת כ''ג) בענין אחר הם אמורים וזהו פירושו שיילינן בגמרא על ברכת נר חנוכה היכן צונו והשיב רב אויא מלא תסור ורב נחמן משאל אביך ויגדך וכו' שמעינן מדברי שניהם שכל מצוה שהיא מדבריהם מברכין עליה אשר קדשנו במצותיו וצונו. והשיב רב עמרם על שניהם ממעשר דמאי שהוא מדבריהם ומפני זה מפרישין אותו בלא ברכה ופריק אביי ואמר דבר שעיקר תקנתו מצוה מדבריהם ולא תקנתו מפני הספק תקנו עליו ברכה כגון נר חנוכה ומקרא מגילה ועירוב ונט''י אבל דבר שעיקר תקנתו מן הספק כגון מעשר דמאי לא תקנו עליו ברכה. והקשינו על אביי לפום הדין פירוקא והרי יו''ט שני שעיקר תקנתו מפני הספק ותקנו עליו כל הברכות התלויות בו כמו יו''ט ראשון ופריק אביי ואמר הכי השתא התם כי היכי דלא ליזלזלו ביה ולהכי תקינו לו ברכה אבל שאר הדברים שעיקר תקנתם מפני הספק לא תקנו לו ברכה ולפיכך לא תקנו ברכה על מעשר של דמאי ובא רבא ופירק לו פירוק אחר ואמר אל תאמר שכל דבר שעיקר תקנתו מפני הספק לא תקנו לו חכמים ברכה שהרי י''ט מפני הספק תקנו לו ברכה ותדע למה לא תקנו ברכה על מעשר דמאי מפני שרוב ע''ה מעשרים הם נמצאו דברי כולם רב עמרם ואביי ורבא אינן אלא נותן טעם שמפני כך תקנו חכמים ברכה לכך ולכך ולא תקנו ברכה לכך ולכך הילכך כל דבר שנמצא בפירוש לחכמים שמברכין עליו בין שהיה ודאי דבריהם כגון נר חנוכה ומקרא מגילה בין שהיה ספק מדבריהם כגון יו''ט שני מברכין עליו ודבר שלא תקנו לו חכמים ברכה בפירוש אין מברכין עליו וכל מצוה שעיקרה מן התורה ונסתפק לנו אם אנו חייבין בה לא תקנו לה חכמים ברכה אע''פ שנראית מן התורה כמו שנתבאר מדבריהם בסוכה בשמיני וה''ה בכוי לענין כיסוי הדם וה''ה לכל ספק מצוה עכ''ל. והרמ''ה השיג על תשובה זו על מ''ש שיו''ט אע''פ שספק דבריהם הוא מברך עליו וגבי סוכה קאמר שהיא ספק דאורייתא מפני שעיקר המצוה מן התורה והלא קדושת יום טוב גם היא ודאית מן התורה אלא שנסתפק לנו אם יום זה הוא יום טוב אם לאו כשם שנסתפק לנו בסוכה שהרי מצות סוכה מן התורה אלא שנסתפק לנו אם יום זה הוא שביעי וחייב בסוכה ומההיא דאמר רבא גבי מעשר דמאי רוב ע''ה מעשרין הם הא לאו הכי הוו מברכים שהרי המעשר עיקר מצותו מן התורה אלא שנסתפק לנו אם פירות הללו חייבים במעשר כשם שנסתפק לנו בסוכה וביו''ט ואפ''ה טעמא דרוב ע''ה מעשרין הם הא לאו הכי מברכין ולטעמיך מאי חזית דיליף מסוכה לילף מי''ט דהא תרווייהו חד טעמא הוא וכתב לדידן נמי מ''ש סוכה בשמיני דלא תקינו לה רבנן ברכה משום דכי מתקנו רבנן ברכה אספק דאורייתא היכא דלא מבטלי ודאי דאורייתא אבל סוכה בשמיני כיון דשמיני הוי יו''ט אחרון ודאי דאורייתא היכי ליתקון ליה ברכה אסוכה לשוויי שביעי שהוא חול ולבטל קדושת יו''ט אחרון שהיא ודאי מדאורייתא ועוד דכיון דמברכין בקידוש היום ובתפלה ובברכת המזון את יום השמיני חג עצרת היכי מצינן לתקוני ברכה אסוכה לשוייה שביעי כלום אפשר לברך שתי ברכות שסותרות זו את זו: 


! ז 
[[עכו''ם שצריך לחתוך וכו'.]] פרק שני דע''ז (דף כ''ו:) ת''ר ישראל מל את העכו''ם לשום גר לאפוקי משום מורנא דלא. ופירש''י לשום מורנא תולעת שיש לו בערלתו דלא דאסור לרפאותו בחנם דהא אמרן לא מעלין ולא מורידין. ונראה שמפרש רבינו ישראל מל את העכו''ם לשום גר אע''פ שיש לו מורנא. [[וז''ש ולפיכך אם נתכוון העכו''ם למילה מותר וכו',]] כלומר אע''ג דאית ליה מורנא: 


! ח 
[[מאוסה היא הערלה וכו'.]] משנה ספ''ג דנדרים (ל''א:): [[וכל המפר בריתו וכו'.]] אבות פ''ג: 


! ט 
[[בא וראה וכו' עד סוף הפרק.]] ספ''ג דנדרים שם:
