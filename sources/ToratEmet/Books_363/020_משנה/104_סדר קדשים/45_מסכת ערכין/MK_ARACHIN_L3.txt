&UniqueId=1331&ForcedBookName=עיקר תוי''ט&TextSource=ר' פנחס ראובן שליט''א&LastLevelIndex=2&CosmeticsType==911&GroupId=mishna_archin&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_ARACHIN Layer 3 - 23 pages

// יח. יח: יט. יט: כ. כ: כא. כא: כב. כב: כג. כג: כד. כד: כה. כה: כו. כו: כז. כז: כח.
// כח: כט.

$ משנה - ערכין - עיקר תוי''ט

^ פרק א

~ פרק א - משנה א

{א} <B>מַעֲרִיכִין כוּ'.</B> וְהָעֲרָכִין כֻּלָּן וְהַדָּמִים, הַכֹּל סְתָמָן לְבֶדֶק הַבַּיִת, וְיִפְּלוּ הַכֹּל לַלִּשְׁכָּה שֶׁהָיְתָה בַמִּקְדָּשׁ מוּכֶנֶת לְקָדְשֵׁי בֶּדֶק הַבַּיִת. הָרַמְבַּ"ם: {ב} וְנִרְאֶה שֶׁצָּרִיךְ לוֹמַר בֶּן שְׁתֵּים עֶשְׂרֵה וְיוֹם אֶחָד. וְכֵן הוּא בַּתּוֹסָפוֹת. וּכְדִתְנַן בְּמִשְׁנָה ו' פֶּרֶק ה' דְּנִדָּה. וְהָתָם בַּגְּמָרָא דָרְשִׁינַן לַהּ בְּמֻפְלָא הַסָּמוּךְ לְאִישׁ: {ג} נְפָשׁוֹת כָּל דְּהוּ. גְּמָרָא: {ד} וְתָנֵי וַהֲדַר מְפָרֵשׁ. גְּמָרָא. וְהוּא הַדִּין נַמִּי דְּמָצֵי לְמִנְקַט טֻמְטוּם כוּ' חֵרֵשׁ שׁוֹטֶה וְקָטָן וְנָכְרִי, אֶלָּא חֲדָא מִתַּרְתֵּי וּתְלַת נָקַט כוּ'. רַשִׁ"י. וְעַיֵּן עוֹד: {ה} הַאי קְרָא בְּמַעֲרִיךְ כְּתִיב, וּלְפִיכָךְ הָיָה נִרְאֶה לִי לְהַגִּיהַּ לְאַשְׁמְעִינַן דְּמַעֲרִיכִין. וְיֵשׁ לוֹמַר דְּלִישְׁנָא דְמִשְׁנָה ג' דִּלְקַמָּן נָקַט. וְעַיֵּן שָׁם: {ו} <B> וַעֲבָדִים.</B> אַף עַל גַּב דְּגַבֵּי מִצְוֹת יֵשׁ לוֹ דִּין אִשָּׁה, לְפִי עֶרֶךְ זָכָר הוּא נֶעֱרָךְ, דְּלֹא אִשְׁתְּמִיט תַּנָּא דְלֵימָא אִם הָיָה נֶעֱרָךְ כְּאִשָּׁה. תּוֹסָפוֹת: {ז} אִי נַמִּי כְגוֹן שֶׁנָּתְנוּ לָהֶם עַל מְנָת שֶׁאֵין לָרַב אוֹ לַבַּעַל רְשׁוּת בָּהֶן. תּוֹסָפוֹת: 

~ פרק א - משנה ב

{ח} וְאַף עַל גַּב דְּאִישׁ בְּמַעֲרִיךְ כְּתִיב, אִם אֵינוֹ עִנְיָן לַמַּעֲרִיךְ תְּנֵהוּ עִנְיָן לַנֶּעֱרָךְ. תּוֹסָפוֹת: {ט} וּתְמֵהַנִי דִּבְמִשְׁנָה ה' פֶּרֶק קַמָּא דִּשְׁקָלִים תְּנַן סְתָמָא, וְאֵין מְקַבְּלִין מִנָּכְרִי לְבֶדֶק הַבַּיִת, שֶׁכֵּן מְפֹרָשׁ עַל יְדֵי עֶזְרָא לֹא לָכֶם וְלָנוּ לִבְנוֹת בַּיִת לֵאלֹקֵינוּ [עֶזְרָא ד]. וּבַגְּמָרָא דְּהָכָא אָמְרִינַן דְּהִלְכָתָא כְרַבִּי מֵאִיר מִסְתַּבְּרָא דִּכְתִיב לֹא לָכֶם וְלָנוּ. וּבְנֻסְחַת אֶרֶץ יִשְׂרָאֵל שֶׁבְּפֵרוּשׁ הָרַמְבַּ"ם מָצָאתִי, וַהֲלָכָה כְרַבִּי מֵאִיר. וְעַיֵּן תּוֹסְפוֹת יוֹם טוֹב: {י} <B> שֶׁנּוֹדְרִין.</B> כָּתְבוּ הַתּוֹסָפוֹת, וְצָרִיךְ עִיּוּן דְּהָא לְרַבִּי מֵאִיר אֵין נָכְרִים מִתְנַדְּבִים לְבֶדֶק הַבַּיִת כוּ'. וְשֶׁמָּא הָדַר בֵּיהּ רָבָא מֵהָא דְאָמַר דַּהֲלָכָה כְּרַבִּי מֵאִיר מִקְּרָא דְלֹא לָכֶם וְגוֹ'. אֲבָל הָרַמְבַּ"ם כָּתַב, נָכְרִי שֶׁאָמַר דָּמַי כוּ' נוֹתֵן כְּפִי נִדְרוֹ וְאֵינוֹ נוֹפֵל לַלִּשְׁכָּה, שֶׁאֵין מְקַבְּלִין [מִן הַנָּכְרִי נְדָבָה אוֹ נֶדֶר] לְחַזֵּק אֶת בֶּדֶק הַבַּיִת אוֹ בֶּדֶק יְרוּשָׁלַיִם שֶׁנֶּאֱמַר לֹא לָכֶם וְגוֹ'. וּמַה יֵּעָשֶׂה בָּהֶן, יִבָּדֵק הַנָּכְרִי עַל דַּעַת מִי נָדַר, אִם נָדַר עַל דַּעַת יִשְׂרָאֵל יוֹצִיאוּהוּ [בֵּית דִּין] בַּמֶּה שֶׁיֵּרָאֶה לָהֶן חוּץ מִבֶּדֶק הַבַּיִת וִירוּשָׁלַיִם, וְאִם אָמַר לַשָּׁמַיִם נָדַרְתִּי, יִגָּנְזוּ: 

~ פרק א - משנה ג

{יא} <B> הַגּוֹסֵס.</B> יָדוּעַ. וְהוּא שֶׁקּוֹל גְּרוֹנוֹ נִשְׁמָע בִּשְׁעַת הַמִּיתָה. הָרַמְבַּ"ם. וְנִרְאֶה לִי, שֶׁהוּא מִלְּשׁוֹן מְגִיסָה בִקְדֵרָה, שֶׁהַלֵּחָה מִתְהַפֵּךְ בִּגְרוֹנוֹ, כְּמוֹ הַמֵּגִיס בִּקְדֵרָה שֶׁמְּהַפֵּךְ מַה שֶּׁבַּקְּדֵרָה. וְעַיֵּן תּוֹסְפוֹת יוֹם טוֹב: {יב} אַף עַל גַּב דְּאָמַר בְּסַנְהֶדְרִין פֶּרֶק ו' שֶׁהָיָה אֶחָד רוֹכֵב עַל סוּס וְסוּדָרִין בְּיָדוֹ, מָצְאוּ לוֹ זְכוּת הָיָה הַלָּה מֵנִיף בַּסּוּדָרִין, מִכָּל מָקוֹם לֹא שְׁכִיחַ. תּוֹסָפוֹת: {יג} דְּהַיּוֹצֵא לֵהָרֵג עַל פִּי בֵּית דִּין הוּא עִנְיָן שֶׁאֵינוֹ תָלוּי בִּרְצוֹנֵנוּ אֶלָּא הַתּוֹרָה מְמִיתָה אוֹתוֹ, אֲבָל הַמֶּלֶךְ לִפְעָמִים מִתְמַלֵּא רַחֲמִים וּמוֹחֵל. הָרַמְבַּ"ם: {יד} וְצָרִיךְ עִיּוּן מְנָלָן לוֹמַר מִקְּרָא גַּבֵּי מַעֲרִיךְ שֶׁלֹּא יְהֵא נֶעֱרָךְ. וְעַיֵּן תּוֹסְפוֹת יוֹם טוֹב: {טו} מִי שֶׁהוּא רָאוּי לֵחָרֵם וְלֵהָרֵג אֵינוֹ בִכְלַל פִּדְיוֹן. רַשִׁ"י: {טז} אֲבָל בְּגוֹסֵס מוֹדֶה רַבִּי חֲנִינָא. רַשִׁ"י: {יז} וּבְאִם הִקְדִּישׁ לֹא פְלִיגֵי שֶׁמִּיָּד שֶׁהִקְדִּישׁ חָל הַהֶקְדֵּשׁ, וְלֹא דָמְיָא לְמִלְוָה. אֲבָל יֵשׁ לְהַקְשׁוֹת אַמַּאי לֹא פְלִיגֵי בְּאִם נָדַר וְהֶעֱרִיךְ. וְשֶׁמָּא בְּנוֹדֵר וּמַעֲרִיךְ יָחוּל מִיָּד. תּוֹסָפוֹת: {יח} תְּמֵהַנִי מַאי תַּקָּנָה אִיכָּא, הָא קַיְמָא לָן כְּרַבִּי מֵאִיר וְרַבִּי יְהוּדָה בְּמִשְׁנָה ג' פֶּרֶק ח' דִּבְכוֹרוֹת דְּמִלְוָה עַל פֶּה גוֹבֶה מִן הַיּוֹרְשִׁים, וְאִם כֵּן הֲוָה לֵיהּ לְמֵימַר אֲבָל הָאִידְנָא קַיְמָא לָן הֲלָכָה כוּ'. וְעַיֵּן תּוֹסְפוֹת יוֹם טוֹב: 

~ פרק א - משנה ד

{יט} <B> יָשְׁבָה כוּ'.</B> פֵּרֵשׁ רַשִׁ"י, קֹדֶם שֶׁנִּגְמַר דִּינָהּ. וְלֵיתָא, דְּאַיּוֹצֵא לֵהָרֵג קָאֵי, וְכָל הַיּוֹצֵא לֵהָרֵג לְאַחַר גְּמַר דִּין. וְהַיְנוּ טַעֲמָא דְרֵישָׁא דְאֵין מַמְתִּינִין מִשּׁוּם עִנּוּי הַדִּין, דְּלֵיכָּא עִנּוּי הַדִּין אֶלָּא לְאַחַר גְּמַר דִּין. תּוֹסָפוֹת. וְעַיֵּן תּוֹסְפוֹת יוֹם טוֹב: {כ} גְּמָרָא. וּפֵרֵשׁ רַשִׁ"י מֵת אָסוּר בַּהֲנָאָה, דִּכְתִיב וַתָּמָת שָׁם מִרְיָם [בְּמִדְבָּר כ], וְגָמַר שָׁם שָׁם מֵעֶגְלָה עֲרוּפָה. וְכֵיוָן שֶׁהַמֵּת אָסוּר בַּהֲנָאָה, כָּל נוֹיָיו מִתַּסְרֵי נַמִּי בַהֲנָאָה. וְהָא דִתְנַן שֶׁנֶּהֶרְגָה, רְבוּתָא קָא מַשְׁמַע לָן דִּגְמַר דִּינָהּ אוֹסַרְתָּהּ קֹדֶם שֶׁתָּמוּת. עַיֵּן תּוֹסְפוֹת יוֹם טוֹב: {כא} <B> אֲסוּרָה כוּ'.</B> כִּדְקַיְמָא לָן וּבַעַל הַשּׁוֹר נָקִי, כְּאָדָם שֶׁאוֹמֵר לַחֲבֵרוֹ יָצָא פְלוֹנִי נָקִי מִנְּכָסָיו וְאֵין לוֹ בָהֶן הֲנָיָה שֶׁל כְּלוּם. רַשִׁ"י: {כב} וְתֵימַהּ, מַאי אֲפִלּוּ, דְּהָא בְאִשָּׁה נַמִּי שְׂעָרָהּ מִתְּסַר. וְהָרַמְבַּ"ם לֹא סִיֵּם אֲפִלּוּ שְׂעָרָהּ. וְעַיֵּן תּוֹסְפוֹת יוֹם טוֹב: 

^ פרק ב

~ פרק ב - משנה א

{א} וְכֵן לְקַמָּן כָּתַב עָנִי בֶּן עֶשְׂרִים שֶׁהֶעֱרִיךְ עַצְמוֹ כוּ'. וְלָאו דַּוְקָא, דְּהוּא הַדִּין הֶעֱרִיךְ לְאַחֵר, אֶלָּא חֲדָא מִתַּרְתֵּי נָקַט: {ב} <B> פָּחוֹת כוּ'.</B> לָאו דַּוְקָא פָּחוֹת מִסֶּלַע, אֶלָּא אֲפִלּוּ נָתַן כָּל הָעֵרֶךְ חוּץ מִסֶּלַע אֶחָד מְגַלְגְּלִין עָלָיו אֶת הַכֹּל. תּוֹסָפוֹת. עַיֵּן תּוֹסְפוֹת יוֹם טוֹב: {ג} <B> אֵין כוּ'.</B> הָא תוּ לָמָּה לִי, הָא קָא מַשְׁמַע לָן פָּחוּת מִסֶּלַע הוּא דְלֵיכָּא, הָא יָתֵר עַל סֶלַע אִיכָּא [אַף עַל גַּב דְּלֵיכָּא חֲמִשִּׁים סְלָעִים, דְּאִם הָיוּ בְיָדוֹ חֲמִשָּׁה סְלָעִים נוֹתֵן כֻּלָּם, דְּהַיְנוּ יָתֵר עַל סֶלַע וּפָחוּת מֵחֲמִשִּׁים]. יָתֵר עַל חֲמִשִּׁים הוּא דְלֵיכָּא, הָא פָּחוּת מֵחֲמִשִּׁים אִיכָּא [כְּדַאֲמַרַן]. וּסְתָמָא כְּרַבָּנָן. גְּמָרָא: {ד} [וּמְסַיֵּם] וּצְרִיכָה שִׁבְעָה נְקִיִּים וְקָרְבָּן, פֵּרוּשׁ עוֹלָה בָּאָה עַל תְּנַאי, וְהַחַטָּאת אֵינָהּ נֶאֱכֶלֶת. וְזֶה לְשׁוֹן הָרַמְבַּ"ם, וְאִם אָמְרָה שְׁנֵי יָמִים רָאִיתִי, נֹאמַר כָּאן פִּתְחָהּ שִׁבְעָה עָשָׂר, לְפִי שֶׁאָנוּ אוֹמְרִים אֶפְשָׁר שֶׁאֵלּוּ הַשְּׁנֵי יָמִים יוֹם אֶחָד מֵהֶן קֹדֶם עֵת נִדָּתָהּ וְיוֹם אֶחָד מִתְּחִלַּת עֵת נִדָּתָהּ וְנִשְׁאֲרוּ מִן הַתְּקוּפָה [שֶׁיֵּשׁ בֵּין תְּחִלַּת נִדָּה לִתְחִלַּת נִדָּה] שִׁבְעָה עָשָׂר יָמִים. וְכֵן אִם אָמְרָה שְׁלֹשָׁה יָמִים רָאִיתִי, אֶפְשָׁר שֶׁשְּׁנֵי יָמִים קֹדֶם כוּ' וְיוֹם אֶחָד מִתְּחִלַּת כוּ' נִשְׁאֲרוּ מִן הַתְּקוּפָה שִׁבְעָה עָשָׂר יוֹם, הֲרֵי הִיא גַּם כֵּן פִּתְחָהּ שִׁבְעָה עָשָׂר, אֶלָּא שֶׁהִיא סְפֵק זָבָה, לְפִי שֶׁאֶפְשָׁר שֶׁשְּׁלֹשָׁה יָמִים אֵלּוּ שֶׁרָאֲתָה עַל הַסֵּדֶר בְּלֹא עֵת נִדָּתָהּ הֵם. וְאִם אָמְרָה אַרְבָּעָה יָמִים, גַּם כֵּן הִיא סָפֵק כוּ', לְפִי שֶׁאֶפְשָׁר שֶׁיִּהְיוּ אֵלּוּ הָאַרְבָּעָה יָמִים שְׁנַיִם קֹדֶם נִדָּתָהּ וּשְׁנַיִם מִימֵי נִדָּתָהּ וְלֹא תְהֵא זָבָה. וּכְשֶׁאָנוּ מְשַׁעֲרִין הַסָּפֵק הַזֶּה, יְהֵא פִתְחָה שִׁשָּׁה עָשָׂר יוֹם, לְפִי שֶׁאִם נֹאמַר שֶׁשְּׁנֵי יָמִים מֵאֵלּוּ הָאַרְבָּעָה, מִתְּחִלַּת עֵת נִדָּתָהּ, יִשָּׁאֲרוּ עִם הַאֶחָד עָשָׂר יָמִים שֶׁהִיא תְקוּפָה קְטַנָּה חֲמִשָּׁה יָמִים שֶׁהֵם עִם הָאַחַד עָשָׂר שִׁשָּׁה עָשָׂר יוֹם. וְאִם אָמְרָה חֲמִשָּׁה יָמִים רָאִיתִי נֹאמַר שֶׁשְּׁלֹשָׁה מֵאֵלּוּ הַחֲמִשָּׁה מִתְּחִלַּת עֵת נִדָּתָהּ, וְיִשָּׁאֲרוּ מִן הַתְּקוּפָה חֲמִשָּׁה עָשָׂר כוּ'. וְכֵן אִם אָמְרָה הָאַחַד עָשָׂר יוֹם הִיא גַּם כֵּן סָפֵק זָבָה, לְפִי שֶׁנֹּאמַר, שְׁנֵי יָמִים הֵן מִסּוֹף הָאַחַד עָשָׂר, וְשִׁבְעָה יְמֵי נִדָּה, וּשְׁנֵי יָמִים שְׁאֵרִית הָאַחַד עָשָׂר שֶׁרָאֲתָה, וּפִתְחָהּ תִּשְׁעָה. וְאִם אָמְרָה שְׁנֵים עָשָׂר יָמִים רָאִיתִי, פִּתְחָהּ שְׁמֹנָה, וְהִיא זָבָה וַדָּאִית. לְפִי שֶׁאִם תֹּאמַר שֶׁשְּׁנֵי יָמִים מִזְּמַן רְאִיַּת הַדָּם קֹדֶם עֵת נִדָּתָהּ, וְשִׁבְעָה שֶׁל נִדָּה, וּשְׁלֹשָׁה אַחַר הַנִּדָּה, הֲרֵי הִיא זָבָה, לְפִי שֶׁכְּבָר רָאֲתָה שְׁלֹשָׁה יָמִים רְצוּפִין אַחַר זְמַן הַנִּדּוּת. וְאִם נֹאמַר שֶׁאֶפְשָׁר שֶׁיְּהֵא מִכְּלָלָם שְׁלֹשָׁה יָמִים קֹדֶם עֵת נִדָּתָהּ, שִׁבְעָה שֶׁל נִדָּה, וּשְׁנַיִם אַחַר הַנִּדָּה, הֲרֵי הִיא גַּם כֵּן זָבָה, לְפִי שֶׁכְּבָר קָדְמָה זִיבוּת לְנִדּוּת. וְכֵן אִם רָאֲתָה שְׁלֹשָׁה עָשָׂר יוֹם, פִּתְחָהּ לְפִי הַהֶקֵּשׁ הַזֶּה בְּעַצְמוֹ כוּ'. וְזֶה שֶׁאָמַרְנוּ פִתְחָהּ שִׁבְעָה עָשָׂר אוֹ פָּחוֹת, אֵין הַכַּוָּנָה שֶׁתְּהֵא כָל הַזְּמַן הַזֶּה אֲסוּרָה עַל בַּעֲלָהּ, אֶלָּא הָעִנְיָן שֶׁזָּכַרְנוּ שֶׁאַחַר אוֹתוֹ הַזְּמַן תִּקְבַּע לָהּ וֶסֶת לְנִדָּתָהּ כוּ'. וְאֵין הֶפְרֵשׁ בֵּין שְׁלֹשָׁה עָשָׂר יוֹם וְיוֹתֵר מִזֶּה, שֶׁאֵין לָהּ פֶּתַח פָּחוּת מִשִּׁבְעָה, לְפִי שֶׁהִיא זָבָה וַדָּאִית: 

~ פרק ב - משנה ב

{ה} שֶׁכָּל חֵלֶק, אֶחָד מֵאֶלֶף וּשְׁמוֹנִים לְשָׁעָה. וְהַשְּׁתֵּי יָדוֹת הֵם שְׁנֵי שְׁלִישִׁיּוֹת. עַיֵּן תּוֹסְפוֹת יוֹם טוֹב: {ו} לְפִי שֶׁאִי אֶפְשָׁר לוֹמַר שֶׁרֹאשׁ חֹדֶשׁ יִהְיֶה בְמִקְצָת הַיּוֹם, עַד שֶׁיִּהְיֶה מִקְצָת הַיּוֹם מֵחֹדֶשׁ הֶעָבָר וּמִקְצָתוֹ מֵהַבָּא, שֶׁנֶּאֱמַר עַד חֹדֶשׁ יָמִים [בְּמִדְבָּר יא], מִפִּי הַשְּׁמוּעָה לָמְדוּ שֶׁיָּמִים אַתָּה מְחַשֵּׁב לְחֹדֶשׁ, וְאֵין אַתָּה מְחַשֵּׁב שָׁעוֹת. הָרַמְבַּ"ם: {ז} לְפִי שֶׁלֹּא יִתְקַבְּצוּ הַיִּתְרוֹת שֶׁיִּהְיוּ בְשִׁוּוּי מַשְׁלִימִים שְׁנַיִם מְלֵאִים, וּלְפִיכָךְ לְשָׁנָה הַבָּאָה יֶחְסְרוּ: 

~ פרק ב - משנה ג

{ח} <B>וּבִשְׁנֵים עָשָׂר כוּ'.</B> שֶׁבְּאֵלּוּ הַיָּמִים גּוֹמְרִין אֶת הַהַלֵּל, לְפִי שֶׁחֲלוּקִין בְּקָרְבְּנוֹתֵיהֶן. מַה שֶּׁאֵין כֵּן יְמֵי הַפֶּסַח. וּבְשַׁבָּת לֹא, מִשּׁוּם דְּלֹא אִקְּרֵי מוֹעֵד. וְרֹאשׁ חֹדֶשׁ דְּאִקְּרֵי מוֹעֵד, לֹא אִקַּדִּישׁ בַּעֲשִׂיַּת מְלָאכָה, דִּכְתִיב הַשִּׁיר יִהְיֶה לָכֶם כְּלֵיל הִתְקַדֵּשׁ חַג [יְשַׁעְיָה ל], לַיְלָה הַמְקֻדָּשׁ לְחַג טָעוּן שִׁירָה. רֹאשׁ הַשָּׁנָה וְיוֹם הַכִּפּוּרִים דְּאִקְּרֵי מוֹעֵד וְאִקַּדּוּשׁ בַּעֲשִׂיַּת מְלָאכָה, אֶפְשָׁר מֶלֶךְ יוֹשֵׁב עַל כִּסֵּא הַדִּין וְסִפְרֵי חַיִּים וְסִפְרֵי מֵתִים פְּתוּחִים לְפָנָיו וְיִשְׂרָאֵל אוֹמְרִים שִׁירָה. וַחֲנֻכָּה שָׁאנֵי, דְּאַף עַל גַּב דְּלֹא הָכִי וְלֹא הָכִי, אוֹמְרִין מִשּׁוּם נִיסָא. [אֲבָל אֵין בּוֹ חָלִיל, שֶׁאֵין לוֹ קָרְבָּן מְיֻחָד. נִרְאֶה לִי]. וּפוּרִים, אִיכָּא דְאָמְרֵי מִכֵּיוָן שֶׁנִּכְנְסוּ לָאָרֶץ אֵין אוֹמְרִים שִׁירָה עַל נֵס שֶׁבְּחוּץ לָאָרֶץ. וְאִיכָּא דְאָמְרֵי, מִכֵּיוָן שֶׁגָּלוּ חָזְרוּ לְהֶתֵּרָן וּקְרִיָּתָהּ זוֹ הִיא הַלֵּילָא: {ט} וְאַמַּאי קָרֵי לֵיהּ חָלִיל, דַּחֲלִי קָלֵיהּ. פֵּרֵשׁ רַשִׁ"י, מָתוֹק קוֹלוֹ לִשְׁמֹעַ: {י} דְּהָא אִי אֶפְשָׁר לִשְׁמוֹנַת יְמֵי הַחַג בְּלֹא שַׁבָּת. וּבַגְּמָרָא יָלְפִינַן מִקְּרָאֵי דְקָרְבָּן טָעוּן שִׁירָה. וַאֲפִלּוּ לְמַאן דְּאָמַר עִקַּר שִׁירָה בַפֶּה דוֹחֶה מִשּׁוּם דְּאֵין שְׁבוּת בַּמִּקְדָּשׁ. תּוֹסָפוֹת. וְעַיֵּן תּוֹסְפוֹת יוֹם טוֹב: {יא} וּלְשׁוֹן רַשִׁ"י, חִלּוּק הַיְנוּ סִיּוּם, שֶׁמְּחַלֵּק בֵּין נְעִימָה לִנְעִימָה: {יב} וְרַשִׁ"י כָּתַב נְבָלִים גַּם כֵּן: 

~ פרק ב - משנה ד

{יג} וּבַגְּמָרָא, מַאן דְּאָמַר לְוִיִּם הָיוּ, קָסָבַר מַעֲלִין לַדּוּכָן בֵּין לְיוֹחֲסִין בֵּין לְמַעַשְׂרוֹת: {יד} פַּשְׁטֵיהּ דִּקְרָא בְכֹהֵן מְדַבֵּר כִּדְמוּכְחֵי קְרָאֵי וּכְמוֹ שֶׁכָּתַב רַשִׁ"י בַּחֻמָּשׁ. וְהַיְנוּ דְּפָרֵיךְ בַּגְּמָרָא, וְאֵימָא נְשִׂיאוּת כַּפַּיִם. וּמְשָׁנֵי, מִדִּכְתִיב לְשָׁרְתוֹ וּלְבָרֵךְ בִּשְׁמוֹ [דְּבָרִים י], מִכְּלַל דְּבִרְכַּת כֹּהֲנִים לָאו שֵׁרוּת הוּא: 

~ פרק ב - משנה ה

{טו} <B> אֵין כוּ' חֲצוֹצְרוֹת.</B> לֹא אִתְפָּרֵשׁ טַעֲמָא. וְאֶפְשָׁר דִּתְקַעְתֶּם בַּחֲצוֹצְרוֹת תַּרְתֵּי בְמַשְׁמַע. אִי נַמִּי דוּמְיָא דְשֶׁל מֹשֶׁה דִּכְתִיב עֲשֵׂה לְךָ שְׁתֵּי חֲצוֹצְרוֹת [בְּמִדְבָּר י]: {טז} דְּכֵיוָן דְּאַשְׁכְּחַן בַּקְּרָא שֶׁחִפְּשׂוּ אַחֲרֵי מֵאָה וְעֶשְׂרִים כֹּהֲנִים לִתְקֹעַ בַּחֲצוֹצְרוֹת וְלֹא יוֹתֵר, שְׁמַע מִנַּהּ דְּעַד מֵאָה עֶשְׂרִים הָוֵי הִדּוּר מִצְוָה וְאֵין צָרִיךְ לְחַפֵּשׂ יוֹתֵר אַחַר כֹּהֲנִים. אִי נַמִּי, דְּהָא פְּשִׁיטָא דְּאֵין מוֹסִיפִין עַד עוֹלָם, שֶׁאִם יוֹסִיפוּ יוֹתֵר, עַרְבּוּב קָלָא. תּוֹסָפוֹת. וְעַיֵּן תּוֹסְפוֹת יוֹם טוֹב: {יז} וְאֵין רְצוֹנוֹ לוֹמַר הַהַקָּשָׁה הַהֲמוֹנִית שֶׁיָּקִישׁוּ חֲתִיכָה נְחֹשֶׁת עַל חֲתִיכָה כָּמוֹהָ בְּלִי לִמּוּד מְלָאכוּתִי, אֲבָל הִיא כְמוֹ הַחֲצוֹצְרוֹת שֶׁל נְחֹשֶׁת שֶׁיִּתְקְעוּ בָּהּ בַּפֶּה וְגַם בְּמִשְׁמוּשׁ יָדַיִם כְּדֶרֶךְ כְּלֵי שִׁיר. שִׁלְטֵי הַגִּבּוֹרִים: 

~ פרק ב - משנה ו

{יח} אֲבָל חֲצוֹצְרוֹת, כֹּהֲנִים הָיוּ מְחַצְצְרִים, כִּדְמוּכַח קְרָא דִלְעֵיל כוּ'. וְעַיֵּן תּוֹסְפוֹת יוֹם טוֹב: {יט} <B> אֶלָּא כוּ'.</B> בַּגְּמָרָא יָלֵיף לֵיהּ מִקְּרָא: {כ} וּמֵהָכָא מֻכְרָח דְּהָא דְפֵרֵשׁ הָרַ"ב לְעֵיל שְׁנֵים עָשָׂר לְוִיִּם לַכִּנּוֹרוֹת [שֶׁהֵם הָיוּ אוֹמְרִים בַּפֶּה גַם כֵּן, דְּהָא עִקַּר שִׁירָה בַּפֶּה], וְלֹא פֵּרֵשׁ כֵּן אֶלָּא כְּלוֹמַר כְּנֶגֶד אֵלּוּ שֶׁהָיוּ מְנַגְּנִים בְּכֵלִים וְלֹא בַפֶּה, דְּאִם לֹא כֵן מַאי קָאָמַר רַבִּי אֱלִיעֶזֶר בֶּן יַעֲקֹב שֶׁאֵין עוֹלִים לַמִּנְיָן, הָא תַנָּא קַמָּא כְּבָר אָמַר כֵּן שֶׁהַקְּטַנִּים לֹא הָיוּ אוֹמְרִים בִּכְלִי, וְאִם כֵּן אֵינָם מִמִּנְיַן אֵלּוּ הָאוֹמְרִים בִּכְלִי. וְהָרַמְבַּ"ם מְפָרֵשׁ דְּאוֹתָן הַשְּׁנֵים עָשָׂר שֶׁמְּנַגְּנִים בִּכְלִי וְלֹא בַפֶּה אֵין עוֹלִין לְמִנְיַן הַשְּׁנֵים עָשָׂר. וְעַיֵּן תּוֹסְפוֹת יוֹם טוֹב: 

^ פרק ג

~ פרק ג - משנה א

{א} <B> שֶׁבְּיִשְׂרָאֵל.</B> אֲפִלּוּ תֵימָא רַבִּי מֵאִיר דְּמִשְׁנָה ב' פֶּרֶק קַמָּא דְאָמַר הַנָּכְרִי נֶעֱרָךְ. וְהָא דְאִתְנֵי שֶׁבְּיִשְׂרָאֵל, מִלְּתָא אַגַּב אוֹרְחָא קָא מַשְׁמַע לָן כוּ' דְּאָסוּר לָאָדָם לוֹמַר כַּמָּה נָאֶה נָכְרִי זֶה כוּ'. גְּמָרָא: 

~ פרק ג - משנה ב

{ב} <B> חֹמֶשׁ כוּ'.</B> וְהוּא הַדִּין דַּהֲוָה מָצֵי לְמֵימַר חִלּוּק אַחֵר, שֶׁבִּשְׂדֵה אֲחֻזָּה אִם הִקְדִּישׁוֹ וְגוֹאֲלוֹ אַחֵר, מִתְחַלֵּק לַכֹּהֲנִים בַּיּוֹבֵל. וּבִשְׂדֵה מִקְנָה אִם הִקְדִּישׁוֹ וְגוֹאֵל אַחֵר, חוֹזֵר לַבְּעָלִים בַּיּוֹבֵל. וְלֹא נָחֵית לְפָרוֹשֵׁי אֶלָּא חִלּוּק דְּשַׁיָּךְ כְּשֶׁהוּא עַצְמוֹ פוֹדֵהוּ. תּוֹסָפוֹת: 

~ פרק ג - משנה ג

{ג} <B> שָׁלֵם.</B> אֲפִלּוּ תֵימָא רַבִּי עֲקִיבָא דְּמִשְׁנָה ח' פֶּרֶק ג' דְּבָבָא קַמָּא, דְּאָמַר אַף תָּם שֶׁחָבַל בְּאָדָם מְשַׁלֵּם בַּמּוֹתָר נֶזֶק שָׁלֵם. וְהָא דִּתְנַן בְּשׁוֹר הַמּוּעָד, מִשּׁוּם הֵמִית עֶבֶד כוּ' דְּלֹא מַשְׁכַּחַת בְּתָם. גְּמָרָא: 

~ פרק ג - משנה ד

{ד} <B> וְהַפְּגָם.</B> דְּאָמַר קְרָא, וְנָתַן הָאִישׁ הַשּׁוֹכֵב עִמָּהּ וְגוֹ', הֲנָאַת שְׁכִיבָה חֲמִשִּׁים, מִכְּלָל דְּאִיכָּא מִלְּתָא אַחֲרִיתִי, וּמַאי נִיהוּ בֹשֶׁת וּפְגָם. גְּמָרָא: {ה} <B> לְפִי כוּ'.</B> אַבֹּשֶׁת קָאֵי. וְלֹא קָתָנֵי בּשֶׁת וּפְגָם אֶלָּא לוֹמַר דַּחֲמִשִּׁים כֶּסֶף לָאו לְכֻלָּהּ מִלְּתָא נִינְהוּ. וְצָרִיךְ עִיּוּן לָמָּה לֹא מְפָרֵשׁ נַמִּי דִּין הַפְּגָם: 

~ פרק ג - משנה ה

{ו} <B> הָאוֹמֵר כוּ'.</B> מִמַּאי [דְּמִשּׁוּם לָשׁוֹן הָרַע בִּלְבַד קָא יָהֵיב לָהּ], דִּלְמָא מִשּׁוּם דְּקָא גָּרִים לָהּ קְטָלָא דִּכְתִיב וְאִם אֱמֶת וְגוֹ', אָמַר קְרָא כִּי הוֹצִיא שֵׁם רַע, עַל שֵׁם רַע שֶׁהוֹצִיא. גְּמָרָא: {ז} <B> לָשׁוֹן הָרַע.</B> וְהוּא מַה שֶּׁנֶּאֱמַר וַיּוֹצִיאוּ דִּבַּת הָאָרֶץ [בְּמִדְבָּר יג]. הָרַמְבַּ"ם: {ח} וְלֹא מִשּׁוּם צֵרוּף דְּאַחֲרִינֵי. רַשִׁ"י: 

^ פרק ד

~ פרק ד - משנה ב

{א} <B> עָנִי.</B> וְאַף עַל גַּב דְּמַדִּירוֹ עָשִׁיר. גְּמָרָא: {ב} <B> עָשִׁיר.</B> וְאַף עַל פִּי דְּמַדִּירוֹ עָנִי. וְעַיֵּן תּוֹסְפוֹת יוֹם טוֹב: {ג} וְנִרְאֶה לִי דְּרוֹצֶה לוֹמַר קֹדֶם שֶׁיַּעֲרִיכֶנּוּ הַכֹּהֵן, דְּהָא קְרָא דַאֲשֶׁר תַּשִּׂיג דְּיָלְפִינַן מִנֵּיהּ, יַעֲרִיכֶנּוּ כְתִיב בֵּיהּ. וְכֵן בַּבְּרַיְתָא לְקַמָּן גַּבֵּי דָמִים דְּתָנֵי שְׁעַת נְתִינָה, פֵּרֵשׁ רַשִׁ"י עַד שָׁעָה שֶׁהוּא בָּא לְבֵית דִּין. וּבַעֲרָכִין בִּיאָתוֹ לַכֹּהֵן בִּמְקוֹם בִּיאָתוֹ לְבֵית דִּין בְּדָמִים הוּא: {ד} <B> עָשִׁיר.</B> שֶׁלּוֹקְחִין מִמֶּנּוּ מַה שֶּׁיָּדוֹ מַשֶּׂגֶת, וְיִשָּׁאֵר שְׁאָר הָעֵרֶךְ עָלָיו עַד שֶׁיַּעֲשִׁיר וְיַשְׁלִים הָעֵרֶךְ שֶׁעָלָיו. הָרַמְבַּ"ם: {ה} וְרַבָּנָן דָּרְשֵׁי לֵיהּ בְּפֶרֶק ו' מִשְׁנָה ג' לִדְרָשָׁא אַחֲרִיתִי כְּמוֹ שֶׁכָּתַב שָׁם הָרַ"ב. וְעַיֵּן תּוֹסְפוֹת יוֹם טוֹב: 

~ פרק ד - משנה ד

{ו} תְּמִיהָה לִי, דְּהַאי קְרָא לָאו בְּעֵרֶךְ נְפָשׁוֹת כְּתִיב, אֶלָּא בְּעֵרֶךְ מַקְדִּישׁ שְׂדֵה אֲחֻזָּתוֹ, וּבִשְׂדֵה אֲחֻזָּה אֵין דִּין הַשָּׂגַת יָד אֶלָּא גִרְעוֹן כֶּסֶף. וְנִרְאֶה לִי דְמִשּׁוּם דִּכְעֶרְכְּךָ יָקוּם כֻּלַּהּ מְיֻתָּר הוּא כוּ', וְאִם אֵינוֹ עִנְיָן כוּ' תְּנֵהוּ עִנְיָן לְמַעֲרִיךְ נְפָשׁוֹת: {ז} <B> בֵּין כוּ'.</B> כְּלוֹמַר הַשָּׁנִים הָאֲמוּרִים בָּעִנְיָן כֻּלָּם כִּלְמַטָּה הֵימֶנּוּ, בֵּין כוּ', שֶׁשְּׁנַת חָמֵשׁ וְעֶשְׂרִים לְהָקֵל, וּשְׁנַת שִׁשִּׁים לְהַחֲמִיר. אֲבָל לֹא קָאֵי עַל הַנִּלְמָדִים בִּלְבַד, דִּבְהוּ אֵין חֲלֻקָּה לְהַחֲמִיר: {ח} בַּגְּמָרָא. וְכָתְבוּ הַתּוֹסָפוֹת, וְחִפַּשְׂנוּ אַחַר מִקְרָא זֶה וְלֹא מְצָאנוּהוּ, כִּי אִם וּפְדוּיָו מִבֶּן חֹדֶשׁ תִּפְדֶּה. וְשֶׁמָּא דָרֵישׁ הָכִי מִדִּכְתִיב מִבֶּן חֹדֶשׁ דְּמַשְׁמַע וָמַעְלָה, מִדְּלֹא כְתִיב בֶּן חֹדֶשׁ. וְעַיֵּן תּוֹסְפוֹת יוֹם טוֹב: {ט} וּבַגְּמָרָא, וְאֵימָא כִּי הָתָם, מַה הָתָם חַד יוֹמָא אַף הָכָא חַד יוֹמָא. אִם כֵּן גְּזֵרָה שָׁוָה מַאי אַהֲנֵי. פֵּרֵשׁ רַשִׁ"י, בְּלֹא גְזֵרָה שָׁוָה יְדַעְנָא דְחַד יוֹמָא בָעִינַן, דְּהָא וָמַעְלָה כְתִיב. וְעַיֵּן תּוֹסְפוֹת יוֹם טוֹב: 

^ פרק ה

~ פרק ה - משנה א

{א} וְנִקְרָא בִּלְשׁוֹן אַשְׁכְּנַז עלינבוגי"ן: {ב} וְאַף עַל פִּי שֶׁאֵין רְאָיָה לַדָּבָר זֵכֶר לַדָּבָר, שֶׁנֶּאֱמַר [יְחֶזְקֵאל כג] אֲשֶׁר בְּשַׂר חֲמוֹרִים בְּשָׂרָם. בַּגְּמָרָא: {ג} פֵּרוּשׁ לְפֵרוּשׁוֹ, שֶׁבַּתְּחִלָּה אוֹמְדִין לִקַּח כְּשִׁעוּר הַיָּד כוּ', וּמְמַלְּאִין בּוֹ הֶחָבִית דְּשֶׁמָּא לֹא כִוְּנוּ הָאֹמֶד וְיִצְטָרֵךְ לְהוֹסִיף אוֹ לִגְרֹעַ, וּלְפִיכָךְ שׁוֹקְלִין אַחַר כָּךְ כְּשֶׁכְּבָר נִתְמַלֵּא הֶחָבִית מִמַּה שֶּׁהָיָה חָסֵר עַל יְדֵי הַיָּד, שֶׁעַכְשָׁיו אָנוּ יוֹדְעִים שֶׁלָּקַחְנוּ הַשִּׁעוּר בְּשָׁוֶה. וְכֵן פֵּרֵשׁ הָרַמְבַּ"ם, שֶׁיִּטֹּל כוּ' וְיִתֵּן לְתוֹךְ הֶחָבִית כוּ' וְאַחַר כָּךְ שׁוֹקֵל. וְיִתָּכֵן שֶׁמְּפָרֵשׁ וְשׁוֹקֵל דְּמַתְנִיתִין מִלְּשׁוֹן שְׁקַל קָלָא פְּתַק בֵּיהּ שֶׁעִנְיָנוֹ נְטִילָה. אֲבָל הַמִּשְׁקָל לֹא תְנֵינָא לֵיהּ בְּמַתְנִיתִין אֶלָּא דְמִמֵּילָא הָכִי עָבְדִינַן. וְעַיֵּן תּוֹסְפוֹת יוֹם טוֹב: 

~ פרק ה - משנה ב

{ד} הָרַמְבַּ"ם. וְקָשֶׁה לִי, דְּהַךְ קְרָא לֹא כְתִיב אֶלָּא בְּאִם מָךְ הוּא מֵעֶרְכֶּךָ, וְאִם כֵּן כְּשֶׁאֵינוֹ מָךְ לֹא בָעֵי הַעֲמָדָה לִפְנֵי הַכֹּהֵן כְּלָל. וּבַגְּמָרָא, יִתְּנוּ הַיּוֹרְשִׁים, שְׁמַע מִנַּהּ מִלְוָה עַל פֶּה גּוֹבֶה מִן הַיּוֹרְשִׁים כוּ'. הָכָא בְמַאי עָסְקִינַן כְּשֶׁעָמַד בַּדִּין. פֵּרֵשׁ רַשִׁ"י, וְחִיְּבוּהוּ קֹדֶם מוֹתוֹ דַּהֲוָה לֵיהּ כְּמִלְוָה בִּשְׁטָר, וְכָתַב הָרַאֲבַ"ד, עֲמִידָה בַדִּין שֶׁהֻזְכְּרָה בַּגְּמָרָא לֹא בָאוּ לָהּ מִדֶּרֶךְ הַעֲמָדָה וְהַעֲרָכָה, שֶׁהֲרֵי רָאוּי הָיָה לָזֶה בִּשְׁעַת הַנֶּדֶר כוּ', אֲבָל הֻזְכְּרָה לְחִיּוּב הַיּוֹרְשִׁים מִפְּנֵי שֶׁהוּא מִלְוָה עַל פֶּה. וְעַיֵּן תּוֹסְפוֹת יוֹם טוֹב: {ה} <B> שֶׁאֵין כוּ'.</B> [נִרְאֶה לִי דְּטַעֲמָא לְפִי שֶׁהַמֵּת אָסוּר בַּהֲנָאָה, וּמִשּׁוּם הָכִי אֵין אוֹמְרִים כָּךְ בִּבְהֵמָה]. וְהָא דְּתַנְיָא בְּבָבָא קַמָּא וְנָתַן פִּדְיוֹן נַפְשׁוֹ דְמֵי נִזָּק [פֵּרוּשׁ שֶׁשָּׁמִין אוֹתוֹ לְאַחַר מִיתָה כַּמָּה הָיָה שָׁוֶה מֵחַיִּים. תּוֹסָפוֹת], הָתָם הוּא טַעֲמָא מִשּׁוּם דְּמִשַּׁעְתָּא דְאַזִּיק רָמֵי עָלֵיהּ לְשִׁלּוּמֵי כִשְׁעַת הַהֶזֵּק, וְהַהִיא שַׁעְתֵּיהּ דְּאַזְּקֵיהּ חַי הוּא, אֲבָל דָּמַי עָלָי שֶׁאֵינוֹ נוֹדֵר אֶלָּא מַה שֶּׁיְּשׁוּמוּהוּ בֵית דִּין, וַהֲרֵי לֹא בָא לִידֵי כָךְ שֶׁהֲרֵי מֵת, לֹא יִתְּנוּ הַיּוֹרְשִׁין. רַשִׁ"י: {ו} <B> לֹא כוּ'.</B> בַּגְּמָרָא יָלֵיף דַּהֲוָה לֵיהּ לִכְתֹּב בְּעֵרֶךְ וּכְתִיב בְּעֶרְכְּךָ, עֵרֶךְ כֻּלּוֹ הוּא נוֹתֵן וְלֹא עֵרֶךְ אֵבָרִים. וְקֻשְׁיַת רַשִׁ"י בַּחֻמָּשׁ לָמָּה הֻכְפַּל כַּמָּה זִמְנֵי בַּלָּשׁוֹן הַזֶּה, עַיֵּן תּוֹסְפוֹת יוֹם טוֹב: 

~ פרק ה - משנה ג

{ז} וְאִפְּכָא לֵיכָּא לְאַקוּשֵׁי לְחַיֵּב לַמַּעֲרִיךְ אֲפִלּוּ אוֹמֵר עֵרֶךְ יָדִי עָלָי, דְּהָא מְמַעֲטִינַן מִדִּכְתִיב עֶרְכְּךָ וְלֹא כְתִיב עֵרֶךְ. וְעַיֵּן תּוֹסְפוֹת יוֹם טוֹב: {ח} וְכֵן כָּתַב הָרַמְבַּ"ם. וְלֹא אֵדַע לָמָּה שִׁנָּה מִלְּשׁוֹן הַמִּשְׁנָה דִּלְעֵיל עֵרֶךְ רֹאשִׁי כוּ': {ט} <B> עֵרֶךְ כֻּלּוֹ.</B> הָרַמְבַּ"ם. דִּכְמוֹ דְזֶה הַכְּלָל לַאֲתוֹיֵי אוֹמֵר דְּמֵי חֲצִי אֵבָר, הָכִי נַמִּי מַיְתִינַן לְאוֹמֵר עֵרֶךְ חֲצִי אֵבָר כוּ'. אֲבָל הָרַ"ב דְּלֹא כָתַב אֶלָּא אוֹמֵר דְּמֵי חֶצְיִי גָּרַס דְּמֵי כֻלּוֹ. עַיֵּן תּוֹסְפוֹת יוֹם טוֹב: 

~ פרק ה - משנה ד

{י} פֵּרוּשׁ, הַנֶּעֱרָךְ עָמַד בַּדִּין קֹדֶם שֶׁמֵּת. אֲבָל מֵת הַנֶּעֱרָךְ קֹדֶם שֶׁיַּעֲמֹד בַּדִּין, אַף עַל פִּי שֶׁהַמַּעֲרִיךְ קַיָּם הֲרֵי זֶה פָּטוּר שֶׁאֵין עֵרֶךְ לַמֵּת, וְהַנֶּעֱרָךְ צָרִיךְ עֲמִידָה בַדִּין. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק ה - משנה ה

{יא} וְתָנֵי קָדְשֵׁי מִזְבֵּחַ וְתָנֵי קָדְשֵׁי בֶדֶק הַבַּיִת: {יב} אַסֵּיפָא קָאֵי. וּבְדִין הֲוָה לֵיהּ לְהַקְדִּים הַדִּבּוּר שֶׁאַחֲרָיו מֵת הַשּׁוֹר כוּ'. וְעַיֵּן תּוֹסְפוֹת יוֹם טוֹב: {יג} <B> עָלָי.</B> בַּגְּמָרָא לֹא שָׁנוּ אֶלָּא דְאָמַר דְּמֵי כוּ', אֲבָל אָמַר שׁוֹר זֶה כוּ', אַף עַל גַּב דְּאָמַר עָלָי, כֵּיוָן דְּאָמַר זֶה וָמֵת, אֵינוֹ חַיָּב בְּאַחֲרָיוּתוֹ, עָלָי לְהָבִיאוֹ קָאָמַר, פֵּרֵשׁ רַשִׁ"י, עָלָי לְהָבִיאוֹ, לִטְרֹחַ עַד שֶׁיִּתְקָרֵב. אֲבָל כִּי אָמַר דְּמֵי, אִם אָבַד הַשּׁוֹר הַדָּמִים לֹא אָבְדוּ, דְּהָא לֹא אָמַר דָּמִים הַלָּלוּ וְלֹא הָיוּ בְעֵין. וְרֵישָׁא נַמִּי דְאָמַר דְּמֵי. דְּאִם לֹא כֵן, אֲפִלּוּ אָמַר עָלָי. תּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק ה - משנה ו

{יד} <B> חַיָּבֵי כוּ'.</B> לְשׁוֹן הָרַמְבַּ"ם בְּחִבּוּרוֹ, חַיָּבֵי עֲרָכִין וְדָמִים: {טו} [וְלֹא כָתַב] וּמִלְּהִטָּמֵא לַמֵּתִים, אַף עַל גַּב שֶׁגַּם בָּזֶה אֵינוֹ מִתְעַכֵּב וְכִדְמַסִּיק. וְהָרַמְבַּ"ם כָּתַב לִשְׁנֵיהֶן. וְכֵן הוּא בַגְּמָרָא. אֲבָל הָרַ"ב יִשֵּׁב בָּזֶה קֻשְׁיָה גְדוֹלָה, דְּיֵשׁ לְהַקְשׁוֹת, אַמַּאי לֹא קָאָמַר נַמִּי וַאֲשַׁם נָזִיר טָמֵא כְשֶׁמְּגַלֵּחַ, שֶׁאֵין אֲשָׁמוֹ מְעַכַּבְתּוֹ מִלִּמְנוֹת נְזִירוּת טָהֳרָה כַּחֲכָמִים דְּפֶרֶק ג' דְּנָזִיר כוּ', אֶלָּא דְדַוְקָא מַה שֶּׁאֵין מְעַכְּבוֹ מִלִּשְׁתּוֹת יַיִן אָתֵי לְשִׁהוּיֵי, מַה שֶּׁאֵין כֵּן אִלּוּ לֹא הֻתַּר בִּשְׁתִיַּת יַיִן אַף עַל גַּב שֶׁהֻתַּר לְהִטָּמֵא לַמֵּתִים לֹא אָתֵי לְשִׁהוּיֵי. וְהָכִי נַמִּי אֲשַׁם נָזִיר טָמֵא, מַה שֶּׁאֵין מְעַכְּבוֹ מִלִּמְנוֹת, מִשּׁוּם הָכִי לֹא אָמְרִינַן דְּאָתֵי לְשִׁהוּיֵי. וְעַיֵּן תּוֹסְפוֹת יוֹם טוֹב: {טז} <B> לִרְצוֹנוֹ.</B> וְנֶאֱמַר גַּם כֵּן יַקְרִיב, דְּמַשְׁמַע בְּעַל כָּרְחוֹ. הָא כֵיצַד, כּוֹפִין אוֹתוֹ עַד שֶׁיֹּאמַר רוֹצֶה אֲנִי. גְּמָרָא: {יז} <B> שֶׁיֹּאמַר.</B> וְלֹא קָתָנֵי עַד שֶׁיִּתֵּן, דַּיֵּק מִנַּהּ בַּגְּמָרָא דְלָא סַגִּי בִנְתִינָה, דְּדִלְמָא מָסַר מוֹדָעָא, וּבִנְתִינָה בְעָלְמָא אֵין זֶה בִּטּוּל, הִלְכָּךְ צָרִיךְ שֶׁיֹּאמַר. [כְּלוֹמַר דְּלִבָּטֵל לַמּוֹדָעָא]: 

^ פרק ו

~ פרק ו - משנה א

{א} <B> שִׁשִּׁים יוֹם.</B> רְצוּפִים בַּבֹּקֶר וּבָעֶרֶב. הָרַמְבַּ"ם.: {ב} וּמַשְׁכַּחַת לַהּ נַמִּי בְּשׁוֹר הַמּוּעָד כְּדִמְפֹרָשׁ בְּמִשְׁנָה ד' פֶּרֶק קַמָּא דְּבָבָא קַמָּא. וְעַיֵּן שָׁם: {ג} וְאִם תֹּאמַר כֵּיוָן שֶׁרִבִּית אוֹכֶלֶת בָּהֶן לֹא יַכְרִיזוּ, דְּשֶׁמָּא יַפְסִידוּ בְהַאֲרָכַת הַזְּמַן יוֹתֵר מִמַּה שֶּׁיַּרְוִיחוּ. וְכִי תֵימָא כְגוֹן שֶׁקִּבֵּל עָלָיו לָדוּן בְּדִין יִשְׂרָאֵל, אִי הָכִי רִבִּית נַמִּי לֹא לִשְׁקוֹל. תֵּרְצוּ בַּגְּמָרָא שֶׁקִּבֵּל לְזוֹ וְלֹא קִבֵּל לְזוֹ. וּפֵרֵשׁ הָרַ"ן שֶׁקִּבֵּל עָלָיו לְזוֹ לְהַמְתִּין יְמֵי הַהַכְרָזָה וּבְלֹא רִבִּית, וְלֹא קִבֵּל עָלָיו שֶׁאִם לֹא יִרְצוּ לְהַגְבּוֹתוֹ שֶׁלֹּא יַעֲלֶה לוֹ חוֹבוֹ רִבִּית: {ד} וְאִם תֹּאמַר בְּסוֹף פֶּרֶק ד' דִּכְתֻבּוֹת פָּסַק דְּלֹא הִפְסִידָה אֶלָּא אִם כֵּן שֶׁתָּבְעָה, וּמִכֵּיוָן שֶׁתָּבְעָה הֲרֵי הִפְסִידָה וְתוּ לֹא נִזְקַק לָהּ. תֵּרְצוּ בַגְּמָרָא, כֵּיוָן דְּאִיזְקַקְנוּ לָהּ מֵעִקָּרָא בִּתְחִלַּת תְּבִיעַת כְּתֻבָּתָהּ לְהַפְסִידָהּ מְזוֹנוֹתֶיהָ, מִזְדַּקְּקִינַן לַהּ לְבַסּוֹף לְהַגְבּוֹתָהּ כְּתֻבָּתָהּ. וְכָתַב הָרַ"ן, כְּלוֹמַר שֶׁאִם אֵין אָנוּ נִזְקָקִים הֲרֵי הִיא נִמְנַעַת מִתְּחִלָּה לָבֹא, וְנִמְצֵאת מַפְסִדְתָּם מְזוֹנוֹת: {ה} וְכֵן כָּתַב הָרַמְבַּ"ם. וּתְמִיהָה טוּבָא, דְּמַה מָּקוֹם לִשְׁבוּעָה זוֹ, כֵּיוָן שֶׁעַל יְדֵי הוֹדָאַת הָאָב אוֹ מֵחֲמַת חֲזָקָה מַגְבִּין, מַה צָּרִיךְ לִשְׁבוּעָה. וְהָרַמְבַּ"ם בְּחִבּוּרוֹ כָתַב, שֶׁכָּל אֵלּוּ גוֹבִין בְּלֹא שְׁבוּעָה, וְלֹא חִלֵּק בֵּין מְקַרְקְעֵי לְמִטַּלְטְלִין. וְכֵן פָּסַק הַטּוּר: {ו} עֲבָדִים שֶׁמָּא יִשְׁמְעוּ וְיִבְרְחוּ. מִטַּלְטְלִין וּשְׁטָרוֹת, שֶׁמָּא יִגָּנְבוּ, פֵּרֵשׁ רַשִׁ"י, כְּשֶׁנֶּאֱסָפִין לִרְאוֹתָם כְּדֵי לְלָקְחָם: {ז} <B> יַדִּיר כוּ'.</B> תֵּימַהּ, וְכִי מַה הוּא עוֹשֶׂה וַהֲלֹא אֵינוֹ רוֹצֶה שֶׁתִּגְבֶּה מִן הַהֶקְדֵּשׁ, וְאַדְּרַבָּה לָאִשָּׁה הֲוָה לָן לְקוֹנְסָהּ שֶׁגּוֹבָה מִן הַהֶקְדֵּשׁ. וְיֵשׁ לוֹמַר כֵּיוָן דְּחָיְשִׁינַן שֶׁמָּא עָשָׂה קְנוּנְיָא עַל הַהֶקְדֵּשׁ אוֹ עַל הֶעָרֵב שֶׁהִכְנִיס בַּעֲרֵבוּת כוּ', לְדִידָהּ לֹא קָנְסוּהָ רַבָּנָן, וְלוֹ רָאוּי לִדּוֹר כְּדֵי לֵידַע אִם כַּוָּנָתוֹ לְהַעֲרִים וְלֹא תוֹעִיל לוֹ כַוָּנָתוֹ שֶׁהִדִּירוּהוּ. תּוֹסָפוֹת: {ח} וְהֵן הֵן דִּבְרֵי בֵית שַׁמַּאי וּבֵית הִלֵּל דְּרֵישׁ פֶּרֶק ה' דְּנָזִיר. גְּמָרָא: {ט} <B> אַף.</B> אֲבָל הָרַ"ב לֹא גָּרַס לֵיהּ, וּלְכָךְ פָּסַק כְּרַבִּי יְהוֹשֻׁעַ דַּאֲתָא כְבֵית הִלֵּל. וְעַיֵּן תּוֹסְפוֹת יוֹם טוֹב שֶׁהֶאֱרִיךְ: 

~ פרק ו - משנה ב

{י} וְטַעֲמָא דִבְדָבָר מֻעָט סַגִּי, מִשּׁוּם דְּאֵין אוֹנָאָה לְהֶקְדֵּשׁוֹת. וְעַיֵּן תּוֹסְפוֹת יוֹם טוֹב: {יא} כֵּיוָן דְּאֵינָן קְדֻשַּׁת הַגּוּף אֶלָּא קְדֻשַּׁת דָּמִים, אֵינוֹ מַפְקִיעַ מִידֵי שִׁעְבּוּד: {יב} <B>לִתֵּן כוּ'.</B> אַחַר שֶׁיִּשָּׁבְעוּ, כְּדִין הַבָּא לִפָּרַע מִמְּשֻׁעְבָּדִים. הָרַמְבַּ"ם. וְהוּא גְמָרָא בִשְׁבוּעוֹת דַּף מ"ב, דְּחָיְשִׁינַן לִקְנוּנְיָא אַף בְּהֶקְדֵּשׁ. וְעַיֵּן תּוֹסְפוֹת יוֹם טוֹב: {יג} אֲבָל פִּי שְׁנַיִם קוֹנֶה. וּמִכָּאן יֵשׁ לְהִסְתַּיֵּעַ לַסְּבָרָא שֶׁכָּתַבְתִּי בְּמִשְׁנָה ה' פֶּרֶק י"א דִּכְתֻבּוֹת, דְּדַוְקָא בְיָתֵר מִפַּלְגָּא יֵשׁ אוֹנָאָה: {יד} <B> מוֹסִיף.</B> פֵּרֵשׁ רַשִׁ"י, בַּעַל חוֹב יוֹסִיף לְהַלְווֹתוֹ דִינָר וּפוֹדֶה הַנְּכָסִים הָאֵלּוּ. וְכָתְבוּ הַתּוֹסָפוֹת, מַשְׁמַע לְפֵרוּשׁוֹ שֶׁהַבַּעַל חוֹב עַצְמוֹ פּוֹדֶה. וְאֵין לְשׁוֹן הַמִּשְׁנָה מַשְׁמַע כֵּן, דְּקָתָנֵי עַל מְנָת לִתֵּן כוּ'. לָכֵן נִרְאֶה לְפָרֵשׁ, שֶׁהַלֹּוֶה יוֹסִיף לִלְווֹת עוֹד דִּינָר וּפוֹדֶה הַנְּכָסִים הָאֵלּוּ כְּדֵי לִתֵּן כוּ'. וְלִי נִרְאֶה דְגַם רַשִׁ"י הָכִי קָאָמַר, הַלֹּוֶה פּוֹדֶה כוּ', וּכְמוֹ שֶׁאִיתָא בָרֵישָׁא הַבַּעַל פּוֹדֶה, וְהָא דְכָתַב בַּעַל חוֹב, מִשּׁוּם דְּלֹא שְׁכִיחַ שֶׁיַּלְוֵהוּ אַחֵר שֶׁהֲרֵי כָּל נְכָסָיו הִקְדִּישׁ וְאֵין לוֹ עוֹד, וּלְכָךְ מְפָרֵשׁ דְּמוֹסִיף בְּבַעַל חוֹב אַף עַל גַּב דְּפוֹדֶה הַלֹּוֶה. וְעַיֵּן תּוֹסְפוֹת יוֹם טוֹב: 

~ פרק ו - משנה ג

{טו} <B> לֹא כוּ'.</B> אַף עַל פִּי שֶׁהוּא חַיָּב בִּמְזוֹנוֹתָן וּבִכְסוּתָן. הָרַמְבַּ"ם: {טז} <B> חָרָשׁ כוּ'.</B> נִרְאֶה לִי, דְּהָא דִתְנַן שְׁנֵי מַעֲצָדִין כוּ', לָאו דַּוְקָא אֵלּוּ בִלְחוֹד, אֶלָּא לְסִימָנָא בְעָלְמָא, וְכֵן לְכָל הַכֵּלִים שֶׁצָּרִיךְ לְאֻמָּנוּתוֹ זֹאת. וְעַיֵּן תּוֹסְפוֹת יוֹם טוֹב: 

~ פרק ו - משנה ד

{יז} וְלֹא דָמִי לְמָזוֹן וּכְסוּת דִּמְשַׁיְּרִינַן לוֹ מָעוֹת לִקְנוֹתָן, מִשּׁוּם דְּלֹא סַגִּי לֵיהּ בְּלָאו הָכִי: {יח} <B>נְכָסָיו.</B> תְּפִלִּין בִּכְלַל נְכָסָיו. וּמַעֲלִין לוֹ אֶת תְּפִלָּיו וּפוֹדֶה אוֹתָן. רַשִׁ"י. וּבְפֶרֶק ט' דְּבָבָא קַמָּא כָּתַב מַעֲלִין, שָׁמִין וְלֹוֶה הַמָּעוֹת וְיִתֵּן בִּשְׁבִילָם לַהֶקְדֵּשׁ. וְהָרַמְבַּ"ם בְּנֻסַּח אֶרֶץ יִשְׂרָאֵל כָּתַב, מַה שֶּׁאָנוּ מַעֲלִין לוֹ תְפִלָּיו רְצוֹנוֹ לוֹמַר שֶׁאֲפִלּוּ תְפִלָּיו אֵין מַנִּיחִין לוֹ אֶלָּא הַכֹּל הֶקְדֵּשׁ. מַה שֶּׁאֵין כֵּן בָּעֲרָכִין שֶׁנּוֹתְנִין לוֹ תְפִלָּיו. עַד כָּאן. וְנִרְאֶה לִי דִלְשׁוֹן מַעֲלִין לִדְבָרָיו לְשׁוֹן סִלּוּק. וְעַיֵּן תּוֹסְפוֹת יוֹם טוֹב: 

~ פרק ו - משנה ה

{יט} <B>בַּצֶּבַע.</B> לְשׁוֹן הָרַמְבַּ"ם, וְלֹא בְגָדִים שֶׁצְּבָעָן. וְיֵרָאֶה דִבְגָדִים צְבוּעִים קְרוּיִים צֶבַע בִּלְשׁוֹן הַמִּשְׁנָה. וְעַיֵּן תּוֹסְפוֹת יוֹם טוֹב: {כ} וְאַף עַל פִּי שֶׁלֹּא לְבָשׁוּם עֲדַיִן. רַשִׁ"י: {כא} <B> מְקוֹמוֹ כוּ'.</B> שֶׁהַמַּעֲרִיךְ עַצְמוֹ וּמָךְ הוּא נִדּוֹן בְּהֶשֵּׂג יָד וּלְפִי מַה שֶּׁיֵּשׁ לוֹ נוֹתֵן לַהֶקְדֵּשׁ, וְהָיָה לוֹ עֶבֶד כוּ', אֵין אוֹמְרִים רוֹאִין כְּאִלּוּ לוֹקְחִין לוֹ כְּסוּת כוּ' וְכָךְ יִתֵּן זֶה לַהֶקְדֵּשׁ, אֶלָּא לְפִי שְׁעָתוֹ שָׁמִין אוֹתוֹ. וְכֵן פָּרָה וְכֵן מַרְגָּלִית בַּכְּפָר, אֵין שָׁמִין אוֹתָן אֶלָּא לְפִי מְקוֹמָן כוּ' לְפִי מַה שֶּׁשָּׁוְיָן כָּאן שָׁמִין. וְזֶה מַשְׁהֶא אוֹתָהּ וְיִמְכְּרֶנָּה כַּמָּה שֶׁיִּרְצֶה. וּלְפִי דָמִים שֶׁשָּׁמְאוּהָ יִתֵּן, שֶׁהֲרֵי בִזְמַן שֶׁהֶעֱרִיכוֹ הַכֹּהֵן לֹא הֲוָה לֵיהּ יוֹתֵר. רַשִׁ"י. וְעַיֵּן תּוֹסְפוֹת יוֹם טוֹב: {כב} <B> וּשְׁעָתוֹ.</B> הָכָא מַיְרֵי בְמִטַּלְטְלִין דְּאֵין מַכְרִיזִין עָלָיהֶן שֶׁמָּא יִגָּנְבוּ. אֲבָל בְּרֵישׁ פִּרְקִין דְּמַצְרִיךְ הַכְרָזָה שִׁשִּׁים יוֹם, מַיְרֵי בְקַרְקָעוֹת. תּוֹסָפוֹת: {כג} אֶלָּא אִם כֵּן רָצָה שֶׁיְּהֵא הֶפְסֵד שֶׁלּוֹ וְשָׂכָר לַהֶקְדֵּשׁ, מֻתָּר: 

^ פרק ז

~ פרק ז - משנה א

{א} וְהִיא שָׂדֶה שֶׁיָּרַשׁ הָאָדָם מִמּוֹרִישָׁיו. הָרַמְבַּ"ם: {ב} כְּדִכְתִיב אִם מִשְּׁנַת הַיּוֹבֵל יַקְדִּישׁ שָׂדֵהוּ וְגוֹ', מִשְּׁנַת וְלֹא שְׁנַת הַיּוֹבֵל בִּכְלָל, אַלְמָא בַּשָּׁנָה שֶׁלְּאַחַר הַיּוֹבֵל קָאֵי קְרָא, וְקָאָמַר יִתֵּן חֲמִשִּׁים: {ג} וְתֵימַהּ, דְּפֻנְדְיוֹן הוּא חֲצִי מָעָה, וּתְנַן בְּסוֹף פֶּרֶק קַמָּא דִּשְׁקָלִים דִּלְמַחֲצִית שֶׁקֶל קַלְבּוֹן מָעָה כֶּסֶף וַחֲכָמִים אוֹמְרִים חֲצִי. וּמִפְּנֵי כֵן כָּתְבוּ הַתּוֹסָפוֹת דְּלָאו דַּוְקָא נָקַט הָכָא לְשׁוֹן קַלְבּוֹן, וְאֵינוֹ אֶלָּא לְהַשְׁווֹת הַשָּׁנִים שֶׁיִּהְיֶה סֶלַע וּפֻנְדְיוֹן לְאַרְבָּעִים וְתֵשַׁע שָׁנִים שֶׁל יוֹבֵל שֶׁחָסֵר מֵהֶם פֻּנְדְיוֹן אֶחָד. וְשֶׁמָּא כְשֶׁנּוֹתֵן חֲמִשִּׁים שֶׁקֶל בְּיַחַד, אָז אֵינוֹ נוֹתֵן פֻּנְדְיוֹן וְלֹא שַׁיָּךְ שָׁם הֶכְרֵעַ, דַהֲוֵי כְעֵין מִקָּח וּמִמְכָּר, וְלֹא שַׁיָּךְ הַכְרָעָה אֶלָּא כְּשֶׁמַּחְלִיפִים מָעוֹת לַשֻּׁלְחָנִי: {ד} לְפִי שֶׁאִם הִקְדִּישׁ, מֻקְדֶּשֶׁת בְּלִי סָפֵק, וַאֲפִלּוּ יוֹם אֶחָד לִפְנֵי הַיּוֹבֵל. הָרַמְבַּ"ם: {ה} גְּמָרָא. וְלָאו דַּוְקָא נָקַט דְּאַקְדְּשָׁא, דְּלֹא בַהֶקְדֵּשׁ תַּלְיָא מִלְּתָא כִּי אִם בַּגְּאֻלָּה. תּוֹסָפוֹת: {ו} שֶׁהַמַּקְדִּישׁ שָׂדֵהוּ בִּשְׁנַת הַיּוֹבֵל אֵינָהּ מֻקְדֶּשֶׁת. וּבְרֹב סְפָרִים גָּרְסִינַן בִּשְׁנַת הַיּוֹבֵל. וְעַיֵּן תּוֹסְפוֹת יוֹם טוֹב: {ז} <B> חֹמֶר.</B> הָכִי כְתִיב קְרָא. וּפֵרֵשׁ הַתּוֹסָפוֹת חֲדָשִׁים, דְּקָשֶׁה לוֹ אַמַּאי נָקַט תַּנָּא חֹמֶר. הֲוָה לֵיהּ לְמֵימַר כּוֹר כְּלִישְׁנָא דְרַבָּנָן: {ח} גְּמָרָא, דּוּמְיָא דִסְלָעִים. וּפֵרֵשׁ רַשִׁ"י מִשּׁוּם דְּזֶרַע כְּתִיב: {ט} תֵּימַהּ, דִּלְמַאי נַפְקָא מִנַּהּ מִתְחַשְּׁבִין בְּאַפֵּי נַפְשַׁיְהוּ כוּ'. אֲבָל הָרַמְבַּ"ם כָּתַב וּמְחַשְּׁבִין לָהּ מַה שֶּׁרָאוּי לָהֶם כוּ'. וּלְפִיכָךְ נִרְאֶה לִי לְהַגִּיהַּ בְּדִבְרֵי הָרַ"ב וְנִפְדִּין בְּשָׁוְיָן וְהַשְּׁאָר לְפִי חֶשְׁבּוֹן. וְעוֹד יֵשׁ לוֹמַר, דְּדַעְתּוֹ כְדַעַת הַתּוֹסָפוֹת דְּהַנָּפְקָא מִנַּהּ שֶׁלֹּא חָשְׁבִינַן לְהוּ הַמִּדְרוֹן. וְעַיֵּן תּוֹסְפוֹת יוֹם טוֹב: {י} פֵּרוּשׁ, הַכֶּסֶף שֶׁהוּא רוֹצֶה לִתֵּן בַּפִּדְיוֹן חִיְּבוֹ הַכָּתוּב לִתְּנוֹ כְאֶחָד. אֲבָל אִם לֹא יִרְצֶה לִפְדּוֹת כָּל הַשָּׂדֶה, רַשַּׁאי, דְּגוֹאֵל לַחֲצָאִין כְּדִתְנַן בְּפֶרֶק ט' מִשְׁנָה ב': 

~ פרק ז - משנה ג

{יא} <B> יוֹצְאָה כוּ'.</B> הָכִי גָרְסִינַן בַּמִּשְׁנָה בַּגְּמָרָא. פֵּרֵשׁ רַשִׁ"י כִּי הֵיכִי דַהֲוָה נָפֵיק מִיָּד דְּהַהוּא קָרוֹב דְּאָתֵי הַאי מֵחֲמָתֵיהּ. רַשִׁ"י, וְעַיֵּן תּוֹסְפוֹת יוֹם טוֹב: {יב} <B> לֹא כוּ'.</B> וְדִין הוּא, בְּשֶׁל אֲחֵרִים אֲנִי זוֹכֶה [אִלְמָלֵא גְאָלָהּ יִשְׂרָאֵל הָיְתָה יוֹצְאָה מִיָּדוֹ וַאֲנִי זוֹכֶה בָהּ עִם שְׁאָר אֶחָי], בְּשֶׁל עַצְמִי לֹא כָּל שֶׁכֵּן. תַּלְמוּד לוֹמַר אֲחֻזָּתוֹ [לַכֹּהֵן תִּהְיֶה אֲחֻזָּתוֹ], אֲחֻזָּה שֶׁלּוֹ [שֶׁיָּרַשׁ מֵאָבִיו תְּהֵא שֶׁלּוֹ], וְאֵין זוֹ שֶׁלּוֹ. הָא כֵיצַד, יוֹצְאָה מִתַּחַת יָדוֹ וּמִתְחַלֶּקֶת לְאֶחָיו הַכֹּהֲנִים. גְּמָרָא: 

~ פרק ז - משנה ד

{יג} <B> הַכֹּהֲנִים כוּ'.</B> דְּהָכִי כְתִיב וְאִם לֹא יִגְאַל אֶת הַשָּׂדֶה וְאִם מָכַר אֶת הַשָּׂדֶה וְגוֹ' וְהָיָה הַשָּׂדֶה בְּצֵאתוֹ בַיֹּבֵל וְגוֹ' לַכֹּהֵן תִּהְיֶה אֲחֻזָּתוֹ, וְהָכִי קָאָמַר, שֶׁאִם לֹא יִגְאַל דְּהַיְנוּ הַבְּעָלִים אוֹ אִם מָכַר וְגוֹ', בִּשְׁנֵי דְרָכִים אֵלּוּ, לֹא יִגָּאֵל עוֹד, אֶלָּא וְהָיָה בְּצֵאתוֹ בַיֹּבֵל וְגוֹ' לַכֹּהֵן. תּוֹסָפוֹת: {יד} וְאִם לֹא יִפְדֶּה יָקוּם הַבַּיִת לַהֶקְדֵּשׁ. הָרַמְבַּ"ם: {טו} רָצָה לוֹמַר, שֶׁאֵין נוֹתְנִין הַכֹּהֲנִים לַהֶקְדֵּשׁ דָּמִים. הָרַמְבַּ"ם: {טז} בְּבָבָא מְצִיעָא דַּף ל"ט כוּ' מְפָרְשִׁינַן, נְטוּשִׁין, בְּעַל כָּרְחֵיהּ, שֶׁנִּשְׁבָּה אוֹ שֶׁבָּרַח מֵחֲמַת סַכָּנָה. רְטוּשִׁין, מִדַּעְתָּן, דִּכְתִיב [הוֹשֵׁעַ י] אֵם עַל בָּנִים רֻטָּשָׁה כוּ'. וְהָכָא אַף עַל גַּב דִּבְעַל כָּרְחֵיהּ נִשְׁאֲרָה בְיַד הֶקְדֵּשׁ, לֹא מָצֵי קָרֵי לְהוּ נְטוּשִׁין, כֵּיוָן דְּמִתְּחִלָּה אַקְדְּשַׁהּ מִדַּעְתֵּיהּ. וְטַעֲמָא שֶׁנִּקְרֵאת בְּשֵׁם זֶה, כְּדֵי שֶׁתְּהֵא יְדוּעָה לַכֹּל, וְלִכְשֶׁיָּבֹא אֶחָד וְיִגְאָלֶנָּה וְיַגִּיעַ אַחַר כָּךְ יוֹבֵל תְּהֵא לַכֹּהֲנִים: 

~ פרק ז - משנה ה

{יז} לָאו דַּוְקָא גְאָלָהּ אַחֵר וְשֶׁאִם לֹא גְאָלָהּ אַחֵר לֹא, דְּאִם כֵּן אָתְיָא כְּרַבִּי אֱלִיעֶזֶר, וְאֵין הֲלָכָה כְּמוֹתוֹ. אֶלָּא הָכִי קָאָמַר, וְאִם לֹא גְּאָלָהּ הוּא וְאִי נַמִּי גְאָלָהּ אַחֵר: {יח} <B> יָצָאת כוּ'.</B> דְּאִי לֹא רַבִּי לָן קְרָא אֶלָּא מֵת אָבִיו וְאַחַר כָּךְ הִקְדִּישָׁהּ, לִכְתֹּב קְרָא אֲשֶׁר לֹא שְׂדֵה אֲחֻזָּתוֹ, אִי נַמִּי אֲשֶׁר לֹא שְׂדֵה אֲחֻזָּה, וּמִתְרַבְּיָא הָא דְרַבִּי מֵאִיר דְּדָרְשִׁינַן יָצְאָה זוֹ שֶׁהִיא כְּבָר אֲחֻזָּה. מַאי מִשְּׂדֵה אֲחֻזָּתוֹ, שָׂדֶה שֶׁאֵינָהּ רְאוּיָה כוּ'. גְּמָרָא. וְעַיֵּן תּוֹסְפוֹת יוֹם טוֹב: {יט} <B> מִקְנָה.</B> שָׂדֶה שֶׁלְּקָחָהּ אוֹ זָכָה בָהּ, הִיא נִקְרֵאת שְׂדֵה מִקְנָה. הָרַמְבַּ"ם: {כ} וְרַשִׁ"י בְּפֵרוּשׁ הַחֻמָּשׁ כָּתַב, דַּאֲפִלּוּ לֹא גְאָלָהּ אַחֵר אֶלָּא שֶׁעֲדַיִן הִיא בְּיַד הַגִּזְבָּר, תֵּצֵא בְּחִנָּם בַּיּוֹבֵל לַבְּעָלִים הָרִאשׁוֹנִים אֲשֶׁר לוֹ אֲחֻזַּת הָאָרֶץ. וְעַיֵּן תּוֹסְפוֹת יוֹם טוֹב: {כא} <B> שֶׁאֵין כוּ'.</B> אַף עַל גַּב דִּקְרָא כְתִיב בִּשְׁנַת הַיּוֹבֵל יָשׁוּב הַשָּׂדֶה לַאֲשֶׁר קָנָהוּ מֵאִתּוֹ וְגוֹ', אִצְטְרִיךְ לְטַעֲמָא, מִשּׁוּם דְּבִקְרָא לֹא מַיְרֵי אֶלָּא בְמַקְדִּישׁ וּפוֹדֵהוּ, דְּהָכִי כְתִיב וְחִשַּׁב הַכֹּהֵן וְגוֹ' וְנָתַן אֶת הָעֶרְכְּךָ בַּיּוֹם הַהוּא קֹדֶשׁ לַה' בִּשְׁנַת הַיּוֹבֵל יָשׁוּב הַשָּׂדֶה וְגוֹ', וַאֲנַן אָיְרִינַן בִּגְאֲלָהּ אַחֵר, וְאִי נַמִּי לֹא נִגְאֲלָה כְלָל: 

^ פרק ח

~ פרק ח - משנה א

{א} וְנִיחָא הַשְׁתָּא דְמַיְרֵי בִזְמַן הַבַּיִת דְּאִיכָּא רַוְחָא לְהֶקְדֵּשׁ. דְּאִי שֶׁלֹּא בִּזְמַן הַבַּיִת מְחַלְּלוֹ אִם יִרְצֶה אֲפִלּוּ לְכַתְּחִלָּה עַל שָׁוֶה פְּרוּטָה, לְפִי שֶׁאֵין בּוֹ רֶוַח לַהֶקְדֵּשׁ דִּלְאִבּוּד אָזֵיל. תּוֹסָפוֹת. וּמַה שֶּׁכָּתְבוּ שָׁוֶה פְּרוּטָה, לָאו דַּוְקָא, כְּמוֹ שֶׁכָּתַב הָרַ"ב לְקַמָּן בְּמִשְׁנָה ו'. וְעַיֵּן תּוֹסְפוֹת יוֹם טוֹב: {ב} וְיָסַף חֲמִשִּׁיתוֹ עָלָיו, שֶׁיְּהֵא הוּא וְחֻמְשׁוֹ חֲמִשָּׁה. גְּמָרָא: {ג} וּמַתְנִיתִין חֲדָא וְעוֹד קָאָמַר. גְּמָרָא: {ד} דְּלֵיכָּא לְמֵימַר דְּסָבְרֵי אֵין פּוֹדִין בְּשָׁוֶה כֶסֶף, דְּהָא קַיְמָא לָן דְּשָׁוֶה כֶסֶף כְּכֶסֶף. גְּמָרָא: {ה} <B> נִמְצָא כוּ'.</B> סְתָמָא כְרַבָּנָן. גְּמָרָא: 

~ פרק ח - משנה ב

{ו} <B> מְמַשְׁכְּנִין.</B> אַף עַל פִּי שֶׁלֹּא הָיָה כָאן אֶלָּא דִבּוּר: {ז} וְהָכִי אַסְבְּרַהּ לַהּ הָרַמְבַּ"ם. וְנִרְאֶה, דְּאַשְׁמְעִינַן אַף עַל גַּב דְּהַשֵּׁנִי נוֹתֵן פָּחוֹת מִמַּה שֶּׁמַּפְסִיד הַהֶקְדֵּשׁ בַּחֲזָרָתוֹ וְהַשְּׁלִישִׁי נוֹתֵן יוֹתֵר: 

~ פרק ח - משנה ג

{ח} <B> הַבְּעָלִים כוּ'.</B> וּבְמַעֲשֵׂר שֵׁנִי לֹא עָבְדִינַן הָכִי, כְּדִתְנַן שָׁם בְּפֶרֶק ד' מִשְׁנָה ג'. וְעַיֵּן שָׁם: {ט} וְאִם רָצוּ, אַמֵּעִקָּרָא קָאֵי. גְּמָרָא: 

~ פרק ח - משנה ד

{י} כַּחֲכָמִים דְּמִשְׁנָה ו'. אִי נַמִּי דְּהָכָא הַךְ קְרָא מִכָּל אֲשֶׁר לוֹ דְּיָלְפִינַן מִנֵּיהּ כְּדִלְקַמָּן, בְּחֶרְמֵי הַכֹּהֲנִים הוּא דִּכְתִיב: {יא} אַף עַל גַּב דְּבַקְּרָא כְּתִיב נַמִּי בְּהֵמָה, הִשְׁמִיטוֹ הָרַ"ב מִשּׁוּם דְּלֹא צְרִיכָא אֶלָּא לְמַעוֹטֵי הָנֵי דִבְמַתְנִיתִין דִּלְקַמָּן, אֲבָל לְהָנָךְ תְּלָתָא דִבְמַתְנִיתִין דִּילָן עֲבִיד צְרִיכוּתָא בַּגְּמָרָא. עַיֵּן תּוֹסְפוֹת יוֹם טוֹב: {יב} <B> אָמַר רַבִּי אֶלְעָזָר בֶּן עֲזַרְיָה.</B> אִיכָּא בֵינַיְהוּ דְרַב אִילָא כוּ' בְּאוּשָׁא הִתְקִינוּ הַמְבַזְבֵּז [לַעֲנִיִּים] אַל יְבַזְבֵּז יוֹתֵר מֵחֹמֶשׁ [דְּגָמְרִינַן מִיַּעֲקֹב דִּכְתִיב בֵּיהּ תְּרֵי עִשּׂוּרִין]. רַבִּי אֶלְעָזָר בֶּן עֲזַרְיָה אִית לֵיהּ דְּרַב אִילָא דְּהָא אֲתָא לְאַשְׁמְעִינַן שֶׁיְּהֵא אָדָם חָס עַל נְכָסָיו, רַבִּי אֶלְעָזָר לֵית לֵיהּ דְּרַב אִילָא דְּאִי בִזְבֵּז טוּבָא לֹא אִכְפַּת לָן, אֶלָּא שֶׁיְּשַׁיֵּר לְעַצְמוֹ קְצָת דּוּמְיָא דְחֵרֶם. וְהָרַמְבַּ"ם פָּסַק כְּרַבִּי אֶלְעָזָר בֶּן עֲזַרְיָה. וּבְדִבְרֵי הָרַ"ב נִרְאֶה לִי לְהַגִּיהַּ שֶׁצָּרִיךְ לוֹמַר וְאֵין הֲלָכָה כְּרַבִּי אֶלְעָזָר, וְלִמְחֹק בֶּן עֲזַרְיָה. וְעַיֵּן תּוֹסְפוֹת יוֹם טוֹב: 

~ פרק ח - משנה ה

{יג} <B> שֶׁאֵינוֹ כוּ'.</B> דִּבְהֵמָה כְּתִיב, וְלֹא אִצְטְרִיךְ לוֹמַר מַה בְּהֵמָה יֵשׁ לוֹ רְשׁוּת לְמָכְרָהּ לְעוֹלָם אַף כָּל כוּ'. גְּמָרָא: 

~ פרק ח - משנה ו

{יד} דְּהָא אֲחֻזַּת עוֹלָם כְּתִיב. גְּמָרָא: {טו} <B> חֲרָמִים.</B> וְאַל יַעֲלֶה עַל דַּעְתָּךְ שֶׁיֵּשׁ הֶפְרֵשׁ בֵּין אָמְרָם קָדְשֵׁי בֶּדֶק הַבַּיִת וּבֵין אָמְרָם חֶרְמֵי בֶּדֶק הַבַּיִת, לְפִי שֶׁהַשֵּׁמוֹת מְשֻׁנִּין וְהָעִנְיָן אֶחָד. וְאָמְרוּ, לֹא שְׁנָא דְאַפִּיק לְהוּ [בִּלְשׁוֹן קֹדֶשׁ וְלֹא שְׁנָא בִּלְשׁוֹן חֵרֶם]. הָרַמְבַּ"ם: {טז} וּמַשְׁלִיךְ הַמָּעוֹת בַּנָּהָר: {יז} <B>שֶׁנֶּאֱמַר כוּ'.</B></B> וְרַבִּי יְהוּדָה בֶּן בְּתֵירָא מַאי עֲבִיד לֵיהּ, מִבַּעְיָא לֵיהּ לְכֹהֵן שֶׁהִקְדִּישׁ שְׂדֵה חֶרְמוֹ שֶׁלֹּא יֹאמַר הוֹאִיל וְיוֹצֵא לַכֹּהֲנִים וְכוּ' כְּדִתְנַן בְּמִשְׁנָה ג' פֶּרֶק דִּלְעֵיל. וְאִידָךְ כוּ', וְרַבִּי יְהוּדָה בֶּן בְּתֵירָא קָדְשֵׁי קָדָשִׁים וְקָדָשִׁים קַלִּים מְנָא לֵיהּ, סְבִירָא לֵיהּ כְּרַבִּי יִשְׁמָעֵאל דִּבְמַתְנִיתִין דִּלְקַמָּן: 

~ פרק ח - משנה ז

{יח} <B> נוֹתֵן כוּ'.</B> דְּהוּא עַצְמוֹ אֵינוֹ מִשְׁתַּנֶּה לְהֶקְדֵּשׁ אַחֵר: {יט} <B> וְלֹא דָּק.</B> דַּהֲוָה לֵיהּ לְפָרֵשׁ כַּמָּה אָדָם רוֹצֶה לִתֵּן בּוֹ כְּדֵי לְתִתּוֹ לְבֶן בִּתּוֹ: 

^ פרק ט

~ פרק ט - משנה א

{א} קַל וָחֹמֶר וּמַה מְּכוּרָה כְבָר יוֹצֵאת, שֶׁאֵינָהּ מְכוּרָה אֵינוֹ דִּין שֶׁלֹּא תִּמָּכֵר. גְּמָרָא:  {ב} <B> שִׁדָּפוֹן כוּ'.</B> מְפָרֵשׁ בַּגְּמָרָא שֶׁהַשִּׁדָּפוֹן וְהַיֵּרָקוֹן הָיָה כְּמוֹ כֵן בְּכָל הָעוֹלָם. דְּאִי הַשִּׁדָּפוֹן בְּבָאגָא, בְּהָכִי לֹא תְנַן דְּעוֹלָה לוֹ מִן הַמִּנְיָן. דַּיְקָא נַמִּי דְקָתָנֵי דוּמְיָא דִשְׁבִיעִית שֶׁאָסוּר לִזְרֹעַ בּוֹ (בְּכָל הָעוֹלָם). תּוֹסָפוֹת: {ג} <B> שָׁלֹשׁ וְכוּ'.</B> מַפִּיק לַהּ בַּגְּמָרָא מִקְּרָא: 

~ פרק ט - משנה ב

{ד} <B> בְּתוֹכָהּ.</B> דַּהֲוָה מָצֵי לְמִכְתַּב לַאֲשֶׁר מָכַר לוֹ, לָאִישׁ לָמָּה לִי, אֶלָּא לָאִישׁ כְּלוֹמַר הָאָדוֹן בַּעַל הַשָּׂדֶה שֶׁהוּא עַכְשָׁיו בְּתוֹכָהּ. כְּפֵרוּשׁ אִישִׁי כֹהֵן גָּדוֹל, אֲדוֹנִי: {ה} וְאַכַּתִּי תִקְשֵׁי, וּבְעֶבֶד עִבְרִי גוּפֵיהּ מְנָלָן. וּבַגְּמָרָא דָרֵישׁ לֵיהּ מִקְּרָא: {ו} הוּא הַדִּין אִפְּכָא דְלָא. אֶלָּא אוֹרְחָא דְמִלְּתָא נָקַט. תּוֹסָפוֹת: 

~ פרק ט - משנה ג

{ז} <B> בְּנוֹ.</B> פְּשִׁיטָא. מַהוּ דְתֵימָא אִישׁ כִּי יִמְכֹּר בֵּית מוֹשָׁב וְהַאי לֹא מָכַר, קָא מַשְׁמַע לָן וְהָיְתָה גְּאֻלָּתוֹ מִכָּל מָקוֹם. מִיַּד בְּנוֹ, פְּשִׁיטָא. מַהוּ דְתֵימָא לַקּוֹנֶה אוֹתוֹ אָמַר רַחֲמָנָא, וְהַאי לֹא קָנָה, קָא מַשְׁמַע לָן וְהָיְתָה גְּאֻלָּתוֹ מִכָּל מָקוֹם. גְּמָרָא: {ח} לַשֵּׁנִי. דְּמַה מָּכַר רִאשׁוֹן לַשֵּׁנִי כָּל זְכוּת שֶׁתָּבֹא לְיָדוֹ. גְּמָרָא: 

~ פרק ט - משנה ד

{ט} <B> חָלוּט.</B> תַּרְגּוּם לַצְּמִיתוּת, לַחֲלוּטִין. וְהוּא גַם כֵּן לְשׁוֹן עִבְרִי, וַיַּחְלְטוּ הֲמִמֶּנּוּ [מְלָכִים א כ], עִנְיָנוֹ קִבְּלוּ הָעִנְיָן וְשָׂמוּ אוֹתוֹ דִּין פָּסוּק וְחָתוּךְ. הָרַמְבַּ"ם: {י}  <B>לַצְּמִיתוּת.</B> גְּמָרָא, מַאי טַעֲמָא, צָמִית צְמִיתוּת: {יא} <B> הִתְקִין כוּ'.</B> דְּהֶפְקֵר בֵּית דִּין הֶפְקֵר: 

~ פרק ט - משנה ה

{יב} <B>רַבִּי יְהוּדָה אוֹמֵר כוּ'.</B> גְּמָרָא, אָמַר רַבִּי יוֹחָנָן וּשְׁנֵיהֶם מִקְּרָא אֶחָד דָּרְשׁוּ. כוּ': 

~ פרק ט - משנה ו

{יג} <B> שֶׁגַּגּוֹתֶיהָ כוּ'.</B> וְצָרִיךְ עִיּוּן, שֶׁהֲוָה לֵיהּ לְמִתְנֵי שֶׁכָּתְלֵי בָּתִּים חוֹמָתָהּ: {יד} וְכָתְבוּ הַתּוֹסָפוֹת, שֶׁאֵינוֹ כֵן בְּחֻמָּשִׁים מְדֻיָּקִים. כְּתִיב בְּוָי"ו, וְלֹא קְרֵי בְּאָלֶ"ף. עַד כָּאן. וּבְחֻמָּשִׁים מְדֻיָּקִים שֶׁלָּנוּ כְּתִיב לֹא בְּאָלֶ"ף, וּקְרִי לוֹ בְּוָי"ו. וְכֵן נִמְסַר בַּמְּסוֹרָה: {טו} <B> שְׁנֵי.</B> אוֹ יוֹתֵר. הָרַמְבַּ"ם: {טז} <B> מִימוֹת.</B> בְּתוֹרַת כֹּהֲנִים, אִישׁ כִּי יִמְכֹּר בֵּית מוֹשַׁב עִיר חוֹמָה, יָכוֹל הִקִּיפוּהָ חוֹמָה מִכָּאן וּלְהַבָּא, תַּלְמוּד לוֹמַר בֵּית מוֹשַׁב עִיר חוֹמָה, מִימוֹת יְהוֹשֻׁעַ בֶּן נוּן: {יז} <B> כְּגוֹן כוּ'.</B> תַּנְיָא כוּ' לָמָּה מָנוּ חֲכָמִים אֶת אֵלּוּ, שֶׁכְּשֶׁעָלוּ בְנֵי הַגּוֹלָה מָצְאוּ אֵלּוּ וְקִדְּשׁוּם, אֲבָל רִאשׁוֹנוֹת בָּטְלוּ מִשֶּׁבָּטְלָה קְדֻשַּׁת הָאָרֶץ. קָסָבַר קְדֻשָּׁה רִאשׁוֹנָה קִדְּשָׁה לְשַׁעְתָּא וְלֹא קִדְּשָׁה לֶעָתִיד לָבֹא. גְּמָרָא. וְסִיֵּם הָרַמְבַּ"ם, וְלָזֶה אֵין סוֹמְכִין בְּבַיִת שֵׁנִי אֶלָּא שֶׁהָיָה מֻקָּף כְּשֶׁעָלָה עֶזְרָא: {יח} מִשּׁוּם דִּכְתִיב לַקּוֹנֶה אוֹתוֹ לְדוֹרוֹתָיו, וְקָסָבַר לֹא נֶחְלְקָה יְרוּשָׁלַיִם לִשְׁבָטִים, וּמַאן קָא מַקְנֵי לֵיהּ. רַשִׁ"י: 

~ פרק ט - משנה ז

{יט} וְכֵן הוּא בְּפֵרוּשׁ רַשִׁ"י. וְנִרְאֶה לִי שֶׁהוּא טָעוּת סוֹפֵר. וְצָרִיךְ לִהְיוֹת שֶׁאֵין לָהֶם חוֹמָה כַּעֲיָרוֹת: {כ} <B> בַּיּוֹבֵל.</B> בְּהֶדְיָא כְתִיב, וּבַיּוֹבֵל יֵצֵא. וּבַגְּמָרָא מַצְרִיךְ לֵיהּ, דִּלְגוּפֵיהּ לֹא אִצְטְרִיךְ, דְּהֻקְשׁוּ לִשְׂדֵה אֲחֻזָּה. לֹא נִצְרְכָה אֶלָּא לְמַקְדִּישׁ וּגְאָלוֹ אַחֵר מִיַּד הֶקְדֵּשׁ וְהִגִּיעַ יוֹבֵל וְלֹא נִגְאַל, חוֹזֵר לַבְּעָלִים בַּיּוֹבֵל: {כא} הָכִי יָלֵיף לַהּ בַּגְּמָרָא מִקְּרָא: 

~ פרק ט - משנה ח

{כב} נִרְאֶה דִמְפָרֵשׁ לְתַנָּא קַמָּא דְאַיְרֵי בַלְוִיִּם, וְרַבִּי אֱלִיעֶזֶר לְפָרוֹשֵׁי אֲתָא. אֲבָל הָרַמְבַּ"ם פֵּרֵשׁ דְּהַתַּנָּא קַמָּא אַיְרֵי בְעָרֵי יִשְׂרָאֵל. וְכֵן פֵּרֵשׁ רַשִׁ"י. וְעַיֵּן תּוֹסְפוֹת יוֹם טוֹב: {כג} <B> עוֹשִׂין כוּ'.</B> כְּשֶׁיֵּשׁ נוֹי לָעִיר הַרְבֵּה קוֹפְצִים לָדוּר בְּתוֹכָהּ וּמִתְיַשֶּׁבֶת: {כד} אֲבָל לֹא בִשְׁנַת הַיּוֹבֵל עַצְמָהּ. דְּהָא אִיכָּא קַל וָחֹמֶר, וּמַה מְּכוּרָה כְבָר יוֹצְאָה עַכְשָׁיו שֶׁאֵינָהּ מְכוּרָה אֵינוֹ דִין שֶׁלֹּא תִמָּכֵר. כֶּסֶף מִשְׁנֶה: {כה} <B> לַלְוִיִּם.</B> וְכֹהֲנִים נַמִּי בְנֵי לֵוִי הֵם. כְּדִכְתִיב וְהַכֹּהֲנִים הַלְוִיִּם בְּנֵי צָדוֹק [יְחֶזְקֵאל מד]: 
