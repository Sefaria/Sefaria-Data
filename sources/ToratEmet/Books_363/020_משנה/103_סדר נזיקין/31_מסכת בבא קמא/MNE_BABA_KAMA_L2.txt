&UniqueId=1172&TextSource=ר' פנחס ראובן שליט''א&LastLevelIndex=2&ForcedBookName=רע''ב&CosmeticsType==911&GroupId=mishna_baba_kama&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MNE_BABA_KAMA Layer 2 - 33 pages

// ב. ב: ג. ג: ד. ד: ה. ה: ו. ו: ז. ז: ח. ח: ט. ט: י. י: יא. יא: יב.
// יב: יג. יג: יד. יד: טו. טו: טז. טז: יז. יז: יח.

$ משנה - בבא קמא - רע''ב

^ פרק א

~ פרק א - משנה א
<b>אַרְבָּעָה אֲבוֹת נְזִיקִין.</b> מִשּׁוּם דְּאִיכָּא לְכָל חַד מִנַּיְהוּ תּוֹלָדוֹת, קָרֵי לְהוּ אָבוֹת {ג}: <B>הַשּׁוֹר.</B> הוּא הָרֶגֶל, דְּהַיְנוּ מַה שֶּׁהַבְּהֵמָה מַזֶּקֶת בְּרַגְלֶיהָ דֶּרֶךְ הִלּוּכָהּ, כְּדִכְתִיב (שְׁמוֹת כב) וְשִׁלַּח אֶת בְּעִירֹה. וְתַנְיָא וְשִׁלַּח זֶה הָרֶגֶל וְכֵן הוּא אוֹמֵר (יְשַׁעְיָה לב) מְשַׁלְּחֵי רֶגֶל הַשּׁוֹר וְהַחֲמוֹר. וְתוֹלָדָה דְּרֶגֶל הִיא כְּשֶׁהִזִּיקָה בְּגוּפָהּ דֶּרֶךְ הִלּוּכָהּ, אוֹ בִּשְׂעָרָהּ דֶּרֶךְ הִלּוּכָהּ שֶׁנִּדְבְּקוּ כֵּלִים בִּשְׂעָרָהּ וּגְרַרְתָּן וּשְׁבַרְתָּן. אוֹ בַּשְּׁלִיף שֶׁעָלֶיהָ, וְהוּא מַשְּׂאוֹי שֶׁבָּאַמְתָּחוֹת וּבַמַּרְצוּפִין שֶׁעָלֶיהָ. אוֹ בַּזּוֹג שֶׁבְּצַוָּארָהּ: <B>וְהַבּוֹר.</B> הַפּוֹתֵחַ בּוֹר בִּרְשׁוּת הָרַבִּים וְנָפַל שָׁמָּה שׁוֹר אוֹ חֲמוֹר וָמֵת אִם הַבּוֹר עָמֹק עֲשָׂרָה טְפָחִים, אוֹ הֻזַּק אִם הוּא פָּחוֹת מֵעֲשָׂרָה טְפָחִים, דִּכְתִיב (שְׁמוֹת כא) כִּי יִפְתַּח אִישׁ בּוֹר וְגוֹ'. וְתוֹלָדָה דְּבוֹר, כְּגוֹן כִּיחוֹ וְנִיעוֹ {ד} לְאַחַר שֶׁנָּחוּ בִּרְשׁוּת הָרַבִּים, וְהִזִּיקוּ: <B>וְהַמַּבְעֶה.</B> זֶה הַשֵּׁן, שֶׁאָכְלָה בְּהֶמְתּוֹ בִּשְׂדֵה חֲבֵרוֹ, כְּדִכְתִיב (שָׁם כב) וּבִעֵר בִּשְׂדֵה אַחֵר. וְנִקְרָא הַשֵּׁן מַבְעֶה מִפְּנֵי שֶׁהוּא פְּעָמִים מְכֻסֶּה פְּעָמִים מְגֻלֶּה, מִלְּשׁוֹן נִבְעוּ מַצְפֻּנָיו (עוֹבַדְיָה א) דִּמְתַרְגְּמִינַן אִגַּלְיָן מַטְמְרוֹהִי {ה}. וְתוֹלָדָה דְּשֵׁן הִיא, כְּשֶׁנִּתְחַכְּכָה בַּכֹּתֶל לַהֲנָאָתָהּ כְּדֶרֶךְ הַבְּהֵמוֹת שֶׁמִּתְחַכְּכוֹת וְשָׁבְרָה אֶת הַכֹּתֶל, אוֹ טִנְּפָה פֵּרוֹת כְּשֶׁנִּתְחַכְּכָה בָּהֶן לַהֲנָאָתָהּ: <B>וְהַהֶבְעֵר.</B> זוֹ הַדְּלֵקָה שֶׁיָּצְאָה וְהִזִּיקָה, כְּדִכְתִיב (שְׁמוֹת כב) כִּי תֵּצֵא אֵשׁ וְגוֹ' וְנֶאֱכַל גָּדִישׁ אוֹ הַקָּמָה אוֹ הַשָּׂדֶה. וְתוֹלָדָה דְּאֵשׁ, אַבְנוֹ וְסַכִּינוֹ וּמַשָּׂאוֹ שֶׁהִנִּיחָן בְּרֹאשׁ גַּגּוֹ וְנָפְלוּ בְּרוּחַ מְצוּיָה וְהִזִּיקוּ, דּוּמְיָא דְּאֵשׁ שֶׁהָרוּחַ מוֹלִיכָה. וְהָא דְּלֹא חָשֵׁיב תַּנָּא דִּידָן קֶרֶן בִּכְלַל אֲבוֹת נְזִיקִין, מִשּׁוּם דְּלֹא מַיְרֵי אֶלָּא בִּנְזִיקִין שֶׁהֵם מוּעָדִים מִתְּחִלָּתָן, כְּלוֹמַר שֶׁמְּשַׁלְּמִין נֶזֶק שָׁלֵם מִתְּחִלָּתָן, אֲבָל בְּתַמִּין וְאַחַר כָּךְ מוּעָדִים לֹא קָא מַיְרֵי: <B>לֹא הֲרֵי הַשּׁוֹר כַּהֲרֵי הַמַּבְעֶה.</B> כְּלוֹמַר, אִי כָּתַב רַחְמָנָא שׁוֹר לֹא נָפֵיק מַבְעֶה מִנֵּיהּ, דַּהֲוָה אֲמֵינָא רֶגֶל דְּהֶזֵּקָהּ מָצוּי חַיְּבֵיהּ רַחְמָנָא, שֵׁן דְּאֵין הֶזֵּקָהּ מָצוּי לֹא חַיְּבֵיהּ רַחְמָנָא. וְאִי כָּתַב רַחְמָנָא שֵׁן, הֲוָה אֲמֵינָא שֵׁן דְּיֵשׁ הֲנָאָה לְהֶזֵּקָהּ חַיָּב, רֶגֶל דְּאֵין הֲנָאָה לְהֶזֵּקָהּ אֵינוֹ חַיָּב. וְאִי כָּתַב רַחְמָנָא שֵׁן וָרֶגֶל וְלֹא כָּתַב אֵשׁ, הֲוָה אֲמֵינָא שֵׁן וָרֶגֶל שֶׁיֵּשׁ בָּהֶן רוּחַ חַיִּים, כְּלוֹמַר שֶׁבָּאִים מִכֹּחַ בַּעֲלֵי חַיִּים, חַיָּב, אֲבָל אֵשׁ שֶׁאֵין בָּהּ רוּחַ חַיִּים לֹא לִחַיַּב. וְאִם נִכְתְּבוּ שְׁלָשְׁתָּן וְלֹא כָּתַב רַחְמָנָא בּוֹר, הֲוָה אֲמֵינָא הָנֵי לִחַיְּבוּ שֶׁדַּרְכָּן לֵילֵךְ וּלְהַזִּיק, אֲבָל בּוֹר שֶׁאֵין דַּרְכּוֹ לֵילֵךְ וּלְהַזִּיק לֹא לִחַיַּב עֲלֵיהּ. מִשּׁוּם הָכִי אִצְטְרִיכוּ כֻּלְּהוּ. וּבַגְּמָרָא מַסִּיק דְּאִי כָּתַב בּוֹר וְחַד מֵהָנָךְ {ח} אָתוּ כֻּלְּהוּ שְׁאָר, לְבַד מִקֶּרֶן, בְּהַצַּד הַשָּׁוֶה שֶׁבָּהֶן שֶׁדַּרְכָּן לְהַזִּיק. וְלֹא הֻצְרְכוּ כֻּלָּן אֶלָּא מִפְּנֵי שֶׁהֵן חֲלוּקִים בְּהִלְכוֹתֵיהֶן, שֶׁיֵּשׁ בָּזֶה מַה שֶּׁאֵין בָּזֶה. שֵׁן וָרֶגֶל פְּטוּרִים בִּרְשׁוּת הָרַבִּים {ט}, מַה שֶּׁאֵין כֵּן בְּבוֹר וָאֵשׁ. בּוֹר פָּטַר בֵּיהּ קְרָא אָדָם וְכֵלִים {י} דִּכְתִיב (שְׁמוֹת כא) וְנָפַל שָׁמָּה שׁוֹר אוֹ חֲמוֹר, דְּדָרְשִׁינַן שׁוֹר וְלֹא אָדָם, חֲמוֹר וְלֹא כֵּלִים, מַה שֶּׁאֵין כֵּן בִּשְׁאָר אֲבוֹת נְזִיקִים. אֵשׁ פָּטַר בּוֹ אֶת הַטָּמוּן {יא}, שֶׁאִם הָיוּ בְּגָדִים טְמוּנִים בַּגָּדִישׁ פָּטוּר הַמַּבְעִיר, דִּכְתִיב (שָׁם כב) אוֹ הַקָּמָה, מַה קָּמָה בְּגָלוּי אַף כָּל בְּגָלוּי. וּבִשְׁאָר אֲבוֹת נְזִיקִים לֹא פָּטַר אֶת הַטָּמוּן: <B>הַצַּד הַשָּׁוֶה שֶׁבָּהֶן וְכוּ'.</B> אַף אֲנִי אָבִיא כָּל שֶׁדַּרְכּוֹ לְהַזִּיק וּשְׁמִירָתוֹ עָלֶיךָ {יג}, שֶׁאִם הִזִּיק נִתְחַיֵּב הַמַּזִּיק לְשַׁלֵּם תַּשְׁלוּמֵי הַנֶּזֶק שֶׁהִזִּיק: <B>בְּמֵיטַב הָאָרֶץ.</B> מֵעִדִּית שֶׁבִּנְכָסָיו {יז}, מִן הַמְּשֻׁבָּח שֶׁבָּהֶם, אִם בָּא לִתֵּן לוֹ קַרְקַע בְּתַשְׁלוּמֵי נִזְקוֹ, דִּכְתִיב (שָׁם) מֵיטַב שָׂדֵהוּ וּמֵיטַב כַּרְמוֹ יְשַׁלֵּם. אֲבָל אִם בָּא לִתֵּן לוֹ מִטַּלְטְלִין, קָיְמָא לָן כָּל מִלֵּי מֵיטָב הוּא, דְּאִי לֹא מִזְדְּבַן הָכָא מִזְדְּבַן בְּמָתָא אַחֲרִיתִי, וְיָהֵיב לֵיהּ כָּל מַאי דְּבָעֵי וַאֲפִלּוּ סֻבִּין {יח}. וְהָנֵי מִלֵּי לִנְזָקִין. אֲבָל לְבַעַל חוֹב, אִי אִית לֵיהּ זוּזֵי מְחַיְּבִינַן לֵיהּ לְמִיתַּן זוּזֵי, וְאִי לֵית לֵיהּ זוּזֵי יָהֵיב לֵיהּ מִטַּלְטְלֵי מַאי דְּבָעֵי, וְאִי מַגְבֵּי לֵיהּ אַרְעָא יָהֵיב לֵיהּ בְּבֵינוֹנִית. וְשָׂכִיר, אֲפִלּוּ לֵית לֵיהּ זוּזֵי לַמַּשְׂכִּיר לֹא מָצֵי יָהֵיב לֵיהּ בְּאַגְרֵיהּ אֶלָּא זוּזֵי, וּמְחַיְּבִינַן לֵיהּ לְזַבּוֹנֵי מִנִּכְסֵיהּ עַד דְּמַשְׁכַּח זוּזֵי וְיָהֵיב לֵיהּ: 

~ פרק א - משנה ב
<B>כָּל שֶׁחַבְתִּי בִשְׁמִירָתוֹ וְכוּ'.</B> כָּל דָּבָר שֶׁנִּתְחַיַּבְתִּי לְשָׁמְרוֹ: <B>הִכְשַׁרְתִּי אֶת נִזְקוֹ.</B> אִם לֹא שְׁמַרְתִּיו כָּרָאוּי וְהִזִּיק, אֲנִי הוּא שֶׁהִכְשַׁרְתִּי וְזִמַּנְתִּי אוֹתוֹ הֶזֵּק, וַאֲנִי חַיָּב עָלָיו. כְּגוֹן הַמּוֹסֵר שׁוֹרוֹ לְחֵרֵשׁ שׁוֹטֶה וְקָטָן, חַיָּב, שֶׁעָלָיו הָיָה מֻטָּל שְׁמִירַת שׁוֹרוֹ וַהֲרֵי לֹא שְׁמָרוֹ כָּרָאוּי לוֹ: <B>הִכְשַׁרְתִּי בְמִקְצָת נִזְקוֹ וְכוּ'.</B> וְאִם תִּקַּנְתִּי וְזִמַּנְתִּי מִקְצָת הַנֶּזֶק, אַף עַל פִּי שֶׁלֹּא זִמַּנְתִּי וְתִקַּנְתִּי אֶת כֻּלּוֹ, נִתְחַיַּבְתִּי עָלָיו כְּאִלּוּ זִמַּנְתִּיו כֻּלּוֹ. כְּגוֹן הַחוֹפֵר בּוֹר תִּשְׁעָה בִּרְשׁוּת הָרַבִּים וּבָא אַחֵר וְהִשְׁלִימוֹ לַעֲשָׂרָה, וְנָפַל שָׁמָּה שׁוֹר אוֹ חֲמוֹר וָמֵת {יט}, הָאַחֲרוֹן חַיָּב, אַף עַל פִּי שֶׁלֹּא תִּקֵּן אֶלָּא מִקְצָת הַנֶּזֶק, כְּאִלּוּ עָשָׂה כָּל הַנֶּזֶק, כֵּיוָן דִּבְתִשְׁעָה לֵיכָּא מִיתָה: <B>נְכָסִים שֶׁאֵין בָּהֶם מְעִילָה.</B> וְעַל אֵיזֶה נְכָסִים אֲנִי חַיָּב לְשַׁלֵּם אִם הִזַּקְתִּי, עַל נְכָסִים שֶׁאֵין בָּהֶם מְעִילָה, כְּגוֹן נְכָסִים שֶׁאֵינָן הֶקְדֵּשׁ. שֶׁאִם הִזַּקְתִּי נְכָסִים שֶׁל הֶקְדֵּשׁ אֵינִי חַיָּב לְשַׁלֵּם, דִּכְתִיב שׁוֹר רֵעֵהוּ וְלֹא שׁוֹר שֶׁל הֶקְדֵּשׁ. וְהוּא הַדִּין לְכָל שְׁאָר נְזָקִים: <B>נְכָסִים שֶׁהֵם שֶׁל בְּנֵי בְרִית.</B> שֶׁאִם הִזִּיק נְכָסִים שֶׁל נָכְרִי, פָּטוּר: <B>נְכָסִים הַמְיֻחָדִים.</B> שֶׁיֵּשׁ לָהֶם בְּעָלִים מְיֻחָדִים, שֶׁאִם הִזִּיק נְכָסִים שֶׁל הֶפְקֵר, פָּטוּר {כא}: <B>חוּץ מֵרְשׁוּת הַמְיֻחֶדֶת לַמַּזִּיק.</B> בְּכָל מָקוֹם שֶׁהִזִּיקוּ נְכָסָיו אֶת נִכְסֵי חֲבֵרוֹ, חַיָּב הַמַּזִּיק, חוּץ מֵרְשׁוּת הַמְיֻחֶדֶת לַמַּזִּיק. שֶׁאִם נִכְנַס שׁוֹר נִזָּק בִּרְשׁוּת הַמַּזִּיק וְהִזִּיקוֹ שׁוֹר הַמַּזִּיק, פָּטוּר, דְּאָמַר לֵיהּ תּוֹרְךָ בִּרְשׁוּתִי מַאי בָּעֵי. וְדַוְקָא כְּשֶׁהִזִּיקוּ נְכָסָיו, אֲבָל הַמַּזִּיק עַצְמוֹ שֶׁחָבַל בַּחֲבֵרוֹ {כב}, אַף עַל פִּי שֶׁהוּא עוֹמֵד בִּרְשׁוּתוֹ, חַיָּב, דְּאָמַר לֵיהּ הַנֶּחְבָּל נְהִי דְּאִית לָךְ רְשׁוּתָא לְאַפּוֹקֵי, לְאַזּוֹקֵי לֵית לָךְ רְשׁוּתָא: <B>וּרְשׁוּת הַנִּזָּק וְהַמַּזִּיק.</B> וּרְשׁוּת הַמְיֻחֶדֶת לַנִּזָּק וְלַמַּזִּיק, כְּגוֹן חָצֵר שֶׁל שְׁנֵיהֶם, וְהִזִּיק שׁוֹרוֹ שֶׁל אֶחָד מֵהֶם בְּאוֹתָהּ חָצֵר בְּשֵׁן וָרֶגֶל, פָּטוּר {כג}. וְהוּא שֶׁתִּהְיֶה אוֹתָהּ חָצֵר מְיֻחֶדֶת לִשְׁוָרִים גַּם כֵּן. אֲבָל אִם הָיְתָה מְיֻחֶדֶת לְפָרוֹת וְלֹא לִשְׁוָרִים, וְהִזִּיק בְּשֵׁן וָרֶגֶל, חַיָּב. וְאִם הִזִּיק בְּקֶרֶן, בְּכָל עִנְיָן חַיָּב: 

~ פרק א - משנה ג
<B>שׁוּם כֶּסֶף.</B> שׁוּם זֶה שֶׁל נְזָקִים לֹא יְהֵא אֶלָּא בְּכֶסֶף. שֶׁיְּהוּ בֵּית דִּין שָׁמִין כַּמָּה שָׁוֶה הַנֶּזֶק וְכָךְ יְשַׁלֵּם לוֹ. וְאִם הִזִּיקָה פָּרָתוֹ שֶׁל רְאוּבֵן טַלִּיתוֹ שֶׁל שִׁמְעוֹן שֶׁדָּרְסָה עָלָיו בִּרְשׁוּת הַנִּזָּק וּשְׁבָרַתּוּ, וְאַחַר כָּךְ אֵרַע שֶׁנִּשְׁבְּרָה רַגְלָהּ שֶׁל פָּרָה זוֹ שֶׁל רְאוּבֵן בְּטַלִּיתוֹ שֶׁל שִׁמְעוֹן בִּרְשׁוּת הָרַבִּים דַּהֲוֵי נַמִּי בּוֹר בִּרְשׁוּת הָרַבִּים {כה}, אֵין אוֹמְרִים הוֹאִיל וְזֶה הִזִּיק וְזֶה הִזִּיק יָצָא הֶזֵּקוֹ שֶׁל זֶה בְּהֶזֵּקוֹ שֶׁל זֶה, אֶלָּא שָׁמִין שְׁנֵי הַנְּזָקִים בְּדָמִים, וּמִי שֶׁהִזִּיק לַחֲבֵרוֹ יוֹתֵר, יְשַׁלֵּם {כו}: <B>וְשָׁוֶה כֶסֶף.</B> וּכְשֶׁבָּאִים לְשַׁלֵּם הַהֶזֵּק מִנִּכְסֵי הַיְתוֹמִים, לֹא יִפְרְעוּ אֶלָּא מִן הַקַּרְקָעוֹת שֶׁהֵם שָׁוֵה כֶּסֶף, וְלֹא מִמִּטַּלְטְלִין {כז} שֶׁהֵם עַצְמָם כֶּסֶף. דְּכָל מִידֵי דְּמִטַּלְטֵל חָשׁוּב כְּאִלּוּ הוּא כֶּסֶף, דְּאִי לֹא מִזְדְּבַן הָכָא מִזְדְּבַן בְּמָתָא אַחֲרִיתִי: <B>בִּפְנֵי בֵּית דִּין.</B> וְהַשּׁוּמָא וְהַתַּשְׁלוּמִין שֶׁל נְזָקִים לֹא יִהְיוּ אֶלָּא בִּפְנֵי בֵּית דִּין מֻמְחִין {כח}, וְלֹא בִּפְנֵי בֵּית דִּין שֶׁל הֶדְיוֹטוֹת: <B>וְעַל פִּי עֵדִים בְּנֵי חוֹרִין וּבְנֵי בְרִית.</B> לַאֲפוֹקֵי עֲבָדִים וְנָכְרִים {כט} שֶׁאֵינָם כְּשֵׁרִים לְעֵדוּת שֶׁל נְזָקִין: <B>וְהַנָּשִׁים בִּכְלָל הַנֶּזֶק.</B> בֵּין שֶׁהִזִּיקָה הִיא אֶת אֲחֵרִים, בֵּין שֶׁאֲחֵרִים הִזִּיקוּהָ, דִּין הָאִישׁ וְדִין הָאִשָּׁה שָׁוִין בִּנְזָקִין: <B>וְהַנִּזָּק וְהַמַּזִּיק בַּתַּשְׁלוּמִין.</B> פְּעָמִים שֶׁהַנִּזָּק שַׁיָּךְ עִם הַמַּזִּיק בַּתַּשְׁלוּמִין שֶׁל נִזָּק. כְּגוֹן אִם פָּחֲתָה הַנְּבֵלָה מִשְּׁעַת מִיתָה עַד שְׁעַת הַעֲמָדָה בַּדִּין, שֶׁפְּחַת נְבֵלָה דְּנִזָּק הוּא, בֵּין בְּתָם בֵּין בְּמוּעָד {לא}, וְנִמְצָא שֶׁאֵין הַמַּזִּיק מְשַׁלֵּם לוֹ אֲפִלּוּ אוֹתוֹ חֲצִי נֶזֶק שֶׁזִּכְּתָה לוֹ תּוֹרָה אִם הוּא תָּם, אוֹ נֶזֶק שָׁלֵם אִם הוּא מוּעָד, הֲרֵי שֶׁהַנִּזָּק הוּא מַפְסִיד וְשַׁיָּךְ בְּתַשְׁלוּמִין הַלָּלוּ עִם הַמַּזִּיק: 

~ פרק א - משנה ד
<B>חֲמִשָּׁה תַמִּין.</B> שֶׁאֵינָם רְגִילִים לְהַזִּיק, וְאִם הִזִּיקוּ מְשַׁלְּמִין חֲצִי נֶזֶק: <B>וַחֲמִשָּׁה מוּעָדִין.</B> שֶׁהֵם רְגִילִין לְהַזִּיק, וּמְשַׁלְּמִין נֶזֶק שָׁלֵם: <B>לֹא לִגַּח.</B> בְּקֶרֶן: <B>וְלֹא לִגֹּף.</B> דְּחִיפַת כָּל הַגּוּף. וְכֻלְּהוּ הָווּ תּוֹלָדָה דְּקֶרֶן וּמְשַׁלְּמִין חֲצִי נֶזֶק. הֲרֵי חֲמִשָּׁה תַּמִּין: <B>וְשׁוֹר הַמּוּעָד.</B> שָׁלֹשׁ פְּעָמִים לִגַּח אוֹ לִגֹּף אוֹ לִרְבֹּץ אוֹ לִבְעֹט אוֹ לִשֹּׁךְ. הֲרֵי הֵן חֲמִשָּׁה מוּעָדִים לְשַׁלֵּם נֶזֶק שָׁלֵם. וּלְגַבֵּי מוּעָד חָשֵׁיב לְהוּ חַד {לד}: <B>וְשׁוֹר הַמַּזִּיק בִּרְשׁוּת הַנִּזָּק.</B> אֲפִלּוּ קֶרֶן תַּמָּה, הָוֵי מוּעָד לְשַׁלֵּם נֶזֶק שָׁלֵם. וּמַתְנִיתִין אָתְיָא כְּמַאן דְּאָמַר {לה} מְשֻׁנָּה קֶרֶן בַּחֲצַר הַנִּזָּק שֶׁמְּשַׁלֶּמֶת נֶזֶק שָׁלֵם וַאֲפִלּוּ הִיא תַּמָּה. וְאֵין כֵּן הֲלָכָה: <B>וְהָאָדָם.</B> הָוֵי מוּעָד מִתְּחִלָּתוֹ נַמִּי, וּמְשַׁלֵּם נֶזֶק שָׁלֵם אִם הִזִּיק: <B>הַזְּאֵב וְהָאֲרִי וְכוּ'.</B> מוּעָדִים מִתְּחִלָּתָן. וְהָא דְּלֹא חָשֵׁיב לְהוּ בִּכְלַל חֲמִשָּׁה מוּעָדִים דִּלְעֵיל וְלִהֲווּ אַחַד עָשָׂר מוּעָדִים, מִשּׁוּם דְּהָנֵי לֹא שְׁכִיחֵי בְּיִשּׁוּב: <B>בַּרְדְּלָס.</B> חַיָּה שֶׁקּוֹרִין לָהּ בַּעֲרָבִי אלצב"ע: <B>רַבִּי אֱלִיעֶזֶר אוֹמֵר וְכוּ'.</B> וְאֵין הֲלָכָה כְּרַבִּי אֱלִיעֶזֶר: <B>מִן הָעֲלִיָּה.</B> מֵעִדִּית שֶׁבִּנְכָסָיו {מא}. וַאֲפִלּוּ אֵין הַנּוֹגֵחַ שָׁוֶה שִׁעוּר הַנֶּזֶק. דִּבְמוּעָד כְּתִיב (שְׁמוֹת כא) יְשַׁלֵּם שׁוֹר תַּחַת הַשּׁוֹר, וְלֹא כְּתִיב בֵּיהּ דְּמִגּוּף הַנּוֹגֵחַ יִפְרַע: 

^ פרק ב

~ פרק ב - משנה א
<B>כֵּיצַד הָרֶגֶל מוּעֶדֶת.</B> כְּלוֹמַר, בְּאֵיזֶה דָּבָר הָרֶגֶל מוּעֶדֶת. וּמְשָׁנֵי, לְשַׁבֵּר בְּדֶרֶךְ הִלּוּכָהּ {א}. בְּכָךְ הִיא מוּעֶדֶת, שֶׁמְּשַׁבֶּרֶת כֵּלִים דֶּרֶךְ הִלּוּכָהּ: <B>הַבְּהֵמָה מוּעֶדֶת.</B> רֵישָׁא תָּנָא אָבוֹת, רֶגֶל מַמָּשׁ, שֶׁדָּרְסָה בְּרַגְלֶיהָ. וְסֵיפָא תָּנָא תּוֹלָדוֹת, שֶׁבְּהֵמָה מוּעֶדֶת לְהַלֵּךְ כְּדַרְכָּהּ וּלְשַׁבֵּר בְּגוּפָהּ וּבִשְׂעָרָהּ וּבַשְּׁלִיף שֶׁעָלֶיהָ דֶּרֶךְ הִלּוּכָהּ: <B>הָיְתָה מְבַעֶטֶת.</B> שִׁנּוּי הוּא זֶה, וְתוֹלָדָה דְּקֶרֶן, הִלְכָּךְ חֲצִי נֶזֶק וְתוּ לֹא: <B>אוֹ שֶׁהָיוּ צְרוֹרוֹת מְנַתְּזִין.</B> אַף עַל גַּב דְּלָאו שִׁנּוּי הוּא אֶלָּא אוֹרְחֵיהּ הוּא, אַף עַל פִּי כֵן חֲצִי נֶזֶק וְתוּ לֹא, דְּהִלְכָתָא גְּמִירָא לַהּ. וּבִרְשׁוּת הַנִּזָּק קָאָמַר, דְּבִרְשׁוּת הָרַבִּים פָּטוּר, דִּצְרוֹרוֹת תּוֹלָדָה דְּרֶגֶל נִינְהוּ לְפָטְרָם בִּרְשׁוּת הָרַבִּים {ג}: <B>וְנָפַל עַל כְּלִי אַחֵר.</B> רִאשׁוֹן נִזְקֵי רֶגֶל הֵן וּמְשַׁלֶּמֶת נֶזֶק שָׁלֵם. וְהָאַחֲרוֹן עַל יְדֵי צְרוֹרוֹת נִשְׁבַּר, הִלְכָּךְ חֲצִי נֶזֶק: <B>דְּלִיל קָשׁוּר בְּרַגְלוֹ.</B> כָּל דָּבָר הַנִּקְשָׁר בְּרֶגֶל הַתַּרְנְגֹלֶת קָרוּי דְּלִיל. וְאִית דְּגָרְסֵי דְּלִי: <B>מְהַדֵּס.</B> מְרַקֵּד. וְאִית דִּמְפָרְשֵׁי חוֹפֵר בְּרַגְלָיו בָּאָרֶץ, כְּדֶרֶךְ הַתַּרְנְגוֹלִים: <B>מְשַׁלֵּם חֲצִי נֶזֶק.</B> דִּדְלִיל הַיְנוּ צְרוֹרוֹת, דִּבְאוֹתוֹ דְּלִיל אַדְּיִנְהוּ לַצְּרוֹרוֹת עַל הַכֵּלִים. וְהִדּוּס נַמִּי כְּגוֹן שֶׁהִתִּיז וְאוֹתָן צְרוֹרוֹת שָׁבְרוּ הַכֵּלִים: 

~ פרק ב - משנה ב
<B>כֵּיצַד הַשֵּׁן מוּעֶדֶת.</B> בְּאֵיזֶה דָּבָר הִיא מוּעֶדֶת. וּמְשָׁנֵי, לֶאֱכֹל אֶת הָרָאוּי לָהּ: <B>מְשַׁלֵּם חֲצִי נֶזֶק.</B> דִּמְשֻׁנֶּה הוּא: <B>בַּמֶּה דְבָרִים אֲמוּרִים וְכוּ'.</B> אַאָכְלָה פֵּרוֹת אוֹ יְרָקוֹת קָאֵי, דְּבִרְשׁוּת הָרַבִּים פָּטוּר דְּבָעִינַן וּבִעֵר בִּשְׂדֵה אַחֵר. אֲבָל אָכְלָה כְּסוּת וְכֵלִים אֲפִלּוּ בִּרְשׁוּת הָרַבִּים חַיָּב חֲצִי נֶזֶק, דְּעָבְדֵי אִנְשֵׁי דְּמַנְחֵי כְּסוּת וְכֵלִים בִּרְשׁוּת הָרַבִּים לְפִי שָׁעָה, וְהָוֵי קֶרֶן בִּרְשׁוּת הָרַבִּים וְחַיָּב {ז}: <B>מְשַׁלֵּם מַה שֶּׁנֶּהֱנֵית.</B> לָאו תַּשְׁלוּמִין מְעַלְּיָתָא, אֶלָּא אִם אָכְלָה דָּבָר שֶׁדָּמָיו יְקָרִים רוֹאִים אוֹתוֹ כְּאִלּוּ הֵן שְׂעֹרִים {ח}, וְאֵינוֹ מְשַׁלֵּם אֶלָּא דְּמֵי שְׂעֹרִים בְּזוֹל, שֶׁהוּא שְׁלִישׁ פָּחוֹת מִמַּה שֶּׁהֵם נִמְכָּרִים בַּשּׁוּק. וְאִם אָכְלָה דָּבָר שֶׁדָּמָיו פְּחוּתִים מִן הַשְּׂעֹרִים, מְשַׁלֵּם דְּמֵי אוֹתוֹ דָּבָר שֶׁאָכְלָה בְּזוֹל. וְאִם אָכְלָה דָּבָר שֶׁהִזִּיק לָהּ, כְּגוֹן שֶׁאָכְלָה חִטִּים, הוֹאִיל וְלֹא נֶהֱנֵית, פָּטוּר: <B>מִצִּדֵּי הָרְחָבָה מְשַׁלֵּם מַה שֶּׁהִזִּיקָה.</B> אִם הָלְכָה וְעָמְדָה בְּצִדֵּי הַרְחָבָה בְּמָקוֹם שֶׁאֵין דֶּרֶךְ שְׁוָרִים לָלֶכֶת שָׁם, לָאו כִּרְשׁוּת הָרַבִּים דָּמֵי, וּמְשַׁלֶּמֶת מַה שֶּׁהִזִּיקָה: 

~ פרק ב - משנה ג
<B>מִפְּנֵי שֶׁהֵן מוּעָדִין.</B> לִקְפֹּץ. וּבִרְשׁוּת הַנִּזָּק קָאָמַר, דְּתוֹלָדָה דְּרֶגֶל הִיא: <B>חֲרָרָה.</B> עוּגָה שֶׁנֶּאֱפֵית עַל גַּבֵּי גֶּחָלִים {י}: <B>עַל הַחֲרָרָה מְשַׁלֵּם נֶזֶק שָׁלֵם.</B> דַּהֲוֵי שֵׁן בִּרְשׁוּת הַנִּזָּק {יא}: <B>וְעַל הַגָּדִישׁ מְשַׁלֵּם חֲצִי נֶזֶק.</B> דַּהֲוֵי כְּמוֹ צְרוֹרוֹת {יב}, דְּהִלְכָתָא גְּמִירֵי לַהּ שֶׁמְּשַׁלֵּם חֲצִי נֶזֶק: 

~ פרק ב - משנה ד
<B>מִשֶּׁיַּחֲזֹר בּוֹ שְׁלֹשָׁה יָמִים.</B> שֶׁרוֹאֶה שְׁוָרִים וְאֵינוֹ נוֹגֵחַ, חוֹזֵר לְתַמּוּתוֹ: <B>שָׁלֹשׁ פְּעָמִים.</B> וַאֲפִלּוּ בְּיוֹם אֶחָד. וְאֵין הֲלָכָה כְּרַבִּי [מֵאִיר]. דְּלֹא הָוֵי מוּעָד עַד שֶׁיָּעִידוּ בּוֹ שְׁלֹשָׁה יָמִים: <B>מְמַשְׁמְשִׁים בּוֹ.</B> מוֹשְׁכִים אוֹתוֹ וּמְשַׂחֲקִים בּוֹ וְאֵינוֹ נוֹגֵחַ. וּבְהָא הֲלָכָה [כְּרַבִּי מֵאִיר], שֶׁאֵין שׁוֹר מוּעָד חוֹזֵר לְתַמּוּתוֹ עַד שֶׁיְּהוּ תִּינוֹקוֹת מְשַׂחֲקִים בּוֹ: 

~ פרק ב - משנה ה
<B>נָגַח נָגַף וְכוּ'.</B> כֻּלָּן תּוֹלְדוֹת קֶרֶן הֵן {טו}: <B>דַּיּוֹ לַבָּא מִן הַדִּין לִהְיוֹת כַּנִּדּוֹן.</B> קֶרֶן בִּרְשׁוּת הַנִּזָּק שֶׁאַתָּה מֵבִיא מִדִּין קֶרֶן בִּרְשׁוּת הָרַבִּים, דְּקָאָמַרְתְּ קֶרֶן שֶׁהֶחְמִיר עָלֶיהָ בִּרְשׁוּת הָרַבִּים אֵינוֹ דִּין שֶׁנַּחְמִיר עָלֶיהָ בִּרְשׁוּת הַנִּזָּק, דַּיּוֹ לִהְיוֹת כְּנִדּוֹן, כְּקֶרֶן בִּרְשׁוּת הָרַבִּים, וְלֹא יִהְיֶה חַיָּב בִּרְשׁוּת הַנִּזָּק אֶלָּא חֲצִי נֶזֶק כְּמוֹ שֶׁהוּא חַיָּב בִּרְשׁוּת הָרַבִּים: <B>אֲנִי לֹא אָדוּן קֶרֶן מִקֶּרֶן.</B> כִּדְאָמְרָן לְעֵיל, אֶלָּא קֶרֶן מֵרֶגֶל. מְקוֹם שֶׁהֶחְמִיר עָלָיו בְּשֵׁן וָרֶגֶל אֵינוֹ דִּין שֶׁנַּחְמִיר בְּקֶרֶן: <B>דַּיּוֹ לַבָּא מִן הַדִּין.</B> דְּסוֹף סוֹף אִי לָאו קֶרֶן בִּרְשׁוּת הָרַבִּים לֹא מַשְׁכַּחַת צַד קַל וָחֹמֶר. וְרַבִּי טַרְפוֹן אַף עַל גַּב דִּבְעָלְמָא אִית לֵיהּ דַּיּוֹ, דְּמִדְּאוֹרַיְתָא הוּא, דִּכְתִיב (בְּמִדְבָּר יב) הֲלֹא תִּכָּלֵם שִׁבְעַת יָמִים, קַל וָחֹמֶר לַשְּׁכִינָה {יח} אַרְבָּעָה עָשָׂר יוֹם, אֶלָּא דַּיּוֹ לַבָּא מִן הַדִּין לִהְיוֹת כַּנִּדּוֹן, הִלְכָּךְ תִּסָּגֵר שִׁבְעַת יָמִים וְתוּ לֹא, מִכָּל מָקוֹם הָכָא לֵית לֵיהּ דַּיּוֹ, דִּסְבִירָא לֵיהּ לְרַבִּי טַרְפוֹן דְּכִי אָמְרִינַן דַּיּוֹ הֵיכָא דְּלֹא מִפְרִיךְ קַל וָחֹמֶר, כְּגוֹן הָתָם דְּשִׁבְעַת יָמִים דִּשְׁכִינָה לֹא כְּתִיבֵי, אֲתָא קַל וָחֹמֶר אַיְתֵי אַרְבֵּיסַר, אֲתָא דַּיּוֹ אַפֵּיק שִׁבְעָה, וְאוֹקֵי שִׁבְעָה, אִשְׁתָּכַח דְּאַהֲנֵי קַל וָחֹמֶר לְהָנֵי שִׁבְעָה דְּאוֹקִימְנָא וְלֹא אִפְּרִיךְ לְגַמְרֵי. אֲבָל הָכָא חֲצִי נֶזֶק כְּתִיב בֵּין בִּרְשׁוּת הָרַבִּים בֵּין בַּחֲצַר הַנִּזָּק, וַאֲתָא קַל וָחֹמֶר וְאַיְּתִי חֲצִי נֶזֶק אַחֲרִינָא וְנַעֲשָׂה נֶזֶק שָׁלֵם, אִי דָּרְשַׁת דַּיּוֹ וְתוֹקְמֵיהּ אַחֲצִי נֶזֶק כִּדְמֵעִקָּרָא, אִפְרִיךְ לֵיהּ קַל וָחֹמֶר וְלֹא אַהֲנֵי וְלֹא מִידֵי. וְרַבָּנָן סָבְרֵי דַּאֲפִלּוּ הֵיכָא דְּמִפְרִיךְ קַל וָחֹמֶר אָמְרִינַן דַּיּוֹ. וַהֲלָכָה כַּחֲכָמִים: 

~ פרק ב - משנה ו
<B>בֵּין עֵר בֵּין יָשֵׁן.</B> אִם הָיָה יָשֵׁן וּבָא אַחֵר וְיָשַׁן בְּצִדּוֹ, וְהִזִּיק שֵׁנִי לָרִאשׁוֹן, חַיָּב. וְאִם הִזִּיק רִאשׁוֹן לַשֵּׁנִי, פָּטוּר {כ}. וְאִם שָׁכְבוּ יַחַד, כָּל אֶחָד מֵהֶם שֶׁהִזִּיק אֶת חֲבֵרוֹ חַיָּב, לְפִי שֶׁשְּׁנֵיהֶם מוּעָדִים זֶה לָזֶה: <B>סִמֵּא אֶת עֵין חֲבֵרוֹ.</B> אֲפִלּוּ בְּשׁוֹגֵג {כא} חַיָּב בַּנֶּזֶק. אֲבָל לֹא בְּאַרְבָּעָה דְּבָרִים {כב}, דְּלֹא מִחַיַּב בְּאַרְבָּעָה דְּבָרִים אֶלָּא מֵזִיד, אוֹ קָרוֹב לְמֵזִיד: 

^ פרק ג

~ פרק ג - משנה א
<B>הַמַּנִּיחַ אֶת הַכַּד וְכוּ' וּשְׁבָרָהּ פָּטוּר.</B> לְפִי שֶׁאֵין דֶּרֶךְ בְּנֵי אָדָם לְהִתְבּוֹנֵן בַּדְּרָכִים {א}: <B>וְאִם הֻזַּק בָּהּ בַּעַל הֶחָבִית חַיָּב.</B> וַאֲפִלּוּ הִפְקִירָהּ, שֶׁכָּל הַמַּפְקִיר נְזָקָיו שֶׁלֹּא הָיָה לוֹ רְשׁוּת מִתְּחִלָּה לַעֲשׂוֹתָן, כְּאִלּוּ לֹא הִפְקִירָן: <B>אוֹ שֶׁלָּקָה בַחֲרָסֶיהָ חַיָּב.</B> דְּסָבַר נִתְקַל פּוֹשֵׁעַ הוּא {ד} וְלָאו אֹנֶס הוּא, וּלְכָךְ חַיָּב: <B>בְּמִתְכַּוֵּן חַיָּב.</B> אִם נִתְכַּוֵּן לִזְכּוֹת בַּחֲרָסֶיהָ {ה} וּבַמַּיִם אַחַר שֶׁנִּשְׁבְּרָה כַדּוֹ, חַיָּב בְּהֶזֵּקָן, דַּהֲוֵי לֵיהּ בּוֹרוֹ שֶׁהִזִּיק. וְאִם לֹא נִתְכַּוֵּן לִזְכּוֹת בָּהֶן, הוֹאִיל וְעִקָּרוֹ אָנוּס הוּא, דְּסָבַר נִתְקַל לָאו פּוֹשֵׁעַ הוּא, הֲרֵי הַחֲרָסִים וְהַמַּיִם הֶפְקֵר {ו} לְאַחַר שֶׁנֶּאֱנַס, וּלְפִיכָךְ פָּטוּר. וַהֲלָכָה כְּרַבִּי יְהוּדָה דְּנִתְקַל לָאו פּוֹשֵׁעַ הוּא. וּמֵאַחַר דְּאָנוּס הוּא וְלֹא נִתְכַּוֵּן לִזְכּוֹת בַּחֲרָסִים וּבַמַּיִם, הָוֵי כְּאִלּוּ לֹא הָיוּ מֵעוֹלָם שֶׁלּוֹ וּפָטוּר עַל נִזְקֵיהֶם: 

~ פרק ג - משנה ב
<B>הַשּׁוֹפֵךְ מַיִם בִּרְשׁוּת הָרַבִּים.</B> אַף עַל גַּב דְּבִרְשׁוּת קָעֲבֵיד, כְּגוֹן בִּימוֹת הַגְּשָׁמִים שֶׁמֻּתָּר לִשְׁפֹּךְ מַיִם בִּרְשׁוּת הָרַבִּים, אֲפִלּוּ הָכִי אִם הֻזַּק בָּהֶן אַחֵר, חַיָּב בְּנִזְקוֹ: <B>הַמַּצְנִיעַ אֶת הַקּוֹץ וְכוּ'.</B> וּכְגוֹן שֶׁהִצְנִיעָן בִּרְשׁוּת הָרַבִּים. וְכֵן הַגּוֹדֵר גִּדְרוֹ בְּקוֹצִים וְהִפְרִיחָן לִרְשׁוּת הָרַבִּים. אֲבָל הַמְצַמְצֵם בְּתוֹךְ שֶׁלּוֹ וְהֻזַּק בָּהֶן אַחֵר {י}, פָּטוּר. שֶׁאֵין דֶּרֶךְ בְּנֵי אָדָם לְהִתְחַכֵּךְ בַּכְּתָלִים: 

~ פרק ג - משנה ג
<B>לִזְבָלִים.</B> שֶׁיֵּרָקְבוּ הַתֶּבֶן וְהַקַּשׁ, וְנַעֲשִׂים זֶבֶל לְזַבֵּל שָׂדוֹת וּכְרָמִים: <B>כָּל הַקּוֹדֵם בָּהֶן זָכָה.</B> דְּקָנְסִינְהוּ רַבָּנָן: <B>כָּל הַמְקַלְקְלִים בִּרְשׁוּת הָרַבִּים.</B> וַאֲפִלּוּ עוֹשִׂים בִּרְשׁוּת {יג}, כְּגוֹן בִּשְׁעַת הוֹצָאַת זְבָלִים. אִם הִזִּיקוּ חַיָּבִים: <B>הַהוֹפֵךְ אֶת הַגָּלָל.</B> צוֹאַת בָּקָר: 

~ פרק ג - משנה ד
<B>הָרִאשׁוֹן חַיָּב בְּנִזְקֵי שֵׁנִי.</B> וּכְגוֹן שֶׁהָיָה יָכוֹל לַעֲמֹד וְלֹא עָמַד, דְּפוֹשֵׁעַ הוּא. אֲבָל לֹא הָיָה יָכוֹל לַעֲמֹד, פָּטוּר {טז}, דְּהָא קָיְמָא לָן נִתְקַל לָאו פּוֹשֵׁעַ הוּא: 

~ פרק ג - משנה ה
<B>הָיָה בַעַל קוֹרָה רִאשׁוֹן וְכוּ' פָּטוּר.</B> שֶׁזֶּה מְהַלֵּךְ כְּדַרְכּוֹ וְזֶה מִהֵר לָלֶכֶת: 

~ פרק ג - משנה ו
<B>אֶחָד רָץ וְאֶחָד מְהַלֵּךְ וְכוּ'.</B> מַתְנִיתִין חֲסוּרֵי מִחַסְּרָא וְהָכִי קָתָנֵי, אֶחָד רָץ וְאֶחָד מְהַלֵּךְ בְּעַרְבֵי שַׁבָּתוֹת וְיָמִים טוֹבִים {כא}, אוֹ שֶׁהָיוּ שְׁנֵיהֶם רָצִים בִּשְׁאָר יְמוֹת הַשָּׁנָה, שְׁנֵיהֶם פְּטוּרִים. דִּבְעַרְבֵי שַׁבָּתוֹת וְיָמִים טוֹבִים מִי שֶׁרָץ רָץ בִּרְשׁוּת, שֶׁהוֹלֵךְ לִדְבַר מִצְוָה לְהָכִין לְצָרְכֵי שַׁבָּת וְיוֹם טוֹב {כב}, וּמִשּׁוּם הָכִי פָּטוּר. וּבִשְׁאָר יְמוֹת הַשָּׁנָה כְּשֶׁשְּׁנֵיהֶם רָצִים, הוֹאִיל וּשְׁנֵיהֶם מְשַׁנִּים, שְׁנֵיהֶם פְּטוּרִים: 

~ פרק ג - משנה ז
<B>הַמְבַקֵּעַ.</B> עֵצִים: <B>וְהִזִּיק בִּרְשׁוּת הַיָּחִיד.</B> שֶׁל אֲחֵרִים: <B>בִּרְשׁוּת הַיָּחִיד.</B> שֶׁלּוֹ: <B>וְהִזִּיק בִּרְשׁוּת הַיָּחִיד אַחֵר.</B> שֶׁל אֲחֵרִים: <B>חַיָּב.</B> וְאַף עַל גַּב דְּבִרְשׁוּתֵיהּ קָעֲבֵיד וְלֹא שְׁכִיחֵי רַבִּים שָׁם דְּנֵימָא הֲוָה לֵיהּ לְעַיּוֹנֵי, אֲפִלּוּ הָכִי חַיָּב: 

~ פרק ג - משנה ח
<B>בַּמּוֹתָר חֲצִי נֶזֶק.</B> שָׁמִין מַה הֶזֵּקוֹ שֶׁל זֶה יוֹתֵר עַל נִזְקוֹ שֶׁל זֶה, וּבְאוֹתוֹ מוֹתָר מְשַׁלֵּם מִי שֶׁהִזִּיק יוֹתֵר, אֶת הַחֵצִי: <B>מוּעָד בַּתָּם מְשַׁלֵּם בַּמּוֹתָר.</B> כְּלוֹמַר אִם הוּא הִזִּיק אֶת הַתָּם יוֹתֵר מִמַּה שֶּׁהִזִּיקוֹ תָּם {כח}: <B>אָדָם בְּתָם מְשַׁלֵּם בַּמּוֹתָר נֶזֶק שָׁלֵם.</B> דְּאָדָם מוּעָד לְעוֹלָם: <B>וְתָם בְּאָדָם מְשַׁלֵּם בַּמּוֹתָר חֲצִי נֶזֶק.</B> דִּכְתִיב (שְׁמוֹת כא) אוֹ בֵּן יִגַּח אוֹ בַּת יִגַּח כַּמִּשְׁפָּט הַזֶּה יֵעָשֶׂה לוֹ, כְּמִשְׁפַּט שׁוֹר בְּשׁוֹר כָּךְ מִשְׁפַּט שׁוֹר בְּאָדָם, מַה שּׁוֹר בְּשׁוֹר תָּם מְשַׁלֵּם חֲצִי נֶזֶק וּמוּעָד מְשַׁלֵּם נֶזֶק שָׁלֵם, אַף שׁוֹר בְּאָדָם תָּם מְשַׁלֵּם חֲצִי נֶזֶק וּמוּעָד מְשַׁלֵּם נֶזֶק שָׁלֵם: <B>רַבִּי עֲקִיבָא אוֹמֵר אַף תָּם שֶׁחָבַל בְּאָדָם מְשַׁלֵּם בַּמּוֹתָר נֶזֶק שָׁלֵם.</B> דְּדָרֵישׁ כַּמִּשְׁפָּט הַזֶּה, לְדִינָא דִּסְלִיק הַאי קְרָא מִנֵּיהּ, דִּבְשׁוֹר מוּעָד מַיְרֵי. וְהָכִי קָאָמַר קְרָא, כַּמִּשְׁפָּט הַזֶּה שֶׁל שׁוֹר מוּעָד שֶׁמְּשַׁלֵּם נֶזֶק שָׁלֵם, יֵעָשֶׂה לוֹ לְכָל שׁוֹר שֶׁנָּגַח אֶת הָאָדָם וַאֲפִלּוּ הוּא שׁוֹר תָּם. וְאֵין הֲלָכָה כְּרַבִּי עֲקִיבָא: 

~ פרק ג - משנה ט
<B>וְכֵן הֲלָכָה.</B> וַדַּאי כֵּן הֲלָכָה דְּמָנֶה נוֹתֵן לוֹ דְּהַיְנוּ חֲצִי נֶזֶק. אֲבָל אֵין זֶה שׁוֹר הָאָמוּר בַּתּוֹרָה, דְּקִיַּמְתָּ וּמָכְרוּ אֶת הַשּׁוֹר הַחַי וְגוֹ'. וּפְלֻגְתָּא דְּרַבִּי מֵאִיר וְרַבִּי יְהוּדָה הוּא בִּשְׁבַח נְבֵלָה, כְּגוֹן שֶׁבִּשְׁעַת מִיתָה לֹא הָיְתָה שָׁוָה כְּלוּם, וְנִתְיַקְּרָה אַחַר כָּךְ וְהִיא שָׁוָה לְהַאֲכִילָהּ לַכְּלָבִים אוֹ לְמָכְרָהּ לַנָּכְרִי, רַבִּי מֵאִיר סָבַר שְׁבַח נְבֵלָה דְּנִזָּק הָוֵי, וְלֹא שָׁקֵיל בָּהּ מַזִּיק כְּלוּם אֶלָּא נוֹתֵן לוֹ חֲצִי נִזְקוֹ, וְהַיְנוּ דְּקָאָמַר רַבִּי מֵאִיר עַל זֶה נֶאֱמַר וּמָכְרוּ אֶת הַשּׁוֹר הַחַי וְחָצוּ אֶת כַּסְפּוֹ, כְּלוֹמַר שֶׁצָּרִיךְ לִתֵּן לוֹ דְּמֵי חֲצִי נִזְקוֹ מִדְּמֵי שׁוֹר הַחַי וְאֵינוֹ מְנַכֶּה לוֹ כְּלוּם בַּעֲבוּר הַשֶּׁבַח שֶׁהִשְׁבִּיחָה הַנְּבֵלָה. וְרַבִּי יְהוּדָה סָבַר דַּחֲצִי שְׁבַח נְבֵלָה דְּמַזִּיק הָוֵי, וּכְשֶׁבָּא מַזִּיק לְשַׁלֵּם לַנִּזָּק דְּמֵי חֲצִי נִזְקוֹ, מְנַכֶּה לוֹ חֲצִי שֶׁבַח שֶׁהִשְׁבִּיחָה הַנְּבֵלָה מִשְּׁעַת מִיתָה עַד שְׁעַת הַעֲמָדָה בַּדִּין, וְהַיְנוּ דְּקָאָמַר רַבִּי יְהוּדָה לְרַבִּי מֵאִיר קִיַּמְתָּ וּמָכְרוּ אֶת הַשּׁוֹר הַחַי וְלֹא קִיַּמְתָּ וְגַם אֶת הַמֵּת יֶחֱצוּן, שֶׁצָּרִיךְ לַחֲלֹק הַשֶּׁבַח שֶׁהִשְׁבִּיחַ הַמֵּת, וְשָׁקַל לֵיהּ מַזִּיק פַּלְגָּא. וַהֲלָכָה כְּרַבִּי יְהוּדָה: 

~ פרק ג - משנה י
<B>שׁוֹרוֹ שֶׁבִּיֵּשׁ פָּטוּר.</B> דִּכְתִיב אִישׁ בַּעֲמִיתוֹ, וְלֹא שׁוֹר בַּעֲמִיתוֹ. אִי נַמִּי, אֵין הַמְבַיֵּשׁ חַיָּב אֶלָּא כְּשֶׁמְּבַיֵּשׁ בְּכַוָּנָה, וְשׁוֹר לָאו מְכַוֵּן לְבַיֵּשׁ הוּא: <B>שׁוֹרוֹ שֶׁסִּמֵּא אֶת עֵין עַבְדּוֹ פָּטוּר.</B> וְאֵין הָעֶבֶד יוֹצֵא בֶּן חוֹרִין עַל יָדוֹ: <B>וְהוּא שֶׁסִּמֵּא אֶת עֵין עַבְדּוֹ חַיָּב.</B> שֶׁנֶּאֱמַר (שְׁמוֹת כא) לַחָפְשִׁי יְשַׁלְּחֶנּוּ: <B>שׁוֹרוֹ שֶׁחָבַל בְּאָבִיו וּבְאִמּוֹ חַיָּב.</B> בְּתַשְׁלוּמֵי נֶזֶק: <B>וְהוּא שֶׁחָבַל בְּאָבִיו וּבְאִמּוֹ פָּטוּר.</B> מִן הַתַּשְׁלוּמִין. שֶׁאֵין אָדָם מֵת וּמְשַׁלֵּם: <B>שׁוֹרוֹ שֶׁהִדְלִיק אֶת הַגָּדִישׁ בְּשַׁבָּת חַיָּב.</B> חֲצִי נֶזֶק. דִּמְשֻׁנֶּה הוּא {לד}: 

~ פרק ג - משנה יא
<B>בְּסֶלַע לָקָה.</B> מִתְחַכֵּךְ הָיָה בַּסֶּלַע וְלָקָה: <B>הָיוּ שְׁנַיִם רוֹדְפִין אַחַר אֶחָד.</B> שְׁנֵי שְׁוָרִים שֶׁל שְׁנֵי בְּנֵי אָדָם רוֹדְפִים אַחַר שׁוֹר שֶׁל אָדָם אֶחָד: <B>שְׁנֵיהֶם פְּטוּרִים.</B> דְּתַרְוַיְהוּ מַדְּחוּ לֵיהּ: <B>שְׁנֵיהֶם חַיָּבִים.</B> בַּגְּמָרָא מְפָרֵשׁ לְמַתְנִיתִין כְּגוֹן שֶׁשְּׁנֵיהֶם תַּמִּין, שֶׁאֵין הַתָּם מְשַׁלֵּם אֶלָּא מִגּוּפוֹ. וְכִי אִיתְנְהוּ לְתַרְוַיְהוּ קַמָּן מִשְׁתַּלֵּם הַנִּזָּק חֲצִי נִזְקוֹ מִבֵּין שְׁנֵיהֶם {לו}, אֲבָל לֵיתְנְהוּ לְתַרְוַיְהוּ מָצֵי אָמַר לֵיהּ זִיל אַיְתֵי רְאָיָה דְּהַאי תּוֹרָא אַזְּקָךְ וַאֲשַׁלֵּם לָךְ {לז}: <B>גָּדוֹל הִזִּיק.</B> וְיֵשׁ בְּגוּפוֹ שָׁוֶה חֲצִי נֶזֶק: <B>קָטָן הִזִּיק.</B> וּדְמֵי הַקָּטָן תִּקַּח {לח}, וּמוֹתָר חֲצִי נִזְקְךָ תַּפְסִיד: <B>קָטָן הִזִּיק אֶת הַגָּדוֹל.</B> וְאַף עַל פִּי שֶׁחֲצִי נִזְקוֹ שֶׁל גָּדוֹל מְרֻבֶּה, לֹא תִּקַּח אֶלָּא קָטָן שֶׁלִּי, וַחֲצִי נִזְקוֹ שֶׁל קָטָן שֶׁלְּךָ קַח מִן הַגָּדוֹל. וְכָל הָנָךְ הַמּוֹצִיא מֵחֲבֵרוֹ עָלָיו הָרְאָיָה דִּתְנִינַן בְּמַתְנִיתִין, אִם לֹא הֵבִיא רְאָיָה אֵין לוֹ כְּלוּם, וַאֲפִלּוּ דְּמֵי תָּם, וַאֲפִלּוּ קָטָן שֶׁהוֹדָה לוֹ אֵין לוֹ, שֶׁהַטּוֹעֵן אֶת חֲבֵרוֹ חִטִּין וְהוֹדָה לוֹ בִּשְׂעֹרִים פָּטוּר {מ} אַף מִדְּמֵי שְׂעֹרִים. וְאִי תָּפַס הַנִּזָּק {מא} שִׁעוּר מַה שֶּׁהוֹדָה לוֹ הַמַּזִּיק, לֹא מַפְּקִינַן מִנֵּיהּ {מב}: 

^ פרק ד

~ פרק ד - משנה א
<B>שׁוֹר שֶׁנָּגַח אַרְבָּעָה וַחֲמִשָּׁה.</B> וּבְכֻלָּם הָיָה תָּם {א} דְּמִשְׁתַּלֵּם מִגּוּפוֹ: <B>יְשַׁלֵּם.</B> חֲצִי נֶזֶק לָאַחֲרוֹן תְּחִלָּה. בַּגְּמָרָא מוֹקֵי לְמַתְנִיתִין כְּגוֹן שֶׁתְּפָסוֹ נִזָּק לַשּׁוֹר הַמַּזִּיק לִגְבּוֹת מִמֶּנּוּ וְנַעֲשָׂה עָלָיו שׁוֹמֵר שָׂכָר {ב}. וּכְשֶׁיָּצָא מִתַּחַת יָדוֹ וְהִזִּיק, הַנִּזָּק הָרִאשׁוֹן חַיָּב בִּנְזָקָיו, לְפִיכָךְ הָאַחֲרוֹן מִשְׁתַּלֵּם חֲצִי נִזְקוֹ מָשְׁלַם: <B>וְאִם יֶשׁ בּוֹ מוֹתָר יַחֲזִיר לְשֶׁלְּפָנָיו.</B> הָכִי קָאָמַר, אִם יֵשׁ בּוֹ מוֹתָר בִּנְזָקָיו, יַחֲזִיר לְשֶׁלְּפָנָיו. כְּגוֹן שֶׁחֲצִי נִזְקוֹ שֶׁל הָרִאשׁוֹן הָיָה מָנֶה, וַחֲצִי נֶזֶק הָאַחֲרוֹן הָיָה חֲמִשִּׁים, וְהַשּׁוֹר שָׁוֶה מָאתַיִם. מִתְּחִלָּה כְּשֶׁנָּגַח שׁוֹר זֶה שׁוֹרוֹ שֶׁל הַנִּזָּק הָרִאשׁוֹן שֶׁחֲצִי נִזְקוֹ מָנֶה, הָיָה לַנִּזָּק בְּשׁוֹר זֶה מָנֶה, וְלַבְּעָלִים מָנֶה. וּכְשֶׁתְּפָסוֹ הַנִּזָּק וְנָגַח תַּחַת יָדוֹ, אֵין לַבְּעָלִים לְהַפְסִיד מָנֶה שֶׁהָיָה לָהֶם בּוֹ, שֶׁהֲרֵי לֹא הָיְתָה שְׁמִירָתוֹ עֲלֵיהֶן אֶלָּא עַל הַנִּזָּק שֶׁתְּפָסוֹ. וּכְשֶׁהִזִּיק לַשֵּׁנִי וְהָיָה חֲצִי נִזְקוֹ חֲמִשִּׁים, אִבֵּד הַנִּזָּק הָרִאשׁוֹן מִן הַמָּנֶה שֶׁלּוֹ חֲמִשִּׁים וְנוֹתֵן לָזֶה הַנִּזָּק הַשֵּׁנִי, וְהַמּוֹתָר עַד הַמָּנֶה חוֹזֵר לוֹ. וְהַבְּעָלִים נוֹטְלִים הַמָּנֶה שֶׁלָּהֶם: <B>רַבִּי שִׁמְעוֹן אוֹמֵר וְכוּ'.</B> רַבִּי שִׁמְעוֹן סָבַר שֻׁתְּפֵי נִינְהוּ {ג} הַבְּעָלִים וְהַנִּזָּק בַּשּׁוֹר הַמַּזִּיק, וּשְׁנֵיהֶם מִתְחַיְּבִים בִּנְזָקָיו. כֵּיצַד, שׁוֹר שָׁוֶה מָאתַיִם שֶׁנָּגַח וְכוּ': <B>וְשֶׁלְּפָנָיו.</B> זֶהוּ נִזָּק רִאשׁוֹן. נוֹטֵל חֲמִשִּׁים זוּז, וְהַבְּעָלִים חֲמִשִּׁים זוּז. דְּיֵשׁ לְנִזָּק רִאשׁוֹן בּוֹ הַחֵצִי, הִלְכָּךְ מְשַׁלֵּם חֲצִי תַּשְׁלוּמֵי נִזְקוֹ: <B>חָזַר וְנָגַח שׁוֹר שָׁוֶה מָאתַיִם.</B> הָאַחֲרוֹן נוֹטֵל מָנֶה הַחֵצִי מִכָּל מַה שֶּׁהוּא, דְּמִגּוּפוֹ מִשְׁתַּלֵּם. וְנִמְצָא אוֹתוֹ שֶׁלְּפָנָיו שֶׁהָיָה הַחֵצִי שֶׁלּוֹ, מְשַׁלֵּם מֵחֶלְקוֹ חֲצִי מָנֶה שֶׁנּוֹטֵל הָאַחֲרוֹן: <B>וּשְׁנַיִם הָרִאשׁוֹנִים.</B> נִזָּק רִאשׁוֹן וְהַבְּעָלִים שֶׁהָיָה לָהֶם לְכָל אֶחָד רְבִיעַ, מְשַׁלְּמִין כָּל אֶחָד רְבִיעִית שֶׁל נִזְקוֹ: <B>דִּינָר זָהָב.</B> שֶׁהֵם עֶשְׂרִים וַחֲמִשָּׁה דִּינָרִים שֶׁל כֶּסֶף: 

~ פרק ד - משנה ב
<B>מוּעָד לִקְטַנִּים.</B> לַעֲגָלִים {ו}: <B>אָמְרוּ לִפְנֵי רַבִּי יְהוּדָה.</B> שָׁאֲלוּ תַּלְמִידָיו מִמֶּנּוּ: <B>מוּעָד לְשַׁבָּתוֹת.</B> מִפְּנֵי שֶׁהוּא בָּטֵל מִמְּלָאכָה וְדַעְתּוֹ זָחָה עָלָיו. אִי נַמִּי לְפִי שֶׁרוֹאֶה בְּנֵי אָדָם בְּמַלְבּוּשִׁים נָאִים שֶׁל שַׁבָּת, חֲשׁוּבִים בְּעֵינָיו נָכְרִים וְאֵינוֹ מַכִּירָם: <B>וְאֵינוֹ מוּעָד לְחֹל.</B> מַה דִּינוֹ: <B>מִשֶּׁיַּחֲזֹר בּוֹ שְׁלֹשָׁה יְמֵי שַׁבָּתוֹת.</B> לְאַחַר שֶׁהוּעַד לְשַׁבָּתוֹת הֶעֱבִירוּ לְפָנָיו שְׁוָרִים בְּשָׁלֹשׁ שַׁבָּתוֹת {ט} וְלֹא נָגַח, חָזַר לְתַמּוּתוֹ, וְאִם חָזַר וְנָגַח אֵינוֹ מְשַׁלֵּם אֶלָּא חֲצִי נֶזֶק: 

~ פרק ד - משנה ג
<B>שׁוֹר שֶׁל יִשְׂרָאֵל שֶׁנָּגַח שׁוֹר שֶׁל נָכְרִי פָּטוּר.</B> דִּכְתִיב (חֲבַקּוּק ג) עָמַד וַיְמֹדֶד אֶרֶץ רָאָה וַיַּתֵּר גּוֹיִם, רָאָה שֶׁבַע מִצְוֹת שֶׁנִּצְטַוּוּ בְּנֵי נֹחַ, כֵּיוָן שֶׁלֹּא קִיְּמוּ אוֹתָן, עָמַד וְהִתִּיר מָמוֹנָן לְיִשְׂרָאֵל {יב}. וְאוֹמֵר (דְּבָרִים לג) הוֹפִיעַ מֵהַר פָּארָן, גִּלָּה מָמוֹנָן שֶׁל עוֹבְדֵי כּוֹכָבִים וְהִתִּירָן. מֵהַר פָּארָן, מִשָּׁעָה שֶׁסִּבֵּב וְהֶחְזִיר אֶת הַתּוֹרָה עַל הָעוֹבְדֵי כּוֹכָבִים וְלֹא קִבְּלוּהָ: 

~ פרק ד - משנה ד
<B>וְשֶׁל חֵרֵשׁ שׁוֹטֶה וְקָטָן שֶׁנָּגַח שׁוֹר שֶׁל פִּקֵּחַ פָּטוּר.</B> שֶׁאֵין מַעֲמִידִין אַפּוֹטְרוֹפּוֹס לְתָם לִגְבּוֹת מִגּוּפוֹ, דְּמִטַּלְטְלֵי הוּא, וְאָמְרִינַן בְּפֶרֶק קַמָּא [דַּף יד] שָׁוֶה כֶּסֶף מְלַמֵּד שֶׁאֵין בֵּית דִּין נִזְקָקִים אֶלָּא לִנְכָסִים שֶׁיֵּשׁ לָהֶן אַחֲרָיוּת, וְאוֹקִימְנָא בְּיַתְמֵי {יד}: <B>מַעֲמִידִין לָהֶן אַפּוֹטְרוֹפּוֹס וְכוּ'.</B> אִם הֻחְזְקוּ נַגְּחָנִים, מַעֲמִידִין לָהֶם אַפּוֹטְרוֹפּוֹס, וְלֹא לְשַׁלֵּם חֲצִי נֶזֶק אֶלָּא לְשַׁוְּיֵהּ מוּעָד, דְּכִי הָדַר נָגַח {טז} מְשַׁלֵּם מִן הָעֲלִיָּה וְיִגְבּוּ הַנֶּזֶק מִקַּרְקַע שֶׁל יְתוֹמִים {יז}: <B>חָזַר לְתַמּוּתוֹ.</B> דְּקָסָבַר מוּעָד שֶׁיָּצָא מֵרְשׁוּת בְּעָלָיו וְנִכְנַס לִרְשׁוּת בְּעָלִים אֲחֵרִים חוֹזֵר לְתַמּוּתוֹ. דִּרְשׁוּת מְשֻׁנָּה מְשַׁנָּה אֶת דִּין הַתְרָאָתוֹ {יח}: <B>שׁוֹר הָאִצְטָדִין.</B> שֶׁמְּיֻחָד לִנְגִיחוֹת, וּמְלַמְּדִין אוֹתוֹ לְכָךְ: 

~ פרק ד - משנה ה
<B>מוּעָד מְשַׁלֵּם כֹּפֶר.</B> וְאַף עַל גַּב דִּבְקַמָּא דְּנָגַח קָטְלִינַן לֵיהּ, אַשְׁכְּחִינַן מוּעָד, כְּגוֹן שֶׁהָרַג שְׁלֹשָׁה נָכְרִים. אִי נַמִּי, שֶׁהָרַג שְׁלֹשָׁה יִשְׂרָאֵל {כ} טְרֵפָה, דְּאַטְּרֵפָה לֹא קָטְלִינַן לֵיהּ, דְּגַבְרָא קְטִילָא קָטֵיל. אִי נַמִּי, דְּקָטֵיל וַעֲרַק לְאַגְמָא {כא} לְאַחַר שֶׁהֵעִידוּ בּוֹ: <B>וְכֵן בְּבֵן וְכֵן בְּבַת.</B> תִּינוֹק וְתִינוֹקֶת {כג}, חַיָּב עֲלֵיהֶן סְקִילָה וְכֹפֶר כִּגְדוֹלִים: 

~ פרק ד - משנה ו
<B>שׁוֹר שֶׁהָיָה מִתְחַכֵּךְ בְּכֹתֶל וְכוּ'.</B> פָּטוּר מִן הַמִּיתָה. וְאִם הָיָה מוּעָד, כְּגוֹן שֶׁהָיָה מוּעָד לְהִתְחַכֵּךְ בִּכְתָלִים וּלְהַפִּילָם עַל בְּנֵי אָדָם, וְנִתְחַכֵּךְ בְּכֹתֶל לַהֲנָאָתוֹ וְהִפִּילוֹ עַל הָאָדָם וָמֵת {כה}, הַשּׁוֹר פָּטוּר מִן הַמִּיתָה, וְהַבְּעָלִים מְשַׁלְּמִים אֶת הַכֹּפֶר. הַשּׁוֹר פָּטוּר מִן הַמִּיתָה, דִּכְתִיב (שְׁמוֹת כא) הַשּׁוֹר יִסָּקֵל וְגַם בְּעָלָיו יוּמַת, כְּמִיתַת הַבְּעָלִים כָּךְ מִיתַת הַשּׁוֹר, מַה בְּעָלִים אֵין חַיָּבִין אִם הָרְגוּ אֶת הַנֶּפֶשׁ עַד שֶׁיַּהַרְגוּ בְּכַוָּנָה, כָּךְ הַשּׁוֹר אֵינוֹ חַיָּב עַד שֶׁיַּהֲרֹג בְּכַוָּנָה. וְהַבְּעָלִים מְשַׁלְּמִים אֶת הַכֹּפֶר, דִּכְתִיב אִם כֹּפֶר, שֶׁהָיָה יָכוֹל לִכְתֹּב כֹּפֶר יוּשַׁת עָלָיו, מַאי אִם כֹּפֶר, לְרַבּוֹת הַהוֹרֵג שֶׁלֹּא בְּכַוָּנָה לְחִיּוּב כֹּפֶר {כו}: 

~ פרק ד - משנה ז
<B>שׁוֹר הַיְתוֹמִים.</B> שֶׁאֵין לָהֶם אַפּוֹטְרוֹפּוֹס: <B>וְשׁוֹר הָאַפּוֹטְרוֹפּוֹס.</B> הַשּׁוֹר שֶׁל יְתוֹמִים הוּא, אֶלָּא שֶׁעַל הָאַפּוֹטְרוֹפּוֹס לְשָׁמְרוֹ: <B>הֲרֵי אֵלּוּ חַיָּבִין.</B> דְּשִׁבְעָה שׁוֹר כְּתוּבִים בַּפָּרָשָׁה בְּנוֹגֵחַ אָדָם. חַד לְגוּפֵיהּ, וְשִׁשָּׁה לְשִׁשָּׁה שְׁוָרִים הַלָּלוּ {כז}: רַבִּי יְהוּדָה אוֹמֵר שׁוֹר הֶקְדֵּשׁ שׁוֹר הַגֵּר שֶׁמֵּת וְאֵין לוֹ יוֹרְשִׁים פְּטוּרִים מִן הַמִּיתָה. אֲפִלּוּ נָגַח וְאַחַר כָּךְ הִקְדִּישׁ, נָגַח וְאַחַר כָּךְ מֵת הַגֵּר, הָיָה פּוֹטֵר רַבִּי יְהוּדָה {כח}. וְאֵין הֲלָכָה כְּרַבִּי יְהוּדָה: 

~ פרק ד - משנה ח
<B>וְאִם שְׁחָטוֹ אָסוּר.</B> בַּאֲכִילָה. דִּכְתִיב (שְׁמוֹת כא) סָקוֹל יִסָּקֵל הַשּׁוֹר וְלֹא יֵאָכֵל אֶת בְּשָׂרוֹ, מִמַּשְׁמַע שֶׁנֶּאֱמַר סָקוֹל יִסָּקֵל הַשּׁוֹר אֵינִי יוֹדֵעַ שֶׁהִיא נְבֵלָה וּנְבֵלָה אֲסוּרָה בַּאֲכִילָה, וּמַה תַּלְמוּד לוֹמַר וְלֹא יֵאָכֵל אֶת בְּשָׂרוֹ, אֶלָּא לוֹמַר לְךָ שֶׁאִם קָדַם וּשְׁחָטוֹ לְאַחַר שֶׁנִּגְמַר דִּינוֹ אָסוּר {ל}: <B>הִקְדִּישׁוֹ בְעָלָיו מֻקְדָּשׁ.</B> וְנָפְקָא מִנַּהּ דְּאִי מִתְהַנֵי מִנֵּיהּ מָעַל: 

~ פרק ד - משנה ט
<B>וְנָעַל בְּפָנָיו כָּרָאוּי.</B> בְּדֶלֶת שֶׁיְּכוֹלָה לַעֲמֹד בְּרוּחַ מְצוּיָה. וְהַיְנוּ שְׁמִירָה פְּחוּתָה: <B>וּמוּעָד פָּטוּר.</B> מִצַּד הַעֲדָאָה שֶׁבּוֹ. אֲבָל צַד תַּמּוּת בִּמְקוֹמָהּ עוֹמֶדֶת. וּמְשַׁלֵּם חֲצִי נֶזֶק {לג} כְּתָם. דִּכְתִיב וְלֹא יִשְׁמְרֶנּוּ גַּבֵּי מוּעָד, הָא שְׁמָרוֹ כָּל דְּהוּ פָּטוּר מִצַּד הַעֲדָאָה: <B>רַבִּי אֱלִיעֶזֶר אוֹמֵר, אֵין לוֹ שְׁמִירָה.</B> לַמּוּעָד אֶלָּא סַכִּין. עַד שֶׁיִּשְׁחֲטֶנּוּ. וְשָׁלֹשׁ מַחֲלֹקוֹת בַּדָּבָר. לְרַבִּי מֵאִיר בִּשְׁמִירָה פְּחוּתָה חַיָּב וּבִמְעֻלָּה פָּטוּר. וּלְרַבִּי יְהוּדָה בִּשְׁמִירָה פְּחוּתָה נַמִּי פָּטוּר מִצַּד הַעֲדָאָה שֶׁבּוֹ, אֲבָל חַיָּב עַל צַד תַּמּוּת שֶׁבּוֹ, עַד שֶׁיִּשְׁמְרֶנּוּ שְׁמִירָה מְעֻלָּה. וּלְרַבִּי אֱלִיעֶזֶר בִּמְעֻלָּה נַמִּי חַיָּב. וַהֲלָכָה כְּרַבִּי יְהוּדָה. וּמִיהוּ לְכַתְּחִלָּה מִצְוָה לִשְׁחֹט שׁוֹר הַמּוּעָד כְּדֵי לְסַלֵּק הַהֶזֵּק: 

^ פרק ה

~ פרק ה - משנה א
<B>שׁוֹר שֶׁנָּגַח אֶת הַפָּרָה.</B> מְעֻבֶּרֶת: <B>וְנִמְצָא עֻבָּרָהּ בְּצִדָּהּ.</B> מֵת: <B>וְאֵין יָדוּעַ אִם עַד שֶׁלֹּא נְגָחָהּ יָלְדָה.</B> וְלֹא מֵת מֵחֲמַת הַנְּגִיחָה: <B>אִם מִשֶּׁנְּגָחָהּ.</B> וּמֵחֲמַת הַנְּגִיחָה הִפִּילָתוֹ: <B>וּרְבִיעַ נֶזֶק לַוָּלָד.</B> דְּתָם חַיָּב חֲצִי נֶזֶק, וְהַאי וָלָד מֻטָּל בְּסָפֵק הוּא, וְחוֹלְקִין. וּמַתְנִיתִין סוּמְכוֹס הִיא דְּאָמַר מָמוֹן הַמֻּטָּל בְּסָפֵק חוֹלְקִין. אֲבָל חֲכָמִים אוֹמְרִים זֶה כְּלָל גָּדוֹל בַּדִּין, הַמּוֹצִיא מֵחֲבֵרוֹ עָלָיו הָרְאָיָה. וַהֲלָכָה כַּחֲכָמִים. וַאֲפִלּוּ נִזָּק אוֹמֵר בָּרִי וּמַזִּיק אוֹמֵר שֶׁמָּא, הַמּוֹצִיא מֵחֲבֵרוֹ עָלָיו הָרְאָיָה {א}: <B>וְכֵן פָּרָה שֶׁנָּגְחָה אֶת הַשּׁוֹר וְכוּ' מְשַׁלֵּם חֲצִי נֶזֶק מִן הַפָּרָה.</B> אִם נִמְצֵאת הַפָּרָה, כְּדִין תָּם שֶׁמְּשַׁלֵּם חֲצִי נֶזֶק מִגּוּפוֹ. וְאִם לֹא נִמְצֵאת הַפָּרָה, מְשַׁלֵּם רְבִיעַ נֶזֶק מִן הַוָּלָד {ג}. שֶׁאִם הָיָה יָדוּעַ שֶׁקֹּדֶם שֶׁיָּלְדָה נָגְחָה הָיָה מְשַׁלֵּם כָּל חֲצִי נֶזֶק מִן הַוָּלָד, שֶׁמְּעֻבֶּרֶת שֶׁנָּגְחָה הִיא וְעֻבָּרָהּ נָגְחוּ. וְאִם לְאַחַר שֶׁיָּלְדָה נָגְחָה לֹא הָיָה מְשַׁלֵּם מִן הַוָּלָד כְּלוּם, שֶׁהֲרֵי הַוָּלָד לֹא נָגַח וְאֵין הַתָּם מְשַׁלֵּם אֶלָּא מִגּוּפוֹ. עַכְשָׁיו שֶׁהוּא בְּסָפֵק, חוֹלְקִים, וּמִן הַחֲצִי נֶזֶק שֶׁיֵּשׁ לוֹ לְשַׁלֵּם מְשַׁלֵּם רְבִיעַ נֶזֶק מִן הַוָּלָד: 

~ פרק ה - משנה ב
<B>וְאִם הֻזְּקָה בָהֶם בַּעַל הַפֵּרוֹת חַיָּב.</B> וְהָנֵי מִלֵּי שֶׁהֻחְלְקָה וְנִכְשְׁלָה בָּהֶן. אֲבָל אִם אָכְלָה מֵהֶן עַד שֶׁמֵּתָה, בַּעַל הַפֵּרוֹת פָּטוּר, דַּהֲוָה לַהּ שֶׁלֹּא תֹּאכַל {ו}: 

~ פרק ה - משנה ג
<B>הָיָה אָבִיו אוֹ בְנוֹ.</B> שֶׁל בַּעַל הַבַּיִת בְּתוֹכוֹ. וְהוּא הַדִּין לִשְׁאָר אֲנָשִׁים, אֶלָּא אוֹרְחָא דְּמִלְּתָא נָקַט: <B>מְשַׁלֵּם אֶת הַכֹּפֶר.</B> וּכְגוֹן שֶׁהָיָה מוּעָד לְהַפִּיל עַצְמוֹ עַל בְּנֵי אָדָם בְּבוֹרוֹת, וְהָאִידְנָא חָזֵי יַרְקָא בַּבּוֹר וְהִפִּיל עַצְמוֹ לַבּוֹר לֶאֱכֹל יַרְקָא וְהָרַג אֶת הָאָדָם {ח}, שֶׁהַשּׁוֹר פָּטוּר מִמִּיתָה הוֹאִיל וְהָרַג שֶׁלֹּא בְּכַוָּנָה, וְהַבְּעָלִים מְשַׁלְּמִין אֶת הַכֹּפֶר, דְּאִתְרַבֵּי כֹּפֶר אֲפִלּוּ שֶׁהָרַג שֶׁלֹּא בְּכַוָּנָה כִּדְאָמְרִינַן לְעֵיל: <B>רַבִּי אוֹמֵר וְכוּ'.</B> וַהֲלָכָה כְּרַבִּי. הִלְכָּךְ אִם הִכְנִיס שׁוֹרוֹ בִּרְשׁוּת בַּעַל הַבַּיִת סְתָם וְלֹא קִבֵּל עָלָיו לִשְׁמֹר, בַּעַל הַבַּיִת פָּטוּר, דְּהָא לֹא קִבֵּל עֲלֵיהּ נְטִירוּתָא. וְהַמַּכְנִיס נַמִּי פָּטוּר, לְפִי שֶׁהִכְנִיס בִּרְשׁוּת {ט}: 

~ פרק ה - משנה ד
<B>שׁוֹר שֶׁהָיָה מִתְכַּוֵּן לַחֲבֵרוֹ וְכוּ'.</B> אַיְדֵי דְּבָעֵי לְמִתְנֵי סֵיפָא אָדָם שֶׁהָיָה מִתְכַּוֵּן לַחֲבֵרוֹ, תָּנָא רֵישָׁא נַמִּי שׁוֹר שֶׁהָיָה מִתְכַּוֵּן לַחֲבֵרוֹ. דַּאֲפִלּוּ הָיָה מִתְכַּוֵּן לָאִשָּׁה, פָּטוּר הַשּׁוֹר מִדְּמֵי וְלָדוֹת, שֶׁאֵין חַיָּב בִּדְמֵי וְלָדוֹת אֶלָּא אָדָם בִּלְבַד {י}: <B>אִם כֵּן מִשֶּׁהָאִשָּׁה יוֹלֶדֶת מַשְׁבַּחַת.</B> אִם כֵּן דְּכָךְ שָׁמִין כִּדְקָאָמַרְתְּ, אִשְׁתָּכַח דְּלֹא יָהֵיב לֵיהּ מִידֵי, שֶׁהֲרֵי מִשֶּׁהָאִשָּׁה יוֹלֶדֶת מַשְׁבַּחַת, שֶׁדָּמֶיהָ פְּחוּתִין לִמָּכֵר קֹדֶם שֶׁתֵּלֵד, שֶׁמְּסֻכֶּנֶת הִיא לָמוּת בְּצַעַר הַלֵּידָה {יג}: <B>הָיְתָה שִׁפְחָה וְנִשְׁתַּחְרְרָה.</B> כְּלוֹמַר הָיְתָה מְשֻׁחְרֶרֶת נְשׂוּאָה לְגֵר {טו} אוֹ לְעֶבֶד מְשֻׁחְרָר, אוֹ גִּיּוֹרֶת נְשׂוּאָה לְאֶחָד מֵהֶן, וּמֵת הַבַּעַל, פָּטוּר. דְּהַמַּחֲזִיק בְּנִכְסֵי הַגֵּר שֶׁמֵּת וְאֵין לוֹ יֹרְשִׁים, זָכָה, וְזֶה קוֹדֵם לִזְכּוֹת בְּמַה שֶּׁבְּיָדוֹ. וְהוּא הַדִּין נַמִּי לְיִשְׂרְאֵלִית הַנְּשׂוּאָה לְגֵר וּמֵת הַגֵּר, דְּפָטוּר, דְּהָא דְּמֵי וְלָדוֹת לַבַּעַל. אֶלָּא מִשּׁוּם דִּסְתָם מְשֻׁחְרֶרֶת וְגִיּוֹרֶת נְשׂוּאוֹת לְגֵר וְלִמְשֻׁחְרָר, לְהָכִי נָקַט שִׁפְחָה וְגִיּוֹרֶת: 

~ פרק ה - משנה ה
<B>בִּרְשׁוּת הַיָּחִיד וּפְתָחוֹ לִרְשׁוּת הַיָּחִיד אַחֶרֶת.</B> אַף עַל גַּב דְּאֵין כָּאן צַד רְשׁוּת הָרַבִּים, חַיָּב. וּבִלְבַד אִם הִפְקִיר רְשׁוּתוֹ, אוֹתָהּ שֶׁפִּי הַבּוֹר לְתוֹכָהּ: <B>אֶחָד הַחוֹפֵר בּוֹר.</B> הוּא עָשׂוּי עָגֹל: <B>שִׁיחַ.</B> אָרֹךְ וְקָצָר: <B>מְעָרָה.</B> מְרֻבַּעַת וּמְכֻסָּה בְּקֵרוּי, אֶלָּא שֶׁיֵּשׁ לָהּ פֶּה {כא}: <B>חֲרִיצִין.</B> רְחָבִים וּמְרֻבָּעִים כִּמְעָרָה, אֶלָּא שֶׁאֵינָן מְקֹרִין: <B>נְעִיצִין.</B> קְצָרִין מִלְּמַטָּה וּרְחָבִים מִלְּמַעְלָה: <B>מַה בּוֹר שֶׁיֶּשׁ בּוֹ כְדֵי לְהָמִית עֲשָׂרָה טְפָחִים.</B> דִּסְתָם בּוֹר הוּא גָּבוֹהַּ עֲשָׂרָה טְפָחִים {כב}: 

~ פרק ה - משנה ו
<B>הַשֵּׁנִי חַיָּב.</B> וְהוּא שֶׁמָּסַר לוֹ רִאשׁוֹן לַשֵּׁנִי כְּשֶׁהָלַךְ כִּסּוּי {כה} הַבּוֹר לְכַסּוֹתוֹ וְלֹא כִּסָּהוּ הַשֵּׁנִי: <B>כִּסָּהוּ כָרָאוּי וְנָפַל לְתוֹכוֹ.</B> כְּגוֹן שֶׁהִתְלִיעַ הַכִּסּוּי {כז}: <B>נָפַל לְפָנָיו מִקּוֹל הַכְּרִיָּה חַיָּב.</B> שֶׁהָיָה חוֹפֵר בַּבּוֹר {כט} וְשָׁמַע הַשּׁוֹר קוֹל פַּטִּישׁ וְנִבְעַת וְנָפַל בַּבּוֹר וָמֵת, חַיָּב. וְאַף עַל גַּב דְּכֵיוָן דְּמִשּׁוּם גְּרָמָא דְּקוֹל הַכְּרִיָּה נָפַל הֲוָה לָן לְמֵימַר דְּאִסְתַּלַּק חִיּוּבָא דְּבוֹר מִנֵּיהּ וְרַמְיָא אַפְּשִׁיעוּתָא דְּקוֹל הַכְּרִיָּה וְהַהוּא גְּרָמָא בְּעָלְמָא וּפָטוּר, אֲפִלּוּ הָכִי חַיָּב, הוֹאִיל וּבְתוֹךְ הַבּוֹר נִמְצָא הַנֶּזֶק {ל}: <B>לְאַחֲרָיו מִקּוֹל הַכְּרִיָּה פָּטוּר.</B> אִם נִכְשַׁל הַשּׁוֹר מִקּוֹל הַכְּרִיָּה עַל שְׂפַת הַבּוֹר וְנָפַל לְאַחֲרָיו חוּץ לַבּוֹר וָמֵת, פָּטוּר. שֶׁהֲרֵי לֹא נִמְצָא הַנֶּזֶק בַּבּוֹר, וְקוֹל הַכְּרִיָּה גְּרָמָא בְּעָלְמָא הוּא וּפָטוּר: <B>וְנִשְׁתַּבְּרוּ, וְנִתְקָרְעוּ.</B> בִּכְלֵי שׁוֹר שַׁיָּךְ שְׁבִירָה, הָעֹל וְהַמַּחֲרֵשָׁה. בִּכְלֵי חֲמוֹר שַׁיָּךְ קְרִיעָה, חֲבִילַת בְּגָדִים וּמַרְדַּעַת שֶׁעַל גַּבָּיו: <B>וּפָטוּר עַל הַכֵּלִים.</B> דִּכְתִיב (שְׁמוֹת כא) וְנָפַל שָׁמָּה שׁוֹר אוֹ חֲמוֹר, שׁוֹר וְלֹא אָדָם, חֲמוֹר וְלֹא כֵּלִים {לא}: <B>שׁוֹר חֵרֵשׁ שׁוֹטֶה וְקָטָן חַיָּב.</B> שׁוֹר שֶׁהוּא חֵרֵשׁ וְשֶׁהוּא שׁוֹטֶה וְשֶׁהוּא קָטָן, חַיָּב עָלָיו אִם נָפַל לַבּוֹר. אֲבָל שׁוֹר שֶׁהוּא פִּקֵּחַ אֵינוֹ חַיָּב עָלָיו, דְּאִיבָּעֵי לֵיהּ לְעַיּוֹנֵי וּמֵיזָל {לב}: 

~ פרק ה - משנה ז
<B>אֶחָד שׁוֹר וְאֶחָד כָּל בְּהֵמָה לִנְפִילַת הַבּוֹר.</B> דִּכְתִיב (שְׁמוֹת כא) כֶּסֶף יָשִׁיב לִבְעָלָיו, לְכָל מִידֵי דְּאִית לֵיהּ בְּעָלִים: <B>וּלְהַפְרָשַׁת הַר סִינַי.</B> דִּכְתִיב (שָׁם יט) אִם בְּהֵמָה אִם אִישׁ לֹא יִחְיֶה, וְחַיָּה בִּכְלַל בְּהֵמָה. אִם, לְרַבּוֹת אֶת הָעוֹפוֹת: <B>וּלְתַשְׁלוּמֵי כֶפֶל.</B> דִּכְתִיב (שָׁם כב) עַל כָּל דְּבַר פֶּשַׁע, כָּל מִידֵי דְּבַר פְּשִׁיעָה הוּא: <B>וְלַהֲשָׁבַת אֲבֵדָה.</B> לְכָל אֲבֵדַת אָחִיךָ (דְּבָרִים כב): <B>לִפְרִיקָה.</B> עֲזֹב תַּעֲזֹב עִמּוֹ (שְׁמוֹת כג). אַף עַל גַּב דִּכְתִיב (שָׁם) חֲמוֹר שׂוֹנַאֲךָ, כָּל בְּהֵמָה בִּכְלָל, דְּיָלְפִינַן חֲמוֹר חֲמוֹר מִשַּׁבָּת שֶׁנֶּאֱמַר בּוֹ (דְּבָרִים ה) שׁוֹרְךָ וַחֲמוֹרְךָ וְכָל בְּהֶמְתֶּךָ {לד}: <B>לַחֲסִימָה.</B> לֹא תַּחְסֹם שׁוֹר בְּדִישׁוֹ (שָׁם כה), יָלְפִינַן שׁוֹר שׁוֹר מִשַּׁבָּת: <B>לְכִלְאַיִם.</B> דְּהַרְבָּעָה, אַף עַל גַּב דִּכְתִיב (וַיִּקְרָא יט) בְּהֶמְתְּךָ לֹא תַּרְבִּיעַ כִּלְאַיִם, הָוֵי נַמִּי חַיָּה וָעוֹף בִּכְלָל, דְּיָלְפִינַן בְּהֵמָה בְּהֵמָה מִשַּׁבָּת. וְכֵן לְעִנְיַן כִּלְאַיִם דְּהַנְהָגָה דְּלֹא תַּחֲרֹשׁ בְּשׁוֹר וּבַחֲמוֹר יַחְדָּו (דְּבָרִים כב) יָלְפִינַן שׁוֹר שׁוֹר מִשַּׁבָּת, דְּהוּא הַדִּין לְכָל שְׁנֵי מִינִים שֶׁל בְּהֵמָה חַיָּה וָעוֹף. וּמִיהוּ לְעִנְיַן פְּסַק הַהֲלָכָה מִן הַתּוֹרָה אֵינוֹ חַיָּב אֶלָּא כְּשֶׁחוֹרֵשׁ וּמַנְהִיג בִּשְׁנֵי מִינִים שֶׁאֶחָד טָמֵא וְאֶחָד טָהוֹר, דּוּמְיָא דְּשׁוֹר וַחֲמוֹר, אֶלָּא שֶׁאָסְרוּ חֲכָמִים כָּל שְׁנֵי מִינִים, בֵּין שֶׁשְּׁנֵיהֶם טְמֵאִים בֵּין שֶׁשְּׁנֵיהֶם טְהוֹרִים: <B>וּלְשַׁבָּת.</B> דִּכְתִיב שׁוֹרְךָ וַחֲמוֹרְךָ וְכָל בְּהֶמְתֶּךָ, וְחַיָּה בִּכְלַל בְּהֵמָה. וְכָל, רִבּוּיָא הוּא, לְרַבּוֹת עוֹפוֹת: <B>שֶׁדִּבֵּר הַכָּתוּב בַּהֹוֶה.</B> בְּדָבָר הָרָגִיל לִהְיוֹת: 

^ פרק ו

~ פרק ו - משנה א
<B>הַכּוֹנֵס.</B> פָּטוּר. דְּהָא נְטָרָהּ וּמַאי הָוֵי לֵיהּ לְמֶעֱבַד: <B>הוֹצִיאוּהָ לִסְטִים.</B> אַף עַל גַּב דְּלֹא הוֹצִיאוּהָ מַמָּשׁ אֶלָּא שֶׁעָמְדוּ בְּפָנֶיהָ עַד שֶׁיָּצְאָה, הָוֵי כְּאִלּוּ הוֹצִיאוּהָ בְּיָדַיִם וְחַיָּבִים: 

~ פרק ו - משנה ב
<B>הִנִּיחָהּ בַּחַמָּה.</B> מְצַעֲרָה לַהּ שִׁמְשָׁא וְלֹא סַגִּי לַהּ בִּנְעִילָה כָּרָאוּי שֶׁהִיא בְּדֶלֶת שֶׁיְּכוֹלָה לַעֲמֹד בְּרוּחַ מְצוּיָה בִּלְבַד: <B>נִכְנָס הָרוֹעֶה תַּחְתָּיו.</B> וְלֹא אָמְרִינַן בִּכְהַאי גַּוְנָא שׁוֹמֵר שֶׁמָּסַר לְשׁוֹמֵר חַיָּב, שֶׁדֶּרֶךְ הָרוֹעֶה הַגָּדוֹל לִמְסֹר לָרוֹעֶה הַקָּטָן שֶׁתַּחְתָּיו {ה}, וּלְפִיכָךְ הָרוֹעֶה שֶׁתַּחְתָּיו חַיָּב: <B>נָפְלָה לְגִנָּה.</B> וּכְגוֹן שֶׁהֻחְלְקָה וְנָפְלָה בְּאֹנֶס. אֲבָל דָּחוּ אוֹתָהּ חַבְרוֹתֶיהָ וְהִפִּילוּהָ, מְשַׁלֵּם מַה שֶּׁהִזִּיקָה, דְּאִיהוּ פָּשַׁע בָּהּ, דַּהֲוֵי לֵיהּ לַעֲבְרִינְהוּ חֲדָא חֲדָא {ז}: <B>מַה שֶּׁנֶּהֱנֵית.</B> לְפִי הֲנָאָתָהּ וְלֹא לְפִי הֶזֵּקָהּ: <B>שָׁמִין בֵּית סְאָה בְּאוֹתָהּ שָׂדֶה.</B> אֵין שָׁמִין אֶת הָעֲרוּגָה לְבַדָּהּ, מִפְּנֵי שֶׁמַּפְסִיד מַזִּיק, שֶׁשָּׁמִין אוֹתָהּ בְּכָל שָׁוְיָהּ, וְרַחְמָנָא אָמַר וּבִעֵר בִּשְׂדֵה אַחֵר, וְדָרְשִׁינַן מְלַמֵּד שֶׁשָּׁמִין אוֹתָהּ עַל גַּב שָׂדֶה אַחֶרֶת {ח}. אֶלָּא שֶׁשָּׁמִין בֵּית סְאָה בְּאוֹתָהּ שָׂדֶה כַּמָּה הָיְתָה שָׁוָה קֹדֶם שֶׁנֶּאֶכְלָה מִמֶּנָּה הָעֲרוּגָה הַזֹּאת, וְכַמָּה הִיא שָׁוָה עַכְשָׁיו, וְהַשְׁתָּא לֹא מְשַׁלֵּם כֻּלְּהוּ דָּמֶיהָ, דְּמִי שֶׁלּוֹקֵחַ בֵּית סְאָה כְּשֶׁהִיא בִּתְבוּאָתָהּ אֵינוֹ מְזַלְזֵל בָּהּ בִּשְׁבִיל הֶפְסֵד עֲרוּגָה אַחַת כִּי אִם דָּבָר מֻעָט {ט}: <B>רַבִּי שִׁמְעוֹן אוֹמֵר אָכְלָה פֵּרוֹת גְּמוּרִים.</B> שֶׁכְּבָר בָּשְׁלוּ כָּל צָרְכָּן, מְשַׁלֶּמֶת כָּל הַהֶזֵּק. וְהֵיכָא שָׁיְמִינַן אַגַּב שָׂדֶה, הֵיכָא דַּעֲדַיִן לֹא נִגְמְרוּ. וַהֲלָכָה כְּרַבִּי שִׁמְעוֹן: 

~ פרק ו - משנה ג
<B>וְאִם הִגְדִּישׁ בִּרְשׁוּת בַּעַל הַשָּׂדֶה חַיָּב.</B> בַּגְּמָרָא מוֹקֵי לַהּ בְּבִקְעָה {יב}, שֶׁרְגִילִין כֻּלָּן לַעֲשׂוֹת בְּגֹרֶן אֶחָד, זֶה גְּדִישׁוֹ וְזֶה גְּדִישׁוֹ, וּמְמַנִּין שׁוֹמֵר. וְכֵיוָן שֶׁאָמַר הַשּׁוֹמֵר עַיֵּל וּגְדֹשׁ, הָוֵי כְּאִלּוּ אָמַר עַיֵּל וְאֶנְטַר לָךְ. אֲבָל בִּשְׁאָר בְּנֵי אָדָם, אֲפִלּוּ הִגְדִּישׁ בִּרְשׁוּת אֵין בַּעַל הַשָּׂדֶה חַיָּב, עַד דִּמְקַבֵּל עָלֶיהָ נְטִירוּתָא: 

~ פרק ו - משנה ד
<B>בָּא אַחֵר וְלִבָּה.</B> נָפַח בָּאֵשׁ וְהֶעֱלָה שַׁלְהֶבֶת, כְּמוֹ בְּלַבַּת אֵשׁ (שְׁמוֹת ג). וְאִית סְפָרִים דְּגָרְסֵי נִבָּה, מִגִּזְרַת נִיב שְׂפָתַיִם (יְשַׁעְיָה נז), כְּשֶׁאָדָם מְדַבֵּר מְנַעֲנֵעַ בִּשְׂפָתָיו וְרוּחַ יוֹצֵא: <B>אוֹ עָפָר.</B> שֶׁלִּחֲכָה נִירוֹ וְנִתְקַלְקֵל: <B>אוֹ דֶּרֶךְ הָרַבִּים.</B> שֵׁשׁ עֶשְׂרֵה אַמָּה, כְּדִגְלֵי הַמִּדְבָּר: <B>רַבִּי שִׁמְעוֹן אוֹמֵר הַכֹּל לְפִי הַדְּלֵקָה.</B> לְפִי גֹּבַהּ הַדְּלֵקָה וְגֹדֶל שִׁעוּרָהּ. שֶׁכְּשֶׁהָאֵשׁ גְּדוֹלָה קוֹפֶצֶת לְמֵרָחוֹק. וַהֲלָכָה כְּרַבִּי שִׁמְעוֹן: 

~ פרק ו - משנה ה
<B>הַמַּדְלִיק אֶת הַגָּדִישׁ.</B> שֶׁהִדְלִיק בְּתוֹךְ שֶׁלּוֹ וְהָלְכָה וְאָכְלָה בְּתוֹךְ שֶׁל חֲבֵרוֹ: <B>רַבִּי יְהוּדָה אוֹמֵר יְשַׁלֵּם כָּל מַה שֶּׁבְּתוֹכוֹ.</B> דְּרַבִּי יְהוּדָה מְחַיֵּב עַל נִזְקֵי טָמוּן בָּאֵשׁ, דְּלֵית לֵיהּ דְּרָשָׁא דְּאוֹ הַקָּמָה מַה קָּמָה גְּלוּיָה אַף כָּל גָּלוּי: <B>וַחֲכָמִים אוֹמְרִים אֵינוֹ מְשַׁלֵּם אֶלָּא גָּדִישׁ וְכוּ'.</B> דְּאִית לְהוּ דְּרָשָׁא דְּאוֹ הַקָּמָה, וּפָטְרֵי עַל נִזְקֵי טָמוּן בָּאֵשׁ. אֶלָּא שֶׁמְּשַׁעֲרִין מְקוֹם הַכֵּלִים כְּאִלּוּ הוּא גָּדִישׁ, וּמְשַׁלֵּם גָּדִישׁ כְּשִׁעוּר גּוּפָן שֶׁל כֵּלִים. וּמִדְּקָאָמְרֵי סֵיפָא וּמוֹדִים חֲכָמִים לְרַבִּי יְהוּדָה בְּמַדְלִיק אֶת הַבִּירָה שֶׁהוּא מְשַׁלֵּם כָּל מַה שֶּׁבְּתוֹכָהּ, מוּכָח בַּגְּמָרָא שֶׁנֶּחְלְקוּ רַבִּי יְהוּדָה וַחֲכָמִים גַּם בְּמַדְלִיק בְּתוֹךְ שֶׁל חֲבֵרוֹ, שֶׁרַבִּי יְהוּדָה סָבַר כְּשֶׁהִדְלִיק בְּשֶׁל חֲבֵרוֹ מְשַׁלֵּם כָּל מַה שֶּׁבְּתוֹכוֹ וַאֲפִלּוּ אַרְנָקִי {כג}. וְרַבָּנָן סָבְרֵי כֵּלִים שֶׁדַּרְכָּן לְהַטְמִין בַּגָּדִישׁ כְּגוֹן מוֹרִיגִין וּכְלֵי בָּקָר הוּא דִּמְשַׁלֵּם, כֵּלִים שֶׁאֵין דַּרְכָּן לְהַטְמִין בַּגָּדִישׁ לֹא מְשַׁלֵּם. וַהֲלָכָה כַּחֲכָמִים: <B>הָיָה גְּדִי כָּפוּת לוֹ חַיָּב.</B> דְּבַעֲלֵי חַיִּים נַמִּי אִתְרַבּוּ מֵאוֹ הַקָּמָה. וּמִשּׁוּם דְּקָם לֵיהּ בִּדְרַבָּה מִנֵּיהּ לֵיכָּא לְמִפְטְרֵיהּ, דְּאֵינוֹ חַיָּב מִיתָה עַל הָעֶבֶד, הוֹאִיל וְאֵינוֹ כָּפוּת הָיָה לוֹ לִבְרֹחַ, וּפָטוּר עָלָיו מִמִּיתָה וּמִן הַתַּשְׁלוּמִין. אֲבָל אִם הָיָה עֶבֶד כָּפוּת לוֹ, פָּטוּר אֲפִלּוּ עַל הַגְּדִי וְעַל הַגָּדִישׁ, דְּחַיָּב מִיתָה עַל הָעֶבֶד {כו} וְקָם לֵיהּ בִּדְרַבָּה מִנֵּיהּ. וּבִגְדִי לֹא שָׁנֵי לָן בֵּין כָּפוּת לְאֵינוֹ כָּפוּת. וְאַיְדֵי דְּנָקַט בְּעֶבֶד נָקַט בִּגְדִי: <B>בְּמַדְלִיק אֶת הַבִּירָה.</B> דְּמַדְלִיק בְּתוֹךְ שֶׁל חֲבֵרוֹ הוּא, וְהָוֵי כִּמְאַבֵּד בַּיָּדַיִם. וַאֲפִלּוּ הָכִי טַעֲמָא מִשּׁוּם דְּדֶרֶךְ בְּנֵי אָדָם לְהַנִּיחַ כֵּלִים בַּבָּתִּים. אֲבָל בְּגָדִישׁ דְּאֵין דֶּרֶךְ בְּנֵי אָדָם לְהַנִּיחַ אֶלָּא כְּגוֹן מוֹרִיגִין וּכְלֵי בָּקָר, אַף עַל גַּב דְּאַדְלִיק לְתוֹךְ שֶׁל חֲבֵרוֹ, אֵינוֹ מְשַׁלֵּם אַלִּיבָּא דַּחֲכָמִים אֶלָּא דְּבָרִים שֶׁדַּרְכָּן לְהַטְמִין בַּגָּדִישׁ: 

~ פרק ו - משנה ו
<B>גֵּץ.</B> נִיצוֹץ שֶׁל אֵשׁ: <B>רַבִּי יְהוּדָה אוֹמֵר בְּנֵר חֲנֻכָּה פָּטוּר.</B> כֵּיוָן דִּבְמִצְוָה קָא עָסֵיק. וְאֵין הֲלָכָה כְּרַבִּי יְהוּדָה: 

^ פרק ז

~ פרק ז - משנה א
<B>מְרֻבָּה.</B> בְּדָבָר שֶׁיֵּשׁ בּוֹ רוּחַ חַיִּים וּבְדָבָר שֶׁאֵין בּוֹ רוּחַ חַיִּים. דִּכְתִיב (שְׁמוֹת כב) עַל שֶׂה עַל שַׂלְמָה עַל כָּל אֲבֵדָה וְגוֹ' יְשַׁלֵּם שְׁנַיִם {א}: <B>אֵין הַגּוֹנֵב אַחַר הַגַּנָּב וְכוּ'.</B> דִּכְתִיב (שָׁם) וְגֻנַּב מִבֵּית הָאִישׁ, וְלֹא מִבֵּית הַגַּנָּב: 

~ פרק ז - משנה ב
<B>גָּנַב עַל פִּי שְׁנַיִם.</B> כְּלוֹמַר שְׁנַיִם מְעִידִין אוֹתוֹ שֶׁגָּנַב: <B>גָּנַב וּמָכַר בְּשַׁבָּת.</B> אֲבָל טָבַח שֶׁהוּא עָנוּשׁ סְקִילָה, קָם לֵיהּ בִּדְרַבָּה מִנֵּיהּ: <B>וְטָבַח בְּיוֹם הַכִּפּוּרִים.</B> שֶׁאֵין זְדוֹנוֹ אֶלָּא כָּרֵת. וּכְגוֹן דְּלֹא אַתְּרוּ בֵּיהּ וְלֹא לָקֵי, דְּקָיְמָא לָן כָּל חַיָּבֵי מַלְקִיּוֹת שׁוֹגְגִים חַיָּבִים בְּתַשְׁלוּמִין. אֲבָל חַיָּבֵי מִיתוֹת בֵּית דִּין, אֲפִלּוּ שׁוֹגְגִים, פְּטוּרִים מִן הַתַּשְׁלוּמִין: <B>וְטָבַח וּמָכַר וְאַחַר כָּךְ מֵת אָבִיו.</B> אֲבָל מֵת אָבִיו וְאַחַר כָּךְ טָבַח, תָּנָא סֵיפָא דְּפָטוּר, דְּשֶׁלּוֹ הוּא טוֹבֵחַ וְשֶׁלּוֹ הוּא מוֹכֵר, שֶׁהֲרֵי יָרַשׁ אֶת אָבִיו {ד}: <B>בִּשְׁנֵי אֵלּוּ.</B> בִּטְרֵפָה וּבְחֻלִּין בָּעֲזָרָה. דְּקָסָבַר רַבִּי שִׁמְעוֹן שְׁחִיטָה שֶׁאֵינָהּ רְאוּיָה לָאו שְׁמָהּ שְׁחִיטָה {ו}. אֲבָל לִרְפוּאָה וְלִכְלָבִים, שְׁחִיטָה רְאוּיָה הִיא, דְּאִי בָּעֵי מָצֵי אָכֵיל מִנַּהּ: 

~ פרק ז - משנה ג
<B>הָאַחֲרוֹנִים מְשַׁלְּמִים שְׁלֹשָׁה.</B> לְשׁוֹר. וּכְגוֹן שֶׁהוּזְמוּ אַחֲרוֹנִים תְּחִלָּה. דְּאִי עֵדֵי גְּנֵבָה הוּזְמוּ תְּחִלָּה, בָּטְלָה לָהּ עֵדוּת טְבִיחָה, דְּדִלְמָא בְּעָלִים מְכָרוּהוּ לוֹ, וְכִי מִתַּזְּמֵי אַמַּאי מְשַׁלְּמֵי: <B>בָּטְלָה עֵדוּת שְׁנִיָּה.</B> וְהוּא מְשַׁלֵּם כֶּפֶל מִשּׁוּם עֵדוּת רִאשׁוֹנִים. וְהֵן פְּטוּרִין, דְּאֵין עֵדִים מְשַׁלְּמִין מָמוֹן עַד שֶׁיּוּזְמוּ שְׁנֵיהֶם: <B>בָּטְלָה כָּל הָעֵדוּת.</B> וְהוּא פָּטוּר וְהֵם פְּטוּרִים. וַאֲפִלּוּ חָזְרוּ וְהוּזְמוּ אַחֲרוֹנִים אַחַר כָּךְ, אֵין מְשַׁלְּמִין, שֶׁהֲרֵי בָּטְלָה עֵדוּתָן כְּבָר וְהֻכְחֲשׁוּ, כֵּיוָן דְּלֹא גָּנַב לֹא טָבַח, וְאַהָכִי לֹא מִחַיְּבוּ {ח} אֶלָּא אַעִמָּנוּ הֱיִיתֶם שֶׁהוּסְרָה גּוּפָה שֶׁל עֵדוּת. וְכָל שֶׁכֵּן אִם הוּזְמוּ שְׁנַיִם הָרִאשׁוֹנִים תְּחִלָּה, שֶׁעֵדוּת שְׁנִיָּה בָּטְלָה. אֶלָּא שֶׁבִּזְמַן שֶׁלֹּא הוּזְמוּ אֶלָּא אֶחָד, בָּטְלוּ שְׁנֵיהֶם. אֲבָל כְּשֶׁהוּזְמוּ שְׁנֵיהֶם, לֹא בָּטְלָה עֵדוּת רִאשׁוֹנָה אֶלָּא מְשַׁלְּמִין כֶּפֶל: 

~ פרק ז - משנה ד
<B>עַל פִּי עֵד אֶחָד.</B> אַף עַל גַּב דְּמִלְּתָא דִּפְשִׁיטָא הִיא דְּאֵין מְשַׁלֵּם אַרְבָּעָה וַחֲמִשָּׁה עַל פִּי עֵד אֶחָד, הָא קָמַשְׁמַע לָן דְּעַל פִּי עַצְמוֹ דּוּמְיָא דְּעַל פִּי עֵד אֶחָד, מָה עֵד אֶחָד אִי אָתֵי עֵד אֶחָד בָּתַר הָכִי מִצְטָרֵף בַּהֲדֵיהּ וּמִחַיַּב, עַל פִּי עַצְמוֹ נַמִּי אִי אָתוּ עֵדִים בָּתַר הוֹדָאָתוֹ מְחַיְּבֵי לֵיהּ, דְּמוֹדֶה בִּקְנָס וְאַחַר כָּךְ בָּאוּ עֵדִים חַיָּב. וְהָנֵי מִלֵּי בְּאוֹמֵר לֹא גָּנַבְתִּי, וּבָאוּ עֵדִים שֶׁגָּנַב, וְחָזַר וְאָמַר טָבַחְתִּי וּמָכַרְתִּי, וּבָאוּ עֵדִים אַחַר כָּךְ שֶׁטָּבַח וּמָכַר, חַיָּב, שֶׁהֲרֵי כְּשֶׁאוֹמֵר טָבַחְתִּי וּמָכַרְתִּי אֵינוֹ מְחַיֵּב עַצְמוֹ בִּכְלוּם, שֶׁיּוֹדֵעַ הוּא שֶׁמּוֹדֶה בִּקְנָס פָּטוּר, וְאֵין כָּאן הוֹדָאָה שֶׁל כְּלוּם. אֲבָל בְּאָמַר גָּנַבְתִּי וּבָאוּ עֵדִים שֶׁגָּנַב, פָּטוּר. דְּחִיֵּב עַצְמוֹ לְשַׁלֵּם קֶרֶן מִיהָא בְּהוֹדָאָתוֹ, הִלְכָּךְ הוֹדָאָה גְּמוּרָה הִיא וּפָטוּר מִכֶּפֶל, אַף עַל פִּי שֶׁאַחַר כָּךְ בָּאוּ עֵדִים: <B>וּמֵת אָבִיו.</B> וְהוּא יוֹרְשׁוֹ, וְלֹא הַוְיָא טְבִיחָה כֻּלָּהּ {ט} בְּאִסּוּרָא: <B>גָּנַב וְהִקְדִּישׁ.</B> כִּי קָא טָבַח דְּהֶקְדֵּשׁ קָא טָבַח וְלֹא דִּבְעָלִים: <B>רַבִּי שִׁמְעוֹן אוֹמֵר קָדָשִׁים שֶׁחַיָּב בְּאַחֲרָיוּתָם וְכוּ'.</B> רַבִּי שִׁמְעוֹן לָאו אַמִּלְּתֵיהּ דְּתַנָּא קַמָּא קָאֵי וְלֹא פָּלֵיג עֲלֵיהּ בְּגָנַב וְהִקְדִּישׁ וְאַחַר כָּךְ טָבַח וּמָכַר. אֶלָּא שַׁמְעִינְהוּ רַבִּי שִׁמְעוֹן לְרַבָּנָן בְּדוּכְתָּא אַחֲרִיתִי דְּאָמְרֵי הַגּוֹנֵב הֶקְדֵּשׁ מִבֵּית בְּעָלִים פָּטוּר, דִּכְתִיב (שְׁמוֹת כב) וְגֻנַּב מִבֵּית הָאִישׁ, וְלֹא מִבֵּית הֶקְדֵּשׁ, וַעֲלַהּ קָאֵי רַבִּי שִׁמְעוֹן וְאוֹמֵר קָדָשִׁים שֶׁחַיָּב בְּאַחֲרָיוּתָן חַיָּב, דְּקָרִינַן בֵּיהּ וְגֻנַּב מִבֵּית הָאִישׁ, דְּכֵיוָן דְּהַבַּעַל חַיָּב בְּאַחֲרָיוּתָם כִּי קָא טָבַח דְּמָרֵיהּ קָא טָבַח. וּבְקָדָשִׁים שֶׁחַיָּב בְּאַחֲרָיוּתָן נַמִּי לֹא מְחַיֵּב רַבִּי שִׁמְעוֹן תַּשְׁלוּמֵי אַרְבָּעָה וַחֲמִשָּׁה אֶלָּא כְּשֶׁשְּׁחָטָן תְּמִימִים בִּפְנִים לְשֵׁם בְּעָלִים אֶלָּא שֶׁנִּשְׁפַּךְ הַדָּם {יא}, אוֹ שֶׁשְּׁחָטָן בַּעֲלֵי מוּמִין {יב} בַּחוּץ. וְאַף עַל פִּי שֶׁלֹּא נִפְדּוּ, סָבַר כָּל הָעוֹמֵד לִפָּדוֹת כְּפָדוּי דָּמֵי וְהַוְיָא שְׁחִיטָה רְאוּיָה. אֲבָל אִם שְׁחָטָן תְּמִימִים בַּחוּץ {יג} הַוְיָא שְׁחִיטָה שֶׁאֵינָהּ רְאוּיָה. וְשָׁמְעִינַן לֵיהּ לְרַבִּי שִׁמְעוֹן דְּאָמַר שְׁחִיטָה שֶׁאֵינָהּ רְאוּיָה לָאו שְׁמָהּ שְׁחִיטָה וְאֵינוֹ חַיָּב עָלֶיהָ תַּשְׁלוּמֵי אַרְבָּעָה וַחֲמִשָּׁה. וְאֵין הֲלָכָה כְּרַבִּי שִׁמְעוֹן: 

~ פרק ז - משנה ה
<B>מְכָרוֹ חוּץ מֵאֶחָד מִמֵּאָה שֶׁבּוֹ.</B> גַּנָּב שֶׁמָּכַר כָּל הַשּׁוֹר חוּץ מִדָּבָר מֻעָט שֶׁבּוֹ, מִן הַדְּבָרִים הַנִּתָּרִים עִמּוֹ בַּשְּׁחִיטָה, פָּטוּר, דִּכְתִיב (שְׁמוֹת כא) וּטְבָחוֹ אוֹ מְכָרוֹ, עַד שֶׁיִּמְכֹּר כָּל הַדְּבָרִים הַנִּתָּרִים בַּטְּבִיחָה. לַאֲפוֹקֵי שֶׁאִם הִשְׁאִיר גִּזּוֹתֶיהָ אוֹ קַרְנֶיהָ, דְּלֹא הָוֵי שִׁיּוּר, וְלֹא מִפְטַר בְּהָכִי: <B>הַנּוֹחֵר.</B> קוֹרְעוֹ מִנְּחִירָיו עַד לִבּוֹ: <B>וְהַמְעַקֵּר.</B> עוֹקֵר סִימָנִים, פָּטוּר. וַאֲפִלּוּ לְרַבָּנָן דְּאָמְרֵי שְׁחִיטָה שֶׁאֵינָהּ רְאוּיָה שְׁמָהּ שְׁחִיטָה, דְּהָא לָאו שְׁחִיטָה הִיא כְּלָל: 

~ פרק ז - משנה ו
<B>הָיָה מוֹשְׁכוֹ וְיוֹצֵא.</B> פָּטוּר מִכֶּפֶל {יח}: <B>הִגְבִּיהוֹ.</B> אֲפִלּוּ בִּרְשׁוּת בְּעָלִים. שֶׁהֲרֵי הַגְבָּהָה קוֹנָה בְּכָל מָקוֹם: <B>נְתָנוֹ.</B> גַּנָּב לַכֹּהֵן, בְּחָמֵשׁ סְלָעִים שֶׁל פִּדְיוֹן בְּנוֹ: <B>הָיָה מוֹשְׁכוֹ.</B> הַכֹּהֵן אוֹ בַּעַל חוֹב אוֹ הַשּׁוֹמֵר. וּמֵת בִּרְשׁוּת בְּעָלִים: <B>פָּטוּר.</B> הַגַּנָּב מִכְּלוּם: 

~ פרק ז - משנה ז
<B>אֵין מְגַדְּלִין בְּהֵמָה דַּקָּה בְּאֶרֶץ יִשְׂרָאֵל.</B> מִשּׁוּם יִשּׁוּב אֶרֶץ יִשְׂרָאֵל, שֶׁמַּפְסִידִין אֶת הַזְּרָעִים {כ}: <B>אֲבָל מְגַדְּלִין בְּסוּרְיָא.</B> אֲרָצוֹת שֶׁכָּבַשׁ דָּוִד. דְּלָאו שְׁמֵיהּ כִּבּוּשׁ, וְלֹא חָיְשִׁינַן בָּהּ לְיִשּׁוּב. וְאִם יַפְסִידוּ שְׂדוֹת אֲחֵרִים, יְשַׁלְּמֶנָּה: <B>אֵין מְגַדְּלִין תַּרְנְגוֹלִים בִּירוּשָׁלַיִם מִפְּנֵי הַקָּדָשִׁים.</B> שֶׁאוֹכְלִין שָׁם. וְדֶרֶךְ תַּרְנְגוֹלִים לְנַקֵּר בָּאַשְׁפָּה, וְשֶׁמָּא יָבִיאוּ עֶצֶם [כִּשְׂעֹרָה] מִן הַשֶּׁרֶץ וִיטַמְּאוּ אֶת הַקָּדָשִׁים: <B>וְלֹא יְגַדְּלוּ כֹּהֲנִים תַּרְנְגוֹלִים בְּכָל אֶרֶץ יִשְׂרָאֵל: מִפְּנֵי הַטָּהֳרוֹת.</B> שֶׁהַכֹּהֲנִים אוֹכְלִים תְּרוּמָה וּצְרִיכִים לְשָׁמְרָהּ בְּטָהֳרָה: <B>חֲזִירִים.</B> מְפָרֵשׁ טַעֲמָא בַּגְּמָרָא, כְּשֶׁצָּרוּ מַלְכֵי חַשְׁמוֹנַאי זֶה עַל זֶה הָיוּ רְגִילִים בְּכָל יוֹם שֶׁהָיוּ אֵלּוּ שֶׁבַּחוּץ מַעֲלִים לָהֶם תְּמִידִים לְאֵלּוּ שֶׁבִּפְנִים. יוֹם אֶחָד הֶעֱלוּ לָהֶם חֲזִיר, כֵּיוָן שֶׁהִגִּיעַ לַחֲצִי חוֹמָה נָעַץ צִפָּרְנָיו בַּחוֹמָה וְנִזְדַּעְזְעָה אֶרֶץ יִשְׂרָאֵל אַרְבַּע מֵאוֹת פַּרְסָה עַל אַרְבַּע מֵאוֹת פַּרְסָה. בְּאוֹתָהּ שָׁעָה אָמְרוּ אָרוּר הַמְגַדֵּל חֲזִירִים {כב}: <B>אֶת הַכֶּלֶב.</B> מִפְּנֵי שֶׁנּוֹשֵׁךְ וּמְנַבֵּחַ וּמַפֶּלֶת אִשָּׁה מִיִּרְאָתוֹ: <B>נִשְׁבִּים.</B> פַּחִים {כה}. שֶׁלֹּא יִלָּכְדוּ בָּהֶם יוֹנֵי בְּנֵי הַיִּשּׁוּב: <B>שְׁלֹשִׁים רִיס.</B> אַרְבָּעָה מִילִין: 

^ פרק ח

~ פרק ח - משנה א
<B>הַחוֹבֵל.</B> וְכַמָּה הוּא יָפֶה. שֶׁאִם הָיָה צָרִיךְ הָיָה מוֹכֵר עַצְמוֹ בְּעֶבֶד עִבְרִי, וְזֶה שֶׁהִזִּיקוֹ הִפְסִידוֹ מָמוֹן זֶה: <B>כַּיּוֹצֵא בָזֶה.</B> לְפִי מַה שֶּׁהוּא מְעֻנָּג רַב צַעֲרוֹ וּכְאֵבוֹ: <B>צְמָחִין.</B> אֲבַעְבּוּעוֹת לְבָנוֹת: <B>שֶׁבֶת.</B> כָּל יְמֵי הַחֹלִי רוֹאִין אוֹתוֹ כְּאִלּוּ הוּא שׁוֹמֵר קִשּׁוּאִין וְנוֹתֵן שְׂכִירוּתוֹ שֶׁל כָּל יוֹם, שֶׁהֲרֵי אֵין רָאוּי לִמְלָאכָה אַחֶרֶת {ו} אֲפִלּוּ בְּלֹא חֹלִי, שֶׁהֲרֵי נִקְטַע יָדוֹ וְרַגְלוֹ וְהוּא כְּבָר נָתַן לוֹ דְּמֵיהֶן: <B>הַכֹּל לְפִי הַמְבַיֵּשׁ.</B> אָדָם קַל שֶׁבִּיֵּשׁ בָּשְׁתּוֹ מְרֻבָּה: <B>וְהַמִּתְבַּיֵּשׁ.</B> לְפִי חֲשִׁיבוּתוֹ בָּשְׁתּוֹ מְרֻבָּה. וְכֻלְּהוּ חֲמִשָּׁה דְּבָרִים מִקְּרָא נָפְקֵי. נֶזֶק, דִּכְתִיב (שְׁמוֹת כא) עַיִן תַּחַת עַיִן, וְאֵין לוֹמַר עַיִן מַמָּשׁ, דִּכְתִיב (בְּמִדְבָּר לה) וְלֹא תִּקְּחוּ כֹּפֶר לְנֶפֶשׁ רוֹצֵחַ, לְנֶפֶשׁ רוֹצֵחַ אִי אַתָּה לוֹקֵחַ כֹּפֶר אֲבָל אַתָּה לוֹקֵחַ כֹּפֶר לְרָאשֵׁי אֵבָרִים {ז}, שֶׁאִם סִמֵּא אֶת עֵין חֲבֵרוֹ נוֹתֵן לוֹ דְּמֵי עֵינוֹ, וְהַיְנוּ עַיִן תַּחַת עַיִן. צַעַר, נָפְקָא לָן מִפֶּצַע תַּחַת פָּצַע (שְׁמוֹת כא), דִּקְרָא יְתֵרָא הוּא לְחַיֵּב עַל הַצַּעַר וַאֲפִלּוּ בְּמָקוֹם נֶזֶק, דְּלָא תֵימָא הֲרֵי קָנָה יָדוֹ וְיֵשׁ עָלָיו לְחָתְכָהּ, אֶלָּא אוֹמְרִים הָיָה עָלָיו לְחָתְכָהּ בְּסַם וְזֶה חֲתָכָהּ בְּבַרְזֶל וְצִעֲרוֹ, לְפִיכָךְ מְשַׁלֵּם אֶת הַצַּעַר. רִפּוּי וְשֶׁבֶת, רַק שִׁבְתּוֹ יִתֵּן וְרַפֹּא יְרַפֵּא (שָׁם). וְדַוְקָא כְּשֶׁהַחֹלִי בָּא מֵחֲמַת מַכָּה {ח}. אֲבָל אִם פָּשַׁע הַחוֹלֶה בְּעַצְמוֹ וְעָבַר עַל דִּבְרֵי הָרוֹפֵא {ט}, שׁוּב אֵין הַמַּזִּיק חַיָּב בַּשֶּׁבֶת וְרִפּוּי שֶׁצְּרִיכִין מֵחֲמַת פְּשִׁיעוּתָא. בֹּשֶׁת, דִּכְתִיב (דְּבָרִים כה) וְקַצֹּתָה אֶת כַּפָּהּ, מָמוֹן {י}. וְדִין תּוֹרָה שֶׁאֵין יְכוֹלִים לָדוּן בְּשׁוּם דִּין שֶׁבָּעוֹלָם אֶלָּא דַּיָּנִים הַסְּמוּכִים בְּאֶרֶץ יִשְׂרָאֵל, דִּכְתִיב (שְׁמוֹת כב) עַד הָאֱלֹהִים יָבֹא דְּבַר שְׁנֵיהֶם, וְאֵין נִקְרָאִים אֱלֹהִים אֶלָּא דַּיָּנִים הַסְּמוּכִים בְּאֶרֶץ יִשְׂרָאֵל. אֶלָּא שֶׁבְּהַלְוָאוֹת וּמִקָּח וּמִמְכָּר וְהַקְנָאוֹת וְהוֹדָאוֹת וּכְפִירוֹת {יא} דָּנִין בָּהֶם בְּחוּצָה לָאָרֶץ כְּאִלּוּ הֵם שְׁלוּחִים שֶׁל בֵּית דִּין שֶׁל אֶרֶץ יִשְׂרָאֵל וּשְׁלִיחוּתַיְהוּ קָעָבְדִינַן. וְזֶה בִּלְבַד בְּדָבָר הַמָּצוּי וְיֵשׁ בּוֹ חֶסְרוֹן כִּיס, וְכֵן בְּהֵמָה שֶׁהִזִּיקָה בְּשֵׁן וָרֶגֶל שֶׁהֵם מוּעָדִים {יב}, אוֹ שֶׁהִזִּיק אָדָם בִּבְהֵמָה. אֲבָל בְּהֵמָה שֶׁהִזִּיקָה אָדָם, אוֹ אָדָם בְּאָדָם, אֵין דָּנִין אוֹתוֹ בְּחוּץ לָאָרֶץ כְּלָל, אֶלָּא מְנַדִּין אֶת הַחוֹבֵל אוֹ אֶת הַמַּזִּיק עַד שֶׁיַּעֲלֶה עִם בַּעַל דִּינוֹ לְאֶרֶץ יִשְׂרָאֵל אוֹ שֶׁיִּתֵּן דֶּרֶךְ פְּשָׁרָה קָרוֹב לְמַה שֶּׁנִּרְאֶה בְּעֵינֵי הַדַּיָּן, אֲבָל דָּבָר קָצוּב אֵין פּוֹסְקִים עָלָיו. וְכֵן הַדִּין בְּכָל הַקְּנָסוֹת הַכְּתוּבוֹת בַּתּוֹרָה וּבְכֻלָּהּ תַּלְמוּדָא, אֵין גּוֹבִין אוֹתָן דַּיָּנֵי חוּצָה לָאָרֶץ, אֶלָּא שֶׁמְּנַדִּין מִי שֶׁנִּתְחַיֵּב בָּהֶן כְּמוֹ שֶׁבֵּאַרְנוּ: 

~ פרק ח - משנה ב
<B>וְשׁוֹר אֵינוֹ מְשַׁלֵּם אֶלָּא נֶזֶק.</B> דִּכְתִיב (וַיִּקְרָא כד) אִישׁ בַּעֲמִיתוֹ, וְלֹא שׁוֹר בַּעֲמִיתוֹ {טז}: <B>וּפָטוּר מִדְּמֵי וְלָדוֹת.</B> דִּכְתִיב (שְׁמוֹת כא) כִּי יִנָּצוּ אֲנָשִׁים, אֲנָשִׁים וְלֹא שְׁוָרִים: 

~ פרק ח - משנה ג
<B>וְהַחוֹבֵל בַּחֲבֵרוֹ בְּיוֹם הַכִּפּוּרִים חַיָּב.</B> וְאַף עַל גַּב דִּבְכָל הַתּוֹרָה כֻּלָּהּ הָעוֹבֵר עֲבֵרָה שֶׁחַיָּב עָלֶיהָ מַלְקוֹת וְתַשְׁלוּמִין לוֹקֶה וְאֵינוֹ מְשַׁלֵּם, הָכָא מְשַׁלֵּם וְאֵינוֹ לוֹקֶה, דִּבְפֵרוּשׁ רִבְּתָה תּוֹרָה חוֹבֵל בַּחֲבֵרוֹ לְתַשְׁלוּמִין וְלֹא לְמַלְקוֹת, מִדִּכְתִיב (דְּבָרִים יט) יָד בְּיָד, דְּהַיְנוּ מָמוֹן, מִכְּדִי כְּתִיב (וַיִּקְרָא כד) כַּאֲשֶׁר עָשָׂה כֵן יֵעָשֶׂה לוֹ, יָד בְּיָד לָמָּה לִי {יח}, אֶלָּא לְהָבִיא חוֹבֵל בַּחֲבֵרוֹ בְּיוֹם הַכִּפּוּרִים, שֶׁמְּשַׁלֵּם וְאֵינוֹ לוֹקֶה: <B>רַבִּי יְהוּדָה אוֹמֵר אֵין לָעֲבָדִים בֹּשֶׁת.</B> דִּכְתִיב (דְּבָרִים כה) כִּי יִנָּצוּ אֲנָשִׁים יַחְדָּו אִישׁ וְאָחִיו {יט}, בְּמִי שֶׁיֵּשׁ לוֹ אַחֲוָה, יָצָא עֶבֶד שֶׁאֵין לוֹ אַחֲוָה {כ}. וְאֵין הֲלָכָה כְּרַבִּי יְהוּדָה: 

~ פרק ח - משנה ד
<B>עֶבֶד וְאִשָּׁה שֶׁחָבְלוּ בַּאֲחֵרִים פְּטוּרִים.</B> שֶׁאֵין לָהֶם בַּמֶּה לְשַׁלֵּם: <B>נִתְגָּרְשָׁה הָאִשָּׁה וְנִשְׁתַּחְרֵר הָעֶבֶד.</B> וְקָנוּ נְכָסִים. חַיָּבִין לְשַׁלֵּם. שֶׁהֲרֵי מִתְּחִלָּה הֵן חַיָּבִין {כא}, אֶלָּא שֶׁאֵין לָהֶם מַה לְּשַׁלֵּם. שֶׁנִּכְסֵי מְלוֹג שֶׁל אִשָּׁה מְשֻׁעְבָּדִים לַבַּעַל לְפֵרוֹת וְלִירֻשָּׁה {כב}: 

~ פרק ח - משנה ה
<B>מִפְּנֵי שֶׁהוּא נִדּוֹן בְּנַפְשׁוֹ.</B> שֶׁאַף עַל פִּי שֶׁהוּא מְקַלְקֵל, מְתַקֵּן הוּא אֵצֶל יִצְרוֹ, שֶׁשָּׁכְכָה חֲמָתוֹ וְנָח רָגְזוֹ בְּכָךְ {כג}: 

~ פרק ח - משנה ו
<B>הַתּוֹקֵעַ לַחֲבֵרוֹ.</B> שֶׁמְּחַבֵּר אֶצְבְּעוֹתָיו בְּפַס יָדוֹ וּמַכֶּה אוֹתוֹ בָּאֶגְרוֹף: <B>נוֹתֵן לוֹ סֶלַע.</B> דְּמֵי בָּשְׁתּוֹ. וְאֵין הֲלָכָה כְּרַבִּי יוֹסֵי שֶׁאוֹמֵר מָנֶה: <B>סְטָרוֹ.</B> שֶׁהִכָּהוּ בְּפַס יָדוֹ עַל לֶחְיוֹ, וְאִיכָּא בֹּשֶׁת טְפֵי: <B>צָרַם.</B> מָשַׁךְ. לָשׁוֹן אַחֵר, פָּגַם: <B>הַכֹּל לְפִי כְּבוֹדוֹ.</B> כָּל אֵלּוּ הַדָּמִים שֶׁהֻזְכְּרוּ בַּמִּשְׁנָה אֵינָם אֶלָּא לִמְכֻבָּד בְּיוֹתֵר. אֲבָל לְאָדָם בָּזוּי פּוֹחֲתִין לוֹ: <B>אָמַר רַבִּי עֲקִיבָא וְכוּ'.</B> רַבִּי עֲקִיבָא פָּלֵיג אַתַּנָּא קַמָּא, וְסָבַר דְּבֵין מְכֻבָּד בֵּין בָּזוּי, כֻּלָּן שָׁוִין לְדִינֵי קְנָסוֹת הַלָּלוּ. וְאֵין הֲלָכָה כְּרַבִּי עֲקִיבָא: <B>וְנָתַן לוֹ זְמָן.</B> וְהָנֵי מִלֵּי לְבֹשֶׁת, דְּלֹא חַסְּרֵיהּ מָמוֹנָא, יָהֲבִינַן זְמַן. אֲבָל לִנְזָקִין, דְּחַסְּרֵיהּ מָמוֹנָא, לֹא יָהֲבִינַן זְמַן {ל}: <B>שְׁמָרָהּ.</B> הִמְתִּין לָהּ עַד שֶׁרָאָה אוֹתָהּ עוֹמֶדֶת עַל פֶּתַח חֲצֵרָהּ: <B>וּבוֹ כְּאִסָּר שֶׁמֶן.</B> שֶׁמֶן קָנוּי בְּאִסָּר: <B>לָזוֹ אֲנִי נוֹתֵן אַרְבַּע מֵאוֹת זוּז.</B> שֶׁעַל כְּאִסָּר שֶׁמֶן זִלְזְלָה בְּעַצְמָהּ לְגַלּוֹת רֹאשָׁהּ וּמַרְאָה הִיא שֶׁאֵינָהּ מַקְפֶּדֶת עַל הַבֹּשֶׁת {לב}: 

~ פרק ח - משנה ז
<B>עַל מְנָת לִפְטֹר חַיָּב.</B> אִם שְׁאָלוֹ חוֹבֵל לַנֶּחְבָּל, עַל מְנָת לִפְטֹר אוֹתִי אַתָּה אוֹמֵר סַמֵּא אֶת עֵינִי, וְהֵשִׁיבוֹ הַנֶּחְבָּל הֵן, אַף עַל פִּי כֵן חַיָּב, שֶׁיֵּשׁ הֵן שֶׁהוּא כְּלָאו, וּבִלְשׁוֹן תְּמִיהָא אָמַר לוֹ הֵן, שֶׁאֵין דֶּרֶךְ בְּנֵי אָדָם לִמְחֹל עַל צַעַר גּוּפָן {מ}. אֲבָל הָאוֹמֵר לַחֲבֵרוֹ שַׁבֵּר אֶת כַּדִּי, וּשְׁאָלוֹ הַמַּזִּיק עַל מְנָת לִפְטֹר אוֹתִי אַתָּה אוֹמֵר, אַף עַל פִּי שֶׁהֱשִׁיבוֹ נִזָּק לָאו, זֶה הַלָּאו הוּא כְּהֵן, וּכְאִלּוּ אָמַר לוֹ וְכִי לֹא אָמַרְתִּי לְךָ עַל מְנָת לִפְטֹר, וּלְפִיכָךְ פָּטוּר, שֶׁכֵּן דֶּרֶךְ בְּנֵי אָדָם לִמְחֹל עַל נִזְקֵי מָמוֹן: 

^ פרק ט

~ פרק ט - משנה א
<B>הַגּוֹזֵל.</B> מְשַׁלֵּם כִּשְׁעַת הַגְּזֵלָה. דְּמֵי עֵצִים וְצֶמֶר. וְאֵין חַיָּב לְהַחְזִיר לוֹ כֵּלִים {ג}, דְּקָנֵי בְּשִׁנּוּי: <B>דְּמֵי רָחֵל הָעוֹמֶדֶת לִגָּזֵז.</B> וְהָעֹדֶף שֶׁשָּׁוֶה יוֹתֵר הַוָּלָד וְהַגִּזָּה, שֶׁלּוֹ הוּא, דִּקְנַנְּהוּ בְּשִׁנּוּי {ה}: <B>זֶה הַכְּלָל.</B> לַאֲתוֹיֵי גָּנַב טָלֶה וְנַעֲשָׂה אַיִל, עֵגֶל וְנַעֲשָׂה שׁוֹר, וּטְבָחוֹ אוֹ מְכָרוֹ, שֶׁהוּא פָּטוּר מִתַּשְׁלוּמֵי אַרְבָּעָה וַחֲמִשָּׁה {ז}, שֶׁכֵּיוָן שֶׁנַּעֲשָׂה שִׁנּוּי בְּיָדוֹ, קְנָאוֹ, וְשֶׁלּוֹ הוּא טוֹבֵחַ וְשֶׁלּוֹ הוּא מוֹכֵר: 

~ פרק ט - משנה ב
<B>בַּעֲבָדִים אוֹמֵר לוֹ הֲרֵי שֶׁלְּךָ לְפָנֶיךָ.</B> דִּכְקַרְקַע דָּמוּ וּבִרְשׁוּתָא דְּמָרַיְהוּ קַיְּמֵי. וַהֲלָכָה כְּרַבִּי מֵאִיר {ח}: <B>מַטְבֵּעַ וְנִסְדַּק.</B> שִׁנּוּי הַנִּכָּר הוּא: <B>פֵּרוֹת וְהִרְקִיבוּ.</B> כְּשֶׁהִרְקִיבוּ מִקְצָתָן [אוֹמֵר לוֹ הֲרֵי שֶׁלְּךָ לְפָנֶיךָ {ט} ]. אֲבָל הִרְקִיבוּ כֻּלָּם, מְשַׁלֵּם כִּשְׁעַת הַגְּזֵלָה: <B>מַטְבֵּעַ וְנִפְסַל.</B> שֶׁאֵינוֹ עוֹבֵר בְּאוֹתָהּ מְדִינָה, אֲבָל עוֹבֵר הוּא בִּמְדִינָה אַחֶרֶת {י}: <B>וְנֶעֶבְדָה בָהּ עֲבֵרָה.</B> שֶׁנִּרְבְּעָה אוֹ נֶעֶבְדָה [לַעֲבוֹדָה זָרָה] שֶׁהִיא פְּסוּלָה לְקָרְבָּן: <B>שֶׁנִּפְסְלָה לַמִּזְבֵּחַ.</B> בְּמוּם שֶׁאֵינוֹ נִכָּר כְּגוֹן בְּדוֹקִין שֶׁבָּעַיִן: 

~ פרק ט - משנה ג
<B>נָתַן לְאֻמָּנִין לְתַקֵּן.</B> נָתַן לָהֶם עֵצִים לַעֲשׂוֹת כְּלִי. וּלְאַחַר שֶׁנַּעֲשָׂה הַכְּלִי קִלְקְלוּהוּ, חַיָּבִים לְשַׁלֵּם דְּמֵי הַכְּלִי וְלֹא דְּמֵי עֵצִים בִּלְבַד {יד}: <B>נָתַן לְחָרָשׁ.</B> הַשְׁתָּא אַשְׁמוֹעִינַן שֶׁאִם נָתַן כְּלִי עָשׂוּי לְאֻמָּן כְּדֵי לְתַקְּנוֹ, וְקִלְקְלוֹ, חַיָּב לְשַׁלֵּם דְּמֵי הַכְּלִי. וְתָנָא סֵיפָא לְגִלּוּיֵי רֵישָׁא, דְּלָא תֵימָא רֵישָׁא מַיְרֵי בִּכְלִי עָשׂוּי: <B>שִׁדָּה.</B> עֲגָלָה שֶׁל עֵץ הָעֲשׂוּיָה לְמֶרְכַּב נָשִׁים: 

~ פרק ט - משנה ד
<B>וְהִקְדִּיחָתוֹ יוֹרָה.</B> שֶׁשְּׂרָפָתוֹ יוֹרָה. שֶׁהִרְתִּיחוֹ יוֹתֵר מִדַּאי: <B>נוֹתֵן לוֹ דְּמֵי צַמְרוֹ.</B> וְהָכָא לֵיכָּא שְׁבָחָא כְּלָל, שֶׁהֲרֵי נִשְׂרַף לְגַמְרֵי, וְלֵיכָּא לְמֵימַר אִם הַשֶּׁבַח יָתֵר: <B>צְבָעוֹ כָאוּר.</B> כְּמוֹ כָּעוּר. שֶׁצְּבָעוֹ בִּפְסֹלֶת שֶׁל צֶבַע. וּמַזִּיק בְּכַוָּנָה הוּא, לְפִיכָךְ יָדוֹ עַל הַתַּחְתּוֹנָה לְדִבְרֵי הַכֹּל: <B>אִם הַשֶּׁבַח.</B> שֶׁהִשְׁבִּיחַ הַצֶּמֶר: <B>יָתֵר עַל הַיְצִיאָה.</B> שֶׁל צֶבַע. נוֹתֵן לוֹ לַצַּבָּע אֶת הַיְצִיאָה וְלֹא שָׂכָר שָׁלֵם {יח}, וּמְקַבֵּל צַמְרוֹ. וּדְמֵי צַמְרוֹ לֹא אָמְרִינַן דְּנֵיתִיב לֵיהּ דְּנִקְנֵי אִיהוּ שְׁבָחָא דְּצֶמֶר, דְּהָא בְּצֶבַע שֶׁהִתְנָה עִמּוֹ צָבַע וְלֵיכָּא שִׁנּוּיָא דְּנִקְנֵי: <B>לִצְבֹּעַ לוֹ אָדֹם וְכוּ'.</B> קַנְיֵהּ בְּשִׁנּוּי. לְרַבִּי מֵאִיר לֹא יָהֵיב אֶלָּא דְּמֵי צַמְרוֹ, אוֹ זֶה יִתֵּן שְׂכָרוֹ מִשָּׁלֵם וְיִקַּח הַצֶּמֶר {יט}: <B>רַבִּי יְהוּדָה אוֹמֵר וְכוּ'.</B> דְּקָנֵיס לֵיהּ לְהַאי דְּשִׁנָּה {כ} לִהְיוֹת יָדוֹ עַל הַתַּחְתּוֹנָה וְלֹא נִתְהַנֵּי מִשְּׁבָחָא, וְאַגְרָא נַמִּי לֹא נִשְׁקֹל אֶלָּא יְצִיאָה. וְאִם יְצִיאָה יְתֵרָה עַל הַשֶּׁבַח, יִתֵּן לוֹ הַשֶּׁבַח שֶׁהִשְׁבִּיחַ. וְאִם יִרְצֶה לָתֵת אֶת שְׂכָרוֹ מִשָּׁלֵם, שֶׁשֶּׁבַח יוֹתֵר עַל הַשָּׂכָר, יִתֵּן שְׂכָרוֹ. וַהֲלָכָה כְּרַבִּי יְהוּדָה: 

~ פרק ט - משנה ה
<B>נִשְׁבַּע לוֹ.</B> עַל שֶׁקֶר, וְהוֹדָה: <B>יוֹלִיכֶנּוּ אַחֲרָיו אֲפִלּוּ לְמָדַי.</B> דְּאֵין לוֹ כַּפָּרָה עַד שֶׁיַּחְזִיר לַנִּגְזָל עַצְמוֹ. דְּגַבֵּי נִשְׁבַּע עַל שֶׁקֶר כְּתִיב (וַיִּקְרָא ה) לַאֲשֶׁר הוּא לוֹ יִתְּנֶנּוּ {כד}: <B>לֹא יִתֵּן לֹא לִבְנוֹ.</B> שֶׁל נִגְזָל {כה}. דְּלֹא הָוֵי הֲשָׁבָה עַד דְּמָטֵי לְיָדֵיהּ: <B>לִשְׁלִיחַ בֵּית דִּין.</B> תַּקָּנָה הוּא דְּעַבוּד רַבָּנָן מִפְּנֵי תַּקָּנַת הַשָּׁבִים, שֶׁלֹּא נְחַיְּבֶנּוּ לָזֶה לְהוֹצִיא מָנֶה בְּהוֹצָאַת הַדֶּרֶךְ {כז}: <B>וְאִם מֵת.</B> הַנִּגְזָל: 

~ פרק ט - משנה ו
<B>חוּץ מִפָּחוֹת מִשָּׁוֶה פְרוּטָה וְכוּ'.</B> וְלֹא חָיְשִׁינַן שֶׁמָּא יִתְיַקֵּר וְיָשׁוּב עַל שָׁוֶה פְּרוּטָה, וַאֲפִלּוּ הַגָּזֵל בְּעֵין אֵינוֹ צָרִיךְ לְהוֹלִיכוֹ אַחֲרָיו: 

~ פרק ט - משנה ז
<B>וְנִשְׁבַּע לוֹ עַל הַחֹמֶשׁ.</B> שְׁבוּעָה שְׁנִיָּה, שֶׁנְּתָנוֹ לוֹ, וְהוֹדָה שֶׁלֹּא נְתָנוֹ: <B>הֲרֵי זֶה מְשַׁלֵּם חֹמֶשׁ עַל חֹמֶשׁ.</B> חֻמְשׁוֹ שֶׁל חֹמֶשׁ, דְּחֹמֶשׁ רִאשׁוֹן נַעֲשֶׂה קֶרֶן: <B>עַד שֶׁיִּתְמַעֵט וְכוּ'.</B> שֶׁאִם חָזַר וְנָתַן לוֹ חֹמֶשׁ רִאשׁוֹן וְנִשְׁבַּע עַל הַשֵּׁנִי וְהוֹדָה, מְשַׁלֵּם חֻמְשׁוֹ וְחֻמְשׁוֹ שֶׁל חֹמֶשׁ שֵׁנִי, וְכֵן לְעוֹלָם. שֶׁנֶּאֱמַר (שָׁם) וַחֲמִשִׁתָיו יוֹסֵף עָלָיו, הַתּוֹרָה רִבְּתָה חֲמִישִׁיּוֹת הַרְבֵּה לְקֶרֶן אֶחָד: <B>תְּשׂוּמֶת יָד.</B> הַלְוָאָה: <B>עָשַׁק אֶת עֲמִיתוֹ.</B> שְׂכַר שָׂכִיר: <B>מְשַׁלֵּם קֶרֶן.</B> דְּאֵין חֹמֶשׁ וְאָשָׁם אֶלָּא אִם כֵּן הוֹדָה. דִּכְתִיב בְּגֶזֶל הַגֵּר בְּפָרָשַׁת נָשֹׂא, וְהִתְוַדָּה: 

~ פרק ט - משנה ח
<B>תַּשְׁלוּמֵי כֶפֶל.</B> וְאִם הוֹדָה מֵעַצְמוֹ אֵינוֹ מְשַׁלֵּם כֶּפֶל, דִּכְתִיב (שְׁמוֹת כב) אֲשֶׁר יַרְשִׁיעוּן אֱלֹהִים, פְּרָט לְמַרְשִׁיעַ אֶת עַצְמוֹ: 

~ פרק ט - משנה ט
<B>הֲרֵי זֶה מְשַׁלֵּם קֶרֶן וָחֹמֶשׁ לְבָנָיו אוֹ לְאֶחָיו.</B> אִם אֵין לוֹ בָּנִים. וְאַף עַל גַּב דְּנָפְלָה יְרֻשָּׁה קַמֵּיהּ דְּהַאִיךְ, בָּעֵי לְמֶעֱבַד הֲשָׁבָה וְאֵין מְעַכֵּב אֶצְלוֹ אֲפִלּוּ כְּנֶגֶד חֶלְקוֹ. דִּכְתִיב (וַיִּקְרָא ה) וְהֵשִׁיב אֶת הַגְּזֵלָה, אֵין לוֹ תַּקָּנָה עַד שֶׁיּוֹצִיא גְּזֵלוֹ מִתַּחַת יָדוֹ. וּבִלְבַד שֶׁתְּהֵא הַגְּזֵלָה בְּעֵין, דְּלֹא קַנְיֵהּ בְּשִׁנּוּי {לו}: <B>אֵין לוֹ.</B> נְכָסִים כָּל כָּךְ שֶׁיָּכוֹל לְוַתֵּר עַל חֶלְקוֹ: <B>אוֹ שֶׁאֵינוֹ רוֹצֶה.</B> לְהַפְסִיד חֶלְקוֹ: <B>לֹוֶה.</B> מֵאֲחֵרִים, וּמַחְזִיר אֶת הַגָּזֵל לְאֶחָיו לְקַיֵּם מִצְוַת הֲשָׁבָה: <B>וּבַעֲלֵי הַחוֹב.</B> שֶׁלָּוָה זֶה הַגַּזְלָן מֵהֶם: <B>בָּאִים וְנִפְרָעִים.</B> מִן הַגְּזֵלָה הַזֹּאת הַחֵלֶק שֶׁיֵּשׁ לַגַּזְלָן בָּהּ. וְאִם אֵין יוֹרֵשׁ לְאָבִיו אֶלָּא הוּא {לז}, נוֹתֵן הוּא עַצְמוֹ הַגְּזֵלָה לְבַעַל חוֹבוֹ בְּפִרְעוֹן הַחוֹב, וְצָרִיךְ לְהוֹדִיעוֹ וְלוֹמַר לוֹ זֶה גָּזַל אַבָּא. אוֹ נוֹתֵן עַל דֶּרֶךְ זֶה לִכְתֻבַּת אִשְׁתּוֹ אוֹ לְקֻפַּת הַצְּדָקָה. וּבְכֻלָּן צָרִיךְ שֶׁיּוֹדִיעַ שֶׁזֶּה גֶּזֶל אָבִיו: 

~ פרק ט - משנה י
<B>וְאִם אֵין לוֹ.</B> מַה יֹּאכַל {מג}, לֹוֶה וְאוֹכֵל. וּבַעֲלֵי חוֹב בָּאִים וְנִפְרָעִים מִן הַיְרֻשָּׁה אֶת חֶלְקוֹ. וְלֹא חֲשִׁיבָא הֲנָאָה מַה שֶּׁפּוֹרֵעַ חוֹבוֹ בְּאוֹתָם מָעוֹת, דְּהָא תְּנַן בִּנְדָרִים [דַּף לג] הַמּוּדָר הֲנָאָה מֵחֲבֵרוֹ פּוֹרֵעַ לוֹ חוֹבוֹ: 

~ פרק ט - משנה יא
<B>שֶׁנֶּאֱמַר וְאִם אֵין לָאִישׁ גֹּאֵל.</B> וְאֵין לְךָ אָדָם בְּיִשְׂרָאֵל שֶׁאֵין לוֹ גּוֹאֲלִים לְמַעְלָה עַד יַעֲקֹב אָבִינוּ אֶלָּא זֶה הַגֵּר שֶׁמֵּת וְאֵין לוֹ יוֹרְשִׁין: <B>וּמֵת.</B> הַגַּזְלָן: <B>הַכֶּסֶף יִנָּתֵן לְבָנָיו.</B> שֶׁל גַּזְלָן. שֶׁכְּבָר זָכָה בָּהֶן מִמִּיתַת הַגֵּר, אֶלָּא דַּהֲשָׁבָה בָּעֵי לְמֶעֱבַד כִּי הֵיכִי דְּתֶהֱוֵי לֵיהּ כַּפָּרָה אַשְּׁבוּעֲתֵיהּ, וְהַשְׁתָּא תּוּ לֵיכָּא כַּפָּרָה כֵּיוָן דְּמִית לֵיהּ: <B>וְהָאָשָׁם יִרְעֶה.</B> כְּדִין אָשָׁם שֶׁמֵּתוּ בְּעָלָיו, דְּקָיְמָא לָן כָּל שֶׁבְּחַטָּאת מֵתָה בְּאָשָׁם רוֹעֶה: <B>עַד שֶׁיִּסְתָּאֵב.</B> עַד שֶׁיִּפֹּל בּוֹ מוּם: <B>וְיִפְּלוּ דָמָיו לִנְדָבָה.</B> לְקֵיץ הַמִּזְבֵּחַ לִקְנוֹת מֵהֶם עוֹלוֹת: 

~ פרק ט - משנה יב
<B>לְאַנְשֵׁי מִשְׁמָר וּמֵת.</B> קֹדֶם שֶׁהֵבִיא קָרְבָּן. אֵין יוֹרְשֵׁי הַגַּזְלָן יְכוֹלִים לְהוֹצִיא מִיַּד הַכֹּהֲנִים, מֵאַחַר שֶׁזָּכוּ בָּהֶן כְּבָר {מו}: <B>נָתַן.</B> הַגַּזְלָן אֶת הַכֶּסֶף לִיהוֹיָרִיב בְּמִשְׁמַרְתּוֹ, וְאַחַר כָּךְ נָתַן הָאָשָׁם לִידַעְיָה בְּמִשְׁמַרְתּוֹ, יָצָא. כְּדִמְפָרֵשׁ וְאָזֵיל, שֶׁהַמֵּבִיא גְּזֵלוֹ עַד שֶׁלֹּא הֵבִיא קָרְבַּן אֲשָׁמוֹ, יָצָא. וְזֶה הַמִּשְׁמָר זָכָה בְּשֶׁלּוֹ, וְזֶה בְּשֶׁלּוֹ. אֲבָל נָתַן אָשָׁם לִיהוֹיָרִיב, שֶׁהֵבִיא אֲשָׁמוֹ תְּחִלָּה, וְאַחַר כָּךְ הֵבִיא גְּזֵלוֹ וְנָתַן לַמִּשְׁמָר שֶׁלְּאַחֲרָיו, אִם הָאָשָׁם קַיָּם, שֶׁלֹּא הִקְרִיבוּהוּ בְּנֵי יְהוֹיָרִיב, יַקְרִיבֻהוּ בְּנֵי יְדַעְיָה וִיהֵא גְּזֵלוֹ וַאֲשָׁמוֹ לִידַעְיָה. וְאִם אֵין אֲשָׁמוֹ קַיָּם, לֹא יָצָא בָּאָשָׁם שֶׁנָּתַן לִיהוֹיָרִיב, כֵּיוָן שֶׁלֹּא נָתַן גְּזֵלוֹ. וְיַחְזֹר וְיָבִיא אָשָׁם אַחֵר: <B>לִיהוֹיָרִיב.</B> הִיא מִשְׁמָרָה רִאשׁוֹנָה שֶׁל עֶשְׂרִים וְאַרְבַּע מִשְׁמְרוֹת כְּהֻנָּה שֶׁבַּמִּקְדָּשׁ. וְשֶׁל יְדַעְיָה אַחֲרֶיהָ: <B>נָתַן הַקֶּרֶן.</B> לַכֹּהֲנִים: <B>אֵין הַחֹמֶשׁ מְעַכֵּב.</B> מִלְּהַקְרִיב אֶת הָאָשָׁם, אִם לֹא נָתַן עֲדַיִן וּלְבַסּוֹף נָתַן {מט}: 

^ פרק י

~ פרק י - משנה א
<B>הַגּוֹזֵל וּמַאֲכִיל.</B> וְהִנִּיחַ לִפְנֵיהֶם. אוֹ שֶׁהִנִּיחַ לִפְנֵיהֶם הַגְּזֵלָה קַיֶּמֶת: <B>פְּטוּרִים מִלְּשַׁלֵּם.</B> אִם אֲכָלוּהָ אַחַר מִיתַת אֲבִיהֶם וְלֵיתָא בְּעֵינָהּ, פְּטוּרִים מִלְּשַׁלֵּם, דְּהָא אִינְהוּ לֹא גָּזוּל מִידֵי, וּמִטַּלְטְלֵי לֹא מִשַּׁעְבְּדֵי לְבַעַל חוֹב. וְאִם לֹא אֲכָלוּהָ וְהִיא בְּעֵינָהּ, חַיָּבִים לְהַחֲזִיר {א}: <B>וְאִם הָיָה דָבָר שֶׁיֶּשׁ בּוֹ אַחֲרָיוּת.</B> כְּלוֹמַר וְאִם הִנִּיחַ לָהֶם אֲבִיהֶם דָּבָר שֶׁיֵּשׁ בּוֹ אַחֲרָיוּת, שֶׁהֵם קַרְקָעוֹת, חַיָּבִים לְשַׁלֵּם אַף עַל פִּי שֶׁאֲכָלוּהָ כְּבָר. הָכִי מִתָּרְצָה מַתְנִיתִין בַּגְּמָרָא. וּלְעִנְיַן פְּסַק הֲלָכָה, הַגּוֹזֵל וּמַאֲכִיל אֶת בָּנָיו, בֵּין שֶׁאָכְלוּ לִפְנֵי יֵאוּשׁ בֵּין שֶׁאָכְלוּ לְאַחַר יֵאוּשׁ, חַיָּבִים לְשַׁלֵּם מִמָּמוֹן שֶׁהִנִּיחַ לָהֶם אֲבִיהֶם, בֵּין מִנְּכָסִים שֶׁיֵּשׁ לָהֶם אַחֲרָיוּת בֵּין מִנְּכָסִים שֶׁאֵין לָהֶם אַחֲרָיוּת {ב}, דְּהָאִידְנָא מִטַּלְטְלִי מִשְׁתַּעְבְּדִי לְבַעַל חוֹב. וְאִם לֹא הִנִּיחַ הַגַּזְלָן כְּלוּם, אִם אָכְלוּ הַבָּנִים הַגְּזֵלָה לִפְנֵי יֵאוּשׁ, חַיָּבִים לְשַׁלֵּם מִשֶּׁלָּהֶם {ג}. וְאִם לְאַחַר יֵאוּשׁ אָכְלוּ, אֵין חַיָּבִים לְשַׁלֵּם מִשֶּׁלָּהֶם אֶלָּא אִם כֵּן {ד} הִנִּיחַ לָהֶם אֲבִיהֶם: <B>אֵין פּוֹרְטִין.</B> אֵין מַחְלִיפִים סְלָעִים בִּפְרוּטוֹת {ה}: <B>מִתֵּבַת הַמּוֹכְסִין.</B> לִטֹּל פְּרוּטוֹת מִתֵּבָתָן שֶׁנּוֹתְנִים בָּהּ מְעוֹת הַמֶּכֶס: <B>וְלֹא מִכִּיס שֶׁל גַּבָּאִים.</B> גַּבַּאי הַמֶּלֶךְ שֶׁגּוֹבֶה כֶּסֶף גֻּלְגֹּלֶת וְאַרְנוֹנָא. לְפִי שֶׁהֵן שֶׁל גָּזֵל. וְדַוְקָא בְּמוֹכֵס נָכְרִי {ז} אוֹ מוֹכֵס יִשְׂרָאֵל שֶׁאֵין לוֹ קִצְבָּה, שֶׁלּוֹקֵחַ כְּמוֹ שֶׁהוּא רוֹצֶה. אֲבָל מוֹכֵס יִשְׂרָאֵל שֶׁהֶעֱמִידוֹ אֲפִלּוּ מֶלֶךְ נָכְרִי וְלוֹקֵחַ דָּבָר קָצוּב בְּחָק הַמַּלְכוּת, אֵינוֹ בְּחֶזְקַת גַּזְלָן, וּפוֹרְטִין מִתֵּבָתוֹ. וְלֹא עוֹד אֶלָּא שֶׁאָסוּר לְהַבְרִיחַ מִן הַמֶּכֶס שֶׁלּוֹ, דְּדִינָא דְּמַלְכוּתָא דִּינָא: <B>מִתּוֹךְ בֵּיתוֹ.</B> שֶׁל מוֹכֵס שֶׁהוּא בְּחֶזְקַת גַּזְלָן: <B>אוֹ מִן הַשּׁוּק.</B> אִם יֵשׁ לוֹ מָעוֹת בְּבֵיתוֹ אוֹ בַּשּׁוּק שֶׁאֵינָם בְּתֵבַת הַמֶּכֶס. וְאִם חַיָּב אָדָם פְּרוּטוֹת לַמּוֹכֵס בַּחֲצִי דִּינָר וְאֵין לוֹ פְּרוּטוֹת. נוֹתֵן לוֹ דִּינָר כֶּסֶף וּמְקַבֵּל מִמֶּנּוּ פְּרוּטוֹת בְּשָׁוֵה חֶצְיוֹ, וְאַף עַל פִּי שֶׁנּוֹתֵן לוֹ מִתֵּבַת הַמֶּכֶס, מִפְּנֵי שֶׁהוּא כְּמַצִּיל מִיָּדוֹ: 

~ פרק י - משנה ב
<B>הֲרֵי אֵלּוּ שֶׁלּוֹ.</B> דְּמִסְתָּמָא נִתְיָאֲשׁוּ הַבְּעָלִים מִיָּד, וּקְנַנְהוּ הַאִיךְ בְּיֵאוּשׁ וְשִׁנּוּי רְשׁוּת {ח}: <B>אִם נִתְיָאֲשׁוּ הַבְּעָלִים.</B> דְּשַׁמְעִינְהוּ דְּאִיַּאֵשׁ, דְּאָמְרֵי וַי לְחֶסְרוֹן כִּיס. אֲבָל סְתָמָא לֹא. וְרֵישָׁא דְּנָטְלוּ לִסְטִים אֶת כְּסוּתוֹ דְּמַשְׁמַע דְּמִסְתָּמָא מִתְיָאֲשׁוּ, מַיְרֵי בְּלִסְטִים יִשְׂרָאֵל, דְּכֵיוָן דְּדַיָּנֵי יִשְׂרָאֵל אָמְרֵי הָבֵא עֵדִים הָבֵא רְאָיָה, מִכִּי נָטְלוּ לוֹ לִסְטִים מִיַּאֵשׁ. וְסֵיפָא בְּלִסְטִים נָכְרִים, שֶׁדַּיָּנֵי נָכְרִים דָּנִין בְּגַאֲוָה וּבִזְרוֹעַ וּבְאֻמְדַּן דַּעַת בְּלֹא עֵדִים וְלֹא רְאָיָה, וְהַנִּגְזָל מֵהֶם לֹא מִיַּאֵשׁ. וּמִשּׁוּם הָכִי אִי שַׁמְעִינְהוּ דְּאִיַּאוּשׁ אִין, אֲבָל סְתָמָא לֹא: <B>נָחִיל שֶׁל דְּבוֹרִים.</B> קִבּוּץ שֶׁנִּקְבָּצִים עִם הַמֶּלֶךְ שֶׁלָּהֶם: <B>לֹא יָקֹץ אֶת שׂוֹכוֹ.</B> נִתְיַשְּׁבוּ דְּבוֹרִים [שֶׁלּוֹ] עַל שׂוֹכַת חֲבֵרוֹ, וְיָרֵא לִטְּלָן אֶחָד אֶחָד, שֶׁלֹּא יִבְרְחוּ, לֹא יָקֹץ אֶת הַשּׂוֹכָה כֻּלָּהּ, וַאֲפִלּוּ עַל מְנָת לִתֵּן אֶת הַדָּמִים: <B>רַבִּי יִשְׁמָעֵאל כוּ'.</B> וְאֵין הֲלָכָה כְּרַבִּי יִשְׁמָעֵאל: 

~ פרק י - משנה ג
<B>הַמַּכִּיר כֵּלָיו וּסְפָרָיו וְכוּ'.</B> מַתְנִיתִין בְּאָדָם שֶׁאֵינוֹ עָשׂוּי לִמְכֹּר כֵּלָיו, דְּכֵיוָן דְּיָצָא לוֹ שֵׁם גְּנֵבָה בָּעִיר, וְאִיכָּא סַהֲדֵי שֶׁאֵלּוּ הַכֵּלִים וְהַסְּפָרִים שֶׁלּוֹ הָיוּ, לֹא חָיְשִׁינַן דִּלְמָא אִיהוּ זַבְּנִינְהוּ: <B>יִשָּׁבַע לוֹקֵחַ כַּמָּה נָתַן וְיִטֹּל.</B> וְיַחְזִיר לוֹ כֵּלָיו. וְלִפְנֵי יֵאוּשׁ קָמַיְרֵי {יב}: 

~ פרק י - משנה ד
<B>אֵין לוֹ אֶלָּא שְׂכָרוֹ.</B> שְׂכַר כְּלִי וּשְׂכַר פְּעֻלָּה {יג}: <B>שָׁטַף נָהָר חֲמוֹרוֹ.</B> צְרִיכָא לְמִתְנֵי תְּרֵי בָּבֵי דְּמַתְנִיתִין. דְּאִי תָּנָא רֵישָׁא הֲוָה אֲמֵינָא הָתָם הוּא דְּכִי פָּרֵישׁ יָהֵיב לֵיהּ דְּמֵי כֻּלָּהּ מִשּׁוּם דְּבַיָּדַיִם קָא פָּסֵיד, שֶׁשָּׁפַךְ אֶת יֵינוֹ בַּיָּדַיִם בִּשְׁבִילוֹ, אֲבָל סֵיפָא דְּמִמֵּילָא, אֵימָא אֵין לוֹ אֶלָּא שְׂכָרוֹ. וְאִי אַשְׁמוֹעִינַן סֵיפָא, הָכָא הוּא דְּבִסְתָמָא אֵין לוֹ אֶלָּא שְׂכָרוֹ מִשּׁוּם דְּמִמֵּילָא, אֲבָל הָתָם דְּבַיָּדַיִם, אֵימָא אֲפִלּוּ בִּסְתָמָא יָהֵיב לֵיהּ דְּמֵי כֻּלָּהּ. צְרִיכָא: 

~ פרק י - משנה ה
<B>נְטָלוּהָ מְסִיקִין.</B> אַנָּסִים גְּזָלוּהָ מִן הַגַּזְלָן. תַּרְגּוּם צְלָצַל, סַקָּאָה. שֶׁהָאַרְבֶּה גַּזְלָן הוּא, שֶׁאוֹכֵל בִּשְׂדוֹת אֲחֵרִים: <B>אִם מַכַּת מְדִינָה הִיא.</B> שֶׁאָנְסוּ קַרְקַע שֶׁל אֲחֵרִים עִם זוֹ: 

~ פרק י - משנה ו
<B>עַל מְנָת לָצֵאת בַּמִּדְבָּר.</B> לֹא שֶׁיֹּאמַר לוֹ בְּפֵרוּשׁ עַל מְנָת שֶׁתֵּצֵא בַּמִּדְבָּר וְתִפְרְעֵנִי, דְּהָא מִלְּתָא דִּפְשִׁיטָא הִיא. אֶלָּא כְּגוֹן שֶׁאָמַר לוֹ חֲבֵרוֹ לֶהֱוֵי הַאי פִּקָּדוֹן גַּבָּךְ, דַּאֲנָא לַמִּדְבָּר נָפֵקְנָא. וַאֲמַר לֵיהּ אִידָךְ וַאֲנָא נַמִּי לַמִּדְבָּר בָּעֵינָא לְמֵפָק, וְהַשְׁתָּא אִי בָּעֵי לְאַהְדּוֹרִינְהוּ בַּמִּדְבָּר מַהֲדַר לְהוּ: 

~ פרק י - משנה ז
<B>הָאוֹמֵר לַחֲבֵרוֹ גְּזַלְתִּיךָ וְכוּ'.</B> וּכְגוֹן שֶׁחֲבֵרוֹ טוֹעֲנוֹ בָּרִי גְּזַלְתַּנִי, וְהוּא אוֹמֵר אֱמֶת, גְּזַלְתִּיךָ, אֲבָל אֵינִי יוֹדֵעַ אִם הֶחֱזַרְתִּי לְךָ, חַיָּב לְשַׁלֵּם. אֲבָל אִם חֲבֵרוֹ טוֹעֵן שֶׁמָּא {כב} גְּזַלְתַּנִי אוֹ הִלְוֵיתִיךָ, וְהוּא אוֹמֵר אֱמֶת גְּזַלְתִּיךָ אוֹ הִלְוֵיתַנִי וְאֵינִי יוֹדֵעַ אִם הֶחֱזַרְתִּי לְךָ, פָּטוּר מִדִּינֵי אָדָם. וְאִם בָּא לָצֵאת יְדֵי שָׁמַיִם, יְשַׁלֵּם לוֹ: <B>אֵינִי יוֹדֵעַ אִם גְּזַלְתִּיךָ וְכוּ' פָּטוּר מִלְּשַׁלֵּם.</B> וּמִיהוּ יִשָּׁבַע שֶׁאֵינוֹ יוֹדֵעַ שֶׁחַיָּב לוֹ, דְּלֹא עָדִיף שֶׁמָּא מִבָּרִי, דְּהָא אִי נַמִּי הֲוָה טָעֵין לֵיהּ אֵין לְךָ בְּיָדִי כְּלוּם, הֲוָה מַשְׁבְּעִינַן לֵיהּ שְׁבוּעַת הֶסֵּת: 

~ פרק י - משנה ח
<B>חַיָּב בְּאַחֲרָיוּתוֹ.</B> דְּמִכִּי גְּנָבָהּ קָם לֵיהּ בִּרְשׁוּתֵיהּ, וַהֲשָׁבָה דַּעֲבַד לָאו הֲשָׁבָה הִיא {כה}: <B>וְאִם לֹא יָדְעוּ בוֹ וְכוּ'.</B> מַתְנִיתִין הָכִי מִתָּרְצָא, חַיָּב בְּאַחֲרָיוּתוֹ בֵּין מָנוּ בֵּין לֹא מָנוּ. אֵימָתַי, בִּזְמַן שֶׁלֹּא יָדְעוּ בּוֹ הַבְּעָלִים בִּגְנֵבָתוֹ וּבַחֲזָרָתוֹ. אֲבָל יָדְעוּ הַבְּעָלִים בִּגְנֵבָתוֹ וּמָנוּ אֶת הַצֹּאן וְהִיא שְׁלֵמָה, פָּטוּר מִלְּשַׁלֵּם. וְהָכִי פֵּרוּשָׁהּ, מֵת אוֹ נִגְנַב הַטָּלֶה לְאַחַר שֶׁהֶחֱזִירוֹ הַגַּנָּב, חַיָּב בְּאַחֲרָיוּתוֹ, בֵּין שֶׁמָּנוּ הַבְּעָלִים הַצֹּאן וְהִיא שְׁלֵמָה בֵּין שֶׁלֹּא מָנוּ הַצֹּאן. אֵימָתַי, בִּזְמַן שֶׁלֹּא יָדְעוּ הַבְּעָלִים בִּגְנֵבַת הַטָּלֶה, שֶׁכָּל צֹאן שֶׁהִיא רְגִילָה לָצֵאת חוּץ, צָרִיךְ לִזָּהֵר בָּהּ בְּיוֹתֵר, וְזוֹ הוֹאִיל וְלֹא יָדְעוּ הַבְּעָלִים בִּגְנֵבָתָהּ וְשֶׁהָיְתָה לְמוּדָה לָצֵאת וְלֹא נִזְהֲרוּ בָּהּ, חַיָּב הַגַּנָּב לְשַׁלֵּם, שֶׁבִּגְרָמָתוֹ נֶאֶבְדָה הַצֹּאן. אֲבָל אִם יָדְעוּ הַבְּעָלִים בִּגְנֵבַת הַטָּלֶה, וְאַחַר כָּךְ מָנוּ הַצֹּאן וְנִמְצֵאת שְׁלֵמָה, שֶׁהֻחְזַר הַטָּלֶה הַגָּנוּב, אִם כֵּן כְּבָר יָדְעוּ שֶׁיֵּשׁ צֹאן אַחַת שֶׁלְּמוּדָה לָצֵאת חוּץ, וְהָיָה לָהֶם לְהִזָּהֵר בָּהּ, וְאִם לֹא נִזְהֲרוּ אִינְהוּ דְּאַפְסוּד, וּפָטוּר הַגַּנָּב מִלְּשַׁלֵּם: 

~ פרק י - משנה ט
<B>אֵין לוֹקְחִין מִן הָרוֹעִים.</B> דְּאִיכָּא לְמֵימַר שֶׁמָּא גָּנְבוּ מִצֹּאנוֹ שֶׁל בַּעַל הַבַּיִת הַמָּסוּר לָהֶם: <B>צֶמֶר בִּיהוּדָה וּפִשְׁתָּן בַּגָּלִיל.</B> מְלֶאכֶת הַנָּשִׁים הִיא, וְהֵן עַצְמָן עוֹשׂוֹת וּמוֹכְרוֹת. וּלְדַעַת בַּעֲלֵיהֶן הוּא: <B>וַעֲגָלִים הָרוֹעִים בַּשָּׁרוֹן.</B> שֵׁם מָקוֹם שֶׁמְּגַדְּלִין בּוֹ עֲגָלִים. וְשֶׁלָּהֶן הֵן {כז}: 

~ פרק י - משנה י
<B>מוֹכִין שֶׁהַכּוֹבֵס מוֹצִיא.</B> מְלַבֵּן הַצֶּמֶר מוֹצִיא מִן הַצֶּמֶר דָּבָר מֻעָט עַל יְדֵי שְׁטִיפָה: <B>הֲרֵי אֵלּוּ שֶׁלּוֹ.</B> שֶׁאֵין הַבַּעַל [הַבַּיִת] מַקְפִּיד. וְאִם הִקְפִּיד לֹא הָוֵי קְפֵידָא: <B>וְשֶׁהַסּוֹרֵק מוֹצִיא.</B> הַסּוֹרֵק אֶת הַצֶּמֶר וְהַמְנַפְּצוֹ {ל}, מַה שֶּׁמּוֹצִיא הָוֵי דָּבָר חָשׁוּב וּרְגִילִים לְהַקְפִּיד: <B>הַכּוֹבֵס נוֹטֵל שְׁלֹשָׁה חוּטִים.</B> דֶּרֶךְ בִּגְדֵי צֶמֶר לְהַנִּיחַ בְּסוֹף אֲרִיגָתָן שְׁלֹשָׁה חוּטִין מִמִּין אַחֵר. וְהַכּוֹבֵס נוֹטְלָן וּמַשְׁוֶה הַבֶּגֶד וּמְיַפֵּהוּ. וְאִם חוּטִין שְׁחוֹרִין הֵם אֲרוּגִים בְּבֶגֶד לָבָן, רַשַּׁאי הַכּוֹבֵס לִטֹּל הַכֹּל, לְפִי שֶׁהַשָּׁחֹר בַּלָּבָן מְגַנֶּה אוֹתוֹ בְּיוֹתֵר: <B>הַחַיָּט שֶׁשִּׁיֵּר מִן הַחוּט כְּדֵי לִתְפֹּר בּוֹ.</B> שֶׁהוּא כִּמְלֹא אֹרֶךְ הַמַּחַט {לב}: <B>וּמַטְלִית שֶׁהִיא שָׁלֹשׁ עַל שָׁלֹשׁ.</B> גָּרְסִינַן. חַיָּט שֶׁהִשְׁוָה אֶת תְּפִירָתוֹ וְקוֹצֵעַ מִמֶּנָּה מַטְלִית קְטַנָּה שָׁלֹשׁ אֶצְבָּעוֹת עַל שָׁלֹשׁ אֶצְבָּעוֹת, חַיָּב לְהַחֲזִיר לְבַעַל הַבֶּגֶד: <B>מַעֲצָד.</B> כְּלִי שֶׁמַּחְלִיק בּוֹ הַנַּגָּר אֶת פְּנֵי הַלּוּחַ. וּשְׁפָאִין שֶׁהוּא מוֹצִיא דַּקִּין הֵן: <B>כַּשִּׁיל.</B> קַרְדֹּם. וּמַפִּיל שְׁפָאִין גַּסִּין: <B>אֵצֶל בַּעַל הַבָּיִת.</B> כִּשְׂכִיר יוֹם {לג}: <B>אַף הַנְּסֹרֶת.</B> דַּק דַּק הַיּוֹצֵא מִתַּחַת הַמַּקְדֵּחַ שֶׁהֵם דַּקִּים מְאֹד, שֶׁל בַּעַל הַבָּיִת: 

