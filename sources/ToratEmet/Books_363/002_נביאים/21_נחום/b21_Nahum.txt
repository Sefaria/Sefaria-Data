&UniqueId=741&LastLevelIndex=2&Comments=&TextSource=J. Alan Groves Center - בתנאי רשיון CC-2.5&GroupId=b21&CosmeticsType==726&ForcedBookName=ללא ניקוד&PutNewLinesAsIs=0&SearchInTitles=0
$ נחום - ללא ניקוד


~ נחום פרק-א

! {א}
משא נינוה ספר חזון נחום האלקשי:
! {ב}
אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו:
! {ג}
יהוה ארך אפים וגדול כח ונקה לא ינקה יהוה בסופה ובשערה דרכו וענן אבק רגליו:
! {ד}
גוער בים ויבשהו וכל הנהרות החריב אמלל בשן וכרמל ופרח לבנון אמלל:
! {ה}
הרים רעשו ממנו והגבעות התמגגו ותשא הארץ מפניו ותבל וכל ישבי בה:
! {ו}
לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו:
! {ז}
טוב יהוה למעוז ביום צרה וידע חסי בו:
! {ח}
ובשטף עבר כלה יעשה מקומה ואיביו ירדף חשך:
! {ט}
מה תחשבון אל יהוה כלה הוא עשה לא תקום פעמים צרה:
! {י}
כי עד סירים סבכים וכסבאם סבואים אכלו כקש יבש מלא:
! {יא}
ממך יצא חשב על יהוה רעה יעץ בליעל: <B>(ס)</B>
! {יב}
כה אמר יהוה אם שלמים וכן רבים וכן נגזו ועבר וענתך לא אענך עוד:
! {יג}
ועתה אשבר מטהו מעליך ומוסרתיך אנתק:
! {יד}
וצוה עליך יהוה לא יזרע משמך עוד מבית אלהיך אכרית פסל ומסכה אשים קברך כי קלות:

~ נחום פרק-ב

! {א}
הנה על ההרים רגלי מבשר משמיע שלום חגי יהודה חגיך שלמי נדריך כי לא יוסיף עוד לעבור בך בליעל כלה נכרת:
! {ב}
עלה מפיץ על פניך נצור מצרה צפה דרך חזק מתנים אמץ כח מאד:
! {ג}
כי שב יהוה את גאון יעקב כגאון ישראל כי בקקום בקקים וזמריהם שחתו:
! {ד}
מגן גבריהו מאדם אנשי חיל מתלעים באש פלדות הרכב ביום הכינו והברשים הרעלו:
! {ה}
בחוצות יתהוללו הרכב ישתקשקון ברחבות מראיהן כלפידם כברקים ירוצצו:
! {ו}
יזכר אדיריו יכשלו בהלכותם ימהרו חומתה והכן הסכך:
! {ז}
שערי הנהרות נפתחו וההיכל נמוג:
! {ח}
והצב גלתה העלתה ואמהתיה מנהגות כקול יונים מתפפת על לבבהן:
! {ט}
ונינוה כברכת מים מימי היא והמה נסים עמדו עמדו ואין מפנה:
! {י}
בזו כסף בזו זהב ואין קצה לתכונה כבד מכל כלי חמדה:
! {יא}
בוקה ומבוקה ומבלקה ולב נמס ופק ברכים וחלחלה בכל מתנים ופני כלם קבצו פארור:
! {יב}
איה מעון אריות ומרעה הוא לכפרים אשר הלך אריה לביא שם גור אריה ואין מחריד:
! {יג}
אריה טרף בדי גרותיו ומחנק ללבאתיו וימלא טרף חריו ומענתיו טרפה:
! {יד}
הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא ישמע עוד קול מלאככה: <B>(פ)</B>

~ נחום פרק-ג

! {א}
הוי עיר דמים כלה כחש פרק מלאה לא ימיש טרף:
! {ב}
קול שוט וקול רעש אופן וסוס דהר ומרכבה מרקדה:
! {ג}
פרש מעלה ולהב חרב וברק חנית ורב חלל וכבד פגר ואין קצה לגויה יכשלו בגויתם:
! {ד}
מרב זנוני זונה טובת חן בעלת כשפים המכרת גוים בזנוניה ומשפחות בכשפיה:
! {ה}
הנני אליך נאם יהוה צבאות וגליתי שוליך על פניך והראיתי גוים מערך וממלכות קלונך:
! {ו}
והשלכתי עליך שקצים ונבלתיך ושמתיך כראי:
! {ז}
והיה כל ראיך ידוד ממך ואמר שדדה נינוה מי ינוד לה מאין אבקש מנחמים לך:
! {ח}
התיטבי מנא אמון הישבה ביארים מים סביב לה אשר חיל ים מים חומתה:
! {ט}
כוש עצמה ומצרים ואין קצה פוט ולובים היו בעזרתך:
! {י}
גם היא לגלה הלכה בשבי גם עלליה ירטשו בראש כל חוצות ועל נכבדיה ידו גורל וכל גדוליה רתקו בזקים:
! {יא}
גם את תשכרי תהי נעלמה גם את תבקשי מעוז מאויב:
! {יב}
כל מבצריך תאנים עם בכורים אם ינועו ונפלו על פי אוכל:
! {יג}
הנה עמך נשים בקרבך לאיביך פתוח נפתחו שערי ארצך אכלה אש בריחיך:
! {יד}
מי מצור שאבי לך חזקי מבצריך באי בטיט ורמסי בחמר החזיקי מלבן:
! {טו}
שם תאכלך אש תכריתך חרב תאכלך כילק התכבד כילק התכבדי כארבה:
! {טז}
הרבית רכליך מכוכבי השמים ילק פשט ויעף:
! {יז}
מנזריך כארבה וטפסריך כגוב גבי החונים בגדרות ביום קרה שמש זרחה ונודד ולא נודע מקומו אים:
! {יח}
נמו רעיך מלך אשור ישכנו אדיריך נפשו עמך על ההרים ואין מקבץ:
! {יט}
אין כהה לשברך נחלה מכתך כל שמעי שמעך תקעו כף עליך כי על מי לא עברה רעתך תמיד: <B>(פפפ)</B>
