&UniqueId=748&LastLevelIndex=2&Comments=&TextSource=J. Alan Groves Center - בתנאי רשיון CC-2.5&GroupId=b28&CosmeticsType==726&ForcedBookName=ללא ניקוד&PutNewLinesAsIs=0&SearchInTitles=0
$ משלי - ללא ניקוד


~ משלי פרק-א

! {א}
משלי שלמה בן דוד מלך ישראל:
! {ב}
לדעת חכמה ומוסר להבין אמרי בינה:
! {ג}
לקחת מוסר השכל צדק ומשפט ומישרים:
! {ד}
לתת לפתאים ערמה לנער דעת ומזמה:
! {ה}
ישמע חכם ויוסף לקח ונבון תחבלות יקנה:
! {ו}
להבין משל ומליצה דברי חכמים וחידתם:
! {ז}
יראת יהוה ראשית דעת חכמה ומוסר אוילים בזו:
! {ח}
שמע בני מוסר אביך ואל תטש תורת אמך:
! {ט}
כי לוית חן הם לראשך וענקים לגרגרתיך:
! {י}
בני אם יפתוך חטאים אל תבא:
! {יא}
אם יאמרו לכה אתנו נארבה לדם נצפנה לנקי חנם:
! {יב}
נבלעם כשאול חיים ותמימים כיורדי בור:
! {יג}
כל הון יקר נמצא נמלא בתינו שלל:
! {יד}
גורלך תפיל בתוכנו כיס אחד יהיה לכלנו:
! {טו}
בני אל תלך בדרך אתם מנע רגלך מנתיבתם:
! {טז}
כי רגליהם לרע ירוצו וימהרו לשפך דם:
! {יז}
כי חנם מזרה הרשת בעיני כל בעל כנף:
! {יח}
והם לדמם יארבו יצפנו לנפשתם:
! {יט}
כן ארחות כל בצע בצע את נפש בעליו יקח:
! {כ}
חכמות בחוץ תרנה ברחבות תתן קולה:
! {כא}
בראש המיות תקרא בפתחי שערים בעיר אמריה תאמר:
! {כב}
עד מתי פתים תאהבו פתי ולצים לצון חמדו להם וכסילים ישנאו דעת:
! {כג}
תשובו לתוכחתי הנה אביעה לכם רוחי אודיעה דברי אתכם:
! {כד}
יען קראתי ותמאנו נטיתי ידי ואין מקשיב:
! {כה}
ותפרעו כל עצתי ותוכחתי לא אביתם:
! {כו}
גם אני באידכם אשחק אלעג בבא פחדכם:
! {כז}
בבא כשאוה פחדכם ואידכם כסופה יאתה בבא עליכם צרה וצוקה:
! {כח}
אז יקראנני ולא אענה ישחרנני ולא ימצאנני:
! {כט}
תחת כי שנאו דעת ויראת יהוה לא בחרו:
! {ל}
לא אבו לעצתי נאצו כל תוכחתי:
! {לא}
ויאכלו מפרי דרכם וממעצתיהם ישבעו:
! {לב}
כי משובת פתים תהרגם ושלות כסילים תאבדם:
! {לג}
ושמע לי ישכן בטח ושאנן מפחד רעה:

~ משלי פרק-ב

! {א}
בני אם תקח אמרי ומצותי תצפן אתך:
! {ב}
להקשיב לחכמה אזנך תטה לבך לתבונה:
! {ג}
כי אם לבינה תקרא לתבונה תתן קולך:
! {ד}
אם תבקשנה ככסף וכמטמונים תחפשנה:
! {ה}
אז תבין יראת יהוה ודעת אלהים תמצא:
! {ו}
כי יהוה יתן חכמה מפיו דעת ותבונה:
! {ז}
וצפן לישרים תושיה מגן להלכי תם:
! {ח}
לנצר ארחות משפט ודרך חסידו ישמר:
! {ט}
אז תבין צדק ומשפט ומישרים כל מעגל טוב:
! {י}
כי תבוא חכמה בלבך ודעת לנפשך ינעם:
! {יא}
מזמה תשמר עליך תבונה תנצרכה:
! {יב}
להצילך מדרך רע מאיש מדבר תהפכות:
! {יג}
העזבים ארחות ישר ללכת בדרכי חשך:
! {יד}
השמחים לעשות רע יגילו בתהפכות רע:
! {טו}
אשר ארחתיהם עקשים ונלוזים במעגלותם:
! {טז}
להצילך מאשה זרה מנכריה אמריה החליקה:
! {יז}
העזבת אלוף נעוריה ואת ברית אלהיה שכחה:
! {יח}
כי שחה אל מות ביתה ואל רפאים מעגלתיה:
! {יט}
כל באיה לא ישובון ולא ישיגו ארחות חיים:
! {כ}
למען תלך בדרך טובים וארחות צדיקים תשמר:
! {כא}
כי ישרים ישכנו ארץ ותמימים יותרו בה:
! {כב}
ורשעים מארץ יכרתו ובוגדים יסחו ממנה:

~ משלי פרק-ג

! {א}
בני תורתי אל תשכח ומצותי יצר לבך:
! {ב}
כי ארך ימים ושנות חיים ושלום יוסיפו לך:
! {ג}
חסד ואמת אל יעזבך קשרם על גרגרותיך כתבם על לוח לבך:
! {ד}
ומצא חן ושכל טוב בעיני אלהים ואדם:
! {ה}
בטח אל יהוה בכל לבך ואל בינתך אל תשען:
! {ו}
בכל דרכיך דעהו והוא יישר ארחתיך:
! {ז}
אל תהי חכם בעיניך ירא את יהוה וסור מרע:
! {ח}
רפאות תהי לשרך ושקוי לעצמותיך:
! {ט}
כבד את יהוה מהונך ומראשית כל תבואתך:
! {י}
וימלאו אסמיך שבע ותירוש יקביך יפרצו:
! {יא}
מוסר יהוה בני אל תמאס ואל תקץ בתוכחתו:
! {יב}
כי את אשר יאהב יהוה יוכיח וכאב את בן ירצה:
! {יג}
אשרי אדם מצא חכמה ואדם יפיק תבונה:
! {יד}
כי טוב סחרה מסחר כסף ומחרוץ תבואתה:
! {טו}
יקרה היא מפניים וכל חפציך לא ישוו בה:
! {טז}
ארך ימים בימינה בשמאולה עשר וכבוד:
! {יז}
דרכיה דרכי נעם וכל נתיבותיה שלום:
! {יח}
עץ חיים היא למחזיקים בה ותמכיה מאשר:
! {יט}
יהוה בחכמה יסד ארץ כונן שמים בתבונה:
! {כ}
בדעתו תהומות נבקעו ושחקים ירעפו טל:
! {כא}
בני אל ילזו מעיניך נצר תשיה ומזמה:
! {כב}
ויהיו חיים לנפשך וחן לגרגרתיך:
! {כג}
אז תלך לבטח דרכך ורגלך לא תגוף:
! {כד}
אם תשכב לא תפחד ושכבת וערבה שנתך:
! {כה}
אל תירא מפחד פתאם ומשאת רשעים כי תבא:
! {כו}
כי יהוה יהיה בכסלך ושמר רגלך מלכד:
! {כז}
אל תמנע טוב מבעליו בהיות לאל ידיך לעשות:
! {כח}
אל תאמר לרעיך לך ושוב ומחר אתן ויש אתך:
! {כט}
אל תחרש על רעך רעה והוא יושב לבטח אתך:
! {ל}
אל תרוב עם אדם חנם אם לא גמלך רעה:
! {לא}
אל תקנא באיש חמס ואל תבחר בכל דרכיו:
! {לב}
כי תועבת יהוה נלוז ואת ישרים סודו:
! {לג}
מארת יהוה בבית רשע ונוה צדיקים יברך:
! {לד}
אם ללצים הוא יליץ ולעניים יתן חן:
! {לה}
כבוד חכמים ינחלו וכסילים מרים קלון:

~ משלי פרק-ד

! {א}
שמעו בנים מוסר אב והקשיבו לדעת בינה:
! {ב}
כי לקח טוב נתתי לכם תורתי אל תעזבו:
! {ג}
כי בן הייתי לאבי רך ויחיד לפני אמי:
! {ד}
וירני ויאמר לי יתמך דברי לבך שמר מצותי וחיה:
! {ה}
קנה חכמה קנה בינה אל תשכח ואל תט מאמרי פי:
! {ו}
אל תעזבה ותשמרך אהבה ותצרך:
! {ז}
ראשית חכמה קנה חכמה ובכל קנינך קנה בינה:
! {ח}
סלסלה ותרוממך תכבדך כי תחבקנה:
! {ט}
תתן לראשך לוית חן עטרת תפארת תמגנך:
! {י}
שמע בני וקח אמרי וירבו לך שנות חיים:
! {יא}
בדרך חכמה הרתיך הדרכתיך במעגלי ישר:
! {יב}
בלכתך לא יצר צעדך ואם תרוץ לא תכשל:
! {יג}
החזק במוסר אל תרף נצרה כי היא חייך:
! {יד}
בארח רשעים אל תבא ואל תאשר בדרך רעים:
! {טו}
פרעהו אל תעבר בו שטה מעליו ועבור:
! {טז}
כי לא ישנו אם לא ירעו ונגזלה שנתם אם לא יכשולו
! {יז}
כי לחמו לחם רשע ויין חמסים ישתו:
! {יח}
וארח צדיקים כאור נגה הולך ואור עד נכון היום:
! {יט}
דרך רשעים כאפלה לא ידעו במה יכשלו:
! {כ}
בני לדברי הקשיבה לאמרי הט אזנך:
! {כא}
אל יליזו מעיניך שמרם בתוך לבבך:
! {כב}
כי חיים הם למצאיהם ולכל בשרו מרפא:
! {כג}
מכל משמר נצר לבך כי ממנו תוצאות חיים:
! {כד}
הסר ממך עקשות פה ולזות שפתים הרחק ממך:
! {כה}
עיניך לנכח יביטו ועפעפיך יישרו נגדך:
! {כו}
פלס מעגל רגלך וכל דרכיך יכנו:
! {כז}
אל תט ימין ושמאול הסר רגלך מרע:

~ משלי פרק-ה

! {א}
בני לחכמתי הקשיבה לתבונתי הט אזנך:
! {ב}
לשמר מזמות ודעת שפתיך ינצרו:
! {ג}
כי נפת תטפנה שפתי זרה וחלק משמן חכה:
! {ד}
ואחריתה מרה כלענה חדה כחרב פיות:
! {ה}
רגליה ירדות מות שאול צעדיה יתמכו:
! {ו}
ארח חיים פן תפלס נעו מעגלתיה לא תדע:
! {ז}
ועתה בנים שמעו לי ואל תסורו מאמרי פי:
! {ח}
הרחק מעליה דרכך ואל תקרב אל פתח ביתה:
! {ט}
פן תתן לאחרים הודך ושנתיך לאכזרי:
! {י}
פן ישבעו זרים כחך ועצביך בבית נכרי:
! {יא}
ונהמת באחריתך בכלות בשרך ושארך:
! {יב}
ואמרת איך שנאתי מוסר ותוכחת נאץ לבי:
! {יג}
ולא שמעתי בקול מורי ולמלמדי לא הטיתי אזני:
! {יד}
כמעט הייתי בכל רע בתוך קהל ועדה:
! {טו}
שתה מים מבורך ונזלים מתוך בארך:
! {טז}
יפוצו מעינתיך חוצה ברחבות פלגי מים:
! {יז}
יהיו לך לבדך ואין לזרים אתך:
! {יח}
יהי מקורך ברוך ושמח מאשת נעורך:
! {יט}
אילת אהבים ויעלת חן דדיה ירוך בכל עת באהבתה תשגה תמיד:
! {כ}
ולמה תשגה בני בזרה ותחבק חק נכריה:
! {כא}
כי נכח עיני יהוה דרכי איש וכל מעגלתיו מפלס:
! {כב}
עוונותיו ילכדנו את הרשע ובחבלי חטאתו יתמך:
! {כג}
הוא ימות באין מוסר וברב אולתו ישגה:

~ משלי פרק-ו

! {א}
בני אם ערבת לרעך תקעת לזר כפיך:
! {ב}
נוקשת באמרי פיך נלכדת באמרי פיך:
! {ג}
עשה זאת אפוא בני והנצל כי באת בכף רעך לך התרפס ורהב רעיך:
! {ד}
אל תתן שנה לעיניך ותנומה לעפעפיך:
! {ה}
הנצל כצבי מיד וכצפור מיד יקוש:
! {ו}
לך אל נמלה עצל ראה דרכיה וחכם:
! {ז}
אשר אין לה קצין שטר ומשל:
! {ח}
תכין בקיץ לחמה אגרה בקציר מאכלה:
! {ט}
עד מתי עצל תשכב מתי תקום משנתך:
! {י}
מעט שנות מעט תנומות מעט חבק ידים לשכב:
! {יא}
ובא כמהלך ראשך ומחסרך כאיש מגן:
! {יב}
אדם בליעל איש און הולך עקשות פה:
! {יג}
קרץ בעיניו מלל ברגלו מרה באצבעתיו:
! {יד}
תהפכות בלבו חרש רע בכל עת מדנים ישלח:
! {טו}
על כן פתאם יבוא אידו פתע ישבר ואין מרפא:
! {טז}
שש הנה שנא יהוה ושבע תועבות נפשו:
! {יז}
עינים רמות לשון שקר וידים שפכות דם נקי:
! {יח}
לב חרש מחשבות און רגלים ממהרות לרוץ לרעה:
! {יט}
יפיח כזבים עד שקר ומשלח מדנים בין אחים:
! {כ}
נצר בני מצות אביך ואל תטש תורת אמך:
! {כא}
קשרם על לבך תמיד ענדם על גרגרתך:
! {כב}
בהתהלכך תנחה אתך בשכבך תשמר עליך והקיצות היא תשיחך:
! {כג}
כי נר מצוה ותורה אור ודרך חיים תוכחות מוסר:
! {כד}
לשמרך מאשת רע מחלקת לשון נכריה:
! {כה}
אל תחמד יפיה בלבבך ואל תקחך בעפעפיה:
! {כו}
כי בעד אשה זונה עד ככר לחם ואשת איש נפש יקרה תצוד:
! {כז}
היחתה איש אש בחיקו ובגדיו לא תשרפנה:
! {כח}
אם יהלך איש על הגחלים ורגליו לא תכוינה:
! {כט}
כן הבא אל אשת רעהו לא ינקה כל הנגע בה:
! {ל}
לא יבוזו לגנב כי יגנוב למלא נפשו כי ירעב:
! {לא}
ונמצא ישלם שבעתים את כל הון ביתו יתן:
! {לב}
נאף אשה חסר לב משחית נפשו הוא יעשנה:
! {לג}
נגע וקלון ימצא וחרפתו לא תמחה:
! {לד}
כי קנאה חמת גבר ולא יחמול ביום נקם:
! {לה}
לא ישא פני כל כפר ולא יאבה כי תרבה שחד:

~ משלי פרק-ז

! {א}
בני שמר אמרי ומצותי תצפן אתך:
! {ב}
שמר מצותי וחיה ותורתי כאישון עיניך:
! {ג}
קשרם על אצבעתיך כתבם על לוח לבך:
! {ד}
אמר לחכמה אחתי את ומדע לבינה תקרא:
! {ה}
לשמרך מאשה זרה מנכריה אמריה החליקה:
! {ו}
כי בחלון ביתי בעד אשנבי נשקפתי:
! {ז}
וארא בפתאים אבינה בבנים נער חסר לב:
! {ח}
עבר בשוק אצל פנה ודרך ביתה יצעד:
! {ט}
בנשף בערב יום באישון לילה ואפלה:
! {י}
והנה אשה לקראתו שית זונה ונצרת לב:
! {יא}
המיה היא וסררת בביתה לא ישכנו רגליה:
! {יב}
פעם בחוץ פעם ברחבות ואצל כל פנה תארב:
! {יג}
והחזיקה בו ונשקה לו העזה פניה ותאמר לו:
! {יד}
זבחי שלמים עלי היום שלמתי נדרי:
! {טו}
על כן יצאתי לקראתך לשחר פניך ואמצאך:
! {טז}
מרבדים רבדתי ערשי חטבות אטון מצרים:
! {יז}
נפתי משכבי מר אהלים וקנמון:
! {יח}
לכה נרוה דדים עד הבקר נתעלסה באהבים:
! {יט}
כי אין האיש בביתו הלך בדרך מרחוק:
! {כ}
צרור הכסף לקח בידו ליום הכסא יבא ביתו:
! {כא}
הטתו ברב לקחה בחלק שפתיה תדיחנו:
! {כב}
הולך אחריה פתאם כשור אל טבח יבוא וכעכס אל מוסר אויל:
! {כג}
עד יפלח חץ כבדו כמהר צפור אל פח ולא ידע כי בנפשו הוא:
! {כד}
ועתה בנים שמעו לי והקשיבו לאמרי פי:
! {כה}
אל ישט אל דרכיה לבך אל תתע בנתיבותיה:
! {כו}
כי רבים חללים הפילה ועצמים כל הרגיה:
! {כז}
דרכי שאול ביתה ירדות אל חדרי מות:

~ משלי פרק-ח

! {א}
הלא חכמה תקרא ותבונה תתן קולה:
! {ב}
בראש מרומים עלי דרך בית נתיבות נצבה:
! {ג}
ליד שערים לפי קרת מבוא פתחים תרנה:
! {ד}
אליכם אישים אקרא וקולי אל בני אדם:
! {ה}
הבינו פתאים ערמה וכסילים הבינו לב:
! {ו}
שמעו כי נגידים אדבר ומפתח שפתי מישרים:
! {ז}
כי אמת יהגה חכי ותועבת שפתי רשע:
! {ח}
בצדק כל אמרי פי אין בהם נפתל ועקש:
! {ט}
כלם נכחים למבין וישרים למצאי דעת:
! {י}
קחו מוסרי ואל כסף ודעת מחרוץ נבחר:
! {יא}
כי טובה חכמה מפנינים וכל חפצים לא ישוו בה:
! {יב}
אני חכמה שכנתי ערמה ודעת מזמות אמצא:
! {יג}
יראת יהוה שנאת רע גאה וגאון ודרך רע ופי תהפכות שנאתי:
! {יד}
לי עצה ותושיה אני בינה לי גבורה:
! {טו}
בי מלכים ימלכו ורוזנים יחקקו צדק:
! {טז}
בי שרים ישרו ונדיבים כל שפטי צדק:
! {יז}
אני אהביה אהב ומשחרי ימצאנני:
! {יח}
עשר וכבוד אתי הון עתק וצדקה:
! {יט}
טוב פריי מחרוץ ומפז ותבואתי מכסף נבחר:
! {כ}
בארח צדקה אהלך בתוך נתיבות משפט:
! {כא}
להנחיל אהבי יש ואצרתיהם אמלא:
! {כב}
יהוה קנני ראשית דרכו קדם מפעליו מאז:
! {כג}
מעולם נסכתי מראש מקדמי ארץ:
! {כד}
באין תהמות חוללתי באין מעינות נכבדי מים:
! {כה}
בטרם הרים הטבעו לפני גבעות חוללתי:
! {כו}
עד לא עשה ארץ וחוצות וראש עפרות תבל:
! {כז}
בהכינו שמים שם אני בחוקו חוג על פני תהום:
! {כח}
באמצו שחקים ממעל בעזוז עינות תהום:
! {כט}
בשומו לים חקו ומים לא יעברו פיו בחוקו מוסדי ארץ:
! {ל}
ואהיה אצלו אמון ואהיה שעשעים יום יום משחקת לפניו בכל עת:
! {לא}
משחקת בתבל ארצו ושעשעי את בני אדם:
! {לב}
ועתה בנים שמעו לי ואשרי דרכי ישמרו:
! {לג}
שמעו מוסר וחכמו ואל תפרעו:
! {לד}
אשרי אדם שמע לי לשקד על דלתתי יום יום לשמר מזוזת פתחי:
! {לה}
כי מצאי מצאי חיים ויפק רצון מיהוה:
! {לו}
וחטאי חמס נפשו כל משנאי אהבו מות:

~ משלי פרק-ט

! {א}
חכמות בנתה ביתה חצבה עמודיה שבעה:
! {ב}
טבחה טבחה מסכה יינה אף ערכה שלחנה:
! {ג}
שלחה נערתיה תקרא על גפי מרמי קרת:
! {ד}
מי פתי יסר הנה חסר לב אמרה לו:
! {ה}
לכו לחמו בלחמי ושתו ביין מסכתי:
! {ו}
עזבו פתאים וחיו ואשרו בדרך בינה:
! {ז}
יסר לץ לקח לו קלון ומוכיח לרשע מומו:
! {ח}
אל תוכח לץ פן ישנאך הוכח לחכם ויאהבך:
! {ט}
תן לחכם ויחכם עוד הודע לצדיק ויוסף לקח:
! {י}
תחלת חכמה יראת יהוה ודעת קדשים בינה:
! {יא}
כי בי ירבו ימיך ויוסיפו לך שנות חיים:
! {יב}
אם חכמת חכמת לך ולצת לבדך תשא:
! {יג}
אשת כסילות המיה פתיות ובל ידעה מה:
! {יד}
וישבה לפתח ביתה על כסא מרמי קרת:
! {טו}
לקרא לעברי דרך המישרים ארחותם:
! {טז}
מי פתי יסר הנה וחסר לב ואמרה לו:
! {יז}
מים גנובים ימתקו ולחם סתרים ינעם:
! {יח}
ולא ידע כי רפאים שם בעמקי שאול קראיה:

~ משלי פרק-י

! {א}
משלי שלמה בן חכם ישמח אב ובן כסיל תוגת אמו:
! {ב}
לא יועילו אוצרות רשע וצדקה תציל ממות:
! {ג}
לא ירעיב יהוה נפש צדיק והות רשעים יהדף:
! {ד}
ראש עשה כף רמיה ויד חרוצים תעשיר:
! {ה}
אגר בקיץ בן משכיל נרדם בקציר בן מביש:
! {ו}
ברכות לראש צדיק ופי רשעים יכסה חמס:
! {ז}
זכר צדיק לברכה ושם רשעים ירקב:
! {ח}
חכם לב יקח מצות ואויל שפתים ילבט:
! {ט}
הולך בתם ילך בטח ומעקש דרכיו יודע:
! {י}
קרץ עין יתן עצבת ואויל שפתים ילבט:
! {יא}
מקור חיים פי צדיק ופי רשעים יכסה חמס:
! {יב}
שנאה תעורר מדנים ועל כל פשעים תכסה אהבה:
! {יג}
בשפתי נבון תמצא חכמה ושבט לגו חסר לב:
! {יד}
חכמים יצפנו דעת ופי אויל מחתה קרבה:
! {טו}
הון עשיר קרית עזו מחתת דלים רישם:
! {טז}
פעלת צדיק לחיים תבואת רשע לחטאת:
! {יז}
ארח לחיים שומר מוסר ועוזב תוכחת מתעה:
! {יח}
מכסה שנאה שפתי שקר ומוצא דבה הוא כסיל:
! {יט}
ברב דברים לא יחדל פשע וחשך שפתיו משכיל:
! {כ}
כסף נבחר לשון צדיק לב רשעים כמעט:
! {כא}
שפתי צדיק ירעו רבים ואוילים בחסר לב ימותו:
! {כב}
ברכת יהוה היא תעשיר ולא יוסף עצב עמה:
! {כג}
כשחוק לכסיל עשות זמה וחכמה לאיש תבונה:
! {כד}
מגורת רשע היא תבואנו ותאות צדיקים יתן:
! {כה}
כעבור סופה ואין רשע וצדיק יסוד עולם:
! {כו}
כחמץ לשנים וכעשן לעינים כן העצל לשלחיו:
! {כז}
יראת יהוה תוסיף ימים ושנות רשעים תקצרנה:
! {כח}
תוחלת צדיקים שמחה ותקות רשעים תאבד:
! {כט}
מעוז לתם דרך יהוה ומחתה לפעלי און:
! {ל}
צדיק לעולם בל ימוט ורשעים לא ישכנו ארץ:
! {לא}
פי צדיק ינוב חכמה ולשון תהפכות תכרת:
! {לב}
שפתי צדיק ידעון רצון ופי רשעים תהפכות:

~ משלי פרק-יא

! {א}
מאזני מרמה תועבת יהוה ואבן שלמה רצונו:
! {ב}
בא זדון ויבא קלון ואת צנועים חכמה:
! {ג}
תמת ישרים תנחם וסלף בוגדים ושדם
! {ד}
לא יועיל הון ביום עברה וצדקה תציל ממות:
! {ה}
צדקת תמים תישר דרכו וברשעתו יפל רשע:
! {ו}
צדקת ישרים תצילם ובהות בגדים ילכדו:
! {ז}
במות אדם רשע תאבד תקוה ותוחלת אונים אבדה:
! {ח}
צדיק מצרה נחלץ ויבא רשע תחתיו:
! {ט}
בפה חנף ישחת רעהו ובדעת צדיקים יחלצו:
! {י}
בטוב צדיקים תעלץ קריה ובאבד רשעים רנה:
! {יא}
בברכת ישרים תרום קרת ובפי רשעים תהרס:
! {יב}
בז לרעהו חסר לב ואיש תבונות יחריש:
! {יג}
הולך רכיל מגלה סוד ונאמן רוח מכסה דבר:
! {יד}
באין תחבלות יפל עם ותשועה ברב יועץ:
! {טו}
רע ירוע כי ערב זר ושנא תקעים בוטח:
! {טז}
אשת חן תתמך כבוד ועריצים יתמכו עשר:
! {יז}
גמל נפשו איש חסד ועכר שארו אכזרי:
! {יח}
רשע עשה פעלת שקר וזרע צדקה שכר אמת:
! {יט}
כן צדקה לחיים ומרדף רעה למותו:
! {כ}
תועבת יהוה עקשי לב ורצונו תמימי דרך:
! {כא}
יד ליד לא ינקה רע וזרע צדיקים נמלט:
! {כב}
נזם זהב באף חזיר אשה יפה וסרת טעם:
! {כג}
תאות צדיקים אך טוב תקות רשעים עברה:
! {כד}
יש מפזר ונוסף עוד וחושך מישר אך למחסור:
! {כה}
נפש ברכה תדשן ומרוה גם הוא יורא:
! {כו}
מנע בר יקבהו לאום וברכה לראש משביר:
! {כז}
שחר טוב יבקש רצון ודרש רעה תבואנו:
! {כח}
בוטח בעשרו הוא יפל וכעלה צדיקים יפרחו:
! {כט}
עוכר ביתו ינחל רוח ועבד אויל לחכם לב:
! {ל}
פרי צדיק עץ חיים ולקח נפשות חכם:
! {לא}
הן צדיק בארץ ישלם אף כי רשע וחוטא:

~ משלי פרק-יב

! {א}
אהב מוסר אהב דעת ושנא תוכחת בער:
! {ב}
טוב יפיק רצון מיהוה ואיש מזמות ירשיע:
! {ג}
לא יכון אדם ברשע ושרש צדיקים בל ימוט:
! {ד}
אשת חיל עטרת בעלה וכרקב בעצמותיו מבישה:
! {ה}
מחשבות צדיקים משפט תחבלות רשעים מרמה:
! {ו}
דברי רשעים ארב דם ופי ישרים יצילם:
! {ז}
הפוך רשעים ואינם ובית צדיקים יעמד:
! {ח}
לפי שכלו יהלל איש ונעוה לב יהיה לבוז:
! {ט}
טוב נקלה ועבד לו ממתכבד וחסר לחם:
! {י}
יודע צדיק נפש בהמתו ורחמי רשעים אכזרי:
! {יא}
עבד אדמתו ישבע לחם ומרדף ריקים חסר לב:
! {יב}
חמד רשע מצוד רעים ושרש צדיקים יתן:
! {יג}
בפשע שפתים מוקש רע ויצא מצרה צדיק:
! {יד}
מפרי פי איש ישבע טוב וגמול ידי אדם ישוב לו:
! {טו}
דרך אויל ישר בעיניו ושמע לעצה חכם:
! {טז}
אויל ביום יודע כעסו וכסה קלון ערום:
! {יז}
יפיח אמונה יגיד צדק ועד שקרים מרמה:
! {יח}
יש בוטה כמדקרות חרב ולשון חכמים מרפא:
! {יט}
שפת אמת תכון לעד ועד ארגיעה לשון שקר:
! {כ}
מרמה בלב חרשי רע וליעצי שלום שמחה:
! {כא}
לא יאנה לצדיק כל און ורשעים מלאו רע:
! {כב}
תועבת יהוה שפתי שקר ועשי אמונה רצונו:
! {כג}
אדם ערום כסה דעת ולב כסילים יקרא אולת:
! {כד}
יד חרוצים תמשול ורמיה תהיה למס:
! {כה}
דאגה בלב איש ישחנה ודבר טוב ישמחנה:
! {כו}
יתר מרעהו צדיק ודרך רשעים תתעם:
! {כז}
לא יחרך רמיה צידו והון אדם יקר חרוץ:
! {כח}
בארח צדקה חיים ודרך נתיבה אל מות:

~ משלי פרק-יג

! {א}
בן חכם מוסר אב ולץ לא שמע גערה:
! {ב}
מפרי פי איש יאכל טוב ונפש בגדים חמס:
! {ג}
נצר פיו שמר נפשו פשק שפתיו מחתה לו:
! {ד}
מתאוה ואין נפשו עצל ונפש חרצים תדשן:
! {ה}
דבר שקר ישנא צדיק ורשע יבאיש ויחפיר:
! {ו}
צדקה תצר תם דרך ורשעה תסלף חטאת:
! {ז}
יש מתעשר ואין כל מתרושש והון רב:
! {ח}
כפר נפש איש עשרו ורש לא שמע גערה:
! {ט}
אור צדיקים ישמח ונר רשעים ידעך:
! {י}
רק בזדון יתן מצה ואת נועצים חכמה:
! {יא}
הון מהבל ימעט וקבץ על יד ירבה:
! {יב}
תוחלת ממשכה מחלה לב ועץ חיים תאוה באה:
! {יג}
בז לדבר יחבל לו וירא מצוה הוא ישלם:
! {יד}
תורת חכם מקור חיים לסור ממקשי מות:
! {טו}
שכל טוב יתן חן ודרך בגדים איתן:
! {טז}
כל ערום יעשה בדעת וכסיל יפרש אולת:
! {יז}
מלאך רשע יפל ברע וציר אמונים מרפא:
! {יח}
ריש וקלון פורע מוסר ושומר תוכחת יכבד:
! {יט}
תאוה נהיה תערב לנפש ותועבת כסילים סור מרע:
! {כ}
הלוך את חכמים וחכם ורעה כסילים ירוע:
! {כא}
חטאים תרדף רעה ואת צדיקים ישלם טוב:
! {כב}
טוב ינחיל בני בנים וצפון לצדיק חיל חוטא:
! {כג}
רב אכל ניר ראשים ויש נספה בלא משפט:
! {כד}
חושך שבטו שונא בנו ואהבו שחרו מוסר:
! {כה}
צדיק אכל לשבע נפשו ובטן רשעים תחסר:

~ משלי פרק-יד

! {א}
חכמות נשים בנתה ביתה ואולת בידיה תהרסנו:
! {ב}
הולך בישרו ירא יהוה ונלוז דרכיו בוזהו:
! {ג}
בפי אויל חטר גאוה ושפתי חכמים תשמורם:
! {ד}
באין אלפים אבוס בר ורב תבואות בכח שור:
! {ה}
עד אמונים לא יכזב ויפיח כזבים עד שקר:
! {ו}
בקש לץ חכמה ואין ודעת לנבון נקל:
! {ז}
לך מנגד לאיש כסיל ובל ידעת שפתי דעת:
! {ח}
חכמת ערום הבין דרכו ואולת כסילים מרמה:
! {ט}
אולים יליץ אשם ובין ישרים רצון:
! {י}
לב יודע מרת נפשו ובשמחתו לא יתערב זר:
! {יא}
בית רשעים ישמד ואהל ישרים יפריח:
! {יב}
יש דרך ישר לפני איש ואחריתה דרכי מות:
! {יג}
גם בשחוק יכאב לב ואחריתה שמחה תוגה:
! {יד}
מדרכיו ישבע סוג לב ומעליו איש טוב:
! {טו}
פתי יאמין לכל דבר וערום יבין לאשרו:
! {טז}
חכם ירא וסר מרע וכסיל מתעבר ובוטח:
! {יז}
קצר אפים יעשה אולת ואיש מזמות ישנא:
! {יח}
נחלו פתאים אולת וערומים יכתרו דעת:
! {יט}
שחו רעים לפני טובים ורשעים על שערי צדיק:
! {כ}
גם לרעהו ישנא רש ואהבי עשיר רבים:
! {כא}
בז לרעהו חוטא ומחונן עניים אשריו:
! {כב}
הלוא יתעו חרשי רע וחסד ואמת חרשי טוב:
! {כג}
בכל עצב יהיה מותר ודבר שפתים אך למחסור:
! {כד}
עטרת חכמים עשרם אולת כסילים אולת:
! {כה}
מציל נפשות עד אמת ויפח כזבים מרמה:
! {כו}
ביראת יהוה מבטח עז ולבניו יהיה מחסה:
! {כז}
יראת יהוה מקור חיים לסור ממקשי מות:
! {כח}
ברב עם הדרת מלך ובאפס לאם מחתת רזון:
! {כט}
ארך אפים רב תבונה וקצר רוח מרים אולת:
! {ל}
חיי בשרים לב מרפא ורקב עצמות קנאה:
! {לא}
עשק דל חרף עשהו ומכבדו חנן אביון:
! {לב}
ברעתו ידחה רשע וחסה במותו צדיק:
! {לג}
בלב נבון תנוח חכמה ובקרב כסילים תודע:
! {לד}
צדקה תרומם גוי וחסד לאמים חטאת:
! {לה}
רצון מלך לעבד משכיל ועברתו תהיה מביש:

~ משלי פרק-טו

! {א}
מענה רך ישיב חמה ודבר עצב יעלה אף:
! {ב}
לשון חכמים תיטיב דעת ופי כסילים יביע אולת:
! {ג}
בכל מקום עיני יהוה צפות רעים וטובים:
! {ד}
מרפא לשון עץ חיים וסלף בה שבר ברוח:
! {ה}
אויל ינאץ מוסר אביו ושמר תוכחת יערם:
! {ו}
בית צדיק חסן רב ובתבואת רשע נעכרת:
! {ז}
שפתי חכמים יזרו דעת ולב כסילים לא כן:
! {ח}
זבח רשעים תועבת יהוה ותפלת ישרים רצונו:
! {ט}
תועבת יהוה דרך רשע ומרדף צדקה יאהב:
! {י}
מוסר רע לעזב ארח שונא תוכחת ימות:
! {יא}
שאול ואבדון נגד יהוה אף כי לבות בני אדם:
! {יב}
לא יאהב לץ הוכח לו אל חכמים לא ילך:
! {יג}
לב שמח ייטב פנים ובעצבת לב רוח נכאה:
! {יד}
לב נבון יבקש דעת ופני כסילים ירעה אולת:
! {טו}
כל ימי עני רעים וטוב לב משתה תמיד:
! {טז}
טוב מעט ביראת יהוה מאוצר רב ומהומה בו:
! {יז}
טוב ארחת ירק ואהבה שם משור אבוס ושנאה בו:
! {יח}
איש חמה יגרה מדון וארך אפים ישקיט ריב:
! {יט}
דרך עצל כמשכת חדק וארח ישרים סללה:
! {כ}
בן חכם ישמח אב וכסיל אדם בוזה אמו:
! {כא}
אולת שמחה לחסר לב ואיש תבונה יישר לכת:
! {כב}
הפר מחשבות באין סוד וברב יועצים תקום:
! {כג}
שמחה לאיש במענה פיו ודבר בעתו מה טוב:
! {כד}
ארח חיים למעלה למשכיל למען סור משאול מטה:
! {כה}
בית גאים יסח יהוה ויצב גבול אלמנה:
! {כו}
תועבת יהוה מחשבות רע וטהרים אמרי נעם:
! {כז}
עכר ביתו בוצע בצע ושונא מתנת יחיה:
! {כח}
לב צדיק יהגה לענות ופי רשעים יביע רעות:
! {כט}
רחוק יהוה מרשעים ותפלת צדיקים ישמע:
! {ל}
מאור עינים ישמח לב שמועה טובה תדשן עצם:
! {לא}
אזן שמעת תוכחת חיים בקרב חכמים תלין:
! {לב}
פורע מוסר מואס נפשו ושומע תוכחת קונה לב:
! {לג}
יראת יהוה מוסר חכמה ולפני כבוד ענוה:

~ משלי פרק-טז

! {א}
לאדם מערכי לב ומיהוה מענה לשון:
! {ב}
כל דרכי איש זך בעיניו ותכן רוחות יהוה:
! {ג}
גל אל יהוה מעשיך ויכנו מחשבתיך:
! {ד}
כל פעל יהוה למענהו וגם רשע ליום רעה:
! {ה}
תועבת יהוה כל גבה לב יד ליד לא ינקה:
! {ו}
בחסד ואמת יכפר עון וביראת יהוה סור מרע:
! {ז}
ברצות יהוה דרכי איש גם אויביו ישלם אתו:
! {ח}
טוב מעט בצדקה מרב תבואות בלא משפט:
! {ט}
לב אדם יחשב דרכו ויהוה יכין צעדו:
! {י}
קסם על שפתי מלך במשפט לא ימעל פיו:
! {יא}
פלס ומאזני משפט ליהוה מעשהו כל אבני כיס:
! {יב}
תועבת מלכים עשות רשע כי בצדקה יכון כסא:
! {יג}
רצון מלכים שפתי צדק ודבר ישרים יאהב:
! {יד}
חמת מלך מלאכי מות ואיש חכם יכפרנה:
! {טו}
באור פני מלך חיים ורצונו כעב מלקוש:
! {טז}
קנה חכמה מה טוב מחרוץ וקנות בינה נבחר מכסף:
! {יז}
מסלת ישרים סור מרע שמר נפשו נצר דרכו:
! {יח}
לפני שבר גאון ולפני כשלון גבה רוח:
! {יט}
טוב שפל רוח את עניים מחלק שלל את גאים:
! {כ}
משכיל על דבר ימצא טוב ובוטח ביהוה אשריו:
! {כא}
לחכם לב יקרא נבון ומתק שפתים יסיף לקח:
! {כב}
מקור חיים שכל בעליו ומוסר אולים אולת:
! {כג}
לב חכם ישכיל פיהו ועל שפתיו יסיף לקח:
! {כד}
צוף דבש אמרי נעם מתוק לנפש ומרפא לעצם:
! {כה}
יש דרך ישר לפני איש ואחריתה דרכי מות:
! {כו}
נפש עמל עמלה לו כי אכף עליו פיהו:
! {כז}
איש בליעל כרה רעה ועל שפתיו כאש צרבת:
! {כח}
איש תהפכות ישלח מדון ונרגן מפריד אלוף:
! {כט}
איש חמס יפתה רעהו והוליכו בדרך לא טוב:
! {ל}
עצה עיניו לחשב תהפכות קרץ שפתיו כלה רעה:
! {לא}
עטרת תפארת שיבה בדרך צדקה תמצא:
! {לב}
טוב ארך אפים מגבור ומשל ברוחו מלכד עיר:
! {לג}
בחיק יוטל את הגורל ומיהוה כל משפטו:

~ משלי פרק-יז

! {א}
טוב פת חרבה ושלוה בה מבית מלא זבחי ריב:
! {ב}
עבד משכיל ימשל בבן מביש ובתוך אחים יחלק נחלה:
! {ג}
מצרף לכסף וכור לזהב ובחן לבות יהוה:
! {ד}
מרע מקשיב על שפת און שקר מזין על לשון הות:
! {ה}
לעג לרש חרף עשהו שמח לאיד לא ינקה:
! {ו}
עטרת זקנים בני בנים ותפארת בנים אבותם:
! {ז}
לא נאוה לנבל שפת יתר אף כי לנדיב שפת שקר:
! {ח}
אבן חן השחד בעיני בעליו אל כל אשר יפנה ישכיל:
! {ט}
מכסה פשע מבקש אהבה ושנה בדבר מפריד אלוף:
! {י}
תחת גערה במבין מהכות כסיל מאה:
! {יא}
אך מרי יבקש רע ומלאך אכזרי ישלח בו:
! {יב}
פגוש דב שכול באיש ואל כסיל באולתו:
! {יג}
משיב רעה תחת טובה לא תמיש רעה מביתו:
! {יד}
פוטר מים ראשית מדון ולפני התגלע הריב נטוש:
! {טו}
מצדיק רשע ומרשיע צדיק תועבת יהוה גם שניהם:
! {טז}
למה זה מחיר ביד כסיל לקנות חכמה ולב אין:
! {יז}
בכל עת אהב הרע ואח לצרה יולד:
! {יח}
אדם חסר לב תוקע כף ערב ערבה לפני רעהו:
! {יט}
אהב פשע אהב מצה מגביה פתחו מבקש שבר:
! {כ}
עקש לב לא ימצא טוב ונהפך בלשונו יפול ברעה:
! {כא}
ילד כסיל לתוגה לו ולא ישמח אבי נבל:
! {כב}
לב שמח ייטב גהה ורוח נכאה תיבש גרם:
! {כג}
שחד מחיק רשע יקח להטות ארחות משפט:
! {כד}
את פני מבין חכמה ועיני כסיל בקצה ארץ:
! {כה}
כעס לאביו בן כסיל וממר ליולדתו:
! {כו}
גם ענוש לצדיק לא טוב להכות נדיבים על ישר:
! {כז}
חושך אמריו יודע דעת וקר רוח איש תבונה:
! {כח}
גם אויל מחריש חכם יחשב אטם שפתיו נבון:

~ משלי פרק-יח

! {א}
לתאוה יבקש נפרד בכל תושיה יתגלע:
! {ב}
לא יחפץ כסיל בתבונה כי אם בהתגלות לבו:
! {ג}
בבוא רשע בא גם בוז ועם קלון חרפה:
! {ד}
מים עמקים דברי פי איש נחל נבע מקור חכמה:
! {ה}
שאת פני רשע לא טוב להטות צדיק במשפט:
! {ו}
שפתי כסיל יבאו בריב ופיו למהלמות יקרא:
! {ז}
פי כסיל מחתה לו ושפתיו מוקש נפשו:
! {ח}
דברי נרגן כמתלהמים והם ירדו חדרי בטן:
! {ט}
גם מתרפה במלאכתו אח הוא לבעל משחית:
! {י}
מגדל עז שם יהוה בו ירוץ צדיק ונשגב:
! {יא}
הון עשיר קרית עזו וכחומה נשגבה במשכיתו:
! {יב}
לפני שבר יגבה לב איש ולפני כבוד ענוה:
! {יג}
משיב דבר בטרם ישמע אולת היא לו וכלמה:
! {יד}
רוח איש יכלכל מחלהו ורוח נכאה מי ישאנה:
! {טו}
לב נבון יקנה דעת ואזן חכמים תבקש דעת:
! {טז}
מתן אדם ירחיב לו ולפני גדלים ינחנו:
! {יז}
צדיק הראשון בריבו יבא רעהו וחקרו:
! {יח}
מדינים ישבית הגורל ובין עצומים יפריד:
! {יט}
אח נפשע מקרית עז ומדונים כבריח ארמון:
! {כ}
מפרי פי איש תשבע בטנו תבואת שפתיו ישבע:
! {כא}
מות וחיים ביד לשון ואהביה יאכל פריה:
! {כב}
מצא אשה מצא טוב ויפק רצון מיהוה:
! {כג}
תחנונים ידבר רש ועשיר יענה עזות:
! {כד}
איש רעים להתרעע ויש אהב דבק מאח:

~ משלי פרק-יט

! {א}
טוב רש הולך בתמו מעקש שפתיו והוא כסיל:
! {ב}
גם בלא דעת נפש לא טוב ואץ ברגלים חוטא:
! {ג}
אולת אדם תסלף דרכו ועל יהוה יזעף לבו:
! {ד}
הון יסיף רעים רבים ודל מרעהו יפרד:
! {ה}
עד שקרים לא ינקה ויפיח כזבים לא ימלט:
! {ו}
רבים יחלו פני נדיב וכל הרע לאיש מתן:
! {ז}
כל אחי רש שנאהו אף כי מרעהו רחקו ממנו מרדף אמרים לא המה:
! {ח}
קנה לב אהב נפשו שמר תבונה למצא טוב:
! {ט}
עד שקרים לא ינקה ויפיח כזבים יאבד:
! {י}
לא נאוה לכסיל תענוג אף כי לעבד משל בשרים:
! {יא}
שכל אדם האריך אפו ותפארתו עבר על פשע:
! {יב}
נהם ככפיר זעף מלך וכטל על עשב רצונו:
! {יג}
הות לאביו בן כסיל ודלף טרד מדיני אשה:
! {יד}
בית והון נחלת אבות ומיהוה אשה משכלת:
! {טו}
עצלה תפיל תרדמה ונפש רמיה תרעב:
! {טז}
שמר מצוה שמר נפשו בוזה דרכיו יומת
! {יז}
מלוה יהוה חונן דל וגמלו ישלם לו:
! {יח}
יסר בנך כי יש תקוה ואל המיתו אל תשא נפשך:
! {יט}
גרל חמה נשא ענש כי אם תציל ועוד תוסף:
! {כ}
שמע עצה וקבל מוסר למען תחכם באחריתך:
! {כא}
רבות מחשבות בלב איש ועצת יהוה היא תקום:
! {כב}
תאות אדם חסדו וטוב רש מאיש כזב:
! {כג}
יראת יהוה לחיים ושבע ילין בל יפקד רע:
! {כד}
טמן עצל ידו בצלחת גם אל פיהו לא ישיבנה:
! {כה}
לץ תכה ופתי יערם והוכיח לנבון יבין דעת:
! {כו}
משדד אב יבריח אם בן מביש ומחפיר:
! {כז}
חדל בני לשמע מוסר לשגות מאמרי דעת:
! {כח}
עד בליעל יליץ משפט ופי רשעים יבלע און:
! {כט}
נכונו ללצים שפטים ומהלמות לגו כסילים:

~ משלי פרק-כ

! {א}
לץ היין המה שכר וכל שגה בו לא יחכם:
! {ב}
נהם ככפיר אימת מלך מתעברו חוטא נפשו:
! {ג}
כבוד לאיש שבת מריב וכל אויל יתגלע:
! {ד}
מחרף עצל לא יחרש ישאל בקציר ואין:
! {ה}
מים עמקים עצה בלב איש ואיש תבונה ידלנה:
! {ו}
רב אדם יקרא איש חסדו ואיש אמונים מי ימצא:
! {ז}
מתהלך בתמו צדיק אשרי בניו אחריו:
! {ח}
מלך יושב על כסא דין מזרה בעיניו כל רע:
! {ט}
מי יאמר זכיתי לבי טהרתי מחטאתי:
! {י}
אבן ואבן איפה ואיפה תועבת יהוה גם שניהם:
! {יא}
גם במעלליו יתנכר נער אם זך ואם ישר פעלו:
! {יב}
אזן שמעת ועין ראה יהוה עשה גם שניהם:
! {יג}
אל תאהב שנה פן תורש פקח עיניך שבע לחם:
! {יד}
רע רע יאמר הקונה ואזל לו אז יתהלל:
! {טו}
יש זהב ורב פנינים וכלי יקר שפתי דעת:
! {טז}
לקח בגדו כי ערב זר ובעד נכרים חבלהו:
! {יז}
ערב לאיש לחם שקר ואחר ימלא פיהו חצץ:
! {יח}
מחשבות בעצה תכון ובתחבלות עשה מלחמה:
! {יט}
גולה סוד הולך רכיל ולפתה שפתיו לא תתערב:
! {כ}
מקלל אביו ואמו ידעך נרו באישון חשך:
! {כא}
נחלה מבחלת בראשנה ואחריתה לא תברך:
! {כב}
אל תאמר אשלמה רע קוה ליהוה וישע לך:
! {כג}
תועבת יהוה אבן ואבן ומאזני מרמה לא טוב:
! {כד}
מיהוה מצעדי גבר ואדם מה יבין דרכו:
! {כה}
מוקש אדם ילע קדש ואחר נדרים לבקר:
! {כו}
מזרה רשעים מלך חכם וישב עליהם אופן:
! {כז}
נר יהוה נשמת אדם חפש כל חדרי בטן:
! {כח}
חסד ואמת יצרו מלך וסעד בחסד כסאו:
! {כט}
תפארת בחורים כחם והדר זקנים שיבה:
! {ל}
חברות פצע תמריק ברע ומכות חדרי בטן:

~ משלי פרק-כא

! {א}
פלגי מים לב מלך ביד יהוה על כל אשר יחפץ יטנו:
! {ב}
כל דרך איש ישר בעיניו ותכן לבות יהוה:
! {ג}
עשה צדקה ומשפט נבחר ליהוה מזבח:
! {ד}
רום עינים ורחב לב נר רשעים חטאת:
! {ה}
מחשבות חרוץ אך למותר וכל אץ אך למחסור:
! {ו}
פעל אוצרות בלשון שקר הבל נדף מבקשי מות:
! {ז}
שד רשעים יגורם כי מאנו לעשות משפט:
! {ח}
הפכפך דרך איש וזר וזך ישר פעלו:
! {ט}
טוב לשבת על פנת גג מאשת מדינים ובית חבר:
! {י}
נפש רשע אותה רע לא יחן בעיניו רעהו:
! {יא}
בענש לץ יחכם פתי ובהשכיל לחכם יקח דעת:
! {יב}
משכיל צדיק לבית רשע מסלף רשעים לרע:
! {יג}
אטם אזנו מזעקת דל גם הוא יקרא ולא יענה:
! {יד}
מתן בסתר יכפה אף ושחד בחק חמה עזה:
! {טו}
שמחה לצדיק עשות משפט ומחתה לפעלי און:
! {טז}
אדם תועה מדרך השכל בקהל רפאים ינוח:
! {יז}
איש מחסור אהב שמחה אהב יין ושמן לא יעשיר:
! {יח}
כפר לצדיק רשע ותחת ישרים בוגד:
! {יט}
טוב שבת בארץ מדבר מאשת מדונים וכעס:
! {כ}
אוצר נחמד ושמן בנוה חכם וכסיל אדם יבלענו:
! {כא}
רדף צדקה וחסד ימצא חיים צדקה וכבוד:
! {כב}
עיר גברים עלה חכם וירד עז מבטחה:
! {כג}
שמר פיו ולשונו שמר מצרות נפשו:
! {כד}
זד יהיר לץ שמו עושה בעברת זדון:
! {כה}
תאות עצל תמיתנו כי מאנו ידיו לעשות:
! {כו}
כל היום התאוה תאוה וצדיק יתן ולא יחשך:
! {כז}
זבח רשעים תועבה אף כי בזמה יביאנו:
! {כח}
עד כזבים יאבד ואיש שומע לנצח ידבר:
! {כט}
העז איש רשע בפניו וישר הוא יכין דרכיו
! {ל}
אין חכמה ואין תבונה ואין עצה לנגד יהוה:
! {לא}
סוס מוכן ליום מלחמה וליהוה התשועה:

~ משלי פרק-כב

! {א}
נבחר שם מעשר רב מכסף ומזהב חן טוב:
! {ב}
עשיר ורש נפגשו עשה כלם יהוה:
! {ג}
ערום ראה רעה ויסתר ופתיים עברו ונענשו:
! {ד}
עקב ענוה יראת יהוה עשר וכבוד וחיים:
! {ה}
צנים פחים בדרך עקש שומר נפשו ירחק מהם:
! {ו}
חנך לנער על פי דרכו גם כי יזקין לא יסור ממנה:
! {ז}
עשיר ברשים ימשול ועבד לוה לאיש מלוה:
! {ח}
זורע עולה יקצור און ושבט עברתו יכלה:
! {ט}
טוב עין הוא יברך כי נתן מלחמו לדל:
! {י}
גרש לץ ויצא מדון וישבת דין וקלון:
! {יא}
אהב טהור לב חן שפתיו רעהו מלך:
! {יב}
עיני יהוה נצרו דעת ויסלף דברי בגד:
! {יג}
אמר עצל ארי בחוץ בתוך רחבות ארצח:
! {יד}
שוחה עמקה פי זרות זעום יהוה יפול שם:
! {טו}
אולת קשורה בלב נער שבט מוסר ירחיקנה ממנו:
! {טז}
עשק דל להרבות לו נתן לעשיר אך למחסור:
! {יז}
הט אזנך ושמע דברי חכמים ולבך תשית לדעתי:
! {יח}
כי נעים כי תשמרם בבטנך יכנו יחדו על שפתיך:
! {יט}
להיות ביהוה מבטחך הודעתיך היום אף אתה:
! {כ}
הלא כתבתי לך שלשום במועצת ודעת:
! {כא}
להודיעך קשט אמרי אמת להשיב אמרים אמת לשלחיך:
! {כב}
אל תגזל דל כי דל הוא ואל תדכא עני בשער:
! {כג}
כי יהוה יריב ריבם וקבע את קבעיהם נפש:
! {כד}
אל תתרע את בעל אף ואת איש חמות לא תבוא:
! {כה}
פן תאלף ארחתו ולקחת מוקש לנפשך:
! {כו}
אל תהי בתקעי כף בערבים משאות:
! {כז}
אם אין לך לשלם למה יקח משכבך מתחתיך:
! {כח}
אל תסג גבול עולם אשר עשו אבותיך:
! {כט}
חזית איש מהיר במלאכתו לפני מלכים יתיצב בל יתיצב לפני חשכים:

~ משלי פרק-כג

! {א}
כי תשב ללחום את מושל בין תבין את אשר לפניך:
! {ב}
ושמת שכין בלעך אם בעל נפש אתה:
! {ג}
אל תתאו למטעמותיו והוא לחם כזבים:
! {ד}
אל תיגע להעשיר מבינתך חדל:
! {ה}
התעוף עיניך בו ואיננו כי עשה יעשה לו כנפים כנשר ועיף השמים:
! {ו}
אל תלחם את לחם רע עין ואל תתאו למטעמתיו:
! {ז}
כי כמו שער בנפשו כן הוא אכל ושתה יאמר לך ולבו בל עמך:
! {ח}
פתך אכלת תקיאנה ושחת דבריך הנעימים:
! {ט}
באזני כסיל אל תדבר כי יבוז לשכל מליך:
! {י}
אל תסג גבול עולם ובשדי יתומים אל תבא:
! {יא}
כי גאלם חזק הוא יריב את ריבם אתך:
! {יב}
הביאה למוסר לבך ואזנך לאמרי דעת:
! {יג}
אל תמנע מנער מוסר כי תכנו בשבט לא ימות:
! {יד}
אתה בשבט תכנו ונפשו משאול תציל:
! {טו}
בני אם חכם לבך ישמח לבי גם אני:
! {טז}
ותעלזנה כליותי בדבר שפתיך מישרים:
! {יז}
אל יקנא לבך בחטאים כי אם ביראת יהוה כל היום:
! {יח}
כי אם יש אחרית ותקותך לא תכרת:
! {יט}
שמע אתה בני וחכם ואשר בדרך לבך:
! {כ}
אל תהי בסבאי יין בזללי בשר למו:
! {כא}
כי סבא וזולל יורש וקרעים תלביש נומה:
! {כב}
שמע לאביך זה ילדך ואל תבוז כי זקנה אמך:
! {כג}
אמת קנה ואל תמכר חכמה ומוסר ובינה:
! {כד}
גול יגול אבי צדיק יולד חכם וישמח בו:
! {כה}
ישמח אביך ואמך ותגל יולדתך:
! {כו}
תנה בני לבך לי ועיניך דרכי תרצנה
! {כז}
כי שוחה עמקה זונה ובאר צרה נכריה:
! {כח}
אף היא כחתף תארב ובוגדים באדם תוסף:
! {כט}
למי אוי למי אבוי למי מדונים למי שיח למי פצעים חנם למי חכללות עינים:
! {ל}
למאחרים על היין לבאים לחקר ממסך:
! {לא}
אל תרא יין כי יתאדם כי יתן בכיס עינו יתהלך במישרים:
! {לב}
אחריתו כנחש ישך וכצפעני יפרש:
! {לג}
עיניך יראו זרות ולבך ידבר תהפכות:
! {לד}
והיית כשכב בלב ים וכשכב בראש חבל:
! {לה}
הכוני בל חליתי הלמוני בל ידעתי מתי אקיץ אוסיף אבקשנו עוד:

~ משלי פרק-כד

! {א}
אל תקנא באנשי רעה ואל תתאו להיות אתם:
! {ב}
כי שד יהגה לבם ועמל שפתיהם תדברנה:
! {ג}
בחכמה יבנה בית ובתבונה יתכונן:
! {ד}
ובדעת חדרים ימלאו כל הון יקר ונעים:
! {ה}
גבר חכם בעוז ואיש דעת מאמץ כח:
! {ו}
כי בתחבלות תעשה לך מלחמה ותשועה ברב יועץ:
! {ז}
ראמות לאויל חכמות בשער לא יפתח פיהו:
! {ח}
מחשב להרע לו בעל מזמות יקראו:
! {ט}
זמת אולת חטאת ותועבת לאדם לץ:
! {י}
התרפית ביום צרה צר כחכה:
! {יא}
הצל לקחים למות ומטים להרג אם תחשוך:
! {יב}
כי תאמר הן לא ידענו זה הלא תכן לבות הוא יבין ונצר נפשך הוא ידע והשיב לאדם כפעלו:
! {יג}
אכל בני דבש כי טוב ונפת מתוק על חכך:
! {יד}
כן דעה חכמה לנפשך אם מצאת ויש אחרית ותקותך לא תכרת:
! {טו}
אל תארב רשע לנוה צדיק אל תשדד רבצו:
! {טז}
כי שבע יפול צדיק וקם ורשעים יכשלו ברעה:
! {יז}
בנפל אויביך אל תשמח ובכשלו אל יגל לבך:
! {יח}
פן יראה יהוה ורע בעיניו והשיב מעליו אפו:
! {יט}
אל תתחר במרעים אל תקנא ברשעים:
! {כ}
כי לא תהיה אחרית לרע נר רשעים ידעך:
! {כא}
ירא את יהוה בני ומלך עם שונים אל תתערב:
! {כב}
כי פתאם יקום אידם ופיד שניהם מי יודע:
! {כג}
גם אלה לחכמים הכר פנים במשפט בל טוב:
! {כד}
אמר לרשע צדיק אתה יקבהו עמים יזעמוהו לאמים:
! {כה}
ולמוכיחים ינעם ועליהם תבוא ברכת טוב:
! {כו}
שפתים ישק משיב דברים נכחים:
! {כז}
הכן בחוץ מלאכתך ועתדה בשדה לך אחר ובנית ביתך:
! {כח}
אל תהי עד חנם ברעך והפתית בשפתיך:
! {כט}
אל תאמר כאשר עשה לי כן אעשה לו אשיב לאיש כפעלו:
! {ל}
על שדה איש עצל עברתי ועל כרם אדם חסר לב:
! {לא}
והנה עלה כלו קמשנים כסו פניו חרלים וגדר אבניו נהרסה:
! {לב}
ואחזה אנכי אשית לבי ראיתי לקחתי מוסר:
! {לג}
מעט שנות מעט תנומות מעט חבק ידים לשכב:
! {לד}
ובא מתהלך רישך ומחסריך כאיש מגן:

~ משלי פרק-כה

! {א}
גם אלה משלי שלמה אשר העתיקו אנשי חזקיה מלך יהודה:
! {ב}
כבד אלהים הסתר דבר וכבד מלכים חקר דבר:
! {ג}
שמים לרום וארץ לעמק ולב מלכים אין חקר:
! {ד}
הגו סיגים מכסף ויצא לצרף כלי:
! {ה}
הגו רשע לפני מלך ויכון בצדק כסאו:
! {ו}
אל תתהדר לפני מלך ובמקום גדלים אל תעמד:
! {ז}
כי טוב אמר לך עלה הנה מהשפילך לפני נדיב אשר ראו עיניך:
! {ח}
אל תצא לרב מהר פן מה תעשה באחריתה בהכלים אתך רעך:
! {ט}
ריבך ריב את רעך וסוד אחר אל תגל:
! {י}
פן יחסדך שמע ודבתך לא תשוב:
! {יא}
תפוחי זהב במשכיות כסף דבר דבר על אפניו:
! {יב}
נזם זהב וחלי כתם מוכיח חכם על אזן שמעת:
! {יג}
כצנת שלג ביום קציר ציר נאמן לשלחיו ונפש אדניו ישיב:
! {יד}
נשיאים ורוח וגשם אין איש מתהלל במתת שקר:
! {טו}
בארך אפים יפתה קצין ולשון רכה תשבר גרם:
! {טז}
דבש מצאת אכל דיך פן תשבענו והקאתו:
! {יז}
הקר רגלך מבית רעך פן ישבעך ושנאך:
! {יח}
מפיץ וחרב וחץ שנון איש ענה ברעהו עד שקר:
! {יט}
שן רעה ורגל מועדת מבטח בוגד ביום צרה:
! {כ}
מעדה בגד ביום קרה חמץ על נתר ושר בשרים על לב רע:
! {כא}
אם רעב שנאך האכלהו לחם ואם צמא השקהו מים:
! {כב}
כי גחלים אתה חתה על ראשו ויהוה ישלם לך:
! {כג}
רוח צפון תחולל גשם ופנים נזעמים לשון סתר:
! {כד}
טוב שבת על פנת גג מאשת מדונים ובית חבר:
! {כה}
מים קרים על נפש עיפה ושמועה טובה מארץ מרחק:
! {כו}
מעין נרפש ומקור משחת צדיק מט לפני רשע:
! {כז}
אכל דבש הרבות לא טוב וחקר כבדם כבוד:
! {כח}
עיר פרוצה אין חומה איש אשר אין מעצר לרוחו:

~ משלי פרק-כו

! {א}
כשלג בקיץ וכמטר בקציר כן לא נאוה לכסיל כבוד:
! {ב}
כצפור לנוד כדרור לעוף כן קללת חנם לא תבא:
! {ג}
שוט לסוס מתג לחמור ושבט לגו כסילים:
! {ד}
אל תען כסיל כאולתו פן תשוה לו גם אתה:
! {ה}
ענה כסיל כאולתו פן יהיה חכם בעיניו:
! {ו}
מקצה רגלים חמס שתה שלח דברים ביד כסיל:
! {ז}
דליו שקים מפסח ומשל בפי כסילים:
! {ח}
כצרור אבן במרגמה כן נותן לכסיל כבוד:
! {ט}
חוח עלה ביד שכור ומשל בפי כסילים:
! {י}
רב מחולל כל ושכר כסיל ושכר עברים:
! {יא}
ככלב שב על קאו כסיל שונה באולתו:
! {יב}
ראית איש חכם בעיניו תקוה לכסיל ממנו:
! {יג}
אמר עצל שחל בדרך ארי בין הרחבות:
! {יד}
הדלת תסוב על צירה ועצל על מטתו:
! {טו}
טמן עצל ידו בצלחת נלאה להשיבה אל פיו:
! {טז}
חכם עצל בעיניו משבעה משיבי טעם:
! {יז}
מחזיק באזני כלב עבר מתעבר על ריב לא לו:
! {יח}
כמתלהלה הירה זקים חצים ומות:
! {יט}
כן איש רמה את רעהו ואמר הלא משחק אני:
! {כ}
באפס עצים תכבה אש ובאין נרגן ישתק מדון:
! {כא}
פחם לגחלים ועצים לאש ואיש מדונים לחרחר ריב:
! {כב}
דברי נרגן כמתלהמים והם ירדו חדרי בטן:
! {כג}
כסף סיגים מצפה על חרש שפתים דלקים ולב רע:
! {כד}
בשפתו ינכר שונא ובקרבו ישית מרמה:
! {כה}
כי יחנן קולו אל תאמן בו כי שבע תועבות בלבו:
! {כו}
תכסה שנאה במשאון תגלה רעתו בקהל:
! {כז}
כרה שחת בה יפל וגלל אבן אליו תשוב:
! {כח}
לשון שקר ישנא דכיו ופה חלק יעשה מדחה:

~ משלי פרק-כז

! {א}
אל תתהלל ביום מחר כי לא תדע מה ילד יום:
! {ב}
יהללך זר ולא פיך נכרי ואל שפתיך:
! {ג}
כבד אבן ונטל החול וכעס אויל כבד משניהם:
! {ד}
אכזריות חמה ושטף אף ומי יעמד לפני קנאה:
! {ה}
טובה תוכחת מגלה מאהבה מסתרת:
! {ו}
נאמנים פצעי אוהב ונעתרות נשיקות שונא:
! {ז}
נפש שבעה תבוס נפת ונפש רעבה כל מר מתוק:
! {ח}
כצפור נודדת מן קנה כן איש נודד ממקומו:
! {ט}
שמן וקטרת ישמח לב ומתק רעהו מעצת נפש:
! {י}
רעך ורעה אביך אל תעזב ובית אחיך אל תבוא ביום אידך טוב שכן קרוב מאח רחוק:
! {יא}
חכם בני ושמח לבי ואשיבה חרפי דבר:
! {יב}
ערום ראה רעה נסתר פתאים עברו נענשו:
! {יג}
קח בגדו כי ערב זר ובעד נכריה חבלהו:
! {יד}
מברך רעהו בקול גדול בבקר השכים קללה תחשב לו:
! {טו}
דלף טורד ביום סגריר ואשת מדונים נשתוה:
! {טז}
צפניה צפן רוח ושמן ימינו יקרא:
! {יז}
ברזל בברזל יחד ואיש יחד פני רעהו:
! {יח}
נצר תאנה יאכל פריה ושמר אדניו יכבד:
! {יט}
כמים הפנים לפנים כן לב האדם לאדם:
! {כ}
שאול ואבדה לא תשבענה ועיני האדם לא תשבענה:
! {כא}
מצרף לכסף וכור לזהב ואיש לפי מהללו:
! {כב}
אם תכתוש את האויל במכתש בתוך הריפות בעלי לא תסור מעליו אולתו:
! {כג}
ידע תדע פני צאנך שית לבך לעדרים:
! {כד}
כי לא לעולם חסן ואם נזר לדור דור
! {כה}
גלה חציר ונראה דשא ונאספו עשבות הרים:
! {כו}
כבשים ללבושך ומחיר שדה עתודים:
! {כז}
ודי חלב עזים ללחמך ללחם ביתך וחיים לנערותיך:

~ משלי פרק-כח

! {א}
נסו ואין רדף רשע וצדיקים ככפיר יבטח:
! {ב}
בפשע ארץ רבים שריה ובאדם מבין ידע כן יאריך:
! {ג}
גבר רש ועשק דלים מטר סחף ואין לחם:
! {ד}
עזבי תורה יהללו רשע ושמרי תורה יתגרו בם:
! {ה}
אנשי רע לא יבינו משפט ומבקשי יהוה יבינו כל:
! {ו}
טוב רש הולך בתמו מעקש דרכים והוא עשיר:
! {ז}
נוצר תורה בן מבין ורעה זוללים יכלים אביו:
! {ח}
מרבה הונו בנשך ובתרבית לחונן דלים יקבצנו:
! {ט}
מסיר אזנו משמע תורה גם תפלתו תועבה:
! {י}
משגה ישרים בדרך רע בשחותו הוא יפול ותמימים ינחלו טוב:
! {יא}
חכם בעיניו איש עשיר ודל מבין יחקרנו:
! {יב}
בעלץ צדיקים רבה תפארת ובקום רשעים יחפש אדם:
! {יג}
מכסה פשעיו לא יצליח ומודה ועזב ירחם:
! {יד}
אשרי אדם מפחד תמיד ומקשה לבו יפול ברעה:
! {טו}
ארי נהם ודב שוקק משל רשע על עם דל:
! {טז}
נגיד חסר תבונות ורב מעשקות שנאי בצע יאריך ימים:
! {יז}
אדם עשק בדם נפש עד בור ינוס אל יתמכו בו:
! {יח}
הולך תמים יושע ונעקש דרכים יפול באחת:
! {יט}
עבד אדמתו ישבע לחם ומרדף רקים ישבע ריש:
! {כ}
איש אמונות רב ברכות ואץ להעשיר לא ינקה:
! {כא}
הכר פנים לא טוב ועל פת לחם יפשע גבר:
! {כב}
נבהל להון איש רע עין ולא ידע כי חסר יבאנו:
! {כג}
מוכיח אדם אחרי חן ימצא ממחליק לשון:
! {כד}
גוזל אביו ואמו ואמר אין פשע חבר הוא לאיש משחית:
! {כה}
רחב נפש יגרה מדון ובוטח על יהוה ידשן:
! {כו}
בוטח בלבו הוא כסיל והולך בחכמה הוא ימלט:
! {כז}
נותן לרש אין מחסור ומעלים עיניו רב מארות:
! {כח}
בקום רשעים יסתר אדם ובאבדם ירבו צדיקים:

~ משלי פרק-כט

! {א}
איש תוכחות מקשה ערף פתע ישבר ואין מרפא:
! {ב}
ברבות צדיקים ישמח העם ובמשל רשע יאנח עם:
! {ג}
איש אהב חכמה ישמח אביו ורעה זונות יאבד הון:
! {ד}
מלך במשפט יעמיד ארץ ואיש תרומות יהרסנה:
! {ה}
גבר מחליק על רעהו רשת פורש על פעמיו:
! {ו}
בפשע איש רע מוקש וצדיק ירון ושמח:
! {ז}
ידע צדיק דין דלים רשע לא יבין דעת:
! {ח}
אנשי לצון יפיחו קריה וחכמים ישיבו אף:
! {ט}
איש חכם נשפט את איש אויל ורגז ושחק ואין נחת:
! {י}
אנשי דמים ישנאו תם וישרים יבקשו נפשו:
! {יא}
כל רוחו יוציא כסיל וחכם באחור ישבחנה:
! {יב}
משל מקשיב על דבר שקר כל משרתיו רשעים:
! {יג}
רש ואיש תככים נפגשו מאיר עיני שניהם יהוה:
! {יד}
מלך שופט באמת דלים כסאו לעד יכון:
! {טו}
שבט ותוכחת יתן חכמה ונער משלח מביש אמו:
! {טז}
ברבות רשעים ירבה פשע וצדיקים במפלתם יראו:
! {יז}
יסר בנך ויניחך ויתן מעדנים לנפשך:
! {יח}
באין חזון יפרע עם ושמר תורה אשרהו:
! {יט}
בדברים לא יוסר עבד כי יבין ואין מענה:
! {כ}
חזית איש אץ בדבריו תקוה לכסיל ממנו:
! {כא}
מפנק מנער עבדו ואחריתו יהיה מנון:
! {כב}
איש אף יגרה מדון ובעל חמה רב פשע:
! {כג}
גאות אדם תשפילנו ושפל רוח יתמך כבוד:
! {כד}
חולק עם גנב שונא נפשו אלה ישמע ולא יגיד:
! {כה}
חרדת אדם יתן מוקש ובוטח ביהוה ישגב:
! {כו}
רבים מבקשים פני מושל ומיהוה משפט איש:
! {כז}
תועבת צדיקים איש עול ותועבת רשע ישר דרך:

~ משלי פרק-ל

! {א}
דברי אגור בן יקה המשא נאם הגבר לאיתיאל לאיתיאל ואכל:
! {ב}
כי בער אנכי מאיש ולא בינת אדם לי:
! {ג}
ולא למדתי חכמה ודעת קדשים אדע:
! {ד}
מי עלה שמים וירד מי אסף רוח בחפניו מי צרר מים בשמלה מי הקים כל אפסי ארץ מה שמו ומה שם בנו כי תדע:
! {ה}
כל אמרת אלוה צרופה מגן הוא לחסים בו:
! {ו}
אל תוסף על דבריו פן יוכיח בך ונכזבת:
! {ז}
שתים שאלתי מאתך אל תמנע ממני בטרם אמות:
! {ח}
שוא ודבר כזב הרחק ממני ראש ועשר אל תתן לי הטריפני לחם חקי:
! {ט}
פן אשבע וכחשתי ואמרתי מי יהוה ופן אורש וגנבתי ותפשתי שם אלהי:
! {י}
אל תלשן עבד אל אדנו פן יקללך ואשמת:
! {יא}
דור אביו יקלל ואת אמו לא יברך:
! {יב}
דור טהור בעיניו ומצאתו לא רחץ:
! {יג}
דור מה רמו עיניו ועפעפיו ינשאו:
! {יד}
דור חרבות שניו ומאכלות מתלעתיו לאכל עניים מארץ ואביונים מאדם:
! {טו}
לעלוקה שתי בנות הב הב שלוש הנה לא תשבענה ארבע לא אמרו הון:
! {טז}
שאול ועצר רחם ארץ לא שבעה מים ואש לא אמרה הון:
! {יז}
עין תלעג לאב ותבוז ליקהת אם יקרוה ערבי נחל ויאכלוה בני נשר:
! {יח}
שלשה המה נפלאו ממני וארבע לא ידעתים:
! {יט}
דרך הנשר בשמים דרך נחש עלי צור דרך אניה בלב ים ודרך גבר בעלמה:
! {כ}
כן דרך אשה מנאפת אכלה ומחתה פיה ואמרה לא פעלתי און:
! {כא}
תחת שלוש רגזה ארץ ותחת ארבע לא תוכל שאת:
! {כב}
תחת עבד כי ימלוך ונבל כי ישבע לחם:
! {כג}
תחת שנואה כי תבעל ושפחה כי תירש גברתה:
! {כד}
ארבעה הם קטני ארץ והמה חכמים מחכמים:
! {כה}
הנמלים עם לא עז ויכינו בקיץ לחמם:
! {כו}
שפנים עם לא עצום וישימו בסלע ביתם:
! {כז}
מלך אין לארבה ויצא חצץ כלו:
! {כח}
שממית בידים תתפש והיא בהיכלי מלך:
! {כט}
שלשה המה מיטיבי צעד וארבעה מיטבי לכת:
! {ל}
ליש גבור בבהמה ולא ישוב מפני כל:
! {לא}
זרזיר מתנים או תיש ומלך אלקום עמו:
! {לב}
אם נבלת בהתנשא ואם זמות יד לפה:
! {לג}
כי מיץ חלב יוציא חמאה ומיץ אף יוציא דם ומיץ אפים יוציא ריב:

~ משלי פרק-לא

! {א}
דברי למואל מלך משא אשר יסרתו אמו:
! {ב}
מה ברי ומה בר בטני ומה בר נדרי:
! {ג}
אל תתן לנשים חילך ודרכיך למחות מלכין:
! {ד}
אל למלכים למואל אל למלכים שתו יין ולרוזנים או שכר:
! {ה}
פן ישתה וישכח מחקק וישנה דין כל בני עני:
! {ו}
תנו שכר לאובד ויין למרי נפש:
! {ז}
ישתה וישכח רישו ועמלו לא יזכר עוד:
! {ח}
פתח פיך לאלם אל דין כל בני חלוף:
! {ט}
פתח פיך שפט צדק ודין עני ואביון:
! {י}
אשת חיל מי ימצא ורחק מפנינים מכרה:
! {יא}
בטח בה לב בעלה ושלל לא יחסר:
! {יב}
גמלתהו טוב ולא רע כל ימי חייה:
! {יג}
דרשה צמר ופשתים ותעש בחפץ כפיה:
! {יד}
היתה כאניות סוחר ממרחק תביא לחמה:
! {טו}
ותקם בעוד לילה ותתן טרף לביתה וחק לנערתיה:
! {טז}
זממה שדה ותקחהו מפרי כפיה נטע כרם:
! {יז}
חגרה בעוז מתניה ותאמץ זרעותיה:
! {יח}
טעמה כי טוב סחרה לא יכבה בליל נרה:
! {יט}
ידיה שלחה בכישור וכפיה תמכו פלך:
! {כ}
כפה פרשה לעני וידיה שלחה לאביון:
! {כא}
לא תירא לביתה משלג כי כל ביתה לבש שנים:
! {כב}
מרבדים עשתה לה שש וארגמן לבושה:
! {כג}
נודע בשערים בעלה בשבתו עם זקני ארץ:
! {כד}
סדין עשתה ותמכר וחגור נתנה לכנעני:
! {כה}
עז והדר לבושה ותשחק ליום אחרון:
! {כו}
פיה פתחה בחכמה ותורת חסד על לשונה:
! {כז}
צופיה הליכות ביתה ולחם עצלות לא תאכל:
! {כח}
קמו בניה ויאשרוה בעלה ויהללה:
! {כט}
רבות בנות עשו חיל ואת עלית על כלנה:
! {ל}
שקר החן והבל היפי אשה יראת יהוה היא תתהלל:
! {לא}
תנו לה מפרי ידיה ויהללוה בשערים מעשיה: <B>(פפפ)</B>
