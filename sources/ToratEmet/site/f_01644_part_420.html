<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01644_part_420.html by HTTrack Website Copier/3.x [XR&CO'2014], Thu, 11 Aug 2016 11:29:59 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("ספר החינוך - תכ. מצות קריאת שמע שחרית וערבית.","הלכה 1","d_root__040_hlch_1.html","ספר החינוך","f_01644.html","תכ. מצות קריאת שמע שחרית וערבית.","f_01644_part_420.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>ספר החינוך</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
ספר החינוך<BR></span></CENTER><CENTER>מיוחס לרב רבי אהרן הלוי זצוק"ל
</CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp<a href="#HtmpReportNum0000_L2">תכ. מצות קריאת שמע שחרית וערבית.</a><BR></span>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<BR><a name="HtmpReportNum0000_L2"></a><a name="תכ.BמצותBקריאתBשמעBשחריתBוערבית."></a><br><br><span style="font-size:31px; ">
<p></p>
<B><U><span style='color:RGB(45,104,176);'><u>תכ. מצות קריאת שמע שחרית וערבית.</u></span><BR></U></B></span><p></p><b><big>שנצטוינו</big></b> לקרות בכל יום ערבית ושחרית פסוק אחד מן התורה שבסדר זה, וזהו <small><small>(דברים ו ד)</small></small> שמע ישראל יי אלהינו יי אחד, ועל פסוק זה נאמר <small><small>(שם)</small></small> ודברת בם בשבתך בביתך בשכבך ובקומך, ובא הפרוש על זה <small><small>(ברכות י, ב)</small></small> בשעה שבני אדם שוכבים ובשעה שבני אדם קמים, וקא משמע להו לרבנן <small><small>(שם)</small></small>, שבשעה שבני אדם שוכבין יקרא כל הלילה עד שיעלה עמוד השחר, וכענין שכתוב <small><small>(ויקרא כו ו)</small></small> ושכבתם ואין מחריד. וכן לא ישכב עד יאכל טרף <small><small>(במדבר כג כד)</small></small>. דמשמע כל שעת שכיבה. ועוד שבני אדם חלוקים הם במדותם בענין השכיבה, יש מהם שאינם שוכבים עד חצי הלילה, ויש עד סופה, ויש ששוכבים מיד בתחילת הלילה, ומפני כן אמרו <small><small>(שם)</small></small>, שזמן קריאת שמע בערבין משעה שהכהנים נכנסין לאכל בתרומתן, דהינו צאת הכוכבים, עד שיעלה עמוד השחר, ושעה שבני אדם קמים משמע להו מתחלת היום, כלומר, כשהבקר אור כשאדם מכיר את חברו ברחוק ארבע אמות, עד שלש שעות שלמות <small><small>(רמב''ם שם א יא)</small></small>. ולא משמע להו הקימה כל היום כמו השכיבה, שאין דרך אחד מבני אדם שהוא בריא שיקום ממטתו בסוף היום או אפילו באמצעו. ואמרו זכרונם לברכה <small><small>(שם ט, ב)</small></small> בקריאת שמע דשחרית דמכל מקום מכאן ואילך, כלומר, מסוף שלש שעות עד סוף היום, מי שלא קרא לא הפסיד, שלא יוכל לקרותה עם ברכותיה.
<BR><p></p><b><big>משרשי</big></b> המצוה. שרצה השם לזכות עמו שיקבלו עליהם מלכותו ויחודו בכל יום ולילה כל הימים שהם חיים, כי בהיות האדם בעל חמר, נפתה אחר הבלי העולם ונמשך לתאוותיו צריך על כל פנים זכרון תמידי במלכות שמים לשמרו מן החטא, על כן היה מחסדו לזכותנו וצונו לזכר שני העתים האלה בקבע ובכונה גמורה, אחת ביום להועיל לכל מעשינו שביום, כי בהיות האדם זוכר בבקר אחדות השם ומלכותו, וכי השגחתו ויכלתו על הכל, ויתן אל לבו כי עיניו פקוחות על כל דרכיו, וכל צעדיו יספר, לא יתעלם ממנו דבר מכל דבריו, ולא יוכל ממנו להחביא ממנו אחת מכל מחשבותיו הלא יהיה לו למשמר מחשבתו זאת והודאת פיו בדבר הזה כל היום ההוא, ויהיה לו הודאת הלילה בזה גם כן למשמר כל הלילה. ומפני שיסוד המצוה מה שזכרנו חיבונו זכרונם לברכה בה בכונת הלב, ואמרו שאם לא כון לבו בה לא יצא ידי חובתו, שאין אדם נזכר בשום דבר אלא אם כן ישים כונתו בו. וזהו שאמרו זכרונם לברכה בברכות פרק היה קורא <small><small>(יג ב)</small></small> תנו רבנן שמע ישראל יי אלהינו יי אחד, עד כאן צריכה כונת הלב. והצריכונו להאריך באחד, וכדתניא התם סומכוס בן יוסף אומר כל המאריך באחד מאריכין לו ימיו ושנותיו ואמר רב אחא בר יעקב ובדל''ת אמר רב אשי ובלבד שלא יחטף בחי''ת. ואמרו שם עד כמה יהיה אריכות זה? והיתה התשובה עד כדי שתמליכהו בשמים ובארץ ובארבע רוחות העולם, כלומר, שתכון שממשלתו בכל היא, ואין כל דבר נעלם ממנו, ובחפצו קיום כל הדברים.
<BR><p></p><b><big>מדיני</big></b> המצוה. מה שאמרו זכרונם לברכה <small><small>(שם)</small></small> שחיוב פסוק ראשון מן הפרשה הוא מן התורה, כמו שאמרנו, אבל חכמים חיבונו לקרות שלש פרשיות, שהן שמע והיה אם שמוע, ויאמר. ומקדימין <small><small>(רמב''ם שם א, ב)</small></small> לקרות פרשת שמע שיש בה צווי על יחוד השם יתברך ואהבתו ותלמוד תורתו, שהוא העקר הגדול שהכל תלוי בו, ואחריה פרשת והיה אם שמע, שיש בה צווי על שאר המצות כלן, ואחריה פרשת ציצית, שגם היא יש בה צווי על זכירת כל המצות, ואם כן, באמת, בהיות האדם זוכר אלה בכל יום פעם אחת ובכל לילה פעם אחרת בכונה ינצל מן העברות על כל פנים אם יש דעת בו.
<BR><p></p><b><big>וכן</big></b> מענין המצוה מה שחיבונו זכרונם לברכה <small><small>(שם יא א)</small></small> לברך קדם הקריאה ואחריה בשחר מברך שתים לפניה יוצר אור ואהבת עולם, ואחת לאחריה, אמת ויציב, ובערב שתים לפניה, מעריב ערבים ואהבת עולם, ושתים לאחריה אמת ואמונה והשכיבנו, ואין צרך להאריך בהן שידועות הן בכל ישראל בפתיחתן ובחתימתן ובנוסח שלהן, ועזרא <small><small>(רמב''ם שם ה''ז)</small></small> ובית דינו תקנום עם שאר כל הברכות הערוכות בפי כל ישראל.
<BR><p></p><b><big>וכן</big></b> מענין המצוה מה שאמרו <small><small>(שם טו א)</small></small> שהקורא את שמע צריך להשמיע לאזנו, ואם לא השמיע לאזנו אבל מכל מקום קרא הדברים בשפתיו יצא דיעבד. וכן מה שאמרו <small><small>(שם)</small></small> שצריך לדקדק באותיותיה, ואם לא דקדק בהן יצא. ואמרו מן המפרשים <small><small>(מאירי שם)</small></small> שאין הענין שלא יזכיר התיבות והאותיות שבזה ודאי לא נאמר שאם לא דקדק יצא, שכל שלא קרא קריאת שמע כלו לא יצא ידי חובתו. אבל ענין אם לא דקדק בהם יצא הוא שלא נתן רוח בין הדבקים, כגון בכל לבבך עשב בשדך, ואבדתם מהרה, בכל לבבכם, הכנף פתיל, וכן שלא התיז זי''ן דתזכרו שצריך להתיזה, או שלא האריך בדל''ת כפי הראוי לכתחלה לעשות.
<BR><p></p><b><big>וכן</big></b> מענין המצוה מה שאמרו <small><small>(שם יג א)</small></small> שאדם שואל בשלום מי שהוא חיב לכבדו, ומשיב שלום לכל אדם בין הפרקים, ובאמצען שואל מפני היראה, כלומר למלכי האמות או לשרים הגדולים <small><small>(רמב''ם שם פ''ב הט''ז)</small></small>, ומשיב מפני הכבוד. וזה כמה, שלא ראינו מי שיקפיד על חברו כלל אם לא יפסיק, ואפילו בין הפרקים. ויתר רבי דיני המצוה וכל הענינים שמבטלין בשבילן קריאת שמע, יתבארו בברכות בפרקים ראשונים <small>[או''ח סימן סא]</small>.
<BR><p></p><b><big>ונוהגת</big></b> בכל מקום ובכל זמן בזכרים אבל לא בנקבות, לפי שהיא מכלל מצות עשה שהזמן גרמא, שהנשים פטורות. והעובר על זה ולא קרא קריאת שמע בכל יום ובכל לילה בזמנה שקבעו לה חכמים בטל עשה זה. והרמב''ן זכרונו לברכה <small><small>(בסוף ספר המצוות ד''ה ואתה אם תבין)</small></small> מנה בחשבון המצות קריאת שמע ביום מצוה אחת, ובלילה מצוה אחרת, לפי שזמנה של זו לא זמנה של זו, וזו אינה מעכבת זו.
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01644_part_420.html by HTTrack Website Copier/3.x [XR&CO'2014], Thu, 11 Aug 2016 11:29:59 GMT -->
</html>
 