<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_43.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא ארבעין ותרין ","קבלה","d_root__106_kblh.html","תיקוני הזוהר","f_01153.html","תקונא ארבעין ותרין ","f_01153_part_43.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא ארבעין ותרין</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBארבעיןBותרין"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא ארבעין ותרין</u></span><BR></U></B></span><p></p>בְּרֵאשִׁית תַּמָּן אִישׁ, דְּאִתְּמַר בֵּיהּ <small><small>(בראשית כה כז)</small></small> וְיַעֲקֹב אִישׁ תָּם, וְדָא יוֹמָא תְּלִיתָאָה, דְּהָא תְּלַת אוּמָנִין הֲווֹ עַד הָכָא, יוֹמָא קַדְמָאָה וְיוֹמָא תִנְיָינָא וְיוֹמָא תְּלִיתָאָה, כָּל חַד אַפִּיק אוּמָנוּתֵיהּ, יוֹמָא קַדְמָאָה אָמַר לֵיהּ הַהוּא אָמוֹן מוּפְלָא וּמְכוּסֶה דְאִיהוּ אַיִ''ן, כְּלִיל תְּלַת סְפִירָן א' כֶּתֶר י' חָכְמָה ן' בִּינָה, וְה' אַתְוָון מנצפ''ך מֵעָלְמָא דְאָתֵי אִינוּן לָקֳבֵל ה' עִלָּאָה, 
<BR><p></p>אָמַר לְכָל אֶחָד מִתְּלַת יוֹמִין דְּיַפִּיק אוּמָנוּתֵיהּ, אָמַר לְיוֹמָא קַדְמָאָה יְהִי אוֹר מִיָּד אַפִּיק אוּמָנוּתֵיהּ וְעָבִיד לֵיהּ, הֲדָא הוּא דִכְתִיב <small><small>(שם א ג)</small></small> וַיְהִי אוֹר, וְהָא אוּקְמוּהוּ דְלֵית הֲוַיָּה אֶלָּא עַל יְדֵי עֲשִׂיָּה, א' מִן אַיִ''ן דַּהֲוָה פָרַח בְּאַוִּיר אַפִּיק אוֹר, י' אַפִּיק רָקִיעַ, ן' מִן אַיִן אַפִּיק יַבָּשָׁה, הֲדָא הוּא דִכְתִיב <small><small>(שם)</small></small> וַיֹּאמֶר אלהי''ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה, וַיֹּאמֶר אלהי''ם יִקָּווּ הַמַּיִם, הָכָא כַּמָּה פִּקּוּדִין, פִּקּוּדָא דְיִחוּדָא וּפִקּוּדָא דְפִרְיָה וְרִבְיָה, פִּקּוּדָא דְיִחוּדָא דְאִיהוּ יִקָּווּ הַמַּיִם, מִתְכַּנְשִׁין יִחוּדָא דְכָל סְפִירָא וּסְפִירָא לַאֲתַר חַד דְּאִיהוּ כְנִישׁוּ דְכֹלָּא, אֶל מָקוֹם אֶחָד, דְּאִיהוּ מִקְוִה יִשְׂרָאֵל יהו''ה. 
<BR>
<!--$~-->
<BR><a name="דףBפבBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף פב ע''א</u></span><BR></U></B></span><p></p>יוֹמָא תְּלִיתָאָה שְׁמַע יִשְׂרָאֵל יהו''ה אלהינ''ו יהו''ה אֶחָד <small><small>(דברים ו ד)</small></small>, וְאִיהוּ יהו''ה מָקוֹם אִתְקְרֵי, וְהָא אוּקְמוּהָ מָארֵי מַתְנִיתִין, דְּקוּדְשָׁא בְּרִיךְ הוּא אִתְקְרֵי מְקוֹמוֹ שֶׁל עוֹלָם וְאֵין הָעוֹלָם מְקוֹמוֹ, כְּגַוְונָא דָא י' עִִשֶׂר זִמְנִין אִיהוּ ק' מִן מָקוֹם, ה''ה חָמֵשׁ זִמְנִין כָּל חַד וְחַד סָלְקָן כ''ה כ''ה, כְּחוּשְׁבַּן אַתְוָון דְּיִחוּדָא תְּרֵין זִמְנִין דִּמְיַחֲדִין שְׁמַע יִשְׂרָאֵל דְּאִינוּן שִׁית תֵּיבִין, דִּבְהוֹן כ''ה כ''ה אַתְוָון, אִם כֵּן מַאי ק', מְאָה בִּרְכָאָן דְּחַיָּיב בַּר נַשׁ לְבָרְכָא לְקוּדְשָׁא בְּרִיךְ הוּא בְּכָל יוֹמָא, אִשְׁתָּאַר ו', שִׁית זִמְנִין שִׁית סָלְקִין תְּלָתִין וְשִׁית, כְּחוּשְׁבַּן גַּדְפִין דִּשְׂרָפִים דְּאִתְּמַר בְּהוֹן <small><small>(ישעיהו ו ב)</small></small> שְׂרָפִים עוֹמְדִים מִמַּעַל ל''וֹ, וְאִלֵּין גַּדְפִין תַּלְיָין מִן ו' דְּאִיהוּ שִׁית תֵּיבִין דְּיִחוּדָא, וּבָהּ סָלְקִין אַרְבְּעִין וּתְרֵין אַתְוָון, דִּבְהוֹן אִתְבְּרִיאוּ שְׁמַיָּא וְאַרְעָא, תִּשְׁכַּח <small><small><span style="color=#0055ff"> (דף פב ע''א) </small></small></span>מָקוֹ''ם דְּסָלִיק יהו''ה בְּחֻשְׁבָּנָא כְּגַוְונָא דָא, י' ק', ה''ה כ''ה כ''ה, ו' ל''ו, סָלִיק כֹּלָּא קפ''ו כְּחוּשְׁבַּן מָקוֹ''ם, וּבֵיהּ <small><small>(ישעיה כח ז)</small></small> פָּק''וּ פְּלִילִיָה, וּבֵיהּ קָפ''וּ תְהוֹמֵי בְּלִבָּא דְיַמָּא. 
<BR><p></p>בְּהַאי שְׁמָא דְאִיהוּ יהו''ה צָרִיךְ לְאִתְכַּנְשָׁא דַרְגִּין דְּיִחוּדָא, וּלְאַכְלָלָא בֵּיהּ עִִשֶׂר סְפִירָן כְּגַוְונָא דָא, יו''ד ה''א וא''ו ה''א, דְאִינוּן עִִשֶׂר סְפִירוֹת בְּלִימָה, יהו''ה מָקוֹם לְיו''ד ה''א וא''ו ה''א דְאִיהוּ סָתִים וְנֶעִִלָם, וּבְגִין דָּא אִתְקְרֵי עוֹלָם עִִלֶם, דְּצָרִיךְ לְאַעִִלָמָא לֵיהּ מִכּוּלֵי עָלְמָא, דְּאִיהוּ עֹלָם, וּשְׁכִינְתָּא נֶעֱלָמָה, הֲדָא הוּא דִכְתִיב <small><small>(איוב כח כא)</small></small> וְנֶעִִלְמָה מֵעִינֵי כָל חָי. 
<BR><p></p>לַאו סְפִירָה דְלֵית תַּמָּן יהו''ה יו''ד ה''א וא''ו ה''א, וְהָכִי צָרִיךְ לְאִתְכַּנְשָׁא כֹּלָּא בֵיהּ בְּכָל אֲתַר, דְּכָל שְׁמָהָן אִינוּן כִּנּוּיִין לֵיהּ, וּשְׁכִינְתֵּיהּ אִיהִי יהו''ה אִיהִי כְּלִילָא מֵאַרְבַּע אַתְוָון, וְלָא אִתְקְרֵי אִיהוּ מָקוֹם אֶלָּא בָּהּ, מָקוֹם אֶחָד וַדַּאי, אִיהוּ לָא אִתְקְרֵי אָדָם <small><small>(נ''א אחד)</small></small> אֶלָּא בָהּ, כְּגַוְונָא דְאָדָם דִּלְתַתָּא דְבָרָא בְדִיּוֹקְנֵיהּ, דְּאִתְּמַר בֵּיהּ <small><small>(בראשית ה ב)</small></small> זָכָר וּנְקֵבָה בְּרָאָם וַיְבָרֶךְ אֹתָם וַיִּקְרָא אֶת שְׁמָם אָדָם. 
<BR><p></p>וְעוֹד כִּי אֶחָד קְרָאתִיו <small><small>(ישעיה נא ב)</small></small>, כְּגַוְונָא דְעִִשֶׂר סְפִירוֹת, דְּאִינוּן א' כֶּתֶר עִלָּאָה, ח' תְּמַנְיָא סְפִירָן מֵחָכְמָה עַד צַדִּיק, ד' מַלְכוּתָא קַדִּישָׁא, עֲלָהּ אִתְּמַר <small><small>(דברים יז כ)</small></small> לְמַעַן יַאֲרִיךְ יָמִים עַל מַמְלַכְתּוֹ, וְאִם חַס וְשָׁלוֹם פָּחִית בַּר נַשׁ מֵעִִשֶׂר לְיַחֲדָא בָּהּ, אִסְתַּלַּק קוֹצָא מִן ד' מִן אֶחָד וְאִשְׁתְּאָרַת יַבָּשָׁה, וְרָזָא דְמִלָּה <small><small>(בראשית א ט)</small></small> יִקָּווּ הַמַּיִם מִתַּחַת הַשָּׁמַיִם, דְּאִיהִי תַּחַת הַשָּׁמַיִם דְּאִיהוּ קוּדְשָׁא בְּרִיךְ הוּא, דְּאִתְּמַר בֵּיהּ <small><small>(מלכים א ב לב)</small></small> וְאַתָּה תִּשְׁמַע הַשָּׁמַיִם, דְּנוּקְבָא אִיהִי תְּחוֹת בַּעִִלָהּ. 
<BR><p></p>וְהָכִי כָּל מָאן דְּפָגִים אוֹת בְּרִית, בְּהַהִיא טִפָּה דְאִיהִי יִחוּדָא, וְזָרִיק לָהּ בַּאֲתַר אָחֳרָא, גָרִים לָהּ לְמֶהֱוִי יַבָּשָׁה מִסִּטְרֵיהּ, דְּאִסְתַּלַּק נְבִיעוּ וְיִחוּדָא מִינָהּ, וְאִשְׁתְּאָרַת אִיהִי יַבָּשָׁה, וְדָא גָרִים חָרְבַּן עָלְמָא, וּמִיָּד אִתְּמַר <small><small>(ישעיה יט ה)</small></small> וְנָהָר יֶחֱרַב וְיָבֵשׁ, דְּאִיהוּ נָהָר דְּנָפִיק מֵעִדֶן, דְּאַשְׁקֵי לֵיהּ לְגַן דְּאִיהִי אוֹרַיְיתָא שֶׁבְּעַל פֶּה, דְאִיהִי מִתְשַׁקְיָא מֵאוֹרַיְיתָא דְבִכְתָב, דִּכְלִילָא גַ''ן סְדָרִים דְּאוֹרַיְיתָא. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_43.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
</html>
 