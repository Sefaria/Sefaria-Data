<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_50.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא תשע וארבעין ","קבלה","d_root__106_kblh.html","תיקוני הזוהר","f_01153.html","תקונא תשע וארבעין ","f_01153_part_50.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא תשע וארבעין</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBתשעBוארבעין"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא תשע וארבעין</u></span><BR></U></B></span><p></p>בְּרֵאשִׁית בָּרָא אלהי''ם. שְׂאוּ מָרוֹם עִינֵיכֶם וּרְאוּ מִי בָרָא אֵלֶּה <small><small>(ישעיה מ לו)</small></small>, מִי אֵלֶּה, הוּא אלהי''ם, מִי בָּרָא לְאֵלֶּה, שְׂ אוּ מָ רוֹם עִ ינֵיכֶם דָּא קְרִיאַת שְׁמַ''ע, רָאשֵׁי תֵּיבִין שְׁמַע דִּמְיַחֲדִין יִשְׂרָאֵל לְקוּדְשָׁא בְּרִיךְ הוּא פַּעֲמַיִם, וְתִשְׁכְּחוּ תַּמָּן מִ''י דְּאִיהוּ כְלָלָא דְחַמְשִׁין אַתְוָון, וּבְמַאי צָרִיךְ לְיַחֲדָא לֵיהּ בְּשַׁחֲרִין, בְּהַהוּא דְאִתְּמַר בֵּיהּ <small><small>(חבקוק ג י)</small></small> רוֹם יָדֵיהוּ נָשָׂא, דְאִיהוּ מָרוֹם, בְּגִין דְּאִיהוּ מְרוֹמִים יִשְׁכּוֹן. וּרְא''וּ דְתַמָּן אוֹ''ר, וְדָא אוֹר הַכֹּכָבִים, דִּבְהוֹן שְׁכִינְתָּא נָפְקַת הֲדָא הוּא דִכְתִיב <small><small>(ישעיה מ כו)</small></small> הַמּוֹצִיא בְמִסְפָּר צְבָאָם, וּבְגִין דָּא קְרִיאַת שְׁמַע בְּלֵילְיָא, כְּמָה דְאוּקְמוּהָ מָארֵי מַתְנִיתִין בִּיצִיאַת הַכֹּכָבִים, עִִרֶב וָבֹקֶר צְרִיכִין לְיַחֲדָא לָהּ עִם מַלְכָּא, בְגִין דְּבָעִִרֶב הִיא בָאָה עִמֵּיהּ, וּבַבֹּקֶר הִיא שָׁבָה לְגַבֵּיהּ <small><small>(אסתר ב יד)</small></small>, וְדָא עִִרֶב דְּיִצְחָק וּבֹקֶר דְּאַבְרָהָם, דְּתַמָּן בַּעִִלָהּ בֵּינַיְיהוּ יִשְׂרָאֵל. 
<BR><p></p>וְעוֹד הַמּוֹצִיא, דָא הַמּוֹצִיא לֶחֶם מִן הָאָרֶץ, בְּגִינָהּ אִתְּמַר <small><small>(ישעיה לג טז)</small></small> לַחְמוֹ נִתָּן וכו', וְעוֹד הַמּוֹצִיא בְמִסְפָּר צְבָאָם, אִלֵּין רְמַ''ח תֵּיבִין דִּקְרִיאַת שְׁמַע, לְכֻלָּם בְּשֵׁם יִקְרָא, הֲדָא הוּא דִכְתִיב <small><small>(בראשית ב כ)</small></small> וַיִּקְרָא הָאָדָם שֵׁמוֹת וְגוֹמֵר, דָּא הַהוּא דְאִתְּמַר בֵּיהּ <small><small>(ישעיה מד יג)</small></small> כְּתִפְאֶרֶת אָדָם לָשֶׁבֶת בָּיִת, דְּקָרָא שְׁמָהָן לְכָל חַיּוֹת הַקּוֹדֶשׁ וּלְכָל שְׂרָפִים וְאוֹפַנִּים וּצְבָא דִלְעִילָא, לְכָל חַד קָרָא לֵיהּ בְּשֵׁם יְדִיעַ וּבְדַרְגָּא יְדִיעָא, לְאִשְׁתְּמוֹדָע לְכָל חַד מֵאֲתַר דְּאִתְנְטִיל, כְּגַוְּונֵי דְנַחֲלֵי יַמָּא דְאִתְחַזְרוּ לַאֲתַר דְּאִתְנְטִילוּ בִּשְׁלִיחוּתָא, הֲדָא הוּא דִכְתִיב <small><small>(קהלת א ז)</small></small> כָּל הַנְּחָלִים הוֹלְכִים אֶל הַיָּם וְגוֹמֵר, אֶל מְקוֹם שֶׁהַנְּחָלִים הוֹלְכִים שָׁם הֵם שָׁבִים לָלָכֶת, מֵאֲתַר דְּאָזְלִין תַּמָּן חָזְרִין בִּשְׁלִיחוּתָא. 
<BR><p></p>מֵרוֹב אוֹנִים <small><small>(ישעיה מ כו)</small></small> דָּא כֶתֶר עִלָּאָה, וְאַמִּיץ כֹּחַ דָּא חָכְמָה, מַאי כֹּחַ דִּילֵיהּ אִימָּא עִלָּאָה, אִישׁ לֹא נֶעִִדָּר אִיהוּ כְלָלָא דִתְלַת סְפִירָן, מַאי אִישׁ יהו''ה אִישׁ מִלְחָמָה יהו''ה שְׁמוֹ <small><small>(שמות טו ג)</small></small>, אִישׁ א' כֶּתֶר עִלָּאָה י' חָכְמָה ש' שָׁרָשָׁא דְאִילָנָא דְאִיהִי אִימָּא עִלָּאָה תְּשׁוּבָה וַדַּאי, וְעוֹד מֵרוֹב אוֹנִים דָּא עַמּוּדָא דְאֶמְצָעִיתָא, אוֹנִים דִּילֵיהּ נֶצַח וָהוֹד, וְאַמִּיץ כֹּחַ דָּא צַדִּיק, אִישׁ לֹא נֶעִִדָּר יהו''ה אִישׁ מִלְחָמָה, וְהָא אִתְּמַר. 
<BR>
<!--$~-->
<BR><a name="דףBפוBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף פו ע''א</u></span><BR></U></B></span><p></p>קָם סָבָא בָתַר טוּלָא דְרַבִּי שִׁמְעוֹן, וְאָמַר רַבִּי רַבִּי, הַאי קְרָא הָכִי שְׁמַעִִנָא לֵיהּ, שְׂאוּ מָרוֹם עִינֵיכֶם, שְׂאוּ כְּמוֹ שְׂאוּ יְדֵיכֶם קֹדֶשׁ <small><small>(תהלים קלד ב)</small></small>, וְדָא קֹדֶשׁ יִשְׂרָאֵל לַיהו''ה רֵאשִׁית <small><small>(ירמיה ב ג)</small></small>, מָרוֹם דִּילֵיהּ כֶּתֶר עִלָּאָה, מִי אִימָּא עִלָּאָה דְבָרָא עָלְמָא בְּאֵלֶּה, מָאן אֵלֶּה, אֵלֶּה רָאשֵׁי בֵית אֲבוֹתָם <small><small>(שמות ו יד)</small></small>, וְאִינוּן תְּלַת אֲבָהָן, הַמּוֹצִיא בְמִסְפָּר צְבָאָם <small><small>(ישעיה מ כו)</small></small> אִלֵּין צְבָא הַשָּׁמַיִם דְּאִינוּן נֶצַח וָהוֹד, מַאי מִסְפָּר דִּלְהוֹן, אֶלָּא מִסְפָּר וְחֶשְׁבּוֹן דְּכֹלָּא דָא שְׁכִינְתָּא עִלָּאָה, לְכֻלָּם בְּשֵׁם יִקְרָא <small><small>(שם)</small></small> דָא שְׁכִינְתָּא תַּתָּאָה, דְאִתְּמַר לְמֹשֶׁה בְּגִינָהּ <small><small>(שמות לג יז)</small></small> וָאֵדָעֲךָ <small><small><span style="color=#0055ff"> (דף פו ע''א) </small></small></span>בְּשֵׁם, מֵרוֹב אוֹנִים <small><small>(ישעיה מ כו)</small></small>, הַהוּא דְאִתְּמַר בֵּיהּ <small><small>(בראשית מח טז)</small></small> וְיִדְגּוּ לָרוֹב בְּקֶרֶב הָאָרֶץ וְדָא צַדִּיק, וְאִיהוּ אַמִּיץ כֹּחַ אִישׁ צַדִּיק, כֹּחַ דִּילֵיהּ אִיהִי כֹּחַ דְּעוֹבָדָא דִבְּרֵאשִׁית, דְּאִתְּמַר בָּהּ <small><small>(במדבר יד יז)</small></small> וְעַתָּה יִגְדַּל נָא כֹּחַ אדנ''י, לֹא נֶעִִדָּר מִשְּׁכִינְתָּא לְעָלַם, וְהַאי וְהַאי כֹּלָּא קְשׁוֹט, שַׁבְעִין אַנְפִּין לְאוֹרַיְיתָא. 
<BR><p></p>אָמַר לֵיהּ סָבָא סָבָא, מֵרוֹב אוֹנִים וְאַמִּיץ כֹּחַ תַּמָּן אָדָם קַדְמָאָה, תַּמָּן אַבְרָהָם יִצְחָק וְיַעֲקֹב, תַּמָּן מֹשֶׁה וְאַהֲרֹן, תַּמָּן דָּוִד וּשְׁלֹמֹה, וּתְרֵין עֲשַׂר שִׁבְטִין, וְכָל נִשְׁמָתִין דְּשִׁתִּין רִבּוֹא דְיִשְׂרָאֵל, וּדְכָל דָּרִין עִלָּאִין וְתַתָּאִין, דְּאִתְּמַר בְּהוֹן <small><small>(דברים כט יד)</small></small> כִּי אֶת אֲשֶׁר יֶשְׁנוֹ פֹּה עִמָּנוּ עוֹמֵד הַיּוֹם וְגוֹמֵר, כֻּלְּהוּ תַּמָּן, אִישׁ לֹא נֶעִִדָּר לֹא חָסֵר מִנַּיְיהוּ חַד מֵחֻשְׁבָּנָא, כְּגַוְונָא דִצְבָא הַשָּׁמַיִם. 
<BR><p></p>וְעוֹד מֵרוֹב אוֹנִים דָּא כַהֲנָא, דְאִתְּמַר בֵּיהּ כֹּהֵן אוֹן, וְאַמִּיץ כֹּחַ דָּא אלהי''ם דְּאִיהִי אִימָּא עִלָּאָה, דְאִתְלַבְּשַׁת בִּגְבוּרָה וּבָרָא עָלְמָא בְּמִדַּת הַדִּין, וּבְגִין דָּא אִיהוּ גִבּוֹר אַמִּיץ כֹּחַ, אִישׁ לֹא נֶעִִדָּר דָּא יַעֲקֹב, דְּאִתְּמַר בֵּיהּ <small><small>(בראשית כה כז)</small></small> וְיַעֲקֹב אִישׁ תָּם, מַה דְּאִתְּמַר בִּתְלַת אִלֵּין, אִתְּמַר בִּתְלַת עִלָּאִין, וְאִתְּמַר בִּתְלַת תַּתָּאִין, מִסְפָּר דְּכֻלְּהוּ שְׁכִינְתָּא אִיהִי מִסְפַּר הַיָּמִים. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_50.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
</html>
 