<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01644_part_338.html by HTTrack Website Copier/3.x [XR&CO'2014], Thu, 11 Aug 2016 11:29:58 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("ספר החינוך - שלח. שלא להונות אחד מישראל בדברים.","הלכה 1","d_root__040_hlch_1.html","ספר החינוך","f_01644.html","שלח. שלא להונות אחד מישראל בדברים.","f_01644_part_338.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>ספר החינוך</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
ספר החינוך<BR></span></CENTER><CENTER>מיוחס לרב רבי אהרן הלוי זצוק"ל
</CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp<a href="#HtmpReportNum0000_L2">שלח. שלא להונות אחד מישראל בדברים.</a><BR></span>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<BR><a name="HtmpReportNum0000_L2"></a><a name="שלח.BשלאBלהונותBאחדBמישראלBבדברים."></a><br><br><span style="font-size:31px; ">
<p></p>
<B><U><span style='color:RGB(45,104,176);'><u>שלח. שלא להונות אחד מישראל בדברים.</u></span><BR></U></B></span><p></p><b><big>שלא</big></b> להונות אחד מישראל בדברים, כלומר, שלא נאמר לישראל דברים שיכאיבוהו ויצערוהו ואין בו כח להעזר מהם. ובפרוש אמרו זכרונם לברכה <small><small>(ב''מ נח, ב)</small></small> כיצד, אם היה בעל תשובה לא יאמר לו זכר מעשיך הראשונים, היו חלאים באין עליו לא יאמר לו כדרך שאמרו חבריו לאיוב <small><small>(ד ו)</small></small> הלא יראתך כסלתך וגו'. ראה חמרים מבקשים תבואה לא יאמר להם לכו אצל פלוני והוא יודע שאין לו, ולא יאמר לתגר בכמה חפץ זה והוא אינו רוצה לקח, ועל זה נאמר <small><small>(ויקרא כה יז)</small></small> ולא תונו איש את עמיתו.
<BR><p></p><b><big>שרש</big></b> מצוה זו ידוע כי הוא לתת שלום בין הבריות, וגדול השלום שבו הברכה מצויה בעולם, וקשה המחלקת כמה קללות וכמה תקלות תלויות בה.
<BR><p></p><b><big>מדיני</big></b> המצוה. כמה אזהרות וכמה זרוזין שהזהירונו זכרונם לברכה בענין זה שלא להכאיב הבריות בשום דבר ולא לבישם, והפליגו בדבר עד שאמרו <small><small>(שם)</small></small>, שלא יתלה עיניו על המקח בשעה שאין לו דמים, וראוי להזהר שאפילו ברמז דבריו לא יהיה נשמע חרוף לבני אדם, כי התורה הקפידה הרבה באונאת הדברים, לפי שהוא דבר קשה מאד ללב הבריות, והרבה מבני אדם יקפידו עליהם יותר מעל הממון. וכמו שאמרו זכרונם לברכה <small><small>(שם)</small></small> גדולה אונאת דברים מאונאת ממון, שבאונאת דברים הוא אומר ויראת מאלהיך וגו. ולא יהיה באפשר לכתב פרט כל הדברים שיש בהן צער לבריות, אבל כל אחד צריך להזהר כפי מה שיראה, כי השם ברוך הוא יודע כל פסיעותיו וכל רמיזותיו, כי האדם יראה לעינים והוא יראה ללבב, וכמה מעשים כתבו לנו זכרונם לברכה במדרשים ללמד על זה מוסר, ועקר הענין בפרק רביעי ממציעא <small>[שם]</small>.
<BR><p></p><b><big>ונוהגת</big></b> מצוה זו בכל מקום ובכל זמן בזכרים ונקבות, ואפילו בקטנים, ראוי להזהר שלא להכאיבן בדברים יותר מדאי, זולתי במה שצריכין הרבה כדי שיקחו מוסר, ואפילו בבניו ובנותיו בני ביתו של אדם, והמקל בהם שלא לצערם בענינים אלה ימצא חיים ברכה וכבוד. והעובר על זה והכאיב את חברו בדברים באותן שפרשו חכמינו זכרונם לברכה בבעל תשובה ובחולה וכיוצא בהן עבר על לאו זה, אבל אין לוקין עליו, לפי שאין בו מעשה.  וכמה מלקיות מבלי רצועה של עגל יש ביד האדון המצוה על זה, יתעלה ויתברך.
<BR><p></p><b><big>ואולם</big></b> לפי הדומה, אין במשמע שאם בא ישראל אחד והתחיל והדשיע לצער חבירו בדבריו הרעים שלא יענהו השומע, שאי אפשר להיות האדם כאבן שאין לה הופכים, ועוד, שיהיה בשתיקתו כמודה על החרופין. ובאמת, לא תצוה התורה להיות האדם כאבן, שותק למחרפיו כמו למברכיו, אבל תצוה אותנו שנתרחק מן המדה הזאת ושלא נתחיל להתקוטט ולחרף בני אדם, ובכן ינצל כל אדם מכל זה, כי מי שאינו בעל קטטה לא יחרפוהו בני אדם, זולתי השוטים הגמורים, ואין לתת לב על השוטים. ואם אולי יכריחנו מחרף מבני אדם להשיב על דבריו ראוי לחכם שישיב לו דרך סלסול ונעימות ולא יכעס הרבה כי כעס בחיק כסילים ינוח <small><small>(קהלת ז ט)</small></small>. וינצל עצמו אל השומעים מחרופיו וישליך המשא על המחרף, זהו דרך הטובים שבבני אדם. ויש לנו ללמד דבר זה שמתר לנו לענות כסיל לפי הדומה מאשר התירה התורה הבא במחתרת להקדים ולהרגו <small><small>(שמות כב א)</small></small>, שאין ספק שלא נתחיב האדם לסבל הנזקים מיד חבירו, כי יש לו רשות להנצל מידו וכמו כן מדברי פיהו אשר מלא מרמות ותוך, בכל דבר שהוא יכול להנצל ממנו. ואולם יש כת מבני אדם שעולה חסידותם כל כך שלא ירצו להכניס עצמם בהוראה זו להשיב חורפיהם דבר, פן יגבר עליהם הכעס ויתפשטו בענין זה יותר מדאי, ועליהם אמרו זכרונם לברכה <small><small>(שבת פח, ב)</small></small> הנעלבין ואינם עולבים, שומעין חרפתם ואינם משיבין עליהם הכתוב אומר <small><small>(שופטים ה לא)</small></small> ואוהביו כצאת השמש בגבורתו.
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01644_part_338.html by HTTrack Website Copier/3.x [XR&CO'2014], Thu, 11 Aug 2016 11:29:58 GMT -->
</html>
 