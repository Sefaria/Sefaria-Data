<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_00740.html by HTTrack Website Copier/3.x [XR&CO'2014], Thu, 11 Aug 2016 11:20:31 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("מיכה - ללא ניקוד","נביאים","d_root__002_nbyaym.html", "מיכה","d_root__002_nbyaym__20_mych.html","מיכה - ללא ניקוד","f_00740.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>מיכה - ללא ניקוד</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל J. Alan Groves Center - בתנאי רשיון CC-2.5 </small></center></span></span></span></span><CENTER><p></p>
<span style="font-weight:bold; font-size:52px; ">
מיכה - ללא ניקוד<BR></span></CENTER>

<!--SOURCE_FILE=G:\Dev\bh3\Runtime files 2\Books\002_נביאים\20_מיכה\b20_Micah.txt-->
<HR><BR><table   border="0" cellpadding="8" cellspacing="2"  width="100%"><tbody><tr><td width="24"><td align="right"><span style="font-size:23px; ">
&nbsp&nbsp<a href="#HtmpReportNum0000_L2">א</a></span><span style="font-size:23px; ">
&nbsp&nbsp<a href="#HtmpReportNum0001_L2">ב</a></span><span style="font-size:23px; ">
&nbsp&nbsp<a href="#HtmpReportNum0002_L2">ג</a></span><span style="font-size:23px; ">
&nbsp&nbsp<a href="#HtmpReportNum0003_L2">ד</a></span><span style="font-size:23px; ">
&nbsp&nbsp<a href="#HtmpReportNum0004_L2">ה</a></span><span style="font-size:23px; ">
&nbsp&nbsp<a href="#HtmpReportNum0005_L2">ו</a></span><span style="font-size:23px; ">
&nbsp&nbsp<a href="#HtmpReportNum0006_L2">ז</a></span></td></td></tr></tbody></table><small><small><br></small></small>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<a name="HtmpReportNum0000_L2"></a><a name="מיכהBפרק-א"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-א</u></span><BR></U></B></span><p></p>
<!--$!-->
<a name="מיכהBפרק-א-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>דבר יהוה אשר היה אל מיכה המרשתי בימי יותם אחז יחזקיה מלכי יהודה אשר חזה על שמרון וירושלם:

<!--$!-->
<a name="מיכהBפרק-א-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>שמעו עמים כלם הקשיבי ארץ ומלאה ויהי אדני יהוה בכם לעד אדני מהיכל קדשו:

<!--$!-->
<a name="מיכהBפרק-א-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>כי הנה יהוה יצא ממקומו וירד ודרך על במותי ארץ:

<!--$!-->
<a name="מיכהBפרק-א-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>ונמסו ההרים תחתיו והעמקים יתבקעו כדונג מפני האש כמים מגרים במורד:

<!--$!-->
<a name="מיכהBפרק-א-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>בפשע יעקב כל זאת ובחטאות בית ישראל מי פשע יעקב הלוא שמרון ומי במות יהודה הלוא ירושלם:

<!--$!-->
<a name="מיכהBפרק-א-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>ושמתי שמרון לעי השדה למטעי כרם והגרתי לגי אבניה ויסדיה אגלה:

<!--$!-->
<a name="מיכהBפרק-א-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>וכל פסיליה יכתו וכל אתנניה ישרפו באש וכל עצביה אשים שממה כי מאתנן זונה קבצה ועד אתנן זונה ישובו:

<!--$!-->
<a name="מיכהBפרק-א-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>על זאת אספדה ואילילה אילכה שילל וערום אעשה מספד כתנים ואבל כבנות יענה:

<!--$!-->
<a name="מיכהBפרק-א-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>כי אנושה מכותיה כי באה עד יהודה נגע עד שער עמי עד ירושלם:

<!--$!-->
<a name="מיכהBפרק-א-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>בגת אל תגידו בכו אל תבכו בבית לעפרה עפר התפלשתי

<!--$!-->
<a name="מיכהBפרק-א-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>עברי לכם יושבת שפיר עריה בשת לא יצאה יושבת צאנן מספד בית האצל יקח מכם עמדתו:

<!--$!-->
<a name="מיכהBפרק-א-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>כי חלה לטוב יושבת מרות כי ירד רע מאת יהוה לשער ירושלם:

<!--$!-->
<a name="מיכהBפרק-א-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>רתם המרכבה לרכש יושבת לכיש ראשית חטאת היא לבת ציון כי בך נמצאו פשעי ישראל:

<!--$!-->
<a name="מיכהBפרק-א-{יד}"></a><span style="font-size:18px; ">
<B><span style='color:RGB(45,104,176);'>{יד}</span></B>&nbsp</span>לכן תתני שלוחים על מורשת גת בתי אכזיב לאכזב למלכי ישראל:

<!--$!-->
<a name="מיכהBפרק-א-{טו}"></a><span style="font-size:18px; ">
<B><span style='color:RGB(45,104,176);'>{טו}</span></B>&nbsp</span>עד הירש אבי לך יושבת מרשה עד עדלם יבוא כבוד ישראל:

<!--$!-->
<a name="מיכהBפרק-א-{טז}"></a><span style="font-size:18px; ">
<B><span style='color:RGB(45,104,176);'>{טז}</span></B>&nbsp</span>קרחי וגזי על בני תענוגיך הרחבי קרחתך כנשר כי גלו ממך: <B>(ס)</B>

<!--$~-->
<a name="HtmpReportNum0001_L2"></a><a name="מיכהBפרק-ב"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ב</u></span><BR></U></B></span><p></p>
<!--$!-->
<a name="מיכהBפרק-ב-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>הוי חשבי און ופעלי רע על משכבותם באור הבקר יעשוה כי יש לאל ידם:

<!--$!-->
<a name="מיכהBפרק-ב-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>וחמדו שדות וגזלו ובתים ונשאו ועשקו גבר וביתו ואיש ונחלתו: <B>(פ)</B>

<!--$!-->
<a name="מיכהBפרק-ב-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>לכן כה אמר יהוה הנני חשב על המשפחה הזאת רעה אשר לא תמישו משם צוארתיכם ולא תלכו רומה כי עת רעה היא:

<!--$!-->
<a name="מיכהBפרק-ב-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>ביום ההוא ישא עליכם משל ונהה נהי נהיה אמר שדוד נשדנו חלק עמי ימיר איך ימיש לי לשובב שדינו יחלק:

<!--$!-->
<a name="מיכהBפרק-ב-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>לכן לא יהיה לך משליך חבל בגורל בקהל יהוה:

<!--$!-->
<a name="מיכהBפרק-ב-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>אל תטפו יטיפון לא יטפו לאלה לא יסג כלמות:

<!--$!-->
<a name="מיכהBפרק-ב-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>האמור בית יעקב הקצר רוח יהוה אם אלה מעלליו הלוא דברי ייטיבו עם הישר הולך:

<!--$!-->
<a name="מיכהBפרק-ב-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>ואתמול עמי לאויב יקומם ממול שלמה אדר תפשטון מעברים בטח שובי מלחמה:

<!--$!-->
<a name="מיכהBפרק-ב-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>נשי עמי תגרשון מבית תענגיה מעל עלליה תקחו הדרי לעולם:

<!--$!-->
<a name="מיכהBפרק-ב-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>קומו ולכו כי לא זאת המנוחה בעבור טמאה תחבל וחבל נמרץ:

<!--$!-->
<a name="מיכהBפרק-ב-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>לו איש הלך רוח ושקר כזב אטף לך ליין ולשכר והיה מטיף העם הזה:

<!--$!-->
<a name="מיכהBפרק-ב-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>אסף אאסף יעקב כלך קבץ אקבץ שארית ישראל יחד אשימנו כצאן בצרה כעדר בתוך הדברו תהימנה מאדם:

<!--$!-->
<a name="מיכהBפרק-ב-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>עלה הפרץ לפניהם פרצו ויעברו שער ויצאו בו ויעבר מלכם לפניהם ויהוה בראשם: <B>(פ)</B>

<!--$~-->
<a name="HtmpReportNum0002_L2"></a><a name="מיכהBפרק-ג"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ג</u></span><BR></U></B></span><p></p>
<!--$!-->
<a name="מיכהBפרק-ג-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>ואמר שמעו נא ראשי יעקב וקציני בית ישראל הלוא לכם לדעת את המשפט:

<!--$!-->
<a name="מיכהBפרק-ג-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>שנאי טוב ואהבי רעה גזלי עורם מעליהם ושארם מעל עצמותם:

<!--$!-->
<a name="מיכהBפרק-ג-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>ואשר אכלו שאר עמי ועורם מעליהם הפשיטו ואת עצמתיהם פצחו ופרשו כאשר בסיר וכבשר בתוך קלחת:

<!--$!-->
<a name="מיכהBפרק-ג-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>אז יזעקו אל יהוה ולא יענה אותם ויסתר פניו מהם בעת ההיא כאשר הרעו מעלליהם: <B>(פ)</B>

<!--$!-->
<a name="מיכהBפרק-ג-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>כה אמר יהוה על הנביאים המתעים את עמי הנשכים בשניהם וקראו שלום ואשר לא יתן על פיהם וקדשו עליו מלחמה:

<!--$!-->
<a name="מיכהBפרק-ג-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>לכן לילה לכם מחזון וחשכה לכם מקסם ובאה השמש על הנביאים וקדר עליהם היום:

<!--$!-->
<a name="מיכהBפרק-ג-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>ובשו החזים וחפרו הקסמים ועטו על שפם כלם כי אין מענה אלהים:

<!--$!-->
<a name="מיכהBפרק-ג-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>ואולם אנכי מלאתי כח את רוח יהוה ומשפט וגבורה להגיד ליעקב פשעו ולישראל חטאתו: <B>(ס)</B>

<!--$!-->
<a name="מיכהBפרק-ג-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>שמעו נא זאת ראשי בית יעקב וקציני בית ישראל המתעבים משפט ואת כל הישרה יעקשו:

<!--$!-->
<a name="מיכהBפרק-ג-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>בנה ציון בדמים וירושלם בעולה:

<!--$!-->
<a name="מיכהBפרק-ג-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>ראשיה בשחד ישפטו וכהניה במחיר יורו ונביאיה בכסף יקסמו ועל יהוה ישענו לאמר הלוא יהוה בקרבנו לא תבוא עלינו רעה:

<!--$!-->
<a name="מיכהBפרק-ג-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>לכן בגללכם ציון שדה תחרש וירושלם עיין תהיה והר הבית לבמות יער: <B>(פ)</B>

<!--$~-->
<a name="HtmpReportNum0003_L2"></a><a name="מיכהBפרק-ד"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ד</u></span><BR></U></B></span><p></p>
<!--$!-->
<a name="מיכהBפרק-ד-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>והיה באחרית הימים יהיה הר בית יהוה נכון בראש ההרים ונשא הוא מגבעות ונהרו עליו עמים:

<!--$!-->
<a name="מיכהBפרק-ד-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>והלכו גוים רבים ואמרו לכו ונעלה אל הר יהוה ואל בית אלהי יעקב ויורנו מדרכיו ונלכה בארחתיו כי מציון תצא תורה ודבר יהוה מירושלם:

<!--$!-->
<a name="מיכהBפרק-ד-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>ושפט בין עמים רבים והוכיח לגוים עצמים עד רחוק וכתתו חרבתיהם לאתים וחניתתיהם למזמרות לא ישאו גוי אל גוי חרב ולא ילמדון עוד מלחמה:

<!--$!-->
<a name="מיכהBפרק-ד-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>וישבו איש תחת גפנו ותחת תאנתו ואין מחריד כי פי יהוה צבאות דבר:

<!--$!-->
<a name="מיכהBפרק-ד-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>כי כל העמים ילכו איש בשם אלהיו ואנחנו נלך בשם יהוה אלהינו לעולם ועד: <B>(פ)</B>

<!--$!-->
<a name="מיכהBפרק-ד-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>ביום ההוא נאם יהוה אספה הצלעה והנדחה אקבצה ואשר הרעתי:

<!--$!-->
<a name="מיכהBפרק-ד-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>ושמתי את הצלעה לשארית והנהלאה לגוי עצום ומלך יהוה עליהם בהר ציון מעתה ועד עולם: <B>(פ)</B>

<!--$!-->
<a name="מיכהBפרק-ד-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>ואתה מגדל עדר עפל בת ציון עדיך תאתה ובאה הממשלה הראשנה ממלכת לבת ירושלם:

<!--$!-->
<a name="מיכהBפרק-ד-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>עתה למה תריעי רע המלך אין בך אם יועצך אבד כי החזיקך חיל כיולדה:

<!--$!-->
<a name="מיכהBפרק-ד-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>חולי וגחי בת ציון כיולדה כי עתה תצאי מקריה ושכנת בשדה ובאת עד בבל שם תנצלי שם יגאלך יהוה מכף איביך:

<!--$!-->
<a name="מיכהBפרק-ד-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>ועתה נאספו עליך גוים רבים האמרים תחנף ותחז בציון עינינו:

<!--$!-->
<a name="מיכהBפרק-ד-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>והמה לא ידעו מחשבות יהוה ולא הבינו עצתו כי קבצם כעמיר גרנה:

<!--$!-->
<a name="מיכהBפרק-ד-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>קומי ודושי בת ציון כי קרנך אשים ברזל ופרסתיך אשים נחושה והדקות עמים רבים והחרמתי ליהוה בצעם וחילם לאדון כל הארץ:

<!--$!-->
<a name="מיכהBפרק-ד-{יד}"></a><span style="font-size:18px; ">
<B><span style='color:RGB(45,104,176);'>{יד}</span></B>&nbsp</span>עתה תתגדדי בת גדוד מצור שם עלינו בשבט יכו על הלחי את שפט ישראל: <B>(ס)</B>

<!--$~-->
<a name="HtmpReportNum0004_L2"></a><a name="מיכהBפרק-ה"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ה</u></span><BR></U></B></span><p></p>
<!--$!-->
<a name="מיכהBפרק-ה-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>ואתה בית לחם אפרתה צעיר להיות באלפי יהודה ממך לי יצא להיות מושל בישראל ומוצאתיו מקדם מימי עולם:

<!--$!-->
<a name="מיכהBפרק-ה-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>לכן יתנם עד עת יולדה ילדה ויתר אחיו ישובון על בני ישראל:

<!--$!-->
<a name="מיכהBפרק-ה-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>ועמד ורעה בעז יהוה בגאון שם יהוה אלהיו וישבו כי עתה יגדל עד אפסי ארץ:

<!--$!-->
<a name="מיכהBפרק-ה-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>והיה זה שלום אשור כי יבוא בארצנו וכי ידרך בארמנתינו והקמנו עליו שבעה רעים ושמנה נסיכי אדם:

<!--$!-->
<a name="מיכהBפרק-ה-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>ורעו את ארץ אשור בחרב ואת ארץ נמרד בפתחיה והציל מאשור כי יבוא בארצנו וכי ידרך בגבולנו: <B>(פ)</B>

<!--$!-->
<a name="מיכהBפרק-ה-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>והיה שארית יעקב בקרב עמים רבים כטל מאת יהוה כרביבים עלי עשב אשר לא יקוה לאיש ולא ייחל לבני אדם: <B>(פ)</B>

<!--$!-->
<a name="מיכהBפרק-ה-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>והיה שארית יעקב בגוים בקרב עמים רבים כאריה בבהמות יער ככפיר בעדרי צאן אשר אם עבר ורמס וטרף ואין מציל:

<!--$!-->
<a name="מיכהBפרק-ה-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>תרם ידך על צריך וכל איביך יכרתו:

<!--$!-->
<a name="מיכהBפרק-ה-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>והיה ביום ההוא נאם יהוה והכרתי סוסיך מקרבך והאבדתי מרכבתיך:

<!--$!-->
<a name="מיכהBפרק-ה-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>והכרתי ערי ארצך והרסתי כל מבצריך:

<!--$!-->
<a name="מיכהBפרק-ה-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>והכרתי כשפים מידך ומעוננים לא יהיו לך:

<!--$!-->
<a name="מיכהBפרק-ה-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>והכרתי פסיליך ומצבותיך מקרבך ולא תשתחוה עוד למעשה ידיך:

<!--$!-->
<a name="מיכהBפרק-ה-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>ונתשתי אשיריך מקרבך והשמדתי עריך:

<!--$!-->
<a name="מיכהBפרק-ה-{יד}"></a><span style="font-size:18px; ">
<B><span style='color:RGB(45,104,176);'>{יד}</span></B>&nbsp</span>ועשיתי באף ובחמה נקם את הגוים אשר לא שמעו: <B>(פ)</B>

<!--$~-->
<a name="HtmpReportNum0005_L2"></a><a name="מיכהBפרק-ו"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ו</u></span><BR></U></B></span><p></p>
<!--$!-->
<a name="מיכהBפרק-ו-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>שמעו נא את אשר יהוה אמר קום ריב את ההרים ותשמענה הגבעות קולך:

<!--$!-->
<a name="מיכהBפרק-ו-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>שמעו הרים את ריב יהוה והאתנים מסדי ארץ כי ריב ליהוה עם עמו ועם ישראל יתוכח:

<!--$!-->
<a name="מיכהBפרק-ו-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>עמי מה עשיתי לך ומה הלאתיך ענה בי:

<!--$!-->
<a name="מיכהBפרק-ו-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>כי העלתיך מארץ מצרים ומבית עבדים פדיתיך ואשלח לפניך את משה אהרן ומרים:

<!--$!-->
<a name="מיכהBפרק-ו-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>עמי זכר נא מה יעץ בלק מלך מואב ומה ענה אתו בלעם בן בעור מן השטים עד הגלגל למען דעת צדקות יהוה:

<!--$!-->
<a name="מיכהBפרק-ו-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>במה אקדם יהוה אכף לאלהי מרום האקדמנו בעולות בעגלים בני שנה:

<!--$!-->
<a name="מיכהBפרק-ו-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>הירצה יהוה באלפי אילים ברבבות נחלי שמן האתן בכורי פשעי פרי בטני חטאת נפשי:

<!--$!-->
<a name="מיכהBפרק-ו-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>הגיד לך אדם מה טוב ומה יהוה דורש ממך כי אם עשות משפט ואהבת חסד והצנע לכת עם אלהיך: <B>(ס)</B>

<!--$!-->
<a name="מיכהBפרק-ו-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>קול יהוה לעיר יקרא ותושיה יראה שמך שמעו מטה ומי יעדה:

<!--$!-->
<a name="מיכהBפרק-ו-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>עוד האש בית רשע אצרות רשע ואיפת רזון זעומה:

<!--$!-->
<a name="מיכהBפרק-ו-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>האזכה במאזני רשע ובכיס אבני מרמה:

<!--$!-->
<a name="מיכהBפרק-ו-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>אשר עשיריה מלאו חמס וישביה דברו שקר ולשונם רמיה בפיהם:

<!--$!-->
<a name="מיכהBפרק-ו-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>וגם אני החליתי הכותך השמם על חטאתך:

<!--$!-->
<a name="מיכהBפרק-ו-{יד}"></a><span style="font-size:18px; ">
<B><span style='color:RGB(45,104,176);'>{יד}</span></B>&nbsp</span>אתה תאכל ולא תשבע וישחך בקרבך ותסג ולא תפליט ואשר תפלט לחרב אתן:

<!--$!-->
<a name="מיכהBפרק-ו-{טו}"></a><span style="font-size:18px; ">
<B><span style='color:RGB(45,104,176);'>{טו}</span></B>&nbsp</span>אתה תזרע ולא תקצור אתה תדרך זית ולא תסוך שמן ותירוש ולא תשתה יין:

<!--$!-->
<a name="מיכהBפרק-ו-{טז}"></a><span style="font-size:18px; ">
<B><span style='color:RGB(45,104,176);'>{טז}</span></B>&nbsp</span>וישתמר חקות עמרי וכל מעשה בית אחאב ותלכו במעצותם למען תתי אתך לשמה וישביה לשרקה וחרפת עמי תשאו: <B>(פ)</B>

<!--$~-->
<a name="HtmpReportNum0006_L2"></a><a name="מיכהBפרק-ז"></a><hr><br><span style="font-size:28px; ">
<p></p>
<B><U><span style='color:RGB(45,104,176);'><u>מיכה פרק-ז</u></span><BR></U></B></span><p></p>
<!--$!-->
<a name="מיכהBפרק-ז-{א}"></a><span style="font-size:18px; ">
<B><span style='color:RGB(45,104,176);'>{א}</span></B>&nbsp</span>אללי לי כי הייתי כאספי קיץ כעללת בציר אין אשכול לאכול בכורה אותה נפשי:

<!--$!-->
<a name="מיכהBפרק-ז-{ב}"></a><span style="font-size:18px; ">
<B><span style='color:RGB(45,104,176);'>{ב}</span></B>&nbsp</span>אבד חסיד מן הארץ וישר באדם אין כלם לדמים יארבו איש את אחיהו יצודו חרם:

<!--$!-->
<a name="מיכהBפרק-ז-{ג}"></a><span style="font-size:18px; ">
<B><span style='color:RGB(45,104,176);'>{ג}</span></B>&nbsp</span>על הרע כפים להיטיב השר שאל והשפט בשלום והגדול דבר הות נפשו הוא ויעבתוה:

<!--$!-->
<a name="מיכהBפרק-ז-{ד}"></a><span style="font-size:18px; ">
<B><span style='color:RGB(45,104,176);'>{ד}</span></B>&nbsp</span>טובם כחדק ישר ממסוכה יום מצפיך פקדתך באה עתה תהיה מבוכתם:

<!--$!-->
<a name="מיכהBפרק-ז-{ה}"></a><span style="font-size:18px; ">
<B><span style='color:RGB(45,104,176);'>{ה}</span></B>&nbsp</span>אל תאמינו ברע אל תבטחו באלוף משכבת חיקך שמר פתחי פיך:

<!--$!-->
<a name="מיכהBפרק-ז-{ו}"></a><span style="font-size:18px; ">
<B><span style='color:RGB(45,104,176);'>{ו}</span></B>&nbsp</span>כי בן מנבל אב בת קמה באמה כלה בחמתה איבי איש אנשי ביתו:

<!--$!-->
<a name="מיכהBפרק-ז-{ז}"></a><span style="font-size:18px; ">
<B><span style='color:RGB(45,104,176);'>{ז}</span></B>&nbsp</span>ואני ביהוה אצפה אוחילה לאלהי ישעי ישמעני אלהי:

<!--$!-->
<a name="מיכהBפרק-ז-{ח}"></a><span style="font-size:18px; ">
<B><span style='color:RGB(45,104,176);'>{ח}</span></B>&nbsp</span>אל תשמחי איבתי לי כי נפלתי קמתי כי אשב בחשך יהוה אור לי: <B>(פ)</B>

<!--$!-->
<a name="מיכהBפרק-ז-{ט}"></a><span style="font-size:18px; ">
<B><span style='color:RGB(45,104,176);'>{ט}</span></B>&nbsp</span>זעף יהוה אשא כי חטאתי לו עד אשר יריב ריבי ועשה משפטי יוציאני לאור אראה בצדקתו:

<!--$!-->
<a name="מיכהBפרק-ז-{י}"></a><span style="font-size:18px; ">
<B><span style='color:RGB(45,104,176);'>{י}</span></B>&nbsp</span>ותרא איבתי ותכסה בושה האמרה אלי איו יהוה אלהיך עיני תראינה בה עתה תהיה למרמס כטיט חוצות:

<!--$!-->
<a name="מיכהBפרק-ז-{יא}"></a><span style="font-size:18px; ">
<B><span style='color:RGB(45,104,176);'>{יא}</span></B>&nbsp</span>יום לבנות גדריך יום ההוא ירחק חק:

<!--$!-->
<a name="מיכהBפרק-ז-{יב}"></a><span style="font-size:18px; ">
<B><span style='color:RGB(45,104,176);'>{יב}</span></B>&nbsp</span>יום הוא ועדיך יבוא למני אשור וערי מצור ולמני מצור ועד נהר וים מים והר ההר:

<!--$!-->
<a name="מיכהBפרק-ז-{יג}"></a><span style="font-size:18px; ">
<B><span style='color:RGB(45,104,176);'>{יג}</span></B>&nbsp</span>והיתה הארץ לשממה על ישביה מפרי מעלליהם: <B>(פ)</B>

<!--$!-->
<a name="מיכהBפרק-ז-{יד}"></a><span style="font-size:18px; ">
<B><span style='color:RGB(45,104,176);'>{יד}</span></B>&nbsp</span>רעה עמך בשבטך צאן נחלתך שכני לבדד יער בתוך כרמל ירעו בשן וגלעד כימי עולם:

<!--$!-->
<a name="מיכהBפרק-ז-{טו}"></a><span style="font-size:18px; ">
<B><span style='color:RGB(45,104,176);'>{טו}</span></B>&nbsp</span>כימי צאתך מארץ מצרים אראנו נפלאות:

<!--$!-->
<a name="מיכהBפרק-ז-{טז}"></a><span style="font-size:18px; ">
<B><span style='color:RGB(45,104,176);'>{טז}</span></B>&nbsp</span>יראו גוים ויבשו מכל גבורתם ישימו יד על פה אזניהם תחרשנה:

<!--$!-->
<a name="מיכהBפרק-ז-{יז}"></a><span style="font-size:18px; ">
<B><span style='color:RGB(45,104,176);'>{יז}</span></B>&nbsp</span>ילחכו עפר כנחש כזחלי ארץ ירגזו ממסגרתיהם אל יהוה אלהינו יפחדו ויראו ממך:

<!--$!-->
<a name="מיכהBפרק-ז-{יח}"></a><span style="font-size:18px; ">
<B><span style='color:RGB(45,104,176);'>{יח}</span></B>&nbsp</span>מי אל כמוך נשא עון ועבר על פשע לשארית נחלתו לא החזיק לעד אפו כי חפץ חסד הוא:

<!--$!-->
<a name="מיכהBפרק-ז-{יט}"></a><span style="font-size:18px; ">
<B><span style='color:RGB(45,104,176);'>{יט}</span></B>&nbsp</span>ישוב ירחמנו יכבש עונתינו ותשליך במצלות ים כל חטאותם:

<!--$!-->
<a name="מיכהBפרק-ז-{כ}"></a><span style="font-size:18px; ">
<B><span style='color:RGB(45,104,176);'>{כ}</span></B>&nbsp</span>תתן אמת ליעקב חסד לאברהם אשר נשבעת לאבתינו מימי קדם: <B>(פפפ)</B>

<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_00740.html by HTTrack Website Copier/3.x [XR&CO'2014], Thu, 11 Aug 2016 11:20:31 GMT -->
</html>
 