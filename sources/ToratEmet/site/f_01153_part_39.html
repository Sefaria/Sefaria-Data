<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_39.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא תמניא ותלתין ","קבלה","d_root__106_kblh.html","תיקוני הזוהר","f_01153.html","תקונא תמניא ותלתין ","f_01153_part_39.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא תמניא ותלתין</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBתמניאBותלתין"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא תמניא ותלתין</u></span><BR></U></B></span><p></p>בְּרֵאשִׁית בָּרָא אלהי''ם, פָּתַח וְאָמַר כְּשׁוֹשַׁנָּה בֵּין הַחוֹחִים וכו' <small><small>(שיר ב ב)</small></small>, שׁוֹשַׁנָּה אִית בָּהּ חָמֵשׁ עַלִּין מִלְּגָו וְחָמֵשׁ עַלִּין מִלְּבָר, וְאִינוּן ה''ה, שַׁרְבִיט דִּילָהּ ו', תַּפּוּחַ דִּילָהּ י', וְכֹלָּא אלהי''ם, חָמֵשׁ אַתְוָון דִּילֵיהּ ה' חָמֵשׁ עַלִּין מִלְּבָר, ה' חָמֵשׁ עַלִּין מִלְּגָאו, י' תַּפּוּחַ, ו' מָלֵ''א שַׁרְבִיט. 
<BR><p></p>בְּזִמְנָא דְהַאי שׁוֹשַׁנָּה אִיהִי בְּגָלוּתָא אִיהִי אַטוּמָא, בְּזִמְנָא דִיְהֵא פּוּרְקָנָא בְּעָלְמָא אִתְפַּתְּחַת בְּחָמֵשׁ אוֹר, הֲדָא הוּא דִכְתִיב <small><small>(בראשית א ג)</small></small> וַיֹּאמֶר אלהי''ם יְהִי אוֹר, וּבְהַהוּא זִמְנָא דְאִתְפַּתְּחַת אִתְלַבְּשַׁת בְּכַמָּה לְבוּשִׁין דִּנְהוֹרִין דְּאוֹרַיְיתָא, וְאִתְקַשְּׁטַת בְּכַמָּה קִשּׁוּטִין דְּפִקּוּדִין דַּעֲשֵׂה, וּבְזִמְנָא דְאִתְפַּתְּחַת וְאִתְקַשְּׁטַת בְּקִשּׁוּטָהָא, בְּאַרְבָּעָה בִּגְדֵי לָבָן דְּאִינוּן יהו''ה, וּבְאַרְבָּעָה בִּגְדֵי זָהָב דְּאִינוּן אדנ''י, בְּאַרְבַּע בָּתֵּי דִתְּפִלִּין דְּיָד, וּבְאַרְבַּע בָּתֵּי דִתְּפִלִּין דְּרֵישָׁא, דְּאִינוּן לְקִבְלַיְיהוּ, אַרְבַּע לְבוּשִׁין דְּכֹהֵן הֶדְיוֹט אִינוּן לָקֳבֵל אַרְבַּע כַּנְפוֹת כְּסוּתְךָ אֲשֶׁר תְּכַסֶּה בָּהּ <small><small>(דברים כב יב)</small></small>. 
<BR>
<!--$~-->
<BR><a name="דףBעטBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף עט ע''א</u></span><BR></U></B></span><p></p>וְכַד אִתְתַּקְנַת בְּאִלֵּין לְבוּשִׁין, מִיָּד אִתְפַּתַּח הֵיכָלָא לְגַבָּהּ, הֲדָא הוּא דִכְתִיב <small><small>(תהלים נא יז)</small></small> אדנ''י שְׂפָתַי תִּפְתָּח, וּלְקוֹל נְעִימוּ דְּרִמּוֹנִים וְזוּגִין דִּלְבוּשָׁא דִילָהּ, אִתְּמַר בְּחֵיוָון <small><small>(יחזקאל א כד)</small></small> וָאֶשְׁמַע אֶת קוֹל כַּנְפֵיהֶם, וְכַד אָמְרִין יִשְׂרָאֵל קְרִיאַת שְׁמַע, מַה כְּתִיב בָּהּ <small><small>(במדבר ז פט)</small></small> וַיִּשְׁמַע אֶת הַקּוֹל מִדַּבֵּר אֵלָיו, קָלָא אִשְׁתַּמַּע לְגַבָּהּ מִבֵּין תְּרֵין כְּרוּבַיָּא דְאִינוּן דּוּ פַּרְצוּפִין, וְכַד מִתְיַחֲדָא דִבּוּר בְּקָלָא אִתְעֲבִידוּ קוֹל דְּמָמָה דַקָּה, וְדָא צְלוֹתָא בַחֲשַׁאי, וּבְהַהוּא זִמְנָא מָאן דְּבָעִי לְמִשְׁאַל שְׁאֶלְתּוֹי יִשְׁאַל, דִּבְהַהִיא זִמְנָא יְהֵא עִת רָצוֹן, דְּהָא תְּרֵין שְׁמָהָן כַּחֲדָא יאהדונה''י, אָז תִּקְרָא וַיהו''ה יַעֲנֶה <small><small>(ישעיה נח ט)</small></small>, מִיָּד אָ''ז יאהדונה''י, תְּרֵין שְׁמָהָן וּתְמַנְיָא אַתְוָון דִּבְהוֹן הָא עִִשֶׂר, <small><small>(ודא רזא ארור אשר לא יקים את דברי התורה הזאת וכו' (דברים כז כו), דא חבורא דחתן <span style="color=#0055ff"> (דף עט ע''א) </span>וכלה כי אז אהפוך אל עמים שפה ברורה וכו' (צפניה ג ט), ודא רזא ואמר כל העם אמ''ן)</small></small> <small><small>(דברים כז כו)</small></small>. 
<BR><p></p>וְעַד דְּיִפְקוּן יִשְׂרָאֵל מִן גָּלוּתָא לָא יְהוֹן בְּזִוּוּגָא חֲדָא, וּבְזִמְנָא דְיִפְקוּן יִשְׂרָאֵל מִן גָּלוּתָא יִתְחַבְּרוּן כַּחֲדָא, בְּהַהוּא זִמְנָא אָ''ז יָשִׁיר מֹשֶׁה <small><small>(שמות טו א)</small></small>, וּמִיָּד וַיֹּאמֶר אלהי''ם יְהִי אוֹר דְּאִיהוּ מַפְּקָנוּ דְגָלוּתָא, בְּהַהוּא זִמְנָא דְמַטְרוֹנִיתָא בָעַאת לְאַעָלָא בְהֵיכָלָא דִילָהּ, קָלָא סָלִיק בְּרוּמֵי רְקִיעִין וְיֵימָא הָכִי, מַשִּׁרְיָין סַגִּיאִין דִּמְתִיבְתָּא עִלָּאָה וְתַתָּאָה דְנִשְׁמָתִין קַדִּישִׁין, אִתְתַּקְנוּ לְקַדְמוּת מַטְרוֹנִיתָא דְקָא אַתְיָא לְאִתְתַּקְנָא, לְמִפְרַק בְּנָהָא מִן גָּלוּתָא, בְּהַהוּא זִמְנָא כַּמָּה מָארֵי שׁוֹפָרוֹת וּמָארֵי דְקָלִין וּמָארֵי דִבְּרָקִים, דְּאִתְּמַר בְּהוֹן <small><small>(שמות יט טז)</small></small> וַיְהִי קוֹלוֹת וּבְרָקִים וְעָנָן כָּבֵד עַל הָהָר וְקוֹל שׁוֹפָר חָזָק מְאֹד וכו', מֹשֶׁה יְדַבֵּר וְהָאלהי''ם יַעֲנֶנּוּ בְקוֹל, בְּהַהוּא זִמְנָא מֹשֶׁה יְמַלֵּל בִּשְׁכִינְתָּא, הֲדָא הוּא דִכְתִיב <small><small>(במדבר יב ח)</small></small> פֶּה אֶל פֶּה אֲדַבֶּר בּוֹ, וְהָאלהי''ם דְּאִיהִי אִימָּא עִלָּאָה, יַעֲנֶנּוּ בְקוֹל דְּאִיהוּ עַמּוּדָא דְאֶמְצָעִיתָא, וְהָא אוּקְמוּהוּ מָארֵי מַתְנִיתִין בְּקוֹלוֹ שֶׁל מֹשֶׁה. 
<BR><p></p>וּבְהַהוּא זִמְנָא שְׁכִינְתָּא עִלָּאָה וְתַתָּאָה סָלְקִין דָּא עַל גַּב דָּא, כְּגַוְונָא דְאִתְּמַר בְּטוּרָא דְסִינַי, דְּאִתְּמַר תַּמָּן <small><small>(שיר ג ו)</small></small> מִי זֹאת עוֹלָה מִן הַמִּדְבָּר, מִי בְזֹאת עוֹלָה, מִ''י אִימָּא עִלָּאָה דְבָהּ פָּתַח קוּדְשָׁא בְּרִיךְ הוּא בְטוּרָא דְסִינַי אָנֹכִ''י. 
<BR><p></p>קָם סָבָא חֲדָא מִבָּתַר טוּלָא דְרַבִּי שִׁמְעוֹן וְאָמַר רַבִּי רַבִּי, הָא חֲזֵינָא דְאִתְּמַר <small><small>(דברים ד לו)</small></small> מִן הַשָּׁמַיִם הִשְׁמִיעֲךָ אֶת קוֹלוֹ לְיַסְּרֶךָּ וכו', וּבַאֲתַר אָחֳרָא שְׁמַעִִנָא דְמַלִּיל עִם יִשְׂרָאֵל מִסִּטְרָא דְמַלְאָכַיָּא, דְהָכִי אוּקְמוּהוּ דְכָל דִּבּוּר וְדִבּוּר דְּנָפִיק מִפּוּמוֹי אִתְעֲבִיד מַלְאָךְ, וְדָא אִיהוּ וְכָל הָעָם רֹאִים אֶת הַקּוֹלֹת וְאֶת הַלַּפִּידִים <small><small>(שמות כ יח)</small></small>, וּבַאֲתַר אָחֳרָא אָמַר קְרָא <small><small>(תהלים סב יב)</small></small> אַחַת דִּבֶּר אלהי''ם שְׁתַּיִם זוּ שָׁמָעִִתִּי, מַאי הַאי. 
<BR><p></p>אָמַר רַבִּי שִׁמְעוֹן סָבָא סָבָא, שְׁמַעִִנָא דְבַר נַשׁ יְהִיב בֵּיהּ קוּדְשָׁא בְּרִיךְ הוּא תְּלַת קְטִירִין, נִשְׁמָתָא וְרוּחָא וְנַפְשָׁא, נִשְׁמָתָא מִכּוּרְסַיָּא יְקָרָא, תַּמָּן נְחִיתַת שְׁכִינְתָּא עִלָּאָה כְּלִילָא מִתְּלַת סְפִירָן עִלָּאִין, וַעֲלַיְיהוּ אִתְּמַר אַחַת דִּבֶּר אלהי''ם שְׁתַּיִם זוּ שָׁמָעִִתִּי, אַחַת וּשְׁתַּיִם הָא תְּלַת סְפִירָן עִלָּאִין, דְּאִתְּמַר בְּהוֹן אַחַת, אַחַת וְאַחַת, תְּלַת אֲחָדִין, וְדָא אִיהוּ אַחַת דִּבֶּר אלהי''ם שְׁתַּיִם זוּ שָׁמָעִִתִּי, ז''וּ בֵּיהּ עָבִיד לוֹן אֶחָ''ד. 
<BR><p></p>וּלְבָתַר מַלִּיל עִמֵּיהּ מֵרוּחָא דְאִיהוּ מטטרו''ן, כְּלִיל כָּל צְבָא הַשָּׁמַיִם דִּלְתַתָּא, בְּגִין דְּאִתְלַבַּשׁ בֵּיהּ וְרָכִיב בֵּיהּ עַמּוּדָא דְאֶמְצָעִיתָא כְלִיל שִׁית סְפִירָן, וּבְגִין דָּא בְכָל דִּבּוּר וְדִבּוּר דְּנָפַק מִנֵּיהּ הֲוָה נָפִיק מִנֵּיהּ מַלְאָךְ, וְדָא אִיהוּ וְכָל הָעָם רוֹאִים אֶת הַקּוֹלֹת. לְבָתַר נָחִית שְׁכִינְתָּא תַּתָּאָה עֲשִׂירִית בְּאוֹפַן, דְּאִיהוּ נֶפֶשׁ דְּבַר נַשׁ מִתַּמָּן, וְאִתְּמַר בֵּיהּ <small><small>(דברים ד לו)</small></small> וְעַל הָאָרֶץ הֶרְאֲךָ אֶת אִשּׁוֹ הַגְּדוֹלָה בְּגִין דַּעֲלֵיהּ אִתְּמַר <small><small>(יחזקאל א טו)</small></small> וְהִנֵּה אוֹפַן אֶחָד בָּאָרֶץ, בְּגִין דְּיִשְׁתַּמַּע קָלֵיהּ וְדִבּוּרֵיהּ מִן כָּרְסַיָּא וּמַלְאָכַיָּיא וּשְׁמַיָּא וְאַרְעָא, דְיִשְׁתְּמוֹדְעוּן לֵיהּ בְּכֹלָּא עִילָא וְתַתָּא, כְּנִשְׁמָתָא דְשָׁלְטָנוּתָהּ בְּכָל גּוּפָא אֲפִילוּ בְאֵבֶר זְעִירָא וְלֵית אֵבֶר פָּנוּי מִינָהּ. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_39.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
</html>
 