<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01528_part_40.html by HTTrack Website Copier/3.x [XR&CO'2014], Thu, 11 Aug 2016 11:30:11 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("וקָנֶה לך חבר - סימן לו  - תשובות לחלק מההערות בסימן הקודם","עיונים בהלכה ובש''ס","d_root__042_ayonym_bhlch_obshs.html","וקָנֶה לך חבר","f_01528.html","סימן לו  - תשובות לחלק מההערות בסימן הקודם","f_01528_part_40.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>וקָנֶה לך חבר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"></center></span></span><CENTER><p></p>
<span style="font-weight:bold; font-size:52px; ">
וקָנֶה לך חבר<BR></span></CENTER><CENTER><span style="color:#ffffff;">-</span>
</CENTER><CENTER>פרי עטם של רבני אברכי ובוגרי בית מדרש עטרת חכמים יכב''ץ חולון ת''ו
</CENTER><CENTER><span style="color:#ffffff;">-</span>
</CENTER><CENTER><span style="color:#BE32BE;"><B>
</CENTER><CENTER>אין לסמוך הלכה למעשה על פסקים שיובאו בספר זה ואף אם נכתבו הדברים בדרך פסק, 
</CENTER><CENTER>שאין זה אלא כדי להתלמד,  ולא יהיו ח''ו בכלל אלה שאמרו רבותינו ז''ל זה שלא הגיע להוראה ומורה. 
</CENTER><CENTER>למעט מאמרים שהבאנו מפיהם ומפי כתבם של גדולי הדור שליט''א היושבים על כסא ההוראה. 
</CENTER><CENTER></span></b>
</CENTER><CENTER><span style="color:#ffffff;">-</span>
</CENTER>
<div style='line-height:300%;'>
<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:19px; ">
&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp<img  alt=''''  src='p_dot.bmp''>      &nbsp<a href="#HtmpReportNum0000_L2">סימן לו  - תשובות לחלק מההערות בסימן הקודם</a><BR></span>
</div><span style="font-size:20px; ">
<BR><HR><BR>
<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<BR><a name="HtmpReportNum0000_L2"></a><a name="סימןBלוBB-BתשובותBלחלקBמההערותBבסימןBהקודם"></a><br><span style="font-size:28px; ">
<p></p>
<B><U><span style='color:RGB(45,104,176);'><u>סימן לו  - תשובות לחלק מההערות בסימן הקודם</u></span><BR></U></B></span><p></p>מאת הרב אהרן מאזוז/ מחוברת חשון תשס"ב <small><small>(שנה ב')</small></small> סי' יב
<BR><p></p>ראה ראיתי מה שכתב ידי"ן וחביבי הרה"ג ר' יגאל הכהן שליט"א בירחון וקנה לך חבר חוברת אלול תשס"א סימן ע"ו להאיר ולהעיר בדברי מו"ר המובהק הגאון ר' משה הלוי זללה"ה בספרו הבהיר ברכת ה' ח"ב פרק ב. ולפע"ד נראה שיש להשיב על חלק מהם <small><small>[תשובותי לפי עמודי ספר ברכ"ה שצויינו בהדגשה בראש ההערות בחוברת הנ"ל]</small></small>. ויהי רצון שיהיו דברי תורה שכתבתי לעילוי נשמתו הטהורה. וכמו שכתבנו לבאר דבריו ליישבם ולהליץ בעדו, כן ימליץ טוב בעדנו ובעד כל קהל ישראל לגאולה שלימה במהרה בימינו אמן.
<BR><p></p>א) הערה 45 מה שהקשה כת"ר נר"ו עמ"ש מוה"ר זצ"ל שנאמר "ולחם לבב אנוש יסעד" וכן משמע בגמ' ברכות וכו' יהודה ועוד לקרא?! עכ"ד. זו אינה טענה, שהרי כתב בברכ"ה שם בזה"ל: וכן משמע בגמ' ברכות שמטעם שהלחם סועד את הלב מברכים עליו המוציא לחם מן הארץ. עכ"ל. נמצא שלא הביא ראיה מן הגמ' שהלחם סועד כפי שהביא מן הפסוק. ומ"מ הערת כת"ר נר"ו נכונה שאין לשון "וכן" מדוייקת ויש לתקנה.   
<BR><p></p>ב) עמוד קלד טור א' שורה 12 העיר כת"ר שעיסה רכה שבשלה אף לר"ת לאו לחם היא לענין המוציא. הנה אמנם כן הוא אלא שזהו דוקא שהיתה עיסה רכה מתחילתה אבל אם היתה עיסה עבה ושוב ריככה, חייבת בחלה וברכתה המוציא לר"ת אף אם בשלה. שהרי ר"ת הוכיח כדבריו שחיוב חלה הוי משעת גלגול מדתנן במסכת חלה <small><small>(פ"א מ"ה)</small></small> תחילתו סופגנין וסופו עיסה תחילתו עיסה וסופו סופגנין חייב בחלה, וכמבואר בתוס' פסחים <small><small>(לז:)</small></small> והביא דבריהם מרן בב"י סי' קסח. והנה לכאורה משמעות סופגנין נראה דהיינו בלילה רכה וכדתני רישא תחילתו סופגנין וסופו עיסה. ור"ת שהביא מכאן ראיה לשיטתו, ס"ל דכי היכי דבבלילתו עבה שריככו חייב בחלה ותו לא פקע אף שעכשיו בלילתו רכה, ה"נ עיסה שטגנה או בשלה שחייבת בחלה כיון שנתחייבה משעת גילגול. ולפ"ז נראה פשוט שעיסה שבלילתה עבה ושוב ריככה ואחר כך טגנה חייבת בחלה לר"ת  כיון שנתחייבה משעת גלגול.
<BR><p></p>ואף אם נפרש דהא דתנן תחילתו עיסה וסופו סופגנין היינו דבר שבלילתו עבה ובישלו במשקין וכדמשמע מדברי הר"ש בפירוש המשנה שם, מ"מ נראה דסופגנין היינו בלילה רכה שטגנה אח"כ. שהרי מוכח בתוס'  פסחים שם <small><small>(לז ע"א)</small></small> דסופגנין אפשר לאפותם בלי משקין דבהא פליגי ריו"ח ור"ל שם ע"ש. וכן על כרחנו לפרש הא דתנן תחילתו סופגנין וסופו עיסה, דהיינו שהיתה תחילה בלילה רכה. וכן פירש בהגה"מ בשם סמ"ק והביא דבריהם מרן בב"י שם. וא"כ ע"כ הא דנקט בסיפא "וסופו סופגנין" משום שדרך לטגנן או לבשלם ולזה קרי להו סופו סופגנין, ור"ל וסופו ע"י משקין ודו"ק. וא"כ ודאי דתנא דמתני' כולל בדבריו אף עיסה עבה שריככה ואח"כ טגנה שזהו סופגנין. ואף למה שפירשו תר"י וז"ל: ולבסוף אפה אותה באלפס בשמן או בשאר משקין כעין אפיית סופגנין ע"ש. מ"מ ודאי שאף סופגנין ממש הוי בכלל. וכן מבואר בדברי תר"י שם להדיא שכתבו שם בסוף דבריהם בשם הר"י שאם היתה בלילה עבה מתחילתה ואח"כ ריככו אותה ע"י משקין חייב בחלה וכו'. שחיוב החלה תלוי בגלגול אבל אין מברכים עליה המוציא וכו'. ומבואר שאף שטגנה אח"כ ולכך אין מברכים עליה המוציא, אעפ"כ חייבת בחלה וכנז'. וממילא לר"ת יש לברך עליה המוציא ודו"ק. ועי' להרב ביאור הלכה <small><small>(סי' קסח ד"ה אפי')</small></small> מה שפירש בכוונת רבינו יונה הנ"ל  ונתקשה בלשון מרן <small><small>(שם סי"ג)</small></small> ולפמ"ש ניחא כעיו"ש.  
<BR><p></p>ג)  עמוד קלה סוף תנאי א. כתב כת"ר נר"ו לבאר מ"ש מוה"ר זצ"ל גבי עיסה מטוגנת, שאם אוכל אותה למזון ושובע ראוי לאוכלה רק בתוך הסעודה. דר"ל שעשויה למזון ושובע ולא לקנוח. לפע"ד א"צ לפרש כן. אלא דבריו כאן מתבארים לפמ"ש להלן ח"ג פ"י סעיף עו, כי מיני עוגות שדרך בנ"א לאוכלם לפעמים לתענוג ולפעמים לשביעה, ודינם תלוי בכונתו. אם אוכלם לשביעה דינם כדין דברים הבאים מחמת סעודה, ואם אוכלם לקינוח דינם כדברים הבאים אחר הסעודה ע"ש. ואפי' לענין סופגניה מבואר שם סעיף עז שדינה כן ע"ש. ולפ"ז צ"ל דמ"ש מוה"ר זצ"ל בהערה שזהו דוקא בעיסה שעשויה לשבוע ממנה וכו', לאו דוקא, אלא אורחא דמילתא נקט, שעיסה שעיקרה עשויה לקנוח כסופגניה בדרך כלל אוכלים אותה לקנוח. אבל לקושטא דמלתא אין זה תלוי אלא בכוונת האוכל וכנז', מלבד כמה דברים הנזכרים שם סעיף עז שאינם עשוים רק לתענוג, ומ"מ כאן לא דיבר בהם.
<BR><p></p>ד) עמ' קמא תנאי ד. מה שהעיר כת"ר איך הוציא מוה"ר זצ"ל מדברי הרשב"א והפוסקים שגם בעיסה עבה שרדדוה עד דק חשובה כלחמניות, והרי לא מצאנו שדיברו אלא בעיסה רכה ע"כ. הנה מה שלמד מוה"ר מדברי הפוסקים מבואר בדבריו, שלפי מה שנראה בטעם הפוסקים הללו דלחמניות אלו ברכתם במ"מ משום שאינם ראוים לאכילת קבע ואינם עשויים לכך, לפ"ז ה"ה שכל שעושה כעין לחמניות אלו יש לדונם כלחמניות אף שעושה אותם בדרך אחרת ממה שכתבו הפוסקים, שהרי אף אלו אינם ראוים לאכילת קבע. ודו"ק.
<BR><p></p>ומה שכתב מוה"ר שכן מתבאר מדברי הרשב"א, נראה דדייק לה ממאי דנקט הרשב"א "עיסה" רכה מאד. והיינו שאין הבלילה רכה, רק העיסה רכה ע"י שמרדדה. וכ"נ מדברי הרשב"א שהעתיק מוה"ר זצ"ל לשונו באריכות לעיל הערה 52, שכתב תחילה שלדברי התוס' כובא דארעא אינה רכה כ"כ. ואח"כ כתב, ושמא כובא דארעא לדבריהם היא עיסה רכה מאד וכו' ע"ש. וע"כ שאינו בלילה רכה כיעו"ש. ודוק.
<BR><p></p>ה)  עמוד קפו.  ג'חנון וכו' <small><small>[בצק שנילוש בהרבה שמן ואחר לישה ועריכה נותנים אותו על האש בתוך קדרה שיש בה חתיכות מרגרינה]</small></small> הואיל ומכסים את הקדרה וכו' עכ"ל לפי מה שהגיה כת"ר נר"ו. ולפענ"ד א"א להגיה כן, שהרי סיים אח"כ מוה"ר זצ"ל בשני טעמים ואחד מהם מפני שנלוש בשמן וכו', וטעם זה אינו קשור למה שמכסים את הקדרה וכו'. ודוק. ולכן נ"ל להגיה "נמצא" שרוב השמן וכו' בלא ו', ואינו אלא מסביר את צורת בישולו ולא בא כאן לתת טעם. 
<BR><p></p>ו) עמוד קצא טור ב שורה 13. מה שהעיר כת"ר ממ"ש הרמ"א בדרכי משה להוכיח שמנהגם שלא כדברי מרן שהרי בשבתות ויו"ט "ונשואין" מברכים המוציא וכו'. ע"כ. דמשמע דלאו דוקא לצורך לחם משנה עשאוהו וכו'. לפע"ד מ"ש מוה"ר שרק ללחם משנה היו אופים לחם עם מעט שומן, עיקר כוונתו לומר שעליו היו מברכים המוציא ולא היו קובעים סעודתן עליו. ואה"נ אף בנישואין היו עושים כן שעל לחם כזה ברכו המוציא, אבל עיקר סעודתן היתה מלחם רגיל. ונקט מוה"ר זצ"ל "לחם משנה" משום שהוא לשון הב"ח והט"ז שם, שמלשון זו יש סיוע לתירוץ זה, ואין מדברי הרמ"א ראיה היפך זה. ודו"ק. 
<BR><p></p>ז) עמוד ריח בהערה 162. מ"ש כת"ר שממ"ש בשו"ת מהרש"ך דסופגנין הנעשים מפרורי מצה כיון שנטגנו דמו לחלוקה הראשונה שחילק ר' יונה, ולפ"ז נראה דאפי' אם קבע וכו', ולכן נראה להגיה וכו' ע"כ. לא הבנתי מה ההכרח להגיה, דלמא לא ס"ל כהמג"א וסיעתו. וכן משמע מדברי מוה"ר זצ"ל שפסק שלא כמהרש"ך "ושכ"כ המג"א והא"ר" וכו' ע"ש.
<BR><p></p>ח) עמוד רכד. גבי מה שהוכיח מוה"ר זצ"ל מדברי הרמ"א שהפשטיד"א נחשבת לחם גמור, ולכן כתב הרמ"א אם נטגנה לא יאכל ממנה רק בתוך סעודה. והעיר כת"ר נר"ו, שאם נפרש שמרן מיירי דוקא בקובע סעודתו על הפשטיד"א, יש לפרש כן אף בכוונת הרמ"א. ע"כ. לא הבנתי הערה זו, שהרי לא כתב מוה"ר זצ"ל שאפי' נפרש בכוונת מרן כדברי הט"ז מ"מ יש להוכיח כן מדברי הרמ"א. אלא שכן מוכח ג"כ מדברי הרמ"א, ותהיה הכונה לפי מה שפשט דברי מרן והרמ"א שאינם מדברים דוקא בקובע סעודתו עליהם. ובעיקר ההערה, נלע"ד שאף אם נפרש דמרן מיירי בקובע סעודתו על הפשטיד"א, מ"מ בדברי הרמ"א קשה לפרש כן, שהרי כתב שאם טגנו במשקה אין לברך עליו ואין לאכלו רק תוך הסעודה. ומשמע להדיא שאפילו ברכה אין לעשות עליו, וגם אכילה בעלמא אין לאכלו רק תוך הסעודה, שהרי לא כתב ואין לקבוע עליו וכו' ודוק. 
<BR><p></p>ט) שם טור ב שורה 7. מה שהגיה ידי"ן ר' איתן רומנו הי"ו, דהא ס"ד דהריבב"ן "והתניא" לברך וכו', נראה שאינו נכון, שרק הרי"ד והריבב"ן ס"ד לברך עליה שהכל. שהרי כתב הרי"ד ואע"ג דבשר או דגים או גבינה עיקר וכו'. ור"ל וא"כ היה ראוי לברך עליהם שהכל. וכעין זה כתב ריבב"ן. ודוק. 
<BR><p></p>י) עמוד רכו בסוף הערה 176. וכ"פ הבא"ח וכו'. מה שהעיר כת"ר שהבא"ח שם מיירי אפי' בגדולים כמו סמבוס"ק. לא הבנתי כונת הערה זו, שהרי סמבוב"ק יש בו מלוי מתוק וכמבואר בדברי הבא"ח שם, ואינו ענין לכאן. אמנם בעיקר דברי מוה"ר יש להבין כוונתו במה שציין לדברי הבא"ח. דאדרבא שם כתב גבי מה שנוהגים לעשות פת גלוקסאות דקים וקטנים ומברכים עליה בורא מיני מזונות וברכה מעין שלש, שצריך להזהירם שיתנו בה שמן שיעור מספיק וכו' ע"ש. ומוכח דס"ל דמה שהם קטנים אינו עושה אותם כפת הבאה בכיסנין. וכ"כ מוה"ר זצ"ל גופיה לעיל עמוד ריא טור ב' ללמוד מדברי הבא"ח שמחמיר בזה. ע"ש. וצ"ע.  
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01528_part_40.html by HTTrack Website Copier/3.x [XR&CO'2014], Thu, 11 Aug 2016 11:30:11 GMT -->
</html>
 