<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_14.html by HTTrack Website Copier/3.x [XR&CO'2014], Thu, 11 Aug 2016 11:30:18 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא חד סר ","קבלה","d_root__106_kblh.html","תיקוני הזוהר","f_01153.html","תקונא חד סר ","f_01153_part_14.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא חד סר</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBחדBסר"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא חד סר</u></span><BR></U></B></span>
<!--$~-->
<BR><a name="דףBכוBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף כו ע''ב</u></span><BR></U></B></span><p></p>בְּרֵאשִׁית <small><small><span style="color=#0055ff"> (דף כו ע''ב) </small></small></span>בָּרָ''א שִׁי''ת, וּמַאי נִיהוּ. שִׁית הֵיכָלִין לָקֳבֵל שִׁית יוֹמֵי בְּרֵאשִׁית, אלהי''ם אִימָּא עִלָּאָה עֲלַיְיהוּ, דְּאִיהִי הֵיכָלָא שְׁבִיעָאָה, וּכְמָה דְאִימָּא עִלָּאָה אַפִּיקַת שִׁית, הָכִי אִימָּא תַּתָּאָה אַפִּיקַת שִׁית וּמַאי נִיהוּ אֶת הַשָּׁמַיִם וְאֶת הָאָרֶץ, וְאִינוּן שִׁית מָאנִין, דְּאִתְּמַר בְּהוֹן <small><small>(שמות כ יא)</small></small> כִּי שֵׁשֶׁת יָמִים עָשָׂה יְיָ' אֶת הַשָּׁמַיִם וְאֶת הָאָרֶץ, וְהֵיכָלִין תַּתָּאִין אִינוּן מָאנִין לְהֵיכָלִין עִלָּאִין. 
<BR><p></p>וְכַד יִשְׂרָאֵל הֲווֹ מְצַלָּאן, כָּל הֵיכָלִין אִלֵּין הֲווֹ מִתְפַּתְּחָן לְגַבַּיְיהוּ, וּכְעַן בְּגָלוּתָא אִתְּמַר בְּהוֹן כָּל הַשְּׁעָרִים נִנְעֲלוּ, וּשְׁכִינְתָּא לְבָר מֵהֵיכָלָהּ, וְקוּדְשָׁא בְּרִיךְ הוּא לְבָר מֵהֵיכָלֵיהּ, וּמַלְאָכַיָּא דִמְמַנָּן עַל צְלוֹתִין לְבָר מֵהֵיכָלֵיהוֹן, הֲדָא הוּא דִכְתִיב <small><small>(ישעיה לג ז)</small></small> הֵן אֶרְאֶלָּם צָעֲקוּ חוּצָה, וְלָא אִית לוֹן לִצְלוֹתִין אֲתַר לְאַעָלָא, וְדָא אִיהוּ כָּל הַשְּׁעָרִים נִנְעֲלוּ, אֲבָל שַׁעֲרֵי דִמְעָה לֹא נִנְעֲלוּ, וְלֵית מָאן דְּאַפְתַּח לוֹן לְאִלֵּין שְׁעָרִים, עַד דְּיֵיתֵי מָארֵי דְּדִמְעָה, דְאִתְּמַר בֵּיהּ <small><small>(שמות ב ו)</small></small> וַתִּפְתַּח וַתִּרְאֵהוּ אֶת הַיֶּלֶד וְהִנֵּה נַעַר בֹּכֶה, וְלֵית הֵיכָלָא מִתְפַּתְּחָא אֶלָּא בֵיהּ, וְדָא אִיהוּ וַתִּפְתַּח, וַתִּפְתַּח דּאִתְפַתַּח הַאי הֵיכָלָא לְגַבֵּיהּ, בְּמַאי אִתְפַּתַּח לֵיהּ בְּדִמְעָה, הֲדָא הוּא דִכְתִיב וְהִנֵּה נַעַר בֹּכֶה, וּמִיָּד וַתַּחְמֹל עָלָיו. 
<BR><p></p>וְעוֹד וַתִּפְתַּח, כַּד יִשְׂרָאֵל פָּתְחִין בִּתְיוּבְתָּא בְּבִכְיָה, מִיָּד וַתַּחְמֹל עָלָיו, וְדָא אִיהוּ בִּבְכִי יָבֹאוּ <small><small>(ירמיה לא ח)</small></small>, בִּזְכוּת בִּכְיָה דִילֵיהּ יִתְכַּנְשׁוּן מִן גָּלוּתָא. 
<BR><p></p>דְּאִית הֵיכָלָא דְּדִמְעָה, דְלֵית לָהּ רְשׁוּ לְמִפְתַּח אֶלָּא בְדִמְעָה, וְאִית הֵיכָלָא דְנִגּוּנָא, דְלֵית לָהּ רְשׁוּ לְמִפְתַּח אֶלָּא בְנִגּוּנָא, וּבְגִין דָּא דָּוִד מִתְקָרֵב לְהַהוּא הֵיכָלָא בְנִגּוּנָא, הֲדָא הוּא דִכְתִיב <small><small>(מלכים ב ג טו)</small></small> וְהָיָה כְּנַגֵּן הַמְנַגֵּן, וְאִית הֵיכָלָא דִנְהוֹרָא, דְלָא מִתְפַּתְּחָא אֶלָּא לְבַר נַשׁ דַּהֲוָה מִתְעַסֵּק בִּנְהוֹרָא דְאוֹרַיְיתָא. 
<BR><p></p>וְאִית הֵיכָלָא דִנְבוּאָה, דְלָא מִתְפַּתְּחָא אֶלָּא לְבַר נַשׁ דַּהֲוָה חָכָם גִּבּוֹר וְעָשִׁיר, וְאִית הֵיכָלָא דְיִרְאָה, דְאִתְקְרֵי הֵיכַל הַיִּרְאָה, דְלָא מִתְפַּתְּחָא אֶלָּא לְמָאן דְּאִית בֵּיהּ דְּחִילוּ, וְאִית הֵיכָלָא דַעֲנִיִּים, דְּלָא מִתְפַּתְּחָא אֶלָּא לַעֲנִיִּים דַּהֲווֹ מִתְעַטְּפִים קֳדָם יהו''ה בִּצְלוֹתָא, בְעִטּוּפָא דְמִצְוָה דְצִיצִית וּתְפִלִּין וַעֲלַיְהוּ אִתְּמַר <small><small>(תהלים קב א)</small></small> תְּפִלָּה לְעָנִי כִי יַעֲטֹף. 
<BR><p></p>וְאִית תַּרְעָא דְצַדִּיקַיָּא, דְלָא מִתְפַּתְּחָא אֶלָּא לְצַדִּיקַיָּא, הֲדָא הוּא דִכְתִיב <small><small>(שם קיח כ)</small></small> זֶה הַשַּׁעַר לַיְיָ' צַדִּיקִים יָבֹאוּ בוֹ, וְהַאי אִיהוּ תַרְעָא דְצַדִּיק חַ''י עָלְמִין, דְּאִתְּמַר בֵּיהּ <small><small>(שם לז כה)</small></small> וְלֹא רָאִיתִי צַדִּיק נֶעֱזָב וְזַרְעוֹ מְבַקֶּשׁ לָחֶם, וּכְעַן בְּגָלוּתָא אִתְּמַר בֵּיהּ <small><small>(ישעיה נז א)</small></small> הַצַּדִּיק אָבָד, מַאי אָבָד, אָבַד לְמַטְרוֹנִיתָא, וְאִתְּמַר בֵּיהּ <small><small>(שם יט ה)</small></small> וְנָהָר יֶחרַב וְיָבֵשׁ, יֶחרַב בְּבַיִת רִאשׁוֹן, וְיָבֵשׁ בְּבַיִת שֵׁנִי, וּבְגִין דְּלֵית לֵיהּ מִדִּילֵיהּ, עֲנִיִּין צָוְוחִין בְּחַ''י בִּרְכָאָן דִּצְלוֹתָא, לְגַבֵּי חַ''י עָלְמִין, וְהָא אִסְתַּלַּק מִתַּמָּן נְבִיעוּ דְכָל בִּרְכָאָן, וְלֵית מָאן דִּיְהִיב לוֹן, וְתַרְעִין אָחֳרָנִין סְתִימִין, וְתַרְעָא דְצַדִּיק חֲרֵבָא וִיבֵשָׁה, כְּמָה דְעָנִי חָרֵב וְיָבֵשׁ, וְרָזָא דְמִלָּה <small><small>(בראשית א ט)</small></small> יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה. 
<BR><p></p>וְלֵית תַּרְעָא פְּתִיחָא אֶלָּא תַרְעָא דְּדִמְעָה, וּמַאי אִיהִי בַּת עַיִן, דְּדִמְעָה מִינָהּ נַפְקָא, וַעֲלָהּ אִתְּמַר <small><small>(תהלים יז ח)</small></small> שָׁמְרֵנִי כְּאִישׁוֹן בַּת עָיִן, וּבָהּ וְהִנֵּה נַעַר בֹּכֶה <small><small>(שמות ב ו)</small></small>, לְגַבֵּי קוּדְשָׁא בְּרִיךְ הוּא, דִירַחַם עֲלֵיהּ בְּגָלוּתָא, הֲדָא הוּא דִכְתִיב <small><small>(תהלים קב יד)</small></small> אַתָּה תָקוּם תְּרַחֵם צִיּוֹן, בְּגִין דְּאִיהִי לַבַּת אֵשׁ דְּאִתְחַזְיָיא לְמֹשֶׁה בַּסְּנֶה, דִכְתִיב <small><small>(שמות ג ב)</small></small> וַיֵּרָא מַלְאַךְ יְיָ' אֵלָיו בְּלַבַּת אֵשׁ מִתּוֹךְ הַסְּנֶה, אִיהִי בַ''ת מִן בְּרֵאשִׁי''ת, וְדָא בְּרֵאשִׁית. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_14.html by HTTrack Website Copier/3.x [XR&CO'2014], Thu, 11 Aug 2016 11:30:18 GMT -->
</html>
 