<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01644_part_141.html by HTTrack Website Copier/3.x [XR&CO'2014], Thu, 11 Aug 2016 11:29:55 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("ספר החינוך - קמא. מצות מעשה זבח השלמים.","הלכה 1","d_root__040_hlch_1.html","ספר החינוך","f_01644.html","קמא. מצות מעשה זבח השלמים.","f_01644_part_141.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>ספר החינוך</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
ספר החינוך<BR></span></CENTER><CENTER>מיוחס לרב רבי אהרן הלוי זצוק"ל
</CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp<a href="#HtmpReportNum0000_L2">קמא. מצות מעשה זבח השלמים.</a><BR></span>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<BR><a name="HtmpReportNum0000_L2"></a><a name="קמא.BמצותBמעשהBזבחBהשלמים."></a><br><br><span style="font-size:31px; ">
<p></p>
<B><U><span style='color:RGB(45,104,176);'><u>קמא. מצות מעשה זבח השלמים.</u></span><BR></U></B></span><p></p><b><big>שנצטוו</big></b> הכהנים שיעשו מעשה <small><small>(קרבן)</small></small> השלמים כמשפט הכתוב בפרשה, שנאמר <small><small>(ויקרא ג א)</small></small> ואם זבח שלמים קרבנו וגו', ואמר עוד בהשלמת המלאכה <small><small>(שם ז יא יב)</small></small> וזאת תורת זבח השלמים אם על תודה יקריבנו. ובארבעה שמות נכללים עניני הקרבנות כלן, והם עולה, חטאת ואשם ושלמים, שכל קרבן שיקריבו צבור או יחיד מאחד מאלה יהיה לעולם. כבר כתבתי פעמים <small><small>(מצוה קלח)</small></small> שאין לכתב שרשים באלו המלאכות.
<BR><p></p><b><big>מדיני</big></b> המצוה. מה שאמרו זכרונם לברכה <small><small>(מנחות קז ב)</small></small> שהשלמים באים מן הכבשים ומן העזים ומן הבקר, מן הזכרים ומן הנקבות, מן הגדולים ומן הקטנים, ואין העוף בא שלמים. וקטנים נקראים מבן שמנת ימים עד שנה תמימה מיום ליום. נתעברה השנה נתעברה לו, כלומר ויהיה קטן עד תשלום העבור. וגדול נקרא בבקר משנה עד שלש שנים, ובצאן משנה עד שתי שנים שלמות, יתר על כן הרי הוא זקן ואין מקריבין אותו. וארבעה מינין הם השלמים האחד שלמי צבור, והשלשה שלמי יחיד. שלמי צבור נקראים קדשי קדשים, ואין לצבור שלמים כי אם קרבן אחד, והוא שני כבשים הבאים עם שתי הלחם בעצרת, אותן שני כבשים הם הנקראים זבחי שלמי צבור, ונאכלים לכהנים חוץ מן האמורין כחטאת וכאשם. המלאכות שלהן, כגון שחיטה זריקה הפשט ונתוח ומליחה והקטרת אמורין, מפרש במנחות <small><small>(כ א)</small></small>. ושלמי היחיד נקראים קדשים קלים. ומקום שחיטתן ומעשה הזריקה והפשט וניתוח ותנופה והפרשת אמורין, מפרש במנחות <small><small>(סא א)</small></small>. והשלשה מינין אלו של שלמי יחיד, שוין הן במלאכות אלו. אבל יש לך לדעת ענין החלוק שביניהם בקצת עניניהן דרך כלל.
<BR><p></p><b><big>דע</big></b> כי משלשה מינין של שלמי יחיד האחד הוא קרבן השלמים הבא בלא לחם עמו, והם שלמי חגיגה ושמחה, ואלו הם הנקראים שלמים. והשני, שלמים הבאים עם הלחם הידוע, והוא הבא בנדר או בנדבה, ואלו השלמים נקראים תודה, והלחם הבא עמו נקרא לחם תודה. והמין השלישי שלמים שמקריב הנזיר ביום מלאת ימי נזרו והם באים גם כן עם לחם, ואלו השלמים נקראים איל נזיר. ובארו זכרונם לברכה שם בגמרא <small><small>(חולין קלד ב)</small></small> חזה ושוק מהן הנאכלין לכהנים כמה שעורן, והזרוע בשלה מן איל נזיר הנאכל לכהנים מלבד חזה ושוק גם כן כמה שעורו, ובאיזה מקום מן הבית מבשלין אותו.
<BR><p></p><b><big>ודיני</big></b> הלחם <small><small>(מנחות עו ב)</small></small> הבא עם שני מינין מן השלמים והם תודה ואיל נזיר מכמה עשרונים הוא, ואי זה מהן בא חמץ ואיזה בא מצה לבד. והבא חמץ ומצה איך יחלק, וכיצד מחמצן, וחשבון החלות הבאות מצה כמה מהן מאפה תנור ורקיקין ומרבכות הכל בזבחים <small><small>(צ''ל מנחות עו ב)</small></small>.
<BR><p></p><b><big>וענין</big></b> אותן הבאות מצה בתודה היתה כן מעשרה עשרונים של קמח היו עושין שלשים חלות, העשרה מהן היו נעשות מאפה תנור, כלומר שלא היה נעשה בהן דבר רק שהיו משימין בעסתן בשעת לישה שמינית לג שמן, שכן הוא הלכה למשה מסיני ואופין אותן. והעשרה מהן נקראות רקיקין, ואין חלוק בין העשרה של רקיקין לעשרה של מאפה תנור, אלא שבעשרה של מאפה תנור היו מערבין בהן שמינית לג של שמן בשעת לישה, והעשרה של רקיקין היו מושחין אותן בשמינית הלג שמן אחר אפיתן בתנור, והעשרה מהן היו מרבכות, ופרוש רביכה הוא שחולטין החלה במים רותחין ואופה אותה מעט ואחר כך קולה בשמן כדרך שקולין בני אדם הספגנין באלפס, ומרבץ בשמנן של עשר הרבוכות כי השמן שקלו בו היה רביעית לג כשעור כל השמן של העשרים חלות, וגם שעור זה של שמן הרבוכות הלכה למשה מסיני. וזה שאמרנו הוא פרוש מרבכת בכל מקום בתורה. ושם מתבאר <small><small>(מנחות עז ב)</small></small> כמה חלק יש לכהן בחלות, והשאר נאכל לבעלים. ויתר כל פרטיה שם במסכת זבחים.
<BR><p></p><b><big>ונוהגת</big></b> מצות השלמים בזמן הבית בזכרי כהנה כי להם חיוב העבודה. והעובר עליה ושנה את סדרן בצדדין ידועין בגמרא בטל עשה, מלבד שיש צדדין שהקרבן פסול.
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01644_part_141.html by HTTrack Website Copier/3.x [XR&CO'2014], Thu, 11 Aug 2016 11:29:55 GMT -->
</html>
 