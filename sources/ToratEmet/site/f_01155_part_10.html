<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01155_part_10.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - פרשת תרומה ","קבלה","d_root__106_kblh.html","זוהר חדש","f_01155.html","פרשת תרומה ","f_01155_part_10.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">פרשת תרומה</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="פרשתBתרומה"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>פרשת תרומה</u></span><BR></U></B></span><p></p>אָמַר רִבִּי שִׁמְעוֹן בֶּן יוֹחָאי, בְּשַׁעֲתָא דְּבַּר נָשׁ אַקְדִּים בְּצַפְרָא, וְאַנַּח תְּפִילִּין בְּרֵישֵׁיהּ, וּתְפִילִּין בִּרְשִׁימָא קַדִּישָׁא, בִּדְרוֹעָא, וְאִתְעַטַף בְּעִיטוּפָא דְמִצְוָה, וְאָתֵי לְנָפְקָא מִתַּרְעָא דְבֵיתֵיהּ. ד' מַלְאָכִין קַדִּישִׁין מִזְדַּוְּוגִין עִמֵּיהּ. וְנָפְקֵי עִמֵּיהּ מִן תַּרְעָא דְבֵיתֵיהּ, וְאוֹזִיפוּ לֵיהּ לְבֵי כְּנִישְׁתָּא, וּמַכְרִיזוּ קַמֵּיהּ, הָבוּ יְקָרָא לִדְיוּקְנָא דְמַלְכָּא קַדִּישָׁא, הָבוּ יְקָרָא לִבְרֵיהּ דְּמַלְכָּא, לְפַרְצוּפָא יַקִּירָא דְמַלְכָּא. רוּחָא קַדִּישָׁא שַׁרְיָא עֲלֵיהּ, אַכְרִיז וַאֲמַר, <small><small>(ישעיה מט)</small></small> יִשְׂרָאֵל אֲשֶׁר בְּךָ אֶתְפָּאֵר. 
<BR><p></p>בָּתַר הָכֵי, אִית לֵיהּ לְמִקְרֵי פַּרְשָׁתָא דִבְרֵאשִׁית עַד יוֹם אֶחָד, דְּאִיהוּ עִילּוּיָיא וְתוּשְׁבַּחְתָּא דְּכֹלָּא. לְבָתַר יִתְעַסַּק בְּפָרָשַׁת קָרְבָּנוֹת, לְכַפָּרָא עֲלוֹי. וְכָל אִינוּן קָרְבָּנִין. וְיֵימָא <small><small>(ויקרא ו)</small></small> צַו אֶת אַהֲרֹן וְאֶת בָּנָיו לֵאמֹר זֹאת תּוֹרַת הָעוֹלָה, בְּגִין לְכַפָּרָא עַל כָּל אִינוּן הִרְהוּרִין וּמַחְשָׁבִין דְּלֵילְיָא. לְבָתַר יְשַׁבַּח בְּתוּשְׁבְּחָן דְּדָוִד מַלְכָּא. וּבְגִין כָּךְ עָאל בַּר נָשׁ, בְּתַרְעִין דְּבֵי כֹלָּה. וְאִיהִי אִתְתְּקָנַת, וּמִתְתַּקְּנִין דַּרְגִּין בַּהֲדָהּ. 
<BR><p></p>כֵיוָן דְּמָטֵי לְיוֹצֵר אוֹר, דְּאִיהוּ שֵׁירוּתָא דִצְלוֹתָא דִּמְיוּשָׁב, כְּדֵין כָּל אִינוּן דַּרְגִּין פָּתְחִין תַּרְעִין, וּכְדֵין כְּתִמְרוֹת עָשָׁן כְּתִיב, <small><small>(שיר השירים ג)</small></small> מַה תִּמְרוֹת עָשָׁן דִּקְטוֹרֶת סָלְקָא, וּמִתְחַבְּרִין דַּרְגִּין אִלֵּין בְּאִלֵּין, אוּף הָכָא אִיהִי צְלוֹתָא כְּתִמְרַת עָשָׁן דִּקְטֹרֶת, סָלְקָא, וּמִתְחַבְּרָן דַּרְגִּין, וּמִתְקַשְּׁרָן אִלֵּין בְּאִלֵּין דְּהָא אִיהוּ מְקַשֵּׁר לוֹן. 
<BR><p></p>וְאוֹמֵר כֻּלָּם אֲהוּבִים כֻּלָּם בְּרוּרִים כֻּלָּם גִּבּוֹרִים. לְבָתַר אַהֲבָה רַבָּה, לְסָלְקָא וּלְאִתְקַשְּׁרָא בְּיָמִינָא. וְיִחוּדָא דִשְׁמַע, וְאִינוּן פָּרְשְׁיָין. וּכְדֵין אִיקְּרֵי מְקֻטֶרֶת מֹר. לְבָתַר אֱמֶת וְיַצִּיב, דְּאִיהוּ וּלְבוֹנָה. וְאַף עַל גַּב דְּאִיהוּ דִידָהּ, כְּלָלָא אִיהוּ. 
<BR><p></p>כֵיוָן דַּאֲמַר אֱמֶת, אַמַּאי וְיַצִּיב, דְּאִיהוּ תַּרְגּוּם, וּמַה אִצְטְרִיכָא הָכָא, אֶלָּא וַדַּאי, כָּל אֱמֶת, דָּא יַעֲקֹב. וְיַצִּיב, דָּא יוֹסֵף. וְאִצְטְרִיךְ לְאִתְדַּבְּקָא בְּתַרְוַויְיהוּ. וּבְגִין דְּפָרָשַׁת צִיצִית רָזָא דְּכֹלָּה, אִצְטְרִיכַת לוֹן, מִיָּד אֲנַן אָמְרֵי תַּרְוַויְיהוּ, אֱמֶת וְיַצִּיב. וְעַל דָּא אֱמֶת דָּא יַעֲקֹב, וְיַצִיב דָּא יוֹסֵף. אִי הָכֵי, אַמַּאי תַּרְגּוּם. אֶלָּא בְּגִין דֶּאֱמֶת אֱמֶת לָא אַמְרִינָן, בְּגִין פְּגִימוּ. וְעַל דָּא אִיהוּ תַּרְגּוּם, וְלֵית פְּגִימוּ בְּתַרְוַויְיהוּ. 
<BR><p></p>מִכֹל אַבְקַת רוֹכֵל, דָּא צְלוֹתָא דִמְעוּמָד. ג' קַדְמָאי, דְּאִינוּן מָגֵן, וּמְחַיֶּה, וְאַתָּה קָדוֹשׁ. מָגֵן, אִית בֵּיהּ מ''ב תֵּיבִין. בְּרָזָא דִשְׁמָא קַדִּישָׁא, דְּמ''ב אַתְוָון. וְאִית לְאַכְלָלָא לֵיהּ בְּלִבָּא, וּלְאִתְקַשְּׁרָא בֵּיהּ בְּרָזָא דָא, כְּשַׁלְּהוֹבָא בְּגַחֶלֶת, בִּרְחִימוּ דְּמָארֵיהּ. וְדָא אִיהִי בִּרְכְּתָא יָמִינָא. 
<BR><p></p>מְחַיֶּה, אִית בֵּיהּ מ''ט תֵּיבִין, בְּרָזָא דְּחַמְשִׁין תַּרְעִין חָסֵר חַד. וְאִית בֵּיהּ שְׁמָא, רָזָא דִגְבוּרוֹת ה'. וְאִיהוּ אַתָּ''ה גִּבּוֹ''ר לְעוֹלָ''ם אֲדֹנָ''י. וְרָזָא דִילֵיהּ, אגל''א. וּבְרָזָא אָחֳרָא יגל''א. וְכוֹלָּא רָזָא חָדָא, מִן גְּבוּרְתָּא דְּבִרְכָאן, <small><small>(בראשית מט)</small></small> ''יְהוּדָה אַתָּה יוֹדוּךָ. ''גּוּר אַרְיֵה יְהוּדָה. ''לֹא יָסוּר שֵׁבֶט מִיהוּדָה. ''אוֹסְרִי לַגֶּפֶן עִירֹה. בְּדָא אִיתְעַר יְהוּדָה בִּגְבוּרְתָּא קַדִּישָׁא, וְדָא אִיהִי בִּרְכְּתָא שְׂמָאלָא. 
<BR><p></p>קְהוּשָׁה, אִית בֵּיהּ י''ד תֵּיבִין. עֶשֶׂר אֲמִירָן, וְד' אַתְוָון. וְדָא כָּלֵיל לְכָל סִטְרִין, וְאָחֵיד מִסְּיָיפֵי עָלְמָא עַד סְיָיפֵי עָלְמָא. 
<BR><p></p>תְּלַת בַּתְרָאי, לָאו אִינוּן בְּחוּשְׁבַּן דָּא בְּתֵיבִין, וְאִינוּן רְצֵה וּמוֹדִים תָּמְכֵי אוֹרַיְיתָא, תְּרֵין עַמּוּדִים. שִׂים שָׁלוֹם, אִילָנָא דְחַיֵּי, דְּאִיהוּ שְׁלָמָא דְבֵיתָא, שְׁלָמָא דְכוֹלָּא. בֵּין כָּךְ וּבֵין כָּךְ בְּאֶמְצָעִיתָא, אִינוּן בִּרְכָאן דִּתְקִינוּ קַדְמָאי, וְהָא אוֹקְמוּהָ. לְבָתַר דִּמְסַיֵּם צְלוֹתָא וְאוֹדֵי עַל חוֹבֵיהּ, נְפִילַת אַפַּיִם. 
<BR><p></p>נְפִילַת אַנְפִּין מָה הִיא. הָא אוֹקְמוּהָ, דְּקָא עָבִיד כָּל מַה דַּעֲבֵיד משֶׁה, צְלוֹתָא וְתַחֲנוּנִים וּבָעוּתִין וּנְפִילַת אַפַּיִם, דִּכְתִיב <small><small>(דברים ט)</small></small> וָאֶתְנַפַּל לִפְנֵי ה'. אֲבָל בָּתַר דִּמְסַיֵּים צְלוֹתֵיהּ, וְעָאל בְכָל אִינוּן דַּרְגִּין עִילָּאִין, וְאִתְקַשְּׁרַת כַּלָּה בְּכָלְהוֹ, אִית לְנָחֲתָא לְתַתָּא, וְהוֹאִיל וְנָחֵית לְתַתָּא, אִצְטְרִיךְ נְפִילַת אַנְפִּין, בְּאַלְפָא בֵּיתָא. 
<BR><p></p>מַאי טַעְמָא. בְּגִין דְּכֵיוָן דְּצַלֵּי צְלוֹתֵיהּ, וְאוֹדֵי עַל חוֹבוֹי, מִכָּאן וּלְהָלְאָה, אַחֲזֵי גַרְמֵיהּ, דְּמָסַר נַפְשֵׁיהּ לְמָארֵיהּ בִּרְחִימוּ. <small><small>(תהלים כה)</small></small> לְדָוִד אֵלֶיךָ ה' נַפְשִׁי אֶשָּׂא. וְנִיחָא לֵיהּ לְהַהוּא סִטְרָא דְּשַׁרְיָיא בֵיהּ מוֹתָא, וְעָבִיד לֵיהּ נַיְיחָא בְדָא. 
<BR><p></p>וְעִם כָּל דָּא, בְּאַלְפָא בֵיתָא, אִית רָזָא דְרָזִין לְחַכִּימִין. בְּאַלְפָא בֵּיתָא דָא לֵית בֵּיהּ וא''ו, וְאִית בֵּיהּ פ''א בְּאַתְרֵיהּ, וְהַיְינוּ, <small><small>(שם)</small></small> פְּדֵה אֱלֹהִים אֶת יִשְׂרָאֵל. לְבָתַר ר' תְּרֵי זִמְנֵי נִינְהוּ. וְלֵית בֵּיהּ קו''ף. 
<BR><p></p>מַאי טַעְמָא. בְּגִין דִּנְפִילָה דָּא, דְּאִתְמְסַר בַּר נָשׁ לְמוֹתָא, אִצְטְרִיךְ לְכַוְּונָא רְעוּתֵיהּ, וּלְמֶעְבַּד נַחַת רוּחַ לְהַהוּא סִטְרָא דְּשַׁרְיָיא בֵּיהּ מוֹתָא, כְּמָה דְּעָבִיד קוֹף בְּחֻרְבוֹת וּבֶהָרִים, אַחֲזֵי גַרְמֵיהּ דְּמִית, וְאִתְחֲזֵי דְּמִית קַמֵּי חֵיוָתָא חָדָא דְּדָחֵיל מִינָּהּ. כֵּיוָן דְּהַהִיא חֵיוָותָא קָרֵיב לְגַבֵּיהּ, וְחָשֵׁיב לְקָטְלָא לֵיהּ, וּלְנַשְׁכָא לֵיהּ, חָמָא לֵיהּ נְפִיל לְאַרְעָא כְּמֵת, וְחָשֵׁיב דְּאִיהוּ מֵת, כְּדֵין תָּב לַאֲחוֹרָא, וְלָא מְקַטְרֵג לֵיהּ. וְעַל דָּא אִסְתַּלְּקוּ אִלֵּין ב' אַתְוָון, דְּלָא יְדַע בְּהוּ בַּר קוּדְשָׁא בְּרִיךְ הוּא בִּלְחוֹדוֹי. 
<BR><p></p>וְעִם כָּל דָּא, בִּרְעוּתָא דְלִבָּא יַשְׁוֵי גַרְמֵיהּ לְקוּדְשָׁא בְּרִיךְ הוּא, דִּמְסַר לֵיהּ נַפְשֵׁיהּ בִּרְחִימוּ. וְקוּדְשָׁא בְּרִיךְ הוּא חָשִׁיב עֲלוֹי, כְּאִלּוּ נָטֵיל נִשְׁמָתֵיהּ מִנֵּיהּ. וְעַל דָּא צָרִיךְ לְמִנְפַּל בְּאַרְעָא כְּמֵת, בְּשַׁעֲתָא דְּיֵימַר נְפִילַת אַנְפִּין, בְּגִין דְּאִית חוֹבִין דְּעָבִיד בַּר נָשׁ, דְּלָא מִתְכַּפְּרִין אֶלָּא בְּמוֹתָא. כְּדִכְתִיב, <small><small>(ישעיה כב)</small></small> אִם יְכֻפַּר הֶעָוֹן הַזֶּה וְגו'. וְהַשְׁתָּא דְּאִתְחֲשֵׁיב לֵיהּ דְּנָטַל קוּדְשָׁא בְּרִיךְ הוּא נִשְׁמָתֵיהּ, וְאִיהוּ יָהֵיב לָהּ בִּרְעוּתָא. הַהִיא שַׁעֲתָא קָיְימָא לְכַפָּרָא עַל חוֹבוֹי, וְאַשְׁלֵים לְכָל סִטְרִין, וּלְהַהוּא סִטְרָא דְּאִתְּמָר. 
<BR><p></p>וְעַל כָּל דָּא, צְלוֹתָא עוֹלָה, וְאִסְתַּלְּקָא בֵּין ב' דְּרוֹעִין, בְּחִבּוּק דִּרְחִימוּ כִּדְקָא יָאוֹת. וְאִיהוּ מְקוּטֶרֶת מוֹר וּלְבוֹנָה מִכֹּל אַבְקַת רוֹכֵל. 
<BR><p></p>הוּצְרַךָ משֶׁה אַרְבָּעִים יוֹם לַתּוֹרָה שֶׁבְּעַל פֶּה לְלָמְדָהּ, בְּגִין דְּהַהוּא דַרְגָּא אַרְבְּעִין אִקְּרֵי. וּלְכָךְ אָמַר, <small><small>(שמות לד)</small></small> וַיְהִי שָׁם עִם ה' אַרְבָּעִים יוֹם וְאַרְבָּעִים לָיְלָה, דְּאִתְחַבְּרוּ תּוֹרָה שֶׁבִּכְתָב וְתוֹרָה שֶׁבְּעַל פֶּה. וּלְכָךְ הוּצְרַךְ לְהַזְכִּיר וּלְפָרֵט אַרְבָּעִים יוֹם וְאַרְבָּעִים לָיְלָה, דְּהָא בְּאַרְבָּעִים יוֹם הֲוָה סַגֵּי. 
<BR><p></p>וּבְמ' יוֹם אֲפֵיקַת הַהִיא הוֹרָתָ''ם, בְּתוֹרָה וּמִצְוָה. דְּכוּרָא לְתוֹרָה וּמִצְוָה, לָקֳבֵל מ' יוֹם דִּיצִירַת הַוְּלַד. דְּנָפֵיק מִן הַכֹּחַ אֶל הַפּוֹעַל. וְאִתְרְשִׁימוּ אֵיבָרוֹי דְּהַהוּא דְכוּרָא, בְּאִינוּן אַרְבְּעִין יוֹמִין, לְאַכְלָלָא בֵּיהּ נְהִירוּ דִּלְעֵילָא, וּלְאִתְבְּנָאָה תַּמָּן גּוּפֵיהּ מִנְּהִירוּ דִּלְעֵילָא. בְּגִין דְּיִתְחֲזֵי לְשַׁמָּשָׁא קַמֵּי מַלְכָּא, וּלְאַמְשָׁכָא עֲלֵיהּ רוּחַ נְבוּאָה לְתַתָּא. 
<BR><p></p>כְגַוְּונָא דְּאִשְׁתְּלֵים בְּמ' יוֹם בִּמְעֵי אִמֵּיהּ גּוּפָא דִלְתַתָּא, הָכֵי אִשְׁתְּלֵים לְעֵילָא. וְעַל דָּא <small><small>(במדבר יב)</small></small> בְּכָל בֵּיתִי נֶאֱמָן הוּא. דְּאִשְׁתַּכְלֵל לְעֵילָא בְּבֵיתָא דִילִי, כְּגַוְּונָא דְבֵיתָא דִלְתַתָּא. 
<BR><p></p>וְעַל דָּא קָרַן עוֹר פְּנֵי משֶׁה, דְּהָא אִתְנְהֵיר מִקֶּרֶן עִילָּאָה, וּמָשִׁיךְ שֶׁמֶן הַטוֹב עַל רֵאשֵׁיהּ, וְאִשְׁתְּלֵים כָּל חַד מֵאַרְבַּע יְסוֹדִין דִּילֵיהּ בְּעֶשֶׂר, הָא אַרְבְּעִין יוֹמִין וְאַרְבָּעִין לֵילָוָון, וְאַמְשֵׁיךְ שֶׁמֶן הַטוֹב עַל רֵאשֵׁיהּ, וּכְדֵין אִתְנְהֵיר. 
<BR><p></p>וּלְבָתַר בָּא אַהֲרֹן, וְשָׁנָה לוֹ פִּרְקוֹ, דְּאָחֵית לֵיהּ הַהוּא נְהִירוּ עַל דִּיקְנֵיהּ, וְהַיְינוּ שְׁנֵי טִפֵּי מַרְגָּלִיּוֹת, דְּנָחֲתֵי עַל דִּיקְנָא דְאַהֲרֹן. וּנְהִירִין נְהִירוּ סַגֵּי, וְאִינוּן רֶמֶז לְתוֹרָה שֶׁבִּכְתָב וְתוֹרָה שֶׁבְּעַל פֶּה, דְּאִתְחַבָּרוּ בְּדִיקְנָא דְאַהֲרֹן, וְחִיבּוּרָא דִּילְהוֹן בְּמַזָּלָא עִילָּאָה תָּלֵי. 
<BR><p></p>וּכְדֵין מַה טוֹב וּמַה נָּעִים. טוֹב: דָּא תּוֹרָה שֶׁבִּכְתָב, וְדָא צַדִּיק. נָעִים: דָּא זְמִירוֹת יִשְׂרָאֵל, דְּאִיקְּרֵי נָעִים, כַּד שָׁרָא עֲלֵיהּ נוֹעַם דִּלְעֵילָא, דְּעָלְמָא דְּאָתֵי. וְכוֹלָּא עַל יְדָא דְאַהֲרֹן, דְּחִבֵּר לוֹן כַּחֲדָא בְּקָרְבָּנָא. 
<BR><p></p>וְעַל דָּא <small><small>(מלאכי ב)</small></small> בְּרִיתִי הָיְתָה אִתּוֹ וְגו', דָּא מַטְרוֹנִיתָא דִילִי, דַּהֲוַות עִמֵּיהּ. הַחַיִּים וְהַשָּׁלוֹם, חַיִּים, דְּאִימָּא עִילָּאָה. וְשָׁלוֹם, דָּא שַׂר שָׁלוֹם. 
<BR><p></p>וָאֶתְּנֵם לוֹ מוֹרָא וַיִּירָאֵנִי. יַהֲבִית לֵיהּ הַנְהוּ דַרְגִּין, לְחַבָּרָא לוֹן אִינוּן שְׁתֵּי טִפּוֹת מַרְגָּלִיּוֹת יַהֲבִית לֵיהּ. וְכַד אַעֲבַר מוֹרָה עַל דִּקְנֵיהּ, דְּהַיְינוּ כַּד הֲוָה מִסְתַּפֵּר, כְּמדָּבָר אַחֵר <small><small>(שופטים יג)</small></small> וּמוֹרָה לֹא יַעֲלֶה עַל רֹאשׁוֹ. וְיִרָאֵנִי, דִּלְמָא מָעַל בְּהַהוּא שֶׁמֶן דְּנָגֵיד לֵיהּ מִשְׁמֵי עִילָּאָה, דְּאִיקְּרֵי שֵׁם, דְּנָגֵיד מִנֵּיהּ שֶׁמֶן הַטוֹב. וְעַל דָּא, <small><small>(מלאכי ב)</small></small> וּמִפְּנֵי שְׁמִי נִחַת הוּא. 
<BR><p></p>וְהוּא מַה עָבִיד. <small><small>(שם)</small></small> בְּשָׁלוֹם וּבְמִישׁוֹר הָלַךְ אִתִּי. דְּחִבֵּר שָׁלוֹם בְּמִישׁוֹר. מַאן מִישׁוֹר. כְּמָה דְאַתְּ אָמֵר, צַדִּיק וְיָשָׁר הוּא. וּכְדֵין, וְרַבִּים הֵשִׁיב מֵעָוֹן, עַל יְדֵי דְּקָרְבָּנוֹי דְּקָרֵיב לוֹן קַמֵּי מַלְכָּא. וּכְדֵין אִתְיְהֵב שָׁלוֹם בְּמִישׁוֹר. וְהָכָא תָּלֵי רָזֵי דְקָרְבָּנָא, דִּמְסַר לֵיהּ קוּדְשָׁא בְּרִיךְ הוּא לְאַהֲרֹן. וּמִישׁוֹר אִיקְּרֵי, עַל דְּאַמְשֵׁיךְ אוֹרַיְיתָא וּנְהִירוּ לְעָלְמָא תַּתָּאָה. 
<BR><p></p>וּמִזְרָח אַנְהֵיר לְדָרוֹם בְּקַדְמִיתָא, דִּכְתִיב הוֹלֵךְ אֶל דָּרוֹם. בְּגִין כָּךְ <small><small>(שמות לד)</small></small> וַיָּשׁוּבוּ אֵלָיו אַהֲרֹן וְכָל הַנְּשִׂיאִים בָּעֵדָה. אַהֲרֹן, דָּא רָזָא דְאַהֲרֹן דְּאִתְנְהֵיר מִמּשֶׁה. וְכָל הַנְּשִׂיאִים, דָּא נַחְשׁוֹן, דְּאִיהוּ רֵישָׁא דְּכָל הַנְּשִׂיאִים. וְכָלְהוֹ אִתְמָשְׁכוֹ אֲבַתְרֵיהּ, וְקָיְימֵי לִשְׂמָאלָא דְמשֶׁה. 
<BR><p></p>וְהָא אִיתְעָרוּ, אֶת גָּדְלְךָ: דָּא אַהֲרֹן, מִיָּמִינָא. וְאֶת יָדְךָ הַחֲזָקָה: דָּא נַחְשׁוֹן, מִשְּׂמָאלָא. דִּלְבָתַר דְּאִתְנְהֵיר דָּרוֹם מֵאַסְפַּקְלַרְיָא דְּנָהֲרָא, יִתְנְהֵיר צָפוֹן. דִּכְתִיב, <small><small>(קהלת א)</small></small> הוֹלֵךְ אֶל דָּרוֹם וְסוֹבֵב אֶל צָפוֹן. דְּאַקִּיף לֵיהּ נְהִירוּ דְּרַחֲמֵי מִכָּל סִטְרִין, דְּלָא יִפּוֹק בְּשַׁלְהוֹבוֹי לְאוֹקְדָא עָלְמָא, וְיִתְבַּסֵּם דִּינָא בְּרַחֲמֵי. מַאן רַחֲמֵי, דָּא שִׁמְשָׁא, וְהַיְינוּ רוּחַ, דִּכְתִיב <small><small>(שם)</small></small> סוֹבֵב הוֹלֵךְ הָרוּחַ, דְּרַחֲמֵי אַקֵּיף כֹּלָּא. 
<BR><p></p>וְעַל סְבִיבוֹתָיו שָׁב הָרוּחַ, סְבִיבוֹתָיו דְּמַאן. סְבִיבוֹתָיו דְּהַהוּא מָקוֹם דִּכְתִיב לְעֵילָא, וְאֶל מְקוֹמוֹ שׁוֹאֵף, וְדָא מַעֲרָב. וְעַד תַּמָּן שָׁב הָרוּחַ, לְאַנְהָרָא בְּאִינוּן ע' שְׁנִין, דְּאִתְכְּלֵיל מְקוֹמוֹ לְאַנְהָרָא לְעָלְמִין, וּלְאַנְהָרָא לְע' רַבְרְבִין מְמַנָּן דְּקָיְימִין סָחֳרָנֵיהּ דְּהַהוּא מְקוֹמוֹ דְּשִׁמְשָׁא דַּאֲמָרָן. 
<BR><p></p>תָּא חֲזֵי, כְּגַוְּונָא דָא משֶׁה לְתַתָּא, אַנְהֵיר לְאַהֲרֹן, סִטְרָא דְדָרוֹם. וּלְבָתַר לַנְּשִׂיאִים, סִטְרָא דְצָפוֹן. דִּכְתִיב, וְסוֹבֵב אֶל צָפוֹן, וְאַקֵּיף לוֹן סַחֲרָנֵי מַדְבְּחָא. לְבָתַר וְאָצַלְתִּי מִן הָרוּחַ אֲשֶׁר עָלֶיךָ וְשַׂמְתִּי עֲלֵיהֶם, וְדָא הִיא וְעַל סְבִיבוֹתָיו שָׁב הָרוּחַ. 
<BR><p></p>תָּא חֲזֵי, בְּקַדְמִיתָא אִינוּן שִׁבְעִים זְקֵנִים יָנְקִין מִמּשֶׁה, וְאִינוּן דְּבִקְצֵה הַמַּחֲנֶה אִתְאֲכָלוּ בְּנוּרָא דְּדָלֵיק. וְהָא אִיתְעָרוּ, מַאן גָּרֵים לוֹן. כֵּיוָן דְּחָזָא משֶׁה דְּלָא יָכְלִין לְאִתְקַיָּימָא בְּלָא זְקֵנִים, בָּעָא סִיַּעְתָּא לְאַנְהָרָא לְיִשְׂרָאֵל, וְקוּדְשָׁא בְּרִיךְ הוּא אָמַר לֵיהּ, <small><small>(במדבר יא)</small></small> אֶסְפָה לִי שִׁבְעִים אִישׁ כו', וְאָצַלְתִּי מִן הָרוּחַ אֲשֶׁר עָלֶיךָ, דָּא רוּחַ דְּאַסְפַּקְלַרְיָא דְּנַהֲרָא בְּמשֶׁה שַׁרְיָא וְלָא בְּאָחֳרָא. בְּגִין כָּךְ אִצְטְרִיכוּ לְאִתְנַהֲרָא מִנֵּיהּ, וְדָא הוּא וְעַל סְבִיבוֹתָיו שָׁב הָרוּחַ, לְאַנְהָרָא כִּדְבְקַדְמֵיתָא. 
<BR><p></p>כֵיוָן דְּחָמָא שְׁלֹמֹה מַלְכָּא דָא, אֲמַר <small><small>(קהלת א)</small></small> הֲבֵל הֲבָלִים כו', וְזָרַח הַשֶּׁמֶשׁ. בְּיוֹמוֹי דְמשֶׁה, דְּנָהֵיר שִׁמְשָׁא לְיִשְׂרָאֵל אַרְבְּעִין שְׁנִין, לָקֳבֵל נְהִירוּ דִּלְעֵילָא, דְּקַבֵּיל בְּאִינוּן אַרְבְּעִין יוֹמִין דְּהֲוָה בְהוֹ, וּמִקְצַת שָׁנָה רִאשׁוֹנָה כְּכוּלָּם, דִּבְהוֹ קַבֵּל נְהִירוּ דְּאַנְהֵיר לְתַתָּא. וּבָא הַשֶּׁמֶשׁ, כַּד אִסְתַּלַּק מֵעָלְמָא. וְאֶל מְקוֹמוֹ שׁוֹאֵף, כְּמָא דְאַתְּ אָמֵר <small><small>(יחזקאל ג)</small></small> בָּרוּךְ כְּבוֹד ה' מִמְקוֹמוֹ. וְדָא מָקוֹם עִילָּאָה, דְּנָהֵיר לְמָקוֹם תַּתָּאָה. 
<BR><p></p>דָּבָר אַחֵר, מְקוֹמוֹ תַּתָּאָה מַמָּשׁ. שׁוֹאֵף נְהִירוּ מִלְּעֵילָא, וְזוֹרֵחַ הוּא שָׁם, דְּנָהֵיר תַּמָּן לְסִיהֲרָא, וְדָא יְהוֹשֻׁעַ, דְּאִתְנְהֵיר מִנֵּיהּ, דִּכְתִיב וְנָתַתָּ מֵהוֹדְךָ עָלָיו. וְאִתְעָרוּ, פְּנֵי משֶׁה כִּפְנֵי חַמָּה וכו'. הוֹלֵךְ אֶל דָּרוֹם, בְּקַדְמִיתָא כַּד הֲוָה בְּעָלְמָא, כָּל סִטְרִין אִתְנְהִירוּ כִּדְאֲמָרָן. אֲבָל הַשְׁתָּא כַּד אִסְתַּלַּק, בִּמְקוֹמוֹ זוֹרֵחַ וְלָא יַתִּיר. 
<BR><p></p>וּשְׁמָא דִילֵיהּ אִיקְּרֵי זָהָב יְרַקְרַק, וְרָזָא דָא אוֹקְמוּהָ חַבְרַיָיא, אֶסְתֵּר יְרַקְרֹקֶת הָיְתָה. גַּוָּון אֶתְרוֹג, וְכוֹלָּא חַד. זָהָב דָא, אִיהוּ רֵישָׁא בִּסְתִימוּ, אַף עַל גַּב דְּאִיהוּ בְּאִתְגַּלְּיָא לְגַבֵּי זָהָב עִילָּאָה. עַד דְּאִתְמַשְּׁכָא וְשַׁרְיָא לְרֵישָׁא דְגַבְרִיאֵל, כְּמָה דְּאוֹקִימְנָא. וּבְגִין כָּךְ כֹּלָּא אִיהוּ בְּרָזָא עִילָּאָה, וְאִתְמַשְּׁכָא הַהוּא רָזָא לְתַתָּא, כֹּלָּא כְּגַוְונָא חַד. 
<BR><p></p><small><small>(שמות כה)</small></small> וְעָשִׂיתָ כַּפֹּרֶת זָהָב טָהוֹר, רַבִּי שִׁמְעוֹן אָמַר, בְּכָל פָּרְשָׁתָא דָא אַשְׁכַּחְנָא דְּאִתְמְסַר עֲבִידְתָּא בִּידָא דְמשֶׁה, בַּר תְּרֵין. בְּכָלְהוֹ כְּתִיב, וְעָשִׂיתָ. וּבָאָרוֹן וּבָאֵפוֹד כְּתִיב <small><small>(שם)</small></small> וְעָשׂוּ אָרוֹן, <small><small>(שם כח)</small></small> וְעָשׂוּ אֶת הָאֵפוֹד, וְלָא כְתִיב וְעָשִׂיתָ. מַאי טַעְמָא בָּאָרוֹן לָא כְתִיב וְעָשִׂיתָ, בְּגִין דְּאָרוֹן כָּלֵיל לֵיהּ לְמשֶׁה בְּגַוֵּיהּ, לְאִתְנַהֲרָא מִנֵּיהּ. וְאִצְטְרִיכוּ אָחֳרָנִין לְתַקָּנָא תִּיקּוּנָא וְשַׁפִּירוּ דִילֵיהּ, לְמֵיעַל לֵיהּ לְגַבֵּיהּ. 
<BR><p></p>בָּאֵפוֹה, לָאו דִּילֵיהּ הוּא, וְלָא לְאִשְׁתַּמָּשָׁא בֵּיהּ, וְלָא אִצְטְרִיךְ לֵיהּ לְמשֶׁה לְמֶעְבַּד פּוּלְחָנָא דְאָחוֹי, דְּהָא משֶׁה אִיהוּ מַלְכָּא, וְאַהֲרֹן שׁוֹשְׁבִינָא דְמַלְכָּא. 
<BR><p></p>וְאִי תֵימָא, וְהָא כְתִיב <small><small>(שם כט)</small></small> וְהִלְבַּשְׁתָּ אֶת אַהֲרֹן כו', וְאָפַדְתָּ לוֹ. וְשַׂמְתָּ הַמִּצְנֶפֶת עַל רֹאשׁוֹ וְגו'. הָא כּוּלֵי הַאי פּוּלְחָנָא דְמשֶׁה, וִיקָרָא דְאַהֲרֹן אִיהוּ. לָאו הָכֵי אֶלָּא יְקָרָא דְמשֶׁה אִיהוּ, דְּהָא קוּדְשָׁא בְּרִיךְ הוּא לָא בָּעָא פּוּלְחָנָא דְאַהֲרֹן, אֶלָּא עַל יְדָא דְמשֶׁה. וְאַהֲרֹן לָא יָכֵיל לְאִתְקַדָּשָׁא אֶלָּא עַל יְדָא דְמשֶׁה. וּבְכֹלָּא אִצְטְרִיךְ אַהֲרֹן לְמשֶׁה, וְכָל הַאי יְקָרָא דְמשֶׁה אִיהוּ. 
<BR><p></p>וְעָשִׂיתָ כַּפֹּרֶת, תָּא חֲזֵי, כְּתִיב בְּפָרְשָׁתָא דָא עוֹבָדָא דְשָׁמַיִם וָאָרֶץ, וְכָל אִינוּן חַיָילִין דְּתַמָּן, דְּהָא קוּדְשָׁא בְּרִיךְ הוּא לָא פַקֵּיד לְמֶעְבַּד מַשְׁכְּנָא, אֶלָּא כְּגַוְונָא דְּעוֹבָדֵי שְׁמַיָא וְאַרְעָא, לְמֶהֱוֵי דִּיּוּרָא דִלְתַתָּא, כְּגַוְונָא דְדִיּוּרָא דִלְעֵילָא, וּלְאִתְחַבָּרָא דָא בְּדָא כְּגַוְונָא דְנִשְׁמָתָא וְגוּפָא, לְמֶהֱוֵי כֹּלָּא חַד. 
<BR><p></p>כְתִיב <small><small>(בראשית א)</small></small> בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ. בְּרֵאשִׁית, הָא אוֹקְמוּהָ. אֲבָל רָזָא דְעוֹבָדָא דְּכַפּוּרְתָּא, הָכָא בִּרְמִיזוּ דִלְעֵילָא, שַׁלְשְׁלָא דְמטטרו''ן, גְּנִיזָא דְּמַשְׁכְּנָא, לַאֲרָמָא אֲרָמוּת קוּדְשָׁא לְעֵילָא וְתַתָּא. 
<BR><p></p>בְּרֵאשִׁית, רֵאשִׁיתָא עִילָּאָה י' כַּפּוּרְתָּא גְּנִיזָא טְמִירָא, דְּאִשְׁתַּכְּחָא מֵרָזָא דִּנְקוּדָא טְמִירוּ עִילָּאָה, וְאִתְפָּרַשׂ פְּרִישׂוּ, לְאִתְנְהָרָא גּוֹ נְהִירוּ, לְאִתְטַמְּרָא גּוֹ טְמִירוּ. טְמִירָא גוֹ הַאי כַּפּוּרְתָּא, מיטטרו''ן מטטרו''ן, דְּאִתְאַחֲדָא מִתַּתָּא לְעֵילָא. 
<BR><p></p>מִגּוֹ דְחִילוּ דְּאָזַל בְּקוּשְׁטָא בְּגוֹ אַרְעָא, הֲוָה מַשְׁכַּח נְהִירוּ דְּאָבֵיד אָדָם קַדְמָאָה, דְּאִיטַמַּר הַהוּא נְהִירוּ בְּגִנְתָא דְעֵדֶן. סָלְקָא לְעֵילָא, לָא אִתְיַישְׁבָא בְּדוּכְתֵּיהּ, דְּהָא לָא הֲוָה אִשְׁתְּלֵים מִכָּל סִטְרִין, דְּהָא שְׁלִימוּ דִּלְתַתָּא הֲוָה גָרַע, דְּהָא אִתְאֲבֵיד בְּחוֹבָא דְאָדָם קַדְמָאָה נָחַת לְתַתָּא, וְאִתְטַמַּר גּוֹ אִילָנֵי גִנְתָּא, אִתְפַּשְּׁטָא תַּמָּן בְּכָל סִטְרֵי גִנְתָּא, עַד דְּאִתְיְילִיד חֲנוֹךְ בֶּן יָרֶד. 
<BR><p></p>כֵיוָן דְּאִתְיְילִיד הֲוָה אִשְׁתְּכַח סָמוּךְ לְגִנְתָּא, שָׁרִיאַת הַהִיא נְהִירוּ לְאַנְהָרָא בְּגַוֵּויהּ, אִתְרַבֵּי בִּרְבוּ קוּדְשָׁא, וְשַׁרְיָא עֲלֵיהּ נְהִירוּ דָא מְנַצְּצָא. עָאל לְגִנְתָּא דְעֵדֶן, אַשְׁכַּח תַּמָּן אִילָנָא דְחַיֵּי, עַנְפּוֹי וְאִנְבֵּי דְאִילָנָא, אָרַח בְּהוּ, וְאִתְיַישַׁב בְּגַוֵּיהּ הַהוּא רוּחָא דִּנְהִירוּ דְחַיֵּי. 
<BR><p></p>אָתוֹ שְׁלִיחָן מַלְאֲכֵי עִילָּאֵי, וְאוֹלִיפוּ לֵיהּ חָכְמְתָא עִילָּאָה, יַהֲבוּ לֵיהּ סֵפֶר דְּהֲוָה טָמִיר גּוֹ אִילָנָא דְחַיֵּי, וְאוֹלִיף מִנֵּיהּ, וְיָדַע אוֹרְחוֹי דְּקוּדְשָׁא בְּרִיךְ הוּא, וְאִשְׁתַּדֵּל אֲבַתְרֵיהּ. הֲדָא הוּא דִכְתִיב, <small><small>(שם ה)</small></small> וַיִּתְהַלֶּךְ חֲנוֹךְ אֶת הָאֱלֹהִים. עַד דְּהַהוּא נְהִירוּ, אִשְׁתְּלֵים בְּגַוֵּיהּ. 
<BR><p></p>כֵיוָן דְּהַהוּא נְהִירוּ אִשְׁתְּלֵים לְתַתָּא, בָּעָא לְסַלְקָא לְדוּכְתֵּיהּ. וּבְגִין לְאַחֲזָאָה הַהוּא שְׁלִימוּ בְּרָזָא דַּחֲנוֹךְ. יוֹמָא חַד עָאל גּוֹ גִּנְתָּא דְעֵדֶן, וְאַחְמוּ לֵיהּ טְמִירִין דְּגִנְתָּא, וַאֲנַח הַהוּא סֵפֶר, וְכָל מַה דְּחָמָא, לְבַר, וְאִיהוּ צָנִיעַ בְּגוֹ חַבְרַיְיא. 
<BR><p></p>לְבָתַר אִתְלַבַּשׁ הַהוּא נְהִירוּ, גּוֹ הַהוּא לְבוּשָׁא, לְאַחֲזָאָה לְעֵילָא, וּלְמֶהֱוֵי כִּיסּוּפָא בַּהֲדֵיהּ, לְכָל אִינוּן דְּעָבְדוּ קִטְרוּגָא בְּמָארֵיהוֹן, דְּלָא יִתְבְּרֵי בַּר נָשׁ בְּעָלְמָא. 
<BR><p></p>הֲדָא הוּא דִכְתִיב, <small><small>(שם)</small></small> וְאֵינֶנּוּ כִּי לָקַח אֹתוֹ אֱלֹהִים. וְאֵינֶנּוּ: בְּהַאי עָלְמָא. וְאֵינֶנּוּ: כִּדְקָא הֲוָה בְּהַאי עָלְמָא. כִּי לָקַח אֹתוֹ אֱלֹהִים. לִדְיוּקְנָא אָחֳרָא. בְּהַאי, אִיהוּ נַעַר תָּדִיר. וְרָזָא דָא אוֹקִימְנָא, <small><small>(משלי כב)</small></small> חֲנֹךְ לַנַּעַר עַל פִּי דַּרְכּוֹ, לְאַנְהָגָא עָלְמִין כָּלְהוֹ. גַּם כִּי יַזְקִין לֹא יָסוּר מִמֶּנָּה, דְּהָא תָּדִיר אִשְׁתְּכַח בֵּיהּ וְאִתְהֲדַר נָעַר. 
<BR><p></p>בַּחֲנוֹךָ אִתְכְּלֵיל דְּיוּקְנָא דְּעָלְמָא טְמִירָא. אִיהוּ כּוּרְסְיָיא דְמָארֵיהּ, עָבִיד שְׁלִיחָן בְּעָלְמָא. כַּד עָלְמָא בְּדִינָא, נְפַק וְאִיקְּרֵי מטטרו''ן, רִבּוֹן עַל כָּל חַיָילִין עִילָּאִין. וְסָבָא אִיהוּ נָעַר. עָאל מֵעָלְמָא לְעָלְמָא, וְאִתְיַישְׁבָא רוּגְזָא. 
<BR><p></p>דְּיוּקְנָא דָא אִתְפְּרַס בִּפְרִיסוּ כַּפּוּרְתָּא, וְאִתְצַיְירִין בֵּיהּ בְּהַהוּא פְּרִיסוּ תְּרֵין דִּיוּקְנִין, חַד דְּכַר, וְחַד נוּקְבָא. וְקָיְימָן תְּרֵי רַבְיָין עוּלֵמִין רְחִימִין, בִּרְחִימוּ דְּבִיקָאן דָּא בְּדָא. 
<BR><p></p>וְרָזָא דָא בְּרֵאשִׁית בָּרָא אֱלֹהִים, פְּרִיסוּ כַּפּוּרְתָּא סְתִימָאָה. אֵת הַשָּׁמַיִם וְאֵת הָאָרֶץ, תְּרֵין כְּרוּבִין קָיְימִין בִּדְבֵיקוּ דַּחֲבִיבוּתָא. שָׁמַיִם וָאָרֶץ לָא כְתִיב, אֶלָּא אֵת הַשָּׁמַיִם וְאֵת הָאָרֶץ, לְאַסְגָאָה תְּרֵין כְּרוּבִין כַּחֲדָא. כַּפֹּרֶת דָּא פְּרִיסָא לְגוֹ, בִּטְמִירוּ דְּהֵיכָלָא, וּבִתְרֵין סִטְרִין קָיְימִין תְּרֵין אִלֵּין. 
<BR><p></p>בְּרֵאשִׁית סָלְקָא לְעֵילָא. רָזָא דִילֵיהּ, נָחֲתָא לְתַתָּא. כְּגַוְונָא דְּהַהוּא רָזָא דִבְרֵאשִׁית סָלְקָא לְעֵילָא, וְלָא אִתְרְשִׁים בִּרְשִׁימוּ, נָפְקָא רְשִׁימוּ לְתַתָּא, וְאִתְעֲבֵיד מִנֵּיהּ כַּפּוּרְתָּא עִילָּאָה, רְשִׁימָא בִּרְשִׁימִין תְּלָתָא. בְּרָזָא יהו''ה אֱלֹהֵינ''וּ יהו''ה. מֵאִלֵּין תְּלַת, נָפְקוּ תְּלַת אָחֳרָנִין, וְאִינוּן שִׁית, וְהַיְינוּ בְּרִבִּי אֶלְעָזָר שִׁי''ת. 
<BR><p></p>אִתְפְּרַשׂ כַּפּוּרְתָּא דָא לִסְטַר דָּרוֹם וּמַעֲרָב, וְאַפֵּיק תְּרֵין כְּרוּבִים כַּחֲדָא, דְּכַר וְנוּקְבָא, דְּיִשְׁתַּכְּחוּן דָּא לָקֳבֵל דָּא. דָּרוֹם, אִיהוּ רֹאשׁ, כֹּהֵן נוֹטֵל בָּרֹאשׁ. וְאִיהוּ בֶּן דְּכַר. מַעֲרָב אִיהוּ נוּקְבָא, בַּת יְחִידָה, בַּת הָיְתָה לְאַבְרָהָם וַדַּאי. וְהַיְינוּ בְּרָזָא דָא, בְּרֵאשִׁית: ב''ת רֹא''שׁ. י' כַּפּוּרְתָּא, דְּלָא אִשְׁתְּמוֹדָע, עַד דְּאִתְפְּרַס בִּפְרִיסוּ, וְאַפֵּיק תְּרֵין אִלֵּין. כְּגַוְונָא דָא ה'. וְעַל דָּא. בַּת, בַּת רֹאשׁ, בַּת לְאַבְרָהָם. י' כַּפּוּרְתָּא לְאִתְפְּרָסָא. 
<BR><p></p>אִתְהַדַּר כַּפּוּרְתָּא מִמַּעֲרָב לְצָפוֹן, וְאִתְפְּרַס בִּפְרִיסוּ. וְאִתְגַּלְיָיא דְּכַר, דְּאִתְאַחֵיד בְּסִטְרָא דְּכַפּוּרְתָּא. וְנוּקְבָא אִתְטַמְּרַת לְתַתָּא, וְאִתְעֲבִידַת בְּאֵשׁ דְּצָפוֹן. וְרָזָא דָא בְּרֵאשִׁית, בַּת אֵשׁ. י' כַּפּוּרְתָּא. י' פְּרִיסוּ דְּאִתְפְּרַס, וְאַחֲזֵי חַד, וְלָא תְּרֵין, דְּהָא נוּקְבָא אִתְכַּפְיָיא לְתַתָּא. וְאִי תֵימָא כּוֹלָּא חַד פְּרִיסוּ עִילָּאָה וְתַתָּאָה. הָכֵי הוּא. דְּלָא אִתְפְּרֵישׁ שְׁמָא דָא מִן דָּא, כֹּלָּא אִיהוּ אֱלֹהִים. 
<BR><p></p>אִתְהַדַּר כַּפּוּרְתָּא מִמַּעֲרָב לְמִזְרָח, פָּרֵיס פְּרִיסוּ בִּתְרֵי סִטְרִין, בְּסִטְרָא דְמִזְרָח, וּבְסִטְרָא דְמַעֲרָב. כֵּיוָן דְּכַפּוּרְתָּא קָיְימָא בְּמִזְרָח וּמַעֲרָב, כְּדֵין חֶדְוָה אִשְׁתְּכַח, וְחִיבּוּרָא כִּדְקָא יָאוֹת, וְהַאי בַת, אִתְכְּלִילַת בְּעִיטְרָהָא כִּדְקָא יָאוֹת, וְקָיְימָא בְּאַשְׁלָמוּתָא. וּכְדֵין אִיהוּ בְּרָזָא דִילֵיהּ בְּרֵאשִׁית, בְּלָא פֵּירוּדָא כְּלָל. 
<BR><p></p>וְלָקֳבֵל אִלֵּין תְּלַת זִימְנִין, סָלְקִין יִשְׂרָאֵל תְּלַת זִימְנִין לְמֵיחַג חַגַּיְיהוּ. בְּפֶסַח אִתְהַדַּר כַּפּוּרְתָּא בִּסְטַר דָּרוֹם וּמַעֲרָב, וּכְדֵין הַהִיא בַּת קָיְימָא בְּאַבְרָהָם, וְאִיהִי בַּ''ת רֹא''שׁ, וְתַמָּן הַלֵּל, וְלָאו הַלֵּל גָּמוּר, דְּהָא תְּרֵין כְּרוּבִין אִלֵּין, לָאו אִינוּן בְּאַשְׁלָמוּתָא כִּדְקָא יָאוֹת, דְּהָא יִשְׁמָעֵאל נָפִיק וּמְקַטְרֵג. 
<BR><p></p>מִיּוֹמָא דְרֹאשׁ הַשָּׁנָה עַד יוֹמָא קַדְמָאָה דְּסוּכּוֹת, אִתְהַדַּר כַּפּוּרְתָּא מִצָּפוֹן לְמַעֲרָב, כְּדֵין הַהִיא בַּת אִתְכַּפְיָיא, וְקָיְימָא בֵּיהּ בְּיִצְחָק, וְלָא בְּחֶדְוָה, וְאִיהִי בַּ''ת אֵ''שׁ, וְאִינוּן לָאו בְּאַשְׁלָמוּתָא, וְעַל דָּא לֵית תַּמָּן הַלֵּילָא כְּלַל, דְּהָא עֵשָׂו נָפִיק וּמְקַטְרֵג. בְּסוּכּוֹת, סָלְקָא הַאי בַּת. וְאִישְׁתַּלִּימַת בֵּיהּ בְּיִצְחָק בְּחֶדְוָה, וּמִתְחַבְּרָן דָּא בְּדָא, וּכְדֵין הַלֵּל גָּמוּר, עַל דְּאִשְׁתְּכִיךְ רוּגְזָא, וְחַבְרוּתָא אִשְׁתַּכַּח. 
<BR><p></p>בְּשָׁבוּעוֹת דְּאִקְּרֵי עֲצֶרֶת, אִתְהַדַּר כַּפּוּרְתָּא בִּסְטַר מִזְרָח וּמַעֲרָב, כְּדֵין שְׁלִימוּ אִשְׁתְּכַח, וַחֲבִיבוּ וּדְבֵיקוּתָא אִיהוּ בְּכָל סִטְרִין, וְחֶדְוָה דְּעִילָּאֵי וְתַתָּאֵי. וּכְדֵין <small><small>(תהלים יטו)</small></small> תּוֹרַת ה' תְּמִימָה מְשִׁיבַת נָפֶשׁ. 
<BR><p></p>וּבִתְלַת זִמְנִין אִלֵּין, כַּפּוּרְתָּא אִתְהַדְּרַת בְּסִטְרָהָא, כִּדְקָא יָאוֹת, כַּפֻּרְתָּא דָּא אִתְפָּרְסָא לְעֵילָא, גּוֹ הַהוּא נְקוּדָה טְמִירָא, בִּנְהִירוּ קַדְמָאָה דְּאִתְפָּרְסָא. לְבָתַר אִתְפְּרָס בִּשְׁלִימוּ. וְשַׁרְיָיא עַל הַהוּא פְּרִיסוּ, כַּד אִתְחַפְיָין גַּדְפֵי כְּרוּבִים עַל הַאי כַּפֻּרְתָּא, בְּגִין לְאִתְחַפְיָיא כַּפֻּרְתָּא, וְלָא יְהֵא בְּאִתְגַּלְּיָיא. 
<BR><p></p>כַפֹּרֶת. כַּפֹּרֶת כְּתִיב, דְּכַד אַתְיָא נְהִירוּ עִילָּאָה, אִינוּן כְּרוּבִים בַּטְשֵׁי בְּגַדְפַיְיהוּ, וְסָלְקִין לוֹן לְעֵילָא, וְאָמְרִין שִׁירָתָא מִסְּגִיאוּ דְּהַהוּא חֶדְוָה דְּהַהוּא נְהִירוּ. 
<BR><p></p>כְגַוְונָא דָא לְתַתָּא, וְכַפּוּרְתָּא אִתְהַדַּר, וּמֵאִינוּן תְּלָתָא הֲווֹ כְּרוּבִים יָמִינָא וּשְׂמָאלָא. יָמִינָא שַׁרְיָא בֵּיהּ רוּחָא דִלְעֵילָא, מֵהַהוּא סִטְרָא. וּשְׂמָאלָא דְּהֲוָה בְּמַעֲרָב בְּאִתְהַדְּרוּתָא דְּכַפּוּרְתָּא, קָאִים לְגַבֵּיהּ בִּסְטַר שְׂמָאלָא, וְשַׁרְיָיא בֵּיהּ רוּחָא דְנוּקְבָא, וְאִתְחַבַּר דָּא בְּדָא בַּחֲבִיבוּ דִּדְכַר וְנוּקְבָא. וְכֵן לְכָל סִטְרִין בְּאִתְהַדְּרוּתָא דְכַפּוּרְתָּא. וּלְעוֹלָם תְּרֵין אִינוּן, דְּכַר וְנוּקְבָא, לְתַתָּא בְּהַאי עָלְמָא אִינוּן תְּרֵין וְלָא יַתִּיר. 
<BR><p></p>וְאִי תֵימָא לְעֵילָא הוֹאִיל וְלָא אִצְטְרִיךְ דְּבֵקוּתָא בְּכַפּוּרְתָּא, אֵיךְ אִתְהַדַּר כַּפּוּרְתָּא. וַדַּאי בְּהַהוּא אִתְהַדְּרוּתָא, אִתְדַּבַּק דָּא בְּדָא, וְתָדִיר אִתְדַּבַּק בָּהּ. 
<BR><p></p>כְגַוְונָא דִּכְרוּבִים אִינוּן לְעֵילָא, קָיְימִין עַל אָת וְנִיסָּא. וְהָא אוֹקִימְנָא רָזָא דִכְתִיב, <small><small>(שמות כה)</small></small> פּוֹרְשֵׂי כְנָפַיִם סוֹכְכִים, וְלָא כְתִיב פְּרוּשֵׂי כְנָפַיִם סְכוּכִים בְּכַנְפֵיהֶם, אֶלָּא עַל אָת וְנִיסָּא הֲווֹ קָיְימִין. זִמְנִין יְדִיעָן הֲווֹ סָלְקָן גַּדְפַיְיהוּ, וּפָרְשֵׂי לוֹן לְעֵילָא בְּכָל יוֹמָא וְיוֹמָא, וַהֲווּ מִתְהַדְּרָן וּמְחַפְיָין עַל כַּפּוּרְתָּא. וְעַל דָּא בְּאָת וְנִיסָּא הֲווֹ קָיְימִין. 
<BR><p></p>בְּכָל אֲתַר דְּרוּחָא עִילָּאָה הֲוָה אָתֵי וְשַׁרְיָיא, וַדַּאי בְּהַהוּא אֲתַר דְּשַׁרְיָא, אִית בֵּיהּ מַמָּשׁוּ, וְקִיּוּמָא בְּאָת וְנִיסָּא. בַּר נָשׁ אִיהוּ מֵעַפְרָא, וְעַד לָא שְׁרָא עֲלֵיהּ נְצִיצוּ דְרוּחָא דִלְעֵילָא, לֵית בֵּיהּ מַמָּשׁוּ, כֵּיוָן דְּשַׁרְיָא עֲלֵיהּ, אִית בֵּיהּ מַמָּשׁוּ, וְקָיְימָא בְּקִיּוּמָא. 
<BR><p></p>וְאִי תֵימָא דָא בִּלְחוֹדוֹי, תָּא חֲזֵי מֵחוּטְרָא דְאַהֲרֹן, דְּאִיהוּ אָעָא בְּלָא מַמָּשׁוּ כְּלַל, כֵּיוָן דְּשַׁדַּר בֵּיהּ קוּדְשָׁא בְּרִיךְ הוּא זְעִירוּ דְרוּחָא, קָאִים בְּקִיּוּמָא, וְאִתְעֲבֵיד לֵיהּ בְּרִיָּה וּמַמָּשׁוּ. וּמָה אָעָא דְּלָאו אוֹרְחֵיהּ בְּכָךְ, כֵּיוָן דְּשַׁדַּר בֵּיהּ קוּדְשָׁא בְּרִיךְ הוּא חַד זְעִירוּ דְרוּחָא, קָאִים בְּקִיּוּמָא, וַהֲוָה בֵּיהּ מַמָּשׁוּ. כְּרוּבִים דְּאִינוּן קְדוֹשִׁין, וְקָיְימִין בִּקְדוּשָׁה כְּגַוְונָא דִלְעֵילָא, עַל אַחַת כַּמָּה וְכַמָּה. 
<BR><p></p>בְּכָל זִימְנָא דְּיִשְׂרָאֵל הֲווֹ זַכָּאִין, כְּרוּבִים הֲווֹ דְּבֵיקִין בִּדְבִיקוּ אַפִּין בְּאַפִּין, כֵּיוָן דַּהֲווֹ סָרְחָן, הֲווֹ מְהַדְּרָן אַפַּיְיהוּ דָּא מִן דָּא. מְנָא הֲווֹ יָדְעֵי, הָכָא אִתְפַּלְּגוּן עַמּוּדִין דְּעָלְמָא. אֲבָל בִּתְנָנָא דְּקוּרְבָּנָא, וּבְקוּרְבָּנָא עַל גַּבֵּי מַדְבְּחָא, וּבְכַהֲנָא כַּד בְּרִיךְ יָת עַמָּא. בְּאִלֵּין תְּלָתָא הֲווֹ יָדְעֵי, דְּהָא כְּרוּבִים מְהַדְּרִין אַנְפִּין דָּא מִן דָּא, וְקוּדְשָׁא בְּרִיךְ הוּא בָּעֵי תְּיוּבְתָּא דִבְנוֹי. 
<BR><p></p>תְּנָנָא דְּקוּרְבָּנָא, כַּד הֲווֹ יִשְׂרָאֵל זַכָּאִין, תְּנָנָא הֲוָה סָלֵיק לְעֵילָא בְּאוֹרַח מֵישַׁר, כְּעִיטוּרָא דְּקוֹלְפִין, אִי לִסְטַר מִזְרָח, אִי לִסְטַר מַעֲרָב, אוֹ בְּכָל סְיָיפֵי עָלְמָא, בְּאוֹרַח מֵישַׁר הֲוָה סָלֵיק. וְכַד לָא סָטָא לְיָמִינָא וְלִשְׂמָאלָא, כְּדֵין רְעוּתָא קָיְימָא לְעֵילָא וְתַתָּא, וְקוּדְשָׁא בְּרִיךְ הוּא אִתְרְעֵי בְּעוֹבָדִין דְּיִשְׂרָאֵל בַּחֲבִיבוּ יַתִּיר. 
<BR><p></p>בְּקָרְבָּנָא דְּעַל גַּבֵּי מַדְבְּחָא. כַּד הֲווֹ יִשְׂרָאֵל זַכָּאִין, הֲוָה מִתְחֲזֵי עַל גַּבֵּי אֶשָׁא דְמַדְבְּחָא דְּיוּקְנָא דְאַרְיֵה אָכִיל קוּרְבָּנָא עַל מַדְבְּחָא. וְכַד לָא הֲווֹ זַכָּאִין, הֲווֹ חָמָן דְּיוּקְנָא דְּכַלְבָא רְבִיעַ עַל מַדְבְּחָא. 
<BR><p></p>כַהֲנָא כַּד בְּרִיךְ יַת עַמָּא, בְּשַׁעֲתָא דְּזָקֵיף יְדוֹי, כַּד הֲווֹ יִשְׂרָאֵל זַכָּאִין וְאִתְחַזּוּן לְבָרְכָא, יְדוֹי הֲווֹ זְקִיפִין בִּזְקִיפוּ, בְּלָא טוֹרַח כְּלַל, וְאִתְאֲרָמוּ בְּחֵידוּ וּבִרְעוּ. כְּדֵין שְׁכִינְתָּא שַׁרְיָיא עֲלַיְיהוּ, וְאִזְדַּקְּפָן אִינוּן מִגַּרְמַיְיהוּ, וּכְדֵין כַּהֲנָא הֲוָה יָדַע, דְּאִתְחַזּוּן יִשְׂרָאֵל לְבִרְכְּתָא, וּבָרֵיךְ לוֹן בִּרְעוּ דְּלִבָּא. 
<BR><p></p>וְכַד יְדוֹי הֲווֹ יַקִּירִין וּבְטוֹרַח סַגֵּי אִזְדְּקָפוּ, וְלָא יָכֵיל לַאֲרָמָא לוֹן, אֶלָּא בְּרוֹב טוֹרַח. כְּדֵין הֲוָה יָדַע, דְּהָא שְׁכִינְתָּא לָא שַׁרְיָיא עַל יְדוֹי. וְיִשְׂרָאֵל לָא אִתְחַזּוּן לִבְרָכָא. 
<BR><p></p>בְּגִין דִּבְשַׁעֲתָא דִּשְׁכִינְתָּא הֲוָה אַתְיָיא לְשָׁרְיָיא עַל יְדוֹי, כָּל אִינוּן אֶצְבְּעָן דְּאִינוּן בִּדְיוּקְנָא עִילָּאָה, הֲווֹ חָדָאן בְּחֵידוּ, לְקַבְּלָא לָהּ לִשְׁכִינְתָּא עֲלַיְיהוּ, וּפָרְחֵי לְאִזְדַּקְּפָא לְעֵילָא. כְּמָא דַּהֲווֹ חָדָאן כְּרוּבִין דְּהַאי עָלְמָא, וְכָּל שֶׁכֵּן לְעֵילָא, לְקַבְּלָא לָהּ לִשְׁכִינְתָּא עַל גַּבַּיְיהוּ. 
<BR><p></p>וְרָזָא דָא, <small><small>(שמות יז)</small></small> וִידֵי משֶׁה כְּבֵדִים. מַאי טַעְמָא, בְּגִין דְּהַהִיא שַׁעֲתָא יִשְׂרָאֵל לָא הֲווֹ זַכָּאִין. וִידוֹי דְמשֶׁה אִיתְיַיקָרוּ, וְלָא יָכֵיל לְזָקְפָא לוֹן לְעֵילָא. דִּכְתִיב לְעֵילָא, <small><small>(שם)</small></small> עַל רִיב בְּנֵי יִשְׂרָאֵל וְעַל נַסּוֹתָם אֶת ה'. וּכְדֵין וַיָּבֹא עֲמָלֵק, וְאִתְיַיקָרוּ יְדוֹי דְמשֶׁה, וְלָא יָכֵיל לְזָקְפָא לוֹן, עַד דְּקַבֵּיל עֲלֵיהּ עוֹנָשָׁא. דִּכְתִיב וַיִּקְחוּ אֶבֶן וְהָיָה כַּאֲשֶׁר יָרִים משֶׁה וְגו'. כְּגַוְונָא דָא לוּחֵי אַבְנַיָא, כְּגַוְונָא דְכַהֲנָא. 
<BR><p></p>וְעַל דָּא, כְּרוּבִים בְּהַהוּא זִמְנָא דַּהֲווֹ יִשְׂרָאֵל זַכָּאִין, הֲווֹ אַנְפִּין בְּאַנְפִּין, מִתְדַּבְּקִין דָּא בְּדָא. וְכַד לָא הֲווֹ זַכָּאִין, הֲווֹ מְהַדְּרִין אַנְפַּיְיהוּ דָּא מִן דָּא. וְעַל רָזִין אִלֵּין, הֲווֹ יָדְעֵי, אִי יִשְׂרָאֵל זַכָּאִין, אִי לָא. 
<BR><p></p>כְרוּבִים: רַבְיָין. וְכֹלָּא בְּרָזָא חַד קָיְימֵי, דִּכְתִיב <small><small>(הושע יא)</small></small> כִּי נַעַר יִשְׂרָאֵל וָאוֹהֲבֵהוּ. וּבְגִין כָּךְ כֹּלָּא בְּחַדְתּוּתָא דְּסִיהֲרָא קָיְימָא, כְּמָה דְּאִתְחַדֵּי דָּא בְּחַדְתּוּתָא, הָכֵי אִיהוּ כֹּלָּא. וּבְגִין נַעַר, אִינוּן נְעָרִים. וְרָזָא דָא אֵשֶׁת נְעוּרִים, דְּקָיְימָא עַל תְּרֵין נְעָרִים, בְּחַדְתּוּתָא עִילָּאָה. 
<BR><p></p>כְרוּבִים אַנְפֵּי רַבְרְבֵי, וְאַנְפֵּי זוּטְרֵי. וַדַּאי הָכֵי אִינוּן אַנְפִּין טְמִירִין לְעֵילָא, דְּלָא אִתְגַּלְּיָין. וּבְגִינַיְיהוּ, הֲוֵי חַדְתּוּתָא דְּסִיהֲרָא, וּמִלּוּי דִּילָהּ. 
<BR><p></p>אַנְפֵּי זוּטְרֵי לְתַתָּא, כְּמָה דְאוֹקִימְנָא בְּכַפֹּרֶת, לְעֵילָא וְתַתָּא בְּרָזָא חָדָא קָיְימָא. אֵת הַשָּׁמַיִם וְאֶת הָאָרֶץ, אִינוּן רָזָא דִּתְרֵין כְּרוּבִים, חַד דְכַר, וְחַד נוּקְבָא, לְמֶהֱוֵי דְּבֵיקִין אִלֵּין בְּאִלֵּין בַּחֲבִיבוּתָא, כְּמָא דְּאִיתְּמָר. אֶת, לְאַסְגָּאָה עֵילָא וְתַתָּא כַּחֲדָא, לְמֶהֱוֵי רָזָא דִּכְרוּבִין כֹּלָּא בִּכְלָלָא חָדָא. 
<BR><p></p>כְתִיב <small><small>(תהלים ק)</small></small> עִבְדּוּ אֶת ה' בְּשִׂמְחָה, חֶדְוָותָא דִתְרֵין כְּרוּבִין. דְּהָא רַבְיָין, כָּל מַאן דְּשָׁארֵי בְּגַוַּיְיהוּ, אִתְהַדַּר אַנְפּוֹי כְּרֻבַיָיא, וְחָדֵי עִמְּהוֹן. וְרָזָא דָא, כֵּיוָן דְּשָׁארֵי עֲלַיְיהוּ, מַאן דְּשָׁארֵי, אִתְהַדַּר נַעַר, בְּחֵידוּ דְּכֹלָּא, וּבִרְעוּתָא, אַף עַל גַּב דְּאַתְיָיא בְּדִינָא עַל עָלְמָא, כֵּיוָן דְּשָׁארֵי עֲלַיְיהוּ, אִתְהַדַּר בְּחֶדְוָה, נַעַר קָטִיר בְּחֵידוּ. וְעָלְמָא אִתְהַדַּר בְּרַחֲמֵי. 
<BR><p></p>מַאן דְּאִיהוּ בְּרוֹגְזָא, יֵיתוּן לְגַבֵּיהּ נַעַר, וְיִשְׁתַּכֵּךְ רוּגְזֵיהּ, וְיִתְהַדַּר בְּחֶדְוָה, וְשַׁוֵּי גַּרְמֵיהּ כְּרֻבַיָיא, וּכְדֵין כֹּלָּא בְּחֵידוּ. וְעַל רָזָא דָּא כְּתִיב, <small><small>(הושע יא)</small></small> כִּי נַעַר יִשְׂרָאֵל וָאוֹהֲבֵהוּ, לֵית רְחִימוּ וַחֲבִיבוּ בַּר בְּרַבְיָיא. 
<BR><p></p>כְתִיב <small><small>(שמות לג)</small></small> וִיהוֹשֻׁעַ בִּן נוּן נַעַר לֹא יָמִישׁ. דְּהֲוָה קָאִים גּוֹ מַשְׁכְּנָא דְמשֶׁה, בְּגִין דְּהַהוּא אוֹהֶל, אוֹהֶל דְּמשֶׁה הֲוָה. וּבְשַׁעֲתָא דִּשְׁכִינְתָּא הֲוָה אַתְיָא, וְאַשְׁכַּח תַּמָּן לִיהוֹשֻׁעַ דְּאִיהוּ נַעַר, וּמִיָּד הֲוָה בְּחֵידוּ וּרְעוּ. דְּחֶדְוָה דִּיהוֹשֻׁעַ אַנְפּוֹי דְּסִיהֲרָא בְּכוֹלָּא, בְּכָל רָזִין דִּילֵיהּ הָכֵי הֲוָה. 
<BR><p></p>כֵיוָן דְּמַשְׁכְּנָא אִתְבְּנֵי, לָא אִצְטְרִיךְ יְהוֹשֻׁעַ לְמֶהֱוֵי תַּמָּן, אֶלָּא כְּרוּבִים הֲווֹ תַּמָּן, וּמִשְׁתַּכְּחֵי בַּחֲבִיבוּ דָּא בְּדָא, אַנְפִּין בְּאַנְפִּין, כְּרֻבַיָיא בְּחֵידוּ. כֵּיוָן דְּשָׁארֵי עֲלַיְיהוּ מִיָּד כּוֹלָּא בְּחֵידוּ, וְדִינָא לָא אִשְׁתְּכַח כְּלָל. וּבְגִין דְּקוּדְשָׁא בְּרִיךְ הוּא רְעוּתֵיהּ בְּעַמָּא דְּיִשְׂרָאֵל, בָּעְיָין לְאַחֲזָאָה עוֹבָדָא לְתַתָּא, לְאִתְעָרָא רַחֲמֵי, וּלְאַעֲבָרָא דִינָא, דְּלָא יִשְׁלוֹט עֲלַיְיהוּ כְּלַל, וִיהוֹן תָּדִיר בְּחֶדְוָה עִמֵּיהּ. זַכָּאִין אִינוּן בְּעָלְמָא דֵין, וּבְעָלְמָא דְאָתֵי. 
<BR><p></p>כְתִיב <small><small>(שמואל א ג)</small></small> וְהַנַּעַר שְׁמוּאֵל מְשָׁרֵת, כְּתִיב נַעַר, וּכְתִיב <small><small>(תהלים צט)</small></small> וּשְׁמוּאֵל בְּקוֹרְאֵי שְׁמוֹ. וְתָנִינָן, שָׁקוּל הָיָה שְׁמוּאֵל כְּנֶגֶד משֶׁה וְאַהֲרֹן. אִי שָׁקוּל אִיהוּ כְּמשֶׁה וְאַהֲרֹן, אַמַּאי כְּתִיב נַעַר, דְּהָא בְּכַמָּה דַרְגִּין אִינוּן, דְּלָא הֲוָה מָטָא אֲפִילּוּ לְדַרְגָא זְעִירָא דְמשֶׁה, כָּל שֶׁכֵּן לְמֶהֱוֵי שָׁקוּל כְּתַּרְוַויְיהוּ. 
<BR><p></p>אֶלָּא הַאי קְרָא הָכֵי הוּא, <small><small>(שם)</small></small> משֶׁה וְאַהֲרֹן בְּכֹהֲנָיו, משֶׁה אִיהוּ נְבִיאָה מְהֵימְנָא עִילָּאָה עֲל כָּל שְׁאָר נְבִיאֵי. אַהֲרֹן בְּכֹהֲנָיו, אִיהוּ כַּהֲנָא עִילָּאָה עֲל כָּל כַּהֲנֵי עָלְמָא, דְּלָא הֲוָה כַּהֲנָא רַבָּא דְּסָלֵיק בְּדַרְגָא עִילָּאָה כְּאַהֲרֹן. זָכָה אַהֲרֹן לִכְהוּנָה וּנְבוּאָה, נָבִיא וְכֹהֵן. מַה דְּלָא זָכָה כַּהֲנַא אָחֳרָא. וְאִי תֵימָא, הָא זְכַרְיָה כֹּהֵן וְנָבִיא הָיָה, הַהִיא נְבוּאָה לְשַׁעֲתֵיהּ הֲוָה, דִּכְתִיב <small><small>(דברי הימים כד)</small></small> וְרוּחַ לָבְשָׁה אֶת זְכַרְיָה. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01155_part_10.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
</html>
 