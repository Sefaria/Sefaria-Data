<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_22.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא תשסרי ","קבלה","d_root__106_kblh.html","תיקוני הזוהר","f_01153.html","תקונא תשסרי ","f_01153_part_22.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא תשסרי</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBתשסרי"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא תשסרי</u></span><BR></U></B></span><p></p>בְּרֵאשִׁית תַּמָּן בַּ''ת, וְהַאי בַּת נְקוּדָה סְתִימָא בְאַוִּירָא, עֲלָהּ אִתְּמַר <small><small>(תהלים יז ח)</small></small> שָׁמְרֵנִי כְּאִישׁוֹן בַּת עָיִן, אִיהִי וַדַּאי גְּנִיזָא בְאוֹר, וּבָהּ אִתְעֲבִיד אַוִּיר, וּבְגִינָהּ אִתְּמַר <small><small>(שמות ג ב)</small></small> וַיֵּרָא מַלְאַךְ יהו''ה אֵלָיו בְּלַבַּת אֵשׁ מִתּוֹךְ הַסְּנֶה, חָמֵשׁ זִמְנִין אַדְכִּיר סְנֶה, וְחָמֵשׁ זִמְנִין אוֹר אִינוּן לְקִבְלַיְהוּ בְעוֹבָדָא דִבְּרֵאשִׁית, וְאִינוּן <small><small>(בראשית א ג ד)</small></small> יְהִי אוֹר, וַיְהִי אוֹר, אֶת הָאוֹר כִּי טוֹב, וַיַּבְדֵל אלהי''ם בֵּין הָאוֹר, וַיִּקְרָא אלהי''ם לָאוֹר. 
<BR><p></p>וְאִינוּן חָמֵשׁ תִּקּוּנִין דְּמִדָּה, דְאִינוּן לְקִבְלַיְיהוּ אָאֵאֹאִאֻ, וַעֲלַיְיהוּ אִתְּמַר <small><small>(ישעיהו מ יב)</small></small> מִי מָדַד בְּשָׁעֳלוֹ מַיִם דָּא חֶסֶד, וְשָׁמַיִם בַּזֶּרֶת תִּכֵּן מָאי זֶרֶת דָּא גְּבוּרָה, וְכָל בַּשָּׁלִישׁ דָּא עַמּוּדָא דְאֶמְצָעִיתָא דְאִיהוּ תְּלִיתָאֵי, וְשָׁקַל בַּפֶּלֶס הָרִים דָּא נֶצַח, וּגְבָעוֹת בְּמֹאזְנָיִם דָּא הוֹד, וְאִינוּן בְּרָזָא דְאָת ה', דְּהַאי נְקוּדָה מָדִיד בְּהוֹן ה' נְקוּדִין. 
<BR><p></p>דְּאִיהִי דְּנָפִיק מִגּוֹ אַוִּירָא דַכְיָא, דְאִיהוּ כֶתֶר עִלָּאָה, וּבְגִין דְּאִלֵּין חָמֵשׁ מְדִידִין אִינוּן בְּרָזָא דְה' עִלָּאָה, אִיהוּ אָזִיל בְּהוֹן חֲמֵשׁ מְאָה שְׁנִין בֵּין כָּל חַד וְחַד, וְרָזָא דְמִלָּה עִץ הַחַיִּים מַהֲלַךְ חֲמֵשׁ מֵאוֹת שָׁנָה, וּבֵין כָּל חַד וְחַד חֲמֵשׁ מֵאוֹת שָׁנָה, וּבְעוֹבִי דְכָל חַד וְחַד חֲמֵשׁ מֵאוֹת שָׁנָה, דְּכֻלְּהוּ סָלְקִין בְּמַתְקְלָא דְחָמֵשׁ חָמֵשׁ לְכָל סִטְרָא. 
<BR><p></p>וְרָזָא דְמִלָּה וְעָשִׂיתָ בְרִיחִם עֲצֵי שִׁטִּים חֲמִשָּׁה לְקַרְשֵׁי צֶלַע הַמִּשְׁכָּן הָאֶחָד, וַחֲמִשָּׁה בְרִיחִם לְקַרְשֵׁי צֶלַע הַמִּשְׁכָּן הַשֵּׁנִית, וַחֲמִשָּׁה בְרִיחִים לְקַרְשֵׁי צֶלַע הַמִּשְׁכָּן לַיַּרְכָתַיִם יָמָּה <small><small>(שמות כו כו)</small></small>, לַיַּרְכָתַיִם אִינוּן יַרְכֵי קְשׁוֹט, יָמָּה, מָאי יָמָּה דָא שְׁכִינְתָּא עִלָּאָה, הַהוּא דְאִתְּמַר בֵּיהּ <small><small>(יחזקאל א כב)</small></small> וּדְמוּת עַל רָאשֵׁי הַחַיָּה רָקִיעַ. 
<BR><p></p>וְאִיהוּ דְאוּקְמוּהוּ אֵין בֵּין מַיִם הָעִִלְיוֹנִים לַמַּיִם הַתַּחְתּוֹנִים אֶלָּא כִּמְלֹא נִימָא, וְהַאי נִימָא עֲלֵיהּ אִתְּמַר אֵין מַלְכוּת נוֹגַעַת בַּחֲבֵרְתָּהּ אֲפִילוּ כִּמְלֹא נִימָא, וּבָהּ קוּדְשָׁא בְּרִיךְ הוּא מְדַקְדֵּק עִם צַדִּיקַיָּיא אֲפִילוּ כְּחוּט הַשַּׂעֲרָה, וְהַאי חוּט אִיהוּ חוּט דְּסָחִיר לְאוֹת בְּרִית מִילָה, וּבְרִית אִיהִי נִימָא, וַוי לוֹן מָאן דְּאַפְרִישׁ אוֹת בְּרִית בֵּין מַיִם לַמַּיִם, וּמָנַע זַרְעָא מִנֵּיהּ, דְּאַחְזַר עָלְמָא לְתֹהוּ וָבֹהוּ, וְרָזָא דְמִלָּה <small><small>(ישעיהו מח יח)</small></small> לֹא תֹהוּ בְרָאָהּ לָשֶׁבֶת יְצָרָהּ וַדַּאי, מַיִם עִִלְיוֹנִים אוֹרַיְיתָא דְבִכְתָב, מַיִם תַּחְתּוֹנִים אוֹרַיְיתָא דִבְעַל פֶּה, נִימָא דְאִיהוּ בֵין תַּרְוַיְיהוּ דָא יְסוֹד, דְּאִיהוּ רָזָא דְאוֹרַיְיתָא, וְאִיהוּ יְסוֹדָא וְעִקָּרָא דְתַרְוַיְיהוּ. 
<BR><p></p>וּמָאן דְּמָנַע רָזָא דְעִקָּרָא דִתְרֵי תוֹרוֹת, כְּאִלּוּ אַהְדַּר עָלְמָא לְתֹהוּ וָבֹהוּ, וְאִלֵּין אִינוּן דְּאָמְרִין דְּלָא אוֹרַיְיתָא אֶלָּא כִּפְשָׁטָה, וְלֵית בָּהּ רָזָא אָחֳרָא, וְאִינוּן דּוּ פַּרְצוּפִין, אִיהוּ גַ''ן סְדָרִים דְּאִתְּמַר בָּהּ <small><small>(שיר ד יב)</small></small> גַּן נָעוּל אֲחוֹתִי כַלָּה, גַּן נָעוּל מִסִּטְרָא דְם' סְתוּמָה, ו' אִיהוּ נָעוּל בְּשִׁית יוֹמֵי דְשָׁבוּעַ, הֲדָא הוּא דִכְתִיב <small><small>(יחזקאל מו א)</small></small> יִהְיֶה סָגוּר שֵׁשֶׁת יְמֵי הַמַּעֲשֶׂה, וּבְיוֹם הַשַּׁבָּת יִפָּתֵחַ, וּבְשַׁבָּת בְּגִין דְּלָא תְהֵא כְּנוֹעִל דֶּלֶת בִּפְנֵי לָוִוין, דְּאִתְּמַר בְּהוּ לְווּ עָלַי וַאֲנִי פוֹרֵעַ, אִיהִי פְּתִיחָא לְגַבַּיְיהוּ דְאִינוּן נִשְׁמָתִין יְתֵירִין. 
<BR>
<!--$~-->
<BR><a name="דףBלחBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף לח ע''ב</u></span><BR></U></B></span><p></p>וּבְאִלֵּין דְּלָא מַלְוִוין לָהּ וְלָא אוֹסִיפִין לְשַׁבָּתוֹת וּלְיָמִים טוֹבִים, אִיהִי סְתִימָא לְהוֹן, וּבְגִין דָּא כָּל הַמּוֹסִיף מוֹסִיפִין לֵיהּ, וְדָא תוֹסֶפֶת נִשְׁמָתָא יְתֵירָא, וְאִיהִי תוֹסֶפֶת רוּחָא דִקְדוּשָׁה, וְכָל הַגּוֹרֵעַ גּוֹרְעִין לֵיהּ הַהִיא נְשָׁמָה יְתֵירָה, וְאִשְׁתָּאַר עָנִי, וְאִם הוּא חָכָם אִסְתַּלַּק מִנֵּיהּ חָכְמָתֵיהּ, וְאִם הוּא עָשִׁיר בְּמָמוֹנָא אִסְתַּלַּק מִנֵּיהּ, וְאִשְׁתָּאַר עָנִי יָבֵשׁ, כְּמָה דְאִיהוּ <small><small><span style="color=#0055ff"> (דף לח ע''ב) </small></small></span>מָנַע מִלְּעִילָא נִשְׁמָתָא יְתֵירָה דְאִיהוּ נִשְׁמַת כָּל חַי, וְאִשְׁתָּאַר יוֹם הַשַּׁבָּת עָנִי וּשְׁכִינְתָּא יְבֵשָׁה, הָכִי אִתְמַנַּע בִּרְכָאָן מִנֵּיהּ, וְאִיהוּ מִדָּה כְּנֶגֶד מִדָּה, וְכָל מָאן דְּאוֹסִיף בְּשַׁבָּת, אָז וּכְגַנָּה זֵרוּעִִיהָ תַצְמִיחַ <small><small>(ישעיהו סא יא)</small></small>. אוּף הָכִי נַמִּי אַצְמִיחַ טוֹבָה דִילֵיהּ, וּמָאן זֵרוּעִִיהָ דִשְׁכִינְתָּא לְעִילָא, אִינוּן נְשָׁמוֹת יְתֵירוֹת דְּזַרְעִין מִנֵּיהּ, וְיֶחדוּן לוֹן לְיִשְׂרָאֵל לְתַתָּא מִזִּיו כְּבוֹדָהּ. 
<BR><p></p>וּבְזִמְנָא דְהַהִיא ם' סְתִימָא אִתְפַּתְּחַת, לָא אִתְפַּתְּחַת אֶלָּא בְּפִיּוּסָא, כְּמָה דְאַתְּ אָמַר <small><small>(שיר ה ב)</small></small> פִּתְחִי לִי אֲחוֹתִי רַעִִיָתִי יוֹנָתִי תַמָּתִי שֶׁרֹאשִׁי נִמְלָא טָל, וְהַאי פִּיּוּסָא לְגַבֵּי ו' דְּאִיהוּ מַפְתְּחָא דְסָתִים לָהּ, וּבְגִין דָּא פִּתְחִי לִי בְיוֹמָא קַדְמָאָה, לְמָאן לְאָת י' דְּאִיהִי נְקוּדָה דְקָמֵ''ץ, כַּד אִתְפַּתְּחַת אִתְפַּתְּחַת בְּפַתָח דְּאִיהוּ ו', כַּד סָתִים סָתִים בְּקָמֵ''ץ, וְאִיהוּ י''ו טִפָּה וְזֶרַע דְּאִתְמַשַּׁךְ מִנֵּיהּ. 
<BR><p></p>וּבְגִין דָּא פִּתְחִי לִי בְיוֹמָא קַדְמָאָה לְאָת י' דְּאִיהִי נְקוּדָה דְקָמֵץ, אֲחוֹתִי בְיוֹמָא תִנְיָינָא, רַעִִיָתִי בְּיוֹמָא תְלִיתָאָה, דְאִיהוּ רַעִִיָא מְהֵימְנָא, יוֹנָתִי בְיוֹמָא רְבִיעָאָה, תַמָּתִי בְיוֹמָא חֲמִשָּׁאָה, תַּם עֲוֹנֵךְ בַּת צִיּוֹן, שֶׁרֹאשִׁי בְיוֹמָא שְׁתִיתָאָה, דְאִתְּמַר <small><small>(בראשית מז לא)</small></small> וַיִּשְׁתַּחוּ יִשְׂרָאֵל עַל רֹאשׁ הַמִּטָּה דְאִיהוּ יוֹם הַשִּׁשִּׁי, נִמְלָא טָל בְּיוֹמָא שְׁבִיעָאָה, דָא טִפָּה י' וַדַּאי, וְדָא נְקוּדָה דְאָת ב'. 
<BR><p></p>וּבְגִין דָּא זִוּוּגָא דְתַלְמִידֵי חֲכָמִים מִשַּׁבָּת לְשַׁבָּת, לְיַרְתָא הַהִיא טִפָּה דְאִיהִי חָכְמָה, טַ''ל תּוֹרָה לִבְנַיְיהוּ, וְלַאו לְמַגָּנָא אוּקְמוּהוּ זִכְרוֹנָם לִבְרָכָה, כָּל הָעוֹסֵק בְּטַל תּוֹרָה טַל תּוֹרָה מְחַיֵּיהוּ. 
<BR><p></p>גַּל נָעוּל <small><small>(שיר ד יד)</small></small> גַּל אִיהוּ כְּמוֹ גַלְגַּל, אִיהוּ רְמִיז דְּבֵיהּ מַעִִיָן חָתוּם דְּאִיהִי י', וּמִיַּד הַשְׁקוּ הַצֹּאן דְּאִינוּן אֵבָרִין קַדִּישִׁין, דְּאִתְּמַר בְּהוֹן <small><small>(יחזקאל לד לא)</small></small> וְאַתֵּן צֹאנִי צֹאן מַרְעִיתִי אָדָם אַתֶּם, כֻּלְּהוּ רוֹעִים, וּמֹשֶׁה עַל כֻּלְּהוֹן, דִּכְתִיב <small><small>(שמות ב טו)</small></small> וַיֵּשֶׁב עַל הַבְּאֵר, וּכְתִיב <small><small>(תהלים צ א)</small></small> תְּפִלָּה לְמֹשֶׁה אִישׁ הָאלהי''ם וכו', אִיהוּ שׁוּלְטָנוּתֵיהּ בְּשִׁבְעָה רְקִיעִין. 
<BR><p></p>צַדִּיק אִיהִי רָקִיעַ דְּפַלִּיג בֵּין מַיָּא לְמַיָּא, בֵּין יָם עִלָּאָה דְאִיהִי אִימָּא עִלָּאָה, וּבֵין יָם תַּתָּאָה דְאִיהִי אִימָּא תַּתָּאָה, וַעֲלֵיהּ אִתְּמַר אֵין בֵּין מַיִם הָעִִלְיוֹנִים לְמַיִם הַתַּחְתּוֹנִים אֶלָּא כִּמְלֹא נִימָא, כְּמָה דְאוּקְמוּהוּ מָארֵי מַתְנִיתִין, וְהַאי נִימָא אִיהוּ צַדִּיק, וְלַאו לְמַגָּנָא אוּקְמוּהוּ קַדְמָאִין, דְּקוּדְשָׁא בְּרִיךְ הוּא מְדַקְדֵּק עִם הַצַּדִּיקִים אֲפִילוּ כְּחוּט הַשַּׂעֲרָה. 
<BR><p></p>וְלֵית נִימָא וְנִימָא דְשַׂעֲרָה דְעַתִּיקָא קַדִּישָׁא דְלָא נָפְקָא מִמַּבּוּעָא עִלָּאָה, וְהַאי נִימָא אִיהוּ ו', מַבּוּעָא דִילֵיהּ י', דְּסָלְקָא בְאַוִּירָא עַד אֵין סוֹף וְנָחְתָא עַד אֵין תַּכְלִית. 
<BR><p></p>וְאִיהִי עִִשֶׂר, וּבְגִינָהּ אִתְּמַר <small><small>(שמות כו טז)</small></small> עִִשֶׂר אַמּוֹת אֹרֶךְ הַקָּרֶשׁ, אַמּוֹ''ת אִינוּן מֵאוֹ''ת בְּהִפּוּכָא, וְאַמָּה וַחֲצִי הָאַמָּה רֹחַב הַקֶּרֶשׁ הָאֶחָד, דָּא רָזָא דְשִׁעוּר קוֹמָה, דְאִיהוּ אָזִיל עַל קַ''ו הַמִּדָּה, מַאי קַ''ו דָּא אָת ו', דְּאִיהוּ מִדָּה לְכָל שִׁעוּרָא דְגוּפָא. 
<BR><p></p>אִיהוּ מִדָּה בֵּין עִינָא לְעִינָא, וַעֲלָהּ אִתְּמַר <small><small>(שם ה טו)</small></small> אֶצְבַּע אלהי''ם הִיא, אִיהוּ שִׁיעוּרָא דְאוּרְכָא דְחוֹטָמָא וְאִיהִי שִׁעוּרָא דְכָל אֶצְבְּעָא וְאֶצְבְּעָא וְשִׁעוּרָא בֵּין אֶצְבְּעָא לְאֶצְבְּעָא ו' <small><small>(נ''א י')</small></small>. י' אִיהִי מִדָּה דְשָׂפָה, וּמִדָּה דְכָל עִינָא וְעִינָא בְּעִגּוּלָא, וּמִדָּה דְפַן וּפַן דְּאַנְפִּין, וּמִדָּה דְקָמֵ''ץ סָתִים, וְכַד אִתְפַּתַּח קָמֵ''ץ אִתְפַּתַּח בְּחָמֵשׁ אֶצְבָּעִין בְּרָזָא דְה', דִּבְהוֹן הַאי קַו אָזִיל חֲמֵשׁ מְאָה שְׁנִין. 
<BR>
<!--$~-->
<BR><a name="דףBלטBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף לט ע''א</u></span><BR></U></B></span><p></p>וְכַד <small><small>(ס''א ו' כד)</small></small> נָחִית לְתַתָּא לְגַבֵּי צַדִּיק אִתְקְרֵי שִׁיעוּר, וְכַד סָלִיק לְעִילָא לְגַבֵּי אִימָּא עִלָּאָה אִתְקְרֵי קוֹמָה, וְרָזָא דְמִלָּה <small><small>(שם טז יח)</small></small> וַיָּמֹדּוּ בָעֹמֶר דָּא שְׁכִינְתָּא עִלָּאָה, דְאִיהִי עֹמֶר לַגֻּלְגֹּלֶת, דְּאִיהִי גֻלְגַּלְתָּא דְרֵישָׁא, וּשְׁכִינְתָּא תַּתָּאָה אִיהִי סְפִירַת הָעוֹמֶר, דְּבָהּ מָנֵי שֶׁבַע יוֹמִין דְּאִינוּן שֶׁבַע שַׁבָּתוֹת, דְּאִית בְּהוֹן אַרְבָּעִין וּתְרֵין יוֹמִין דְּשִׁיתָּא דְכָל שָׁבוּעַ, וְשֶׁבַע <small><small><span style="color=#0055ff"> (דף לט ע''א) </small></small></span>שַׁבָּתוֹת הָא מ''ט <small><small>(נ''א דמטטרו''ן)</small></small>, דְּאִינוּן מ''ט אַנְפִּין טָהוֹר, שְׁמַע יִשְׂרָאֵל יהו''ה אלהינ''ו יהו''ה אֶחָד, בָּרוּךְ שֵׁם כְּבוֹד מַלְכוּתוֹ לְעוֹלָם וָעִִד, דִּבְהוֹן אִתְדַּכִּיאַת שְׁכִינְתָּא תַּתָּאָה לְגַבֵּי בַּעִִלָהּ, בְּמִקְוְה דִּילָהּ, דְּאִיהוּ מִקְוִה יִשְׂרָאֵל יהו''ה, וְאִיהוּ שִׁיעוּר קוֹמָה, דְּהָכִי אִינוּן אַתְוָון דְּמִקְוְה קוֹמָה, וְאִינוּן ם סְתִימָא בְרָזָא דָא, [ציור] דְתֵשַׁע נְקוּדִין לְכָל סְטַר, בִּנְקוּדָה דְאֶמְצָעִיתָא אִשְׁתַּלִּימוּ לְאַרְבָּעִים סָאִין, אִיהוּ שִׁיעוּרָא דְמִקְוְה, דְּבֵיהּ אִתְדַּכִּיאַת אִתְּתָא לְבַעִִלָהּ. 
<BR><p></p>וְקֳדָם דְּאִתְדַּכִּיאַת, צָרִיךְ לְמַנָּאָה שִׁבְעָה יוֹמִין דְּדַכְיוּ, לְאַשְׁלָמָא בְּהוֹן מ''ט פָּנִים דַּכְיוּ דְאוֹרַיְיתָא, וּבְהוֹן אִתְחַבְּרַת אוֹרַיְיתָא דְבִכְתָב וְאוֹרַיְיתָא דִבְעַל פֶּה בְּיוֹמָא דְשָׁבוּעוֹת, דְּאִינוּן דּוּ פַּרְצוּפִין דְּאָדָם, וְחִבּוּרָא דְתַרְוַיְיהוּ רֶחֶ''ם, דְּאִיהוּ רְמַ''ח פִּקּוּדִין דַּעֲשֵׂה, וְרָזָא דְמִלָּה <small><small>(שמות יג ב)</small></small> קַדֶּשׁ לִי כָל בְּכֹר פֶּטֶר כָּל רֶחֶם, בְּהַאי חִבּוּרָא דְשָׁבוּעוֹת מִתְקָרְבִין כָּל פִּקּוּדִין דַּעֲשֵׂה, כַּעֲצָמִים בְּבֶטֶן הַמְּלֵאָה <small><small>(קהלת יא ה)</small></small>. 
<BR><p></p>וּבְהַהוּא זִמְנָא, כָל אִינוּן אֵבָרִין מְקַבְּלִין עַל יְדֵי צִנּוֹרִין דָּא מִן דָּא, הֲדָא הוּא דִכְתִיב <small><small>(שמות כו ה)</small></small> מַקְבִּילוֹת הַלֻּלָאוֹת אִשָּׁה אֶל אֲחֹתָהּ, וְכַד אִינוּן מְקַבְּלִין, כָּל סְפִירָאן מְקַבְּלִין דָּא מִן דָּא, וּמַלְאָכִין לְתַתָּא מְקַבְּלִין דֵּין מִן דֵּין, כְּמָה דְאַתְּ אָמַר וּמְקַבְּלִין דֵּין מִן דֵּין, וְכָל חַד וְחַד יָהִיב רְשׁוּ לְחַבְרֵיהּ, לְאַעָלָא בִּתְחוּמָא דְחַבְרֵיהּ, כְּמָה דְאַתְּ אָמַר וְנוֹתְנִין רְשׁוּת זֶה לָזֶה. 
<BR><p></p>וּמָאן גָּרִים דָּא, יִשְׂרָאֵל כַּד מְקַבְּלִין דָּא מִן דָּא, בֵּין בְּאוֹרַיְיתָא בֵּין בְּמָמוֹנָא, גָּרְמִין לְקַבְּלָא לְעִילָא דָא מִן דָּא, וּלְאַשְׁפָּעָא דָא לְדָא, וְכֹלָּא עַל יְדֵי צִנּוֹרִין, הֲדָא הוּא דִכְתִיב <small><small>(תהלים מב ח)</small></small> תְּהוֹם אֶל תְּהוֹם קוֹרֵא לְקוֹל צִנּוֹרֶיךָ וְגוֹמֵר, וּמַאי אַמְרֵי דָא לְדָא, אַבַּע מֵימֶיךָ. קוֹל שְׁנֵי רֵיעִים אֲנִי שׁוֹמֵעַ. 
<BR><p></p>וְאִינוּן לְקִבְלַיְיהוּ תְּרֵין שִׂפְוָון דְּאִתְקְרוּן אֲפִיקֵי מָיִם, וּמָאן נִינְהוּ נֶצַח וָהוֹד, דְּאִתְקְרוּן שִׁקְתוֹת הַמָּיִם, וְתַרְוַיְיהוּ אִתְשַׁקְיָין עַל יְדָא דְצִנּוֹרָא דְאִיהוּ עַמּוּדָא דְאֶמְצָעִיתָא דִכְלִיל כֹּלָּא, וְאִיהוּ בְּרִית דִּכְלִילָן בֵּיהּ כָּל אֵבָרִין דְּגוּפָא, כָּל צִנּוֹרִין אִינוּן אִתְשַׁקְיָין מִן אָת ו', דְּאִיהוּ נָהָר דְּנָגֵיד וְנָפֵיק מֵעִדֶן, וְאִיהוּ צִנּוֹר דְּנָפִיק מִמַּעֲיָנָא דְמַיָּא דְאִיהוּ י', וּמִנֵּיהּ אִתְפַּשְׁטָא ה' דְּאִיהִי יָם עִלָּאָה. 
<BR><p></p>וְתָא חֲזִי תֵּשַׁע נְקוּדִין אִינוּן מִן קָמֵ''ץ עַד שׁוּרֵ''ק, וְכֻלְּהוּ אִתְקְרִיאוּ צִנּוֹרִין וּמַבּוּעִין לְאַתְוָון, דְּאִינוּן כְּלִילָן בְּקַרְקַע, דְּאִיהִי שְׁכִינְתָּא תַּתָּאָה, דְּאִתְקְרִיאַת גַּ''ן, כְּלִילָא מִתְּלַת וְחַמְשִׁין סְדָרִין דְּאוֹרַיְיתָא, וַעֲלָהּ אִתְּמַר גַּן נָעוּל אֲחֹתִי כַלָּה, גַּל נָעוּל מַעִִיָן חָתוּם, חָתוּם וַדַּאי, בְּגִין דְּאִיהִי בְּתוּלָה וְאִישׁ לֹא יְדָעָהּ, וְאִיהִי חָכְמַת שְׁלֹמֹה, דַעֲלָהּ אִתְּמַר <small><small>(מלכים א ה ו)</small></small> וַתֵּרֶב חָכְמַת שְׁלֹמֹה, אִתְרַבִּיאַת מִכָּל שַׁקְיוּ דְכָל סְפִירָה וּסְפִירָה, עַל יְדָא דְהַהוּא צִנּוֹרָא דְאִיהוּ ו', עַד דִּמְטִיאַת לְהַהוּא מַבּוּעָא עִלָּאָה דְאִיהִי י' עִלָּאָה חָכְמַת כָּל בְּנֵי קֶדֶם, וּבְהַהוּא זִמְנָא אִתְעֲבִידַת אִיהִי תַּגָּא בְּרֵישָׁא דְאָת ו'. 
<BR><p></p>וְתָא חֲזִי, שְׁכִינְתָּא תַּתָּאָה כַּד אִיהִי אִתְשַׁקְיָא מִן נְקוּדִין, אִתְקְרֵי חִרֵ''ק חֹלֵ''ם שׁוּרֵ''ק, לְמָאן לְהַהוּא צִנּוֹר דְּאִיהוּ ו', דִּכְלִילָן שִׁית צִנּוֹרִין, דְּכֻלְּהוֹן מִשִּׁית אַתְוָון, דְּאִינוּן אבגית''ץ וכו', שִׁית צִנּוֹרִין אִינוּן דְּתַלְיָין מִנֵּיהּ, וְאִיהוּ כְּלִיל שִׁית אָחֳרָנִין, וְכֻלְּהוּ סָלְקִין לְמ''ב, אִתְקְרִיאַת חִרֵ''ק חֹלֵ''ם שׁוּרֻ''ק דְּהַהוּא צִנּוֹר, כְּגַוְונָא דָא וִֹּ. 
<BR><p></p>וְהָכִי אִתְקְרִיאַת לְגַבֵּי י', וְהָכִי לְגַבֵּי ה', וְרָזָא דְמִלָּה אֲנִי רִאשׁוֹן וַאֲנִי אַחֲרוֹן וכו', וּלְזִמְנִין אִיהִי עֲטָרָה עַל רֵישָׁא דְאָת ו', כְּגַוְונָא דָא [ציור] וְרָזָא דְמִלָּה נוֹטֶה שָׁמַיִם כַּיְרִיעָה, וְדָא רָזָא דְרֵישָׁא דְאָת א, וּלְזִמְנִין נָחִית 
<BR>
<!--$~-->
<BR><a name="דףBלטBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף לט ע''ב</u></span><BR></U></B></span><p></p>תְּחוֹתוֹי כְּגַוְונָא דָא א קָמֵ''ץ, כַּד סָלְקָא עַל רֵישָׁא אִתְקְרִיאַת תַּגָּא זַרְקָ''א, בְּהַהוּא זִמְנָא אִתְּמַר בָּהּ <small><small>(משלי יב ד)</small></small> אֵשֶׁת חַיִל עֲטֶרֶת בַּעִִלָהּ, וְאִתְקְרִיאַת חֹלֵ''ם, וְכַד נָחְתַת תְּחוֹתֵיהּ אִתְקְרִיאַת חִירֵ''ק, וְאִיהִי <small><small><span style="color=#0055ff"> (דף לט ע''ב) </small></small></span>לֶחֶ''ם, דְּהָכִי אִיהוּ חֹלֵ''ם בְּהִפּוּךְ אַתְוָון לֶחֶ''ם, וְדָא אִיהוּ לֶחֶם אַבִּירִים אָכַל אִישׁ <small><small>(תהלים עח כה)</small></small>, דְּאִתְּמַר בֵּיהּ <small><small>(שמות טו ג)</small></small> יהו''ה אִישׁ מִלְחָמָה, מִסִּטְרָא דְחָכְמָה אִתְקְרִיאַת חֹלֵ''ם, וּמִסִּטְרָא דְעַמּוּדָא דְאֶמְצָעִיתָא אִתְקְרֵי שׁוּרֻ''ק, כְּמָה דְאַתְּ אָמַר <small><small>(ירמיהו ג כא)</small></small> וְאָנֹכִי נְטַעִִתִּיךְ שׂוֹרֵ''ק כֻּלֹּה זֶרַע אֱמֶת, הַהוּא דְאִתְּמַר בֵּיהּ <small><small>(מיכה ז כ)</small></small> תִּתֵּן אֱמֶת לְיַעֲקֹב, מִסִּטְרָא דִילֵיהּ אִתְקְרִיאַת חִרֵ''ק, וּבְהִפּוּךְ אַתְוָון חֵקֶ''ר, וּבְגִינָהּ אִתְּמַר <small><small>(איוב יא ז)</small></small> הַחֵקֶר אֱלוֹהַּ תִּמְצָא, וְאִיהִי קֶרַח הַנּוֹרָא, דְאִיהוּ שְׁמָא תְּלִיתָאָה דִצְלוֹתָא, דְּאִתְּמַר בֵּיהּ הָאֵ''ל הַגָּדוֹל הַגִּבּוֹר וְהַנּוֹרָא, הַנּוֹרָא אִיהוּ עַמּוּדָא דְאֶמְצָעִיתָא. 
<BR><p></p>וְשׁוּרֻ''ק אִיהוּ טָמִיר וְגָנִיז, מִסִּטְרָא דְצַדִּיק דְּאִיהוּ בְרִית, אוֹר גָּנוּז. דְּאִיהוּ רָ''ז כְּחוּשְׁבַּן אוֹר, כְּמָה דְאוּקְמוּהוּ מָארֵי מַתְנִיתִין, אוֹר זָרוּעַ לַצַּדִּיק, וְדָא הוּא אוֹר הַגָּנוּז לְצַדִּיקַיָּא, דְּחָמֵשׁ אוֹר דִּלְעִילָא מִנֵּיהּ כֻּלְּהוֹן אִינוּן בְּאִתְגַּלְיָיא. 
<BR><p></p>וּמַאי נִיהוּ, תְּלַת אוֹר סֶגוֹ''ל, וּתְרֵין אוֹר שְׁבָ''א, כַּד סָלְקָא עַל גַּדְפַיְיהוּ דִתְרֵין נְקוּדִין דְּאִינוּן שְׁבָ''א, אִתְעֲבִידַת שׁוּרֵ''ק, וְרָזָא דְמִלָּה <small><small>(שיר ב ה)</small></small> סַמְּכוּנִי בָאֲשִׁישׁוֹת, וְכַד נָחְתַת אִיהִי תְּחוֹת צֵרִ''י אִתְעֲבִידַת סֶגוֹ''ל וַעֲלַיְהוּ אִתְּמַר רַפְּדוּנִי בַּתַּפּוּחִים, וּמַאי נִיהוּ אִלֵּין אֲשִׁישׁוֹת, אִינוּן תְּרֵי אֵשׁוֹת, דְּאִינוּן אִישׁ וְאִשָּׁה, אֶשָּׁא חִוְורָא, וְאֶשָּׁא סוּמְקָא, דְתַמָּן אָב וָאֵם, דְּאִינוּן י''ה, וְאִינוּן אַנְפֵּי דִינָא וְאַנְפּוֹי דְרַחֲמֵי. 
<BR><p></p>אַמָּאי בָּעָאת לְאִסְתַּמְכָא תַמָּן, בְּגִין דְּאִינוּן תְּרֵין גַּוְונִין דְּשׁוֹשַׁנָּה, חִוָּור וְסוּמַק, רַחֲמֵי וְדִינָא, דְּאִינוּן חֶסֶד וּגְבוּרָה, וְתַמָּן רֵיחָא דְשׁוֹשַׁנָּה, וְדָא אִיהוּ עַמּוּדָא דְאֶמְצָעִיתָא, וּבְגִין דְּאָרְחַת בֵּיהּ, אָמְרַת סַמְּכוּנִי בָּאֲשִׁישׁוֹת, וּבֵיהּ אִתְעֲבִידַת סֶגוֹ''ל, כַּד נָחְתָא רַפְּדוּנִי בַּתַּפּוּחִים, אִלֵּין אִינוּן תְּרֵי סַמְכֵי קְשׁוֹט, דְּאִינוּן חִוָּור וְסוּמַק, וּבְגִין דְּאָרְחַת בְּאָת ו' דְּאִיהִי בִּבְרִית, אָמְרַת רַפְּדוּנִי בַּתַּפּוּחִים. 
<BR><p></p>וְכַד אִתְחַבְּרַת בֵּיהּ אִתְעֲבִידַת סֶגוֹ''ל, מַה דַּהֲווֹ צֵרִ''י אִתְעֲבִיד צִיֵּיר, הֲדָא הוּא דִכְתִיב <small><small>(בראשית ב ז)</small></small> וַיִּיצֶר יהו''ה אלהי''ם אֶת הָאָדָם עָפָר מִן הָאֲדָמָה וְגוֹמֵר, וַיַּצְמַח יהו''ה אלהי''ם מִן הָאֲדָמָה כָּל עִץ נֶחְמָד לְמַרְאֶה וְגוֹמֵר, דָּא צַדִּיק אִיהוּ עִץ פְּרִי עוֹשֶׂה פְּרִי לְמִינוֹ, וּבְהַאי אֲתַר אִיהוּ רְחִימוּ דִילָהּ בְּחִבּוּרָא וְיִחוּדָא דְבַעִִלָהּ, וּבְגִין דָּא אָמְרַת <small><small>(שיר ב ה)</small></small> כִּי חוֹלַת אַהֲבָה אָנִי. 
<BR><p></p>וְכַד יִשְׂרָאֵל חָאבִין בִּבְרִית מִילָה, אִתְפַּסִּיק נְבִיעוּ דִנְקוּדִין מֵאַתְוָון, דִּכְלִילָן בִּשְׁכִינְתָּא תַּתָּאָה, וְאִשְׁתְּאָרַת יַבָּשָׁה, בְּהַהוּא זִמְנָא מַה כְּתִיב בְּשׁוּרֻ''ק חִירֵ''ק, שָׁרְקוּ וַיַּחַרְקוּ שֵׁן אָמְרוּ בִּלָּעִִנוּ <small><small>(איכה ב טז)</small></small>, קָמֵץ פַּתָּ''ח דָּא סָגִיר וְדָא פָּתַח, אִלֵּין תְּרֵין אִינוּן דְּסָגְרִין וּפָתְחִין מַבּוּעִין דְּאִינוּן נְקוּדִין, לְגַבֵּי אַתְוָון, וְאָת ו' כַּד אִיהוּ נָטוּי עַל רֵישֵׁי אַתְוַון עִלָּאִין אִתְקְרֵי רָפֵ''ה, וְכַד אִיהוּ בִּמְצִיעוּ דְאַתְוָון אִתְקְרֵי דָגֵ''שׁ, אַתְוָון אִלֵּין אִינוּן חֵיוָון, דְּאִתְּמַר בְּהוֹן <small><small>(יחזקאל א יד)</small></small> וְהַחַיּוֹת רָצוֹא וָשׁוֹב, רָצוֹא בְדָגֵ''שׁ וָשׁוֹב בְּרָפֵ''ה. 
<BR><p></p>כִּתְרִין דְּאַתְוָון דְּאִינוּן תַּלְיָין בְּמַחֲשָׁבָה, דְאִינוּן כְּגַוְונָא דְתַגִּין, נְקוּדִין תַּלְיָין בְּדִבּוּרָא, אַתְוָון תַּלְיָין בְּעוֹבָדָא, שֶׁבַע זַיְינִין אִינוּן כְּגַוְונָא דָא [ציור] [ציור] י''ו אִיהוּ ז', לָא צְרִיכִין תַּגִּין, דְּאִינוּן אַתְוָון אִתְקְרוּן תַּגִּין כְּגַוְונָא דָא יהו''ה. 
<BR>
<!--$~-->
<BR><a name="דףBמBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף מ ע''א</u></span><BR></U></B></span><p></p>תַּגִּין תַּלְיָין בְּמַחֲשָׁבָה דְלִבָּא וּמוֹחָא, נְקוּדִין בְּדִבּוּרָא דְפוּמָא, אַתְוָון בְּעוֹבָדָא דְאֵבָרִין, וּמֵאִלֵין נְקוּדִין וְטַעֲמֵי וְאַתְוָון, עָבִיד הַהוּא סָתִים וְגָנִיז כָּרְסַיָּיא טְמִירָא עִלָּאָה, וַעֲלֵיהּ אִתְּמַר <small><small>(איכה ה יט)</small></small> אַתָּה יהו''ה לְעוֹלָם תֵּשֵׁב וכו', מַאי אַתָּה, הַהוּא דְאִתְּמַר בֵּיהּ <small><small>(ישעיהו כה א)</small></small> יהו''ה אלה''י אַתָּה אֲרוֹמִמְךָ, בְּהַהוּא דְאִתְּמַר בֵּיהּ <small><small>(חבקוק ג ו)</small></small> רוֹם יָדֵיהוּ נָשָׂא, וּבְגִינֵיהּ אִתְּמַר לְמִי נוֹשְׂאִין כַּפַּיִם לְרוּם הַשָּׁמַיִם, הֲדָא הוּא דִכְתִיב רוֹם יָדֵיהוּ נָשָׂא, וּמַאי נִיהוּ יו''ד ה''א וא''ו ה''א, דְאִיהוּ חָכְמָה כֹּ''חַ מָ''ה, וַעֲלֵיהּ אִתְּמַר <small><small><span style="color=#0055ff"> (דף מ ע''א) </small></small></span><small><small>(תהלים קיא ו)</small></small> כֹּ''חַ מַ''עֲשָׂיו הִ''גִּיד לְעַמּוֹ, וְהַאי אִיהוּ כ''ח פִּרְקִין דִּיְדִין דְּמַלְכָּא עִלָּאָה, דְּאִינוּן כוז''ו במוכס''ז כוז''ו, כִּנּוּיִין דְּיִחוּדָא עִלָּאָה, דְאִיהוּ יהו''ה אלהינ''ו יהו''ה, וּבְגִין דְּאִסְתַּלַּק הַאי חֵילָא מִיִּשְׂרָאֵל, אִתְּמַר בְּהוֹן <small><small>(איכה א ו)</small></small> וַיֵּלְכוּ בְלֹא כֹחַ לִפְנֵי רוֹדֵף. 
<BR><p></p>יו''ד ה''א וא''ו ה''א, אִינוּן עֲשַׂר אֶצְבְּעָאן, דְּאִתְּמַר בְּהוֹן <small><small>(שיר ח יד)</small></small> יָדָיו גְּלִילֵי זָהָב, דִּבְהוֹן כ''ח פִּרְקִין, דְּאִינוּן כ''ח אַתְוָון דְּעוֹבָדָא דִבְּרֵאשִׁית, וּבְגִין דָּא יהו''ה אלה''י אַתָּה, וּמַאי אַתָּה, הַהוּא דְאִתְּמַר בֵּיהּ <small><small>(תהלים צג ב)</small></small> נָכוֹן כִּסְאֲךָ מֵאָז מֵעוֹלָם אָתָּה, וּמַאי נָכוֹן, דָּא נֶאֱמָן יוֹשֵׁב וְנֶאֱמָן עוֹמֵד בְּאֶמְצַע, הֲדָא הוּא דִכְתִיב <small><small>(ישעיה מד יג)</small></small> כְּתִפְאֶרֶת אָדָם לָשֶׁבֶת בָּיִת, וּמַאי מֵאָז, אֶלָּא הַהוּא דְאִתְּמַר בֵּיהּ <small><small>(שם נח ט)</small></small> אָז תִּקְרָא וַיהו''ה יַעֲנֶה, וּמַאי אָ''ז אִלֵּין תְמַנְיָא אַתְוָון דְּאִינוּן יאהדונה''י דְסָלְקִין לְחוּשְׁבַּן אָמֵ''ן. 
<BR><p></p>וְדָא אִיהוּ הָעוֹנֶה אָמֵן בְּכָל כֹּחוֹ, בְהַהוּא כ''ח, וּבְגִין דָּא אוּקְמוּהָ מָארֵי מַתְנִיתִין, הָעוֹנֶה אָמֵן בְּכָל כֹּחוֹ קוֹרְעִין לוֹ גְזַר דִּינוֹ שֶׁל שִׁבְעִים שָׁנָה, וּבְגִינֵיהּ אִתְּמַר <small><small>(תהלים צג ב)</small></small> נָכוֹן כִּסְאֲךָ מֵאָז מֵעוֹלָם אָתָּה, וּבֵיהּ <small><small>(איכה ה יט)</small></small> אַתָּה יהו''ה לְעוֹלָם תֵּשֵׁב, אַתָּה, הַהוּא דְאִתְּמַר בֵּיהּ אָבִינוּ מַלְכֵּנוּ אָבִינוּ אָתָּה, וּמַאי נִיהוּ אָבִינוּ אָב הָרַחֲמָן. 
<BR><p></p>וְאִיהוּ כְלִיל כָּל אַתְוָון דְּאוֹרַיְיתָא, וּמַאי נִיהוּ אוֹרַיְיתָא דְבִכְתָב עַמּוּדָא דְאֶמְצָעִיתָא, וַעֲלֵיהּ אִתְּמַר בָּרוּךְ אַתָּה, וְכַד יִשְׂרָאֵל קַיְימִין בַּעֲמִידָה דִצְלוֹתָא, אִיהוּ יְתִיב עַל כָּרְסַיָּיא, וּבְגִינֵיהּ אִתְּמַר בְּהַהוּא זִמְנָא אַתָּה יהו''ה לְעוֹלָם תֵּשֵׁב כִּסְאֲךָ לְדוֹר וָדוֹר, וּמַאי נִיהוּ לְדוֹר וָדוֹר, אֶלָּא הַהוּא דְאִתְּמַר בֵּיהּ <small><small>(קהלת א ד)</small></small> דּוֹר הוֹלֵךְ וְדוֹר בָּא וְהָאָרֶץ לְעוֹלָם עֹמָדֶת, וְלֵית דּוֹר פָּחוּת מִשִּׁשִּׁים רִבּוֹא, וּמַאי נִיהוּ, מֹשֶׁה דְשָׁקוּל לְשִׁתִּין רִבּוֹא מִיִשְׂרָאֵל, וְדַרְגָּא דִילֵיהּ אַסְפַּקְלַרְיָאָה דְנַהֲרָא. 
<BR><p></p>בְּזֹאת יָבֹא אַהֲרֹן אֶל הַקֹּדֶשׁ <small><small>(ויקרא טז ג)</small></small>, תָּא חֲזִי אֵין אָדָם מֵפִיק רְצוֹנוֹ מֵיהו''ה אֶלָּא בְזֹאת, דַּעֲלָהּ אִתְּמַר <small><small>(משלי יח כב)</small></small> מָצָא אִשָּׁה מָצָא טוֹב וַיָּפֶק רָצוֹן מֵיהו''ה, וְדָא הִיא עִת לַעֲשׂוֹת לַיהו''ה <small><small>(תהלים קיט קכו)</small></small>, וְכַמָּה עִתּוֹת יֵשׁ, וַעֲלַיְיהוּ אִתְּמַר <small><small>(ויקרא טז ב)</small></small> וְאַל יָבֹא בְכָל עִת, וּשְׁלֹמֹה אָמַר <small><small>(קהלת ג ד)</small></small> עִת לִשְׂחוֹק וכו', דְּאִינוּן כ''ח עִת, וְעַל דָּא קוּדְשָׁא בְּרִיךְ הוּא אָמַר וְאַל יָבֹא בְכָל עִת אֶל הַקֹּדֶשׁ, דְּאִיהוּ קֹדֶשׁ יִשְׂרָאֵל לַיהו''ה. 
<BR><p></p>וְכַד שְׁכִינְתָּא דְאִתְקְרִיאַת זֹאת עִם יִשְׂרָאֵל, כְּמָה דְאַתְּ אָמַר <small><small>(ויקרא כו מד)</small></small> וְאַף גַּם זֹאת בִּהְיוֹתָם וכו', מַאי אִינוּן אָמְרִין לָהּ <small><small>(שיר ו א)</small></small> אָנָה הָלַךְ דּוֹדֵךְ הַיָּפָה בַּנָּשִׁים, אָנָה פָּנָה דוֹדֵךְ וּנְבַקְשֶׁנּוּ עִמָּךְ, בְּכַמָּה תַחֲנוּנִים וּצְלוֹתִין, בַּצִּיצִית וּבִתְפִלִּין, בְּשַׁבָּתוֹת וּבְיוֹמִין טָבִין, דַּעֲלַיְיהוּ אִתְּמַר <small><small>(שמות לא יז)</small></small> בֵּינִי וּבֵין בְּנֵי יִשְׂרָאֵל אוֹת הִיא לְעוֹלָם, אוֹת בְּרִית מִילָה, אוֹת דְּשַׁבָּת וְיֹמִין טָבִין, וְאוֹת דִּתְּפִלִּין. 
<BR><p></p>עֲלָהּ אִתְּמַר <small><small>(תהלים לב ו)</small></small> עַל זֹאת יִתְפַּלֵּל כָּל חָסִיד אֵלֶיךָ לְעִת מְצֹא, מָצָא אִשָּׁה מָצָא טוֹב וַיָּפֶק רָצוֹן מֵיהו''ה <small><small>(משלי יח כב)</small></small>, וְיַעֲקֹב בָּרֵיךְ לִבְנוֹי בְּזֹאת, הֲדָא הוּא דִכְתִיב <small><small>(בראשית מט כח)</small></small> וְזֹאת אֲשֶׁר דִּבֶּר לָהֶם אֲבִיהֶם, וְדָוִד בְּזֹאת הֵפִיק רְצוֹנוֹ מֵיהו''ה כְּשֶׁנִּלְחַם עִם אוֹיְבָיו, כְּמָה דְאַתְּ אָמַר <small><small>(תהלים כז ג)</small></small> אִם תַּחֲנֶה עָלַי מַחֲנֶה וכו', בְּזֹאת אֲנִי בוֹטֵחַ, וְהַנָּבִיא כְּשֶׁרָאָה אֶת יִשְׂרָאֵל בַּגָּלוּת, לֹא רָאָה לָהֶם מְנוּחָה אֶלָּא בַעֲבוּר זֹאת, וּפוּרְקָנָא דְיִשְׂרָאֵל לָא יֵיתֵי אֶלָּא בְזֹאת, הֲדָא הוּא דִכְתִיב <small><small>(איכה ג כא)</small></small> זֹאת אָשִׁיב אֶל לִבִּי עַל כֵּן אוֹחִיל, וִיהוּדָה לָא אִתְבָּרֵיךְ אֶלָּא בְזֹאת, הֲדָא הוּא דִכְתִיב <small><small>(דברים לג ז)</small></small> וְזֹאת לִיהוּדָה, וּמֹשֶׁה לָא בָּרֵיךְ יָת יִשְׂרָאֵל אֶלָּא בְּזֹאת <small><small>(שם א)</small></small> וְזֹאת הַבְּרָכָה, וּמִי שֶׁלֹּא שָׁת לִבּוֹ גַּם לָזֹאת, עֲלֵיהּ כְּתִיב <small><small>(תהלים צב ז)</small></small> אִישׁ בַּעַר לֹא יֵדָע וּכְסִיל לֹא יָבִין אֶת זֹאת. 
<BR>
<!--$~-->
<BR><a name="דףBמBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף מ ע''ב</u></span><BR></U></B></span><p></p>וְכֵיוָן שֶׁהָאָדָם בָּהּ יָפִיק רְצוֹנוֹ, וּבָהּ מַשִּׂיג הַשֵּׁם, שֶׁזֶּהוּ סוֹד עַל זֹאת יִתְפַּלֵּל כָּל חָסִיד, עַל זֹאת וַדַּאי, לְשֵׁם יהו''ה שֶׁהוּא עַל זֹאת, לָמָּה תִּקְנוּ בְּשַׁחֲרִית לְמִדָּה יְדוּעָה, וְכֵן בַּמִּנְחָה לְמִדָּה יְדוּעָה, וְכֵן בְּעַרְבִית לְמִדָּה יְדוּעָה, וְכֵן בְּשַׁבָּת לְמִדָּה יְדוּעָה, וְכֵן בְּיוֹם טוֹב לְמִדָּה יְדוּעָה, וְכֵן בַּעֲשֶׂרֶת יְמֵי תְשׁוּבָה לְמִדָּה יְדוּעָה, אֶלָּא מַה שֶּׁאָמַר עַל זֹאת, הוּא מוֹרֶה שֶׁהֲוַיָּ''ה הִיא עַל כָּל סְפִירָה <small><small><span style="color=#0055ff"> (דף מ ע''ב) </small></small></span>וּסְפִירָה, כְּמוֹ שֶׁאָמַר דָּוִד <small><small>(ד''ה א כט יא)</small></small> לְךָ יהו''ה הַגְּדוּלָה וְהַגְּבוּרָה וְגוֹמֵר, וְאֵין לָךְ פְּעוּלָה בַּתַּחְתּוֹנִים אֶלָּא עַל יְדֵי מַלְכוּת, שֶׁנֶּאֱמַר בָּהּ <small><small>(תהלים קג יט)</small></small> וּמַלְכוּתוֹ בַּכֹּל מָשָׁלָה, אֲבָל בִּזְמָן שֶׁצָּרִיךְ קוּדְשָׁא בְּרִיךְ הוּא לְהַצְדִּיק לַצַּדִּיק, וְלַעֲשׂוֹת עִמּוֹ צְדָקָה שֶׁהִיא מַלְכוּת, עִם הַתַּחְתּוֹנִים, נִכְלָלִים בּוֹ כָל הַסְּפִירוֹת, וְנִקְרָאִין צַדִּיקִים עַל שְׁמוֹ, יהו''ה נִקְרָא עַל שְׁמוֹ צַדִּיק, שֶׁנֶּאֱמַר <small><small>(תהלים קמה יז)</small></small> צַדִּיק יהו''ה בְּכָל דְּרָכָיו, וּמְרַחֵם עַל בִּרְיוֹתָיו בִּצְדָקָה, אֵין צְדָקָה אֶלָּא תְפִלָּה, צ' אֲמֵנִים, ד' קְדוּשׁוֹת, ק' בְּרָכוֹת, ה' חֲמִשָּׁה חוּמְשֵׁי תוֹרָה, וְזֶהוּ צְדָקָה תְרוֹמֵם גּוֹי <small><small>(משלי יד לד)</small></small>, וְעָלָיו נֶאֱמַר לְאַבְרָהָם <small><small>(בראשית טו ו)</small></small> וַיַּחְשְׁבֶהָ לּוֹ צְדָקָה, וּכְשֶׁהוּא רוֹצֶה בָּהּ נֶאֱמַר בָּהּ <small><small>(ישעיה נט יז)</small></small> וַיִּלְבַּשׁ צְדָקָה כַּשִּׁרְיָן. 
<BR><p></p>מִצַּד ה הִיא צְדָקָה, וּמִצַּד י הִיא כּוֹבַע עַל רֹאשׁ צַדִּיק אוֹת בְּרִית, עֲטָרָה בְּרֹאשׁ כָּל צַדִּיק, וּמִצַּד ו נֶאֱמַר בָּהּ <small><small>(איוב יא ט)</small></small> אֲרוּכָּה מֵאֶרֶץ מִדָּהּ, מִצַּד ה עִִלְיוֹנָה וּרְחָבָה מִנִּי יָם. 
<BR><p></p>וּכְשֶׁרוֹצֶה הַקָּדוֹשׁ בָּרוּךְ הוּא לְהַמְשִׁיךְ נְבוּאָה, כָּל הַסְּפִירוֹת כְּלוּלִים בָּהֶם, וְנִקְרָאִים נְבִיאִים, וּמַלְכוּת הִיא דִמְיוֹן כֻּלָּם, שֶׁנֶּאֱמַר <small><small>(הושע יב יא)</small></small> וּבְיַד הַנְּבִיאִים אֲדַמֶּה, כְּמוֹ שֶׁאָמַר הַנָּבִיא <small><small>(שם)</small></small> וְדִבַּרְתִּי עַל הַנְּבִיאִים וְגוֹמֵר, שֶׁהִיא כְמוֹ הָאַסְפַּקְלַרְיָאָה שֶׁכָּל הַפָּנִים נִרְאִין בָּהּ, כֵּן כָּל הַסְּפִירוֹת מַרְאִין בָּהּ כֹּחָם וְדִמְיוֹנָם וְצוּרֹתָם, לְכָל נָבִיא כְּפִי הַשָּׂגָתוֹ לְמַעִִלָה, וּכְמוֹ כֵּן לְמַטָּה הִיא מִתְלַבֶּשֶׁת בַּכִּסֵּא הַכָּבוֹד, וּבְכָל הַמַּלְאָכִים, וְהָאוֹפַנִּים וְחַיּוֹת הַקֹּדֶשׁ, וּבְכָל הָרְקִיעִים, וְהַכִּסְאוֹת שֶׁבָּהֶם, וְהַמַּלְאָכִים הַתְּלוּיִם מֵהֶם, שֶׁיֶּשׁ מַלְאָכִים גְּבוֹהִים עֲלֵיהֶם, שֶׁנֶּאֱמַר <small><small>(קהלת ה ז)</small></small> כִּי גָבוֹהַּ מֵעַל גָּבוֹהַּ שׁוֹמֵר וּגְבוֹהִים עֲלֵיהֶם, וְכֵן בְּכָל כּוֹכָב וּמַזָּל, כְּמוֹ שֶׁכָּתוּב <small><small>(תהלים קג יט)</small></small> וּמַלְכוּתוֹ בַּכֹּל מָשָׁלָה, וְזֶהוּ וּבְיַד הַנְּבִיאִים אֲדַמֶּה <small><small>(הושע יב יא)</small></small>, וּלְכָל אֶחָד נִדְמֶה כְּפִי כֹּחוֹ שֶׁהִיא נִשְׁמָתוֹ, וְהָבֵן אָמֵן בְּכָל כֹּחוֹ. 
<BR><p></p>יהו''ה הוּא בְכֶתֶר, שֶׁהָיָה קוֹדֶם שֶׁנִּבְרָא הָעוֹלָם הוּא וּשְׁמוֹ לְבָד בַּכֶּתֶר, כְּשֶׁבָּרָא הָעוֹלָם בְּמִדַּת רֵאשִׁית יָרַד עָלָיו, וְלֹא הָיָה חָסֵר מִלְּמָעִִלָה, וְכֵן בְּכָל סְפִירָה, כְמַדְלִיק נֵר מִנֵּר וְאֵינוֹ חָסֵר מִן הָרִאשׁוֹנָה וְלֹא מֵחֲבֶרְתָּהּ, עַד אֵין סוֹף וְאֵין תַּכְלִית. 
<BR><p></p>וּמִי שֶׁמַּכִּיר אוֹתוֹ בְזֹאת, כְּמוֹ שֶׁמַּכִּיר אוֹתוֹ בָעִִלְיוֹנִים וּבַתַּחְתּוֹנִים, בַּעֲבוּר שֶׁהִיא כְלוּלָה מֵהָעִִלְיוֹנִים, וְאִיהִי יִחוּד וְקֶשֶׁר כֻּלָּם, וְהִיא מִתְלַבֶּשֶׁת בַּתַּחְתּוֹנִים, וְעַל זֶה אָמַר הַנָּבִיא <small><small>(ירמיה יט כג)</small></small> אַל יִתְהַלֵּל הַמִּתְהַלֵּל כִּי אִם בְּזֹאת, הִיא אִתְקְרִיאַת נְבוּאָה מִסִּטְרָא דִנְבִיאַיָּא, חָכְמָה מִסִּטְרָא דְחַכִּימַיָּיא, דְכָל סְפִירָן אִתְקְרִיאוּ חֲכָמִים. 
<BR><p></p>וְכ''ח אַתְוָון אִינוּן לְכָל עוֹבָדָא דִבְּרֵאשִׁית, וְכֻלְּהוֹן אִינוּן בֵּין לִכְתִיבָה בֵּין לְכָל מִלָּה דְיִתְעֲבִיד בַּיְדִין, דְּעוֹבָדָא דְכ''ח פִּרְקִין אִינוּן בַּעֲשַׂר אֶצְבְּעָאן, וְדָא אִיהוּ רָזָא מֵהַכֹּחַ אֶל הַפּוֹעִל, וְכֹלָּא בְחָכְמָה, וְרָזָא דְמִלָּה <small><small>(תהלים קד כד)</small></small> כֻּלָּם בְּחָכְמָה עָשִׂיתָ. 
<BR><p></p>אִית חָכְמָ''ה מִסִּטְרָא דְאַתְוָון, וְאִית חָכְמָה מִסִּטְרָא דִנְקוּדִין, דְּאַתְוָון אִינוּן בַּת קוֹל, וּבְהוֹן רָזָא דְדִבּוּרָא לִדְרָשָׁא וּלְכָל מִלָּה דְתַלְיָיא בִדְרָשָׁא, תַּגִּין אִינוּן לְמַחֲשָׁבָה, וְאִינוּן בְּרָזָא דְהַאי קְרָא <small><small>(שמות לא ד)</small></small> וְלַחֲשׁוֹב מַחֲשָׁבוֹת וכו', וְכֻלְּהוֹן תַּלְיָין בִּשְׁכִינְתָּא תַתָּאָה, וְאִיהִי כְלָלָא דְכֻלְּהוּ. 
<BR><p></p>וּבְרָזָא דְא תִשְׁכַּח טַעֲמִין וּנְקוּדִין וְאַתְוָון, וְהָכִי בְּכָל אָת וְאָת, וְרָזָא דְמִלָּה [ציור] תְּלַת תַּגִּין לְעִילָא כְּמוֹ זַיְינִין דְּסֵפֶר תּוֹרָה, בָּהּ רְשִׁימִין <small><small>(ס''א רמיזין)</small></small> כִּתְרִין וּנְקוּדִין וְאַתְוָון, וְהָכִי בְכָל אָת וְאָת, ש שַׁבָּת הַגָּדוֹל בִּינָה, שַׁבָּת הַקָּטָן מַלְכוּת, ב' תְּרֵין דְּרוֹעִין גְּדוּלָה גְבוּרָה, ת' תִּפְאֶרֶת, בֵּיהּ שְׁקִיל שַׁבָּת לְכָל אוֹרַיְיתָא, תְּלַת כִּתְרִין דְש תְּלַת סְפִירָן עִלָּאִין, וְכֻלְּהוּ כְּלִילָן בִּתְיוּבְתָּא. דְּאִיהִי שְׁכִינְתָּא עִלָּאָה, וַעֲלָהּ אִתְּמַר תְּפִלַּת כָּל פֶּה. 
<BR>
<!--$~-->
<BR><a name="דףBמאBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף מא ע''א</u></span><BR></U></B></span><p></p>וְהָא עַמּוּדָא דְאֶמְצָעִיתָא אִתְקְרֵי תְּפִלַּת כָּל פֶּה, אֶלָּא <small><small>(כל)</small></small> אִיהוּ בֶ''ן י''ה מִן בִּינָ''ה, וְאִיהוּ עַמּוּדָא דְאֶמְצָעִיתָא, אִיהוּ מְמוּצָע בִּתְּלַת אַתְוָון דְּאִינוּן יה''ו, דְאִתְכְּלִילָן בְּבִינָה, וְאִיהוּ מְמוּצָע כְּגוּפָא בֵּין תְּרֵין דְּרוֹעִין, וְאִיהוּ <small><small><span style="color=#0055ff"> (דף מא ע''א) </small></small></span>אוֹת בַּצַּדִּיק, דְּאִיהוּ כְּלִיל בְּא''ת, דְּאִיהִי שְׁכִינְתָּא תַּתָּאָה כְּלִילָא מֵא' וְעַד ת', וְאִיהוּ כְּלִיל תְּלַת בִּרְכָאָן דִּצְלוֹתָא קַדְמָאִין, וּתְלַת בַּתְרָאִין, וְאִיהוּ כְּלִיל תְּרֵין ו'ו' דְּאִתְּמַר בְּהוֹן <small><small>(שמות כח ז)</small></small> עַל שְׁתֵּי קְצוֹתָיו וְחֻבָּר, דְּאִינוּן <small><small>(נ''א ואינון)</small></small> י''ב בִּרְכָאָן דִּצְלוֹתָא דְּאִתְקְרִיאוּ אֶמְצָעִיּוֹת, וְכֻלְּהוּ חַ''י בִּרְכָאָן דְּאִתְכְּלִילָן בְּה דְּאִינוּן תְּלַת וָוִי''ן, <small><small>(נ''א דאתמר בהון יו''ד ה''א וא''ו ה''א)</small></small>, דְּאִיהוּ דוּ פַּרְצוּפִין, וְדָא אִיהוּ שִׁעוּר קוֹמָה, דְאִתְּמַר בֵּיהּ <small><small>(שם כו טז)</small></small> עִִשֶׂר אַמּוֹת אֹרֶךְ הַקָּרֶשׁ, בְּמַאי סָלְקַת לְעִִשֶׂר בְּאָת י'. 
<BR><p></p>קָם סָבָא חַד פָּתַח וְאָמַר, וַדַּאי ה' אִית בָּהּ תְּלַת וָוִי''ן, דְּאִינוּן חַ''י בִּרְכָאָן, כְּגַוְונָא דָא [ציור], דְּאִתְּמַר בְּהוֹן <small><small>(משלי י ו)</small></small> וּבְרָכוֹת לְרֹאשׁ צַדִּיק, מַאי רֹאשׁ צַדִּיק דָּא עַמּוּדָא דְאֶמְצָעִיתָא, דְּבֵיהּ שַׁרְיָין חַ''י בִּרְכָאָן דְּה' עִלָּאָה, וּמִנֵּיהּ אִתְמְשִׁיכוּ לְה' זְעִירָא עַל יְדָא דְצַדִּיק, וּבְגִין דָּא גוּף וּבְרִית חַשְׁבִינָן חַד. 
<BR><p></p>ו' דְּאִיהוּ בִמְצִיעוּת ה''ה, אִיהוּ שִׁעוּר קוֹמָה, וְאִיהוּ אַמָּה, וְסָלִיק <small><small>(נ''א דסליק)</small></small> בְּאָת י' לְעִִשֶׂר אַמּוֹת, דְּאִתְּמַר בֵּיהּ <small><small>(שמות כו טז)</small></small> עִִשֶׂר אַמּוֹת אֹרֶךְ הַקָּרֶשׁ, וְאַמָּה וַחֲצִי הָאַמָּה רֹחַב הַקֶּרֶשׁ הָאֶחָד, דָּא ו' י', דְּאִיהוּ בְרָזָא דְז', דְּכָל תַּגִּין בֵּיהּ אִתְקְרִיאוּ. 
<BR><p></p>שְׁתֵּי כְתֵפֹת <small><small>(שם כח ז)</small></small> חֹבְרֹת דָּא כָתֵף עִלָּאָה וְכָתֵף תַּתָּאָה, דְאִינוּן יְמִינָא וּשְׂמָאלָא, וְאִינוּן ה''ה, אֶל שְׁנֵי קְצוֹתָיו אִינוּן ו' ו', וּבְהוֹן אִתְעֲבִיד ה' ה' בְּחִבּוּרָא, וּבְגִין דָּא אֶל שְׁנֵי קְצוֹתָיו וְחֻבָּר <small><small>(שם)</small></small>. 
<BR><p></p>בְּכָל אֲתַר אַמָּה אִיהִי ו', וּבְגִין דָּא אִיהִי בַּת שִׁשָּׁה טְפָחִים, וַחֲצִי הָאַמָּה דָא י', דִּתְרֵין יוּדִי''ן אִינוּן שִׁעוּרָא דְאַמָּה, וְאָת י' שִׁעוּרָא דִילָהּ תְּלַת טְפָחִים, וְדָא ג', וְעִִשֶׂר אַמּוֹת דָּא אִיהוּ שִׁעוּרָא דְגוּפָא דְבַר נַשׁ, לָקֳבֵל עֲשָׂרָה דְבָרִים דְּאִתְּמַר בְּכוֹס שֶׁל בְּרָכָה, וְלָא אִשְׁתָּאַר בְּזִמְנָא דָא אֶלָּא אַרְבַּע <small><small>(ס''א דאסתלק ו' ואשתאר ד' מן דו פרצופין, ושעורא דכלא ו', באת י' סליק לעשר)</small></small>, כְּמָה דְאוּקְמוּהָ. 
<BR><p></p>וְכֻלְּהוּ רְמִיזֵי בְגוּפָא כְּגַוְונָא דָא, בִּדְרוֹעָא יְמִינָא תְרֵין אַמִּין מִן פִּרְקָא לְפִרְקָא, וְכֵן בִּדְרוֹעָא שְׂמָאלָא תְּרֵין, הָא אַרְבַּע, וְכֵן בִּתְּרֵין שׁוֹקִין ד' הָא ח', וּבְגוּפָא תְּרֵין הָא עִִשֶׂר, דָּא אִיהוּ עִִשֶׂר אַמּוֹת אֹרֶךְ הַקָּרֶשׁ, הַקֶּשֶׁ''ר אִיהוּ בְהִפּוּךְ אַתְוָון, בֵּין קֶשֶׁר לְקֶשֶׁר. 
<BR><p></p>וַחֲמִשָּׁה בְרִיחִים לְקַרְשֵׁי צֶלַע הַמִּשְׁכָּן הָאֶחָת <small><small>(שם כו כז)</small></small>, אִינוּן חָמֵשׁ אֶצְבְּעָאן דְּיָד יָמִין, וַחֲמִשָּׁה בְרִיחִים לְקַרְשֵׁי צֶלַע הַמִּשְׁכָּן הַשֵּׁנִית חָמֵשׁ אֶצְבְּעָאן דְּיָד שְׂמָאלָא, וְאִינוּן חָמֵשׁ אֶצְבְּעָאן כֻּלְּהוּ מִדָּה לַבְּרִיחִים, וְאִינוּן מִי מָדַד בְּשָׁעֳלוֹ מַיִם וְגוֹמֵר <small><small>(ישעיה מ יב)</small></small>, וְהָא אוּקְמוּהוּ, וְאִינוּן אָ אֵ אֹ אִ אֻ חָמֵשׁ נְקוּדִין אִלֵּין, דְּאִנּוּן קָמֵ''ץ צֵרִ''י חֹלֵ''ם חִירֵ''ק שֻׁרֵ''ק, אִינוּן בְּרָזָא דְאלהי''ם, דְּהָכִי סְלִיק בְּחֻשְׁבַּן, וְרָזָא דְאלהי''ם מָלֵא י''ה, וְדָא אִיהוּ <small><small>(נ''א יה''ו)</small></small> בִּינָה וַדַּאי. 
<BR><p></p>וְהָכִי בְרָזָא ה' אַלְפִי''ן כְּלִילָן בְּה' תַּתָּאָה, וְאִלֵּין אַתְוָון אִינוּן תְּלַת נְשָׁמָה רוּחַ וְנֶפֶשׁ, ה' זְעִירָא גוּפָא בֵּית קִבּוּל דְּכֻלְּהוּ, פְּתִילָה <small><small>(ס''א פתיל ה')</small></small> דְּאִתְאַחֲדָן בֵּיהּ תְּלַת גּוּוָנִין דִּשְׁרַגָּא, דְאִיהוּ נֵר יהו''ה נִשְׁמַת אָדָם <small><small>(משלי כ כז)</small></small>, זַיִת מִזֵּתִים דָּא צַדִּיק, דְּאִתְּמַר בֵּיהּ שֶׁמֶן זַיִת זָךְ, כָּתִית דְּכַתִּישׁ כְּתִישָׁא בְאִינוּן אָתִין <small><small>(ס''א זיתין)</small></small> דְּאִינוּן אֵבָרֵי גוּפָא, וְדָא בְרִית מִילָה, לְגַבֵּי שְׁכִינְתָּא דְאִתְקְרִיאַת גַּד. 
<BR>
<!--$~-->
<BR><a name="דףBמאBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף מא ע''ב</u></span><BR></U></B></span><p></p>וְרָזָא דְמִלָּה וְהַמָּן כִּזְרַע גַּד הוּא <small><small>(במדבר יא ז)</small></small>, בְּהַהוּא יוּ''ד אִתְעֲבִידַת גִּיד, וְאַמַּאי אִתְקְרִיאַת גַּד, בְּגִין דְּאִיהִי כְּלִילָא מִז' סְפִירָאן דְּסָלְקִין לְחוּשְׁבַּן גַּד, וְאַמָּאי אִתְקְרִיאַת מָן, בְּגִין דְּכֹלָּא לָא יָדְעוּ מַה הוּא, דְּנָחִית לוֹן קוּדְשָׁא בְּרִיךְ הוּא מָן דְּאִיהוּ כִּזְרַע גַּד חִוָּור, וְעִינוֹ כְּעִין הַבְּדֹלַח <small><small>(שם)</small></small>, דְּאִיהוּ חִוָּור מִסִּטְרָא דִימִינָא, וְטַעִִמּוֹ כְּצַפִּיחִית בִּדְבָשׁ <small><small>(שמות טז לא)</small></small> מִסִּטְרָא דִשְׂמָאלָא, מַה הוּא, כְלִיל מֵעֲשַׂר אַתְוָון דְּאִינוּן <small><small><span style="color=#0055ff"> (דף מא ע''ב) </small></small></span>יו''ד ה''א וא''ו ה''א, וְדָא מַנָּא דְאוֹרַיְיתָא, וְסָלִיק לְחֻשְׁבַּן מ''ה, וְלָא יָדְעוּ מַ''ה הוּא. 
<BR><p></p>וְעִרֶב רַב שְׁאִילוּ בִּשְׂרָא וְיָהִיב לוֹן, וּמַה כְּתִיב <small><small>(במדבר יא לג)</small></small> הַבָּשָׂר עוֹדֶנּוּ בֵּין שִׁנֵּיהֶם טֶרֶם יִכָּרֵת וְאַף יהו''ה כו', וְהַאי בָּשָׂר הָא אוּקְמוּהוּ מָארֵי מַתְנִיתִין בַּבָּשָׂר הַיּוֹרֵד מִן הַשָּׁמַיִם, דָּא מַנָּא דְאָכְלוּ עִרֶב רַב, וְעִם כָּל דָּא אָמְרוּ עֲלָהּ אֵין דָּבָר טָמֵא <small><small>(ס''א רע)</small></small> יוֹרֵד מִן הַשָּׁמַיִם. 
<BR><p></p>וְרָזָא דְהַאי בָּשָׂר מַאי נִיהוּ, אֶלָּא כְּמָה דְאַתְּ אָמַר <small><small>(בראשית ו ג)</small></small> בְּשַׁגָּם הוּא בָשָׂר, וְרָזָא דָא לְחַכִּימֵי לִבָּא אִתְמַסַּר, וְהַאי בָשָׂ''ר בְּהִפּוּכָא שֶׁבֶ''ר, וַעֲלֵיהּ אִתְּמַר <small><small>(שם מב יט)</small></small> שֶׁבֶר רַעֲבוֹן בָּתֵּיכֶם, אִם זָכוּ בָּשָׂר קֹדֶשׁ, דְּאִתְּמַר בֵּיהּ <small><small>(איוב יט כו)</small></small> וּמִבְּשָׂרִי אֶחזֶה אֱלוֹ''הַ, וְאִם לָא נָטְרִין בְּהַאי בָּשָׂ''ר אוֹת בְּרִי''ת, אִתְהַפַּךְ לוֹן בַּשֶּׁבֶ''ר. <small><small>(ס''א מצאתי)</small></small> וְתָא חֲזִי כָּל שְׁמָא דְאִיהִי מִן תְּרֵין אַתְוָון כְּגוֹן כִּי בְּיָ''הּ יהו''ה צוּר עוֹלָמִים <small><small>(ישעיה כו ד)</small></small> תַּלְיָא מִן חָכְמָה, וּמִן תְּלַת אַתְוָון תַּלְיָין מִן בִּינָה, וּמִן אַרְבַּע תַּלְיָן מִן שְׁכִינְתָּא תַּתָּאָה, וּמִן חָמֵשׁ תַּלְיָין בְּחָמֵשׁ סְפִירָן, וּמִן שִׁית תַּלְיָין מִן צַדִּיק, וּמִן שֶׁבַע וְתִשְׁעָה בֵּיהּ, מִן עִִשֶׂר בִּשְׁכִינְתָּא תַּתָּאָה, דְּאִיהִי עֲשִׂירִית הָאֵיפָה סֹלֶת, וּבָהּ מְעַשְּׂרִין, וּבְגִין דְּאִיהִי כְלִילָא מֵעִִשֶׂר, אִתְּמַר בָּהּ אֵין שְׁכִינָה שׁוֹרָה בְּפָחוּת מֵעֲשָׂרָה <small><small>(כאן חסר)</small></small>. 
<BR><p></p>זַרְקָ''א הַאי תַּגָּא אִיהִי י', וְחוּטָא דִילָהּ ו', וְהָא אוּקְמוּהוּ כּוֹרְכִין אֶת שְׁמַע עִם וְאָהַבְתָּ אֵת וְלָא הֲווֹ מַפְסִיקִין, בְּגִין דְּאָת י' אִיהִי אַבְנָא מַרְגְּלִיתָא קַדִּישָׁא יְקָרָא, קִירְטָא אִיהִי שָׂפָה, כְּלִילָא מֵחָמֵשׁ תִּקּוּנִין דְּאִינוּן אחה''ע בומ''ף וְגוֹמֵר, וְדָא ה' זְעִירָא, חָמֵשׁ אַבְנִין דְּקִירְטָא דָא ה' עִלָּאָה, דְאִינוּן שְׁמַע יִשְׂרָאֵל יהו''ה אלהינ''ו יהו''ה, אִתְעֲבִידוּ ה' אַבְנִין אֶחָד. 
<BR><p></p>כְּרִיכוּ דְכוּלְהוּ ו' דְאִיהוּ כְלִיל שִׁית תֵּיבִין דְּיִחוּדָא, דְאִינוּן שְׁמַע יִשְׂרָאֵל יהו''ה אלהינ''ו יהו''ה אֶחָד <small><small>(דברים ו ד)</small></small>, וּבְהַהוּא כְּרִיכוּ צָרִיךְ לְסַחֲרָא קִירְטָא וּלְאָרְכָא בָּהּ, הַאי אַבְנָא כְּלִילָא מֵחָמֵשׁ, <small><small>(נ''א מעשר)</small></small>, עַד דְּסָלִיק לָהּ עַד אֵין סוֹף, וְרָזָא דְמִלָּה לְמַעַן יַאֲרִיךְ יָמִים עַל מַמְלַכְתּוֹ <small><small>(שם יז כ)</small></small>. 
<BR><p></p>כַּד הַאי אַבְנָא בָּעַאת לְמֶעֱבַד דִּינָא בַּעֲמָלֵק, אוֹ בְּסִטְרִין אָחֳרָנִין, וְכֵן בְּחַיָּיבִין, נָטְלָא מִגְּבוּרָה, וְאִתְכְּלִילָן בָּהּ כָּל סְפִירָאן, וְאִתְקְרִיאוּ בָּהּ כֻּלְּהוּ גְבוּרוֹת, וְכַד בָּעַאת לְמֶעֱבַד חִנָּא וְחִסְדָּא בְּעָלְמָא, נָטְלָא מֵחֶסֶד, וְכֻלְּהוּ סְפִירָן אִתְכְּלִילָן בָּהּ וְאִתְקְרִיאוּ חֲסָדִים, וְכַד בָּעַאת לְרַחֲמָא עַל עָלְמָא, נָטְלָא מֵעַמּוּדָא דְאֶמְצָעִיתָא, וְכֻלְּהוּ סְפִירָן אִתְכְּלִילוּ בָּהּ, וְאִתְקְרִיאוּ רַחֲמֵי. 
<BR><p></p>וְהַאי י' אִיהִי בְּכָל סִטְרָא, אִם כֵּן בְּמַאי אִשְׁתְּמוֹדְעַת כַּד נָטְלָא מֵאֲבָהָן, אֶלָּא בִּנְקוּדָה, כַּד אִיהִי נְקִידָא מִסִּטְרָא דְקמ''ץ נַטְלָא מֵחֶסֶד, וְכַד אִיהִי נְקִידָא מִסִּטְרָא דִשְׁבָ''א נַטְלָא <small><small>(ס''א ינקא)</small></small> מִגְּבוּרָה, וְכַד נְקִידָא מֵחֹלֵ''ם אִיהוּ מִסִּטְרָא דְעַמּוּדָא דְאֶמְצָעִיתָא, דִתְלַת נְקוּדִין אִלֵּין אִינוּן מַיָּא וְאֶשָּׁא וְרוּחָא <small><small>(כאן חסר והוא בתקוז''ח דף כ''ד ע''ג)</small></small>. 
<BR><p></p>וַיֹּאמֶר אֵי הֶבֶל אָחִיךָ <small><small>(בראשית ד ט)</small></small>, תָּא חֲזִי תְּרֵין אַתְוָון אִלֵּין דְּאִסְתַּלְקוּ מִנֵּיהּ, דִּבְהוֹן חָב, גָּרְמוּ לֵיהּ מִיתָה, א' אָמוֹן מוּפְלָא וּמְכוּסֶה, י' מַחֲשָׁבָה, אָמַר לֵיהּ רַבִּי אֶלְעָזָר, אַבָּא, וְהָא כַּמָּה מַחֲשָׁבִין אִינוּן, שְׁכִינְתָּא תַּתָּאָה אִתְקְרֵי מַחֲשָׁבָה, חָכְמָה עִלָּאָה אִתְקְרֵי מַחֲשָׁבָה, וּלְעִילָא לְעִילָא מַחֲשָׁבָה, וּלְעִילָא מִכֻּלְּהוּ מַחֲשָׁבָה, דְלֵית לְעִילָא מִנָּהּ, וְהִיא סְתִימָא דְכָל סְתִימִין, עִלָּאָה דְכָל עִלָּאִין, אִי תֵימָא דְסָלִיק מַחֲשַׁבְתֵּיהּ דְּאָדָם תַּמָּן, לָא, דְהָא אִתְּמַר בֵּיהּ <small><small>(בראשית ג י)</small></small> וָאִירָא כִּי עִירוֹם אָנֹכִי וָאֵחָבֵא, דְּהַאי עִרוֹם אַחֲזֵי דְאִתְפַּשַּׁט מַלְבּוּשֵׁיהּ, וּבְגִין דָּא אִתְּמַר בְּאַבָּא וָאֵחָבֵא, וּבִבְרָא וַיַּסְתֵּר מֹשֶׁה <small><small>(שמות ג ו)</small></small>. 
<BR>
<!--$~-->
<BR><a name="דףBמבBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף מב ע''א</u></span><BR></U></B></span><p></p>אָמַר לֵיהּ בְּרִי בְּכֹלָּא חָאב, בְּמַחֲשָׁבָה דְאִיהִי לְבוּשָׁא לְמַחֲשָׁבָה סְתִימָא, וּבְמַחֲשָׁבָה סְתִימָא, וְדָא הֲוָה מִיתָה דִילֵיהּ, דְּאִסְתַּלַּק מַחֲשָׁבָה סְתִימָא דְכָל סְתִימִין מִנֵּיהּ, דְּאִיהוּ חַ''י הַחַיִּי''ם, דְּבַאֲתַר דְּאִיהוּ תַמָּן לֵית מִיתָה תַמָּן, וְחָאב בְּמַחֲשָׁבָה סְתִימָא וְאִשְׁתָּאַר <small><small><span style="color=#0055ff"> (דף מב ע''א) </small></small></span>עִרוֹם מִינָהּ, מִכָּל מַה דִּלְעִילָא מִן אִימָּא עִלָּאָה דְאִיהִי תְּשׁוּבָה חָאב, וְאִסְתַּלְקוּ מִנֵּיהּ, וְאִי לַאו דְּקָמַת עִמֵּיהּ תְּשׁוּבָה וְגָלַת עִמֵּיהּ, הֲוָה אִתְאֲבִיד מִכָּל וָכֹל, וּבְגִין דָּא <small><small>(תהלים קל ג)</small></small> אִם עֲוֹנוֹת תִּשְׁמָר י''ה אדנ''י מִי יַעֲמוֹד, מִי יַעֲמוֹד וַדַּאי, וּבְגִין דָּא וּבְפִשְׁעִיכֶם שֻׁלְּחָה אִמְּכֶם <small><small>(ישעיהו נ א)</small></small>, הַהִיא דְאִתְּמַר בָּהּ <small><small>(דברים כב ז)</small></small> שַׁלֵּחַ תְּשַׁלַּח אֶת הָאֵם, אֶת לְאַסְגָּאָה שְׁכִינְתָּא תַּתָּאָה עִמָּהּ. 
<BR><p></p>אִימָּא עִלָּאָה קָמַת בְּאָדָם, וְאִימָּא תַּתָּאָה בְּהֶבֶל, דְּחוֹבָא דְאָדָם רַב הֲוָה מִדְּהֶבֶל, וּבְגִין דָּא בְרִי א''י מִן אהי''ה, אִיהוּ א''י דְחָב בֵּיהּ הֶבֶל, וְאִסְתַּלְקוּ וְאִשְׁתְּאָרַת <small><small>(נ''א קין ואסתלק ואשתארו)</small></small>, ה''ה, וּבְגִין דָּא אֵ''י הֶבֶל אָחִיךָ, וְאִיהוּ א''י מִן אדנ''י, וְאִשְׁתָּאַר ד''ן מִן אדנ''י, חוֹבָא דְאָדָם גָּרַם דְּאִסְתַּלַּק י''ו מִן יהו''ה, וְאִשְׁתָּאַר ה''ה. 
<BR><p></p>אָמַר לֵיהּ אַבָּא וְהָא י''ו הֲוָה לֵיהּ לְמֶהֱוֵי ו''י, אָמַר לֵיהּ בְּרִי וַדַּאי דָּא רָזָא דְחָב בְּמַחֲשָׁבָה עִלָּאָה, דְּאִסְתַּלַּק י' מִן א, וְאִשְׁתְּאָרַת ו''י, בְּגִין דְּאִסְתַּלַּק מִתַּמָּן עִלַת הָעִלּוֹת דְּאִיהוּ מַחֲשָׁבָה סְתִימָא בְאָת י' מִן א, דְּלֵית יִחוּדָא <small><small>(ס''א מחשבה)</small></small> בַּר מִנֵּיהּ, וְהָכָא רָזָא דְלָא אִתְגַּלְיָיא עַד הַשְׁתָּא, וְדָא אִיהוּ כִּי יָדַע שְׁמִי יִקְרָאֵנִי וְאֶעֱנֵהוּ <small><small>(תהלים צא יד)</small></small>, שֵׁם י', דְּלֵית לְעִילָא מִנֵּיהּ כְּלָל, אֶלָּא הַהוּא דְבָרָא כֹלָּא, וְלֵית מָאן דְּבָרָא לֵיהּ, דְּאִית בּוֹרֵא דְאִתְבְּרִי, כְגוֹן מַיָּא דְאִיהוּ בֹּרֵא לַעֲשַׂבִּים וְגָדֵל לוֹן וְאִיהוּ אִתְבְּרִי, אֲבָל הַאי בָּרָא וְלָא אִתְבְּרִי, אִיהוּ דְלֵית אֱלֹ''הַ לְעִילָא מִנֵּיהּ. 
<BR><p></p>אָמַר לֵיהּ אַבָּא מַאי או''י הו''י, אָמַר לֵיהּ בְּרִי הַאי אִיהוּ כַּד אִסְתַּלַּק א מִן אהי''ה, עִם י''ו מִן יהו''ה, אִתְעֲבִיד או''י, אָמַר לֵיהּ, אִי הָכִי הַאי א דְתַמָּן ו''י לְעִילָא מִן א' מִן אהי''ה אִיהִי, וּמִכָּל שְׁמָהָן, אָמַר לֵיהּ בְּרִי אִית א' דְאִיהִי בְדִיּוֹקְנָא דָא יוּ''ד, י' לְעִילָא ו' בְּאֶמְצַע ד' לְתַתָּא, וְדָא א' מִן אהי''ה, א' מִן אדנ''י, אֲבָל הַאי א סוֹפָהּ כִּתְּחִלָּתָהּ וּתְחִלָּתָהּ כְּסוֹפָהּ, וּבָהּ אָמַר עִלַּת הָעִלּוֹת אֲנִי רִאשׁוֹן וַאֲנִי אַחֲרוֹן <small><small>(ישעיהו מד ו)</small></small>, וּבְאָת ו' דְאֶמְצָעִיתָא וּמִבַּלְעָדַי אֵין אלהי''ם. 
<BR><p></p>אָמַר לֵיהּ הָא וַדַּאי אִתְגַּלְיָא לִי מַה דְּלָא יְדַעִִנָא עַד הַשְׁתָּא, וְלָא עָתִיד לְאִתְגַּלְיָא עַד יוֹמִין דְּיֵיתֵי מַלְכָּא מְשִׁיחָא, אָמַר לֵיהּ אִי הָכִי אִשְׁתְּמוֹדָע דְּאִית אָדָם קַדְמוֹן לְכָל קְדוּמִים, וְאִית אָדָם אָחֳרָא, אָמַר לֵיהּ בְּרִי הָכִי הוּא וַדַּאי, אָדָם דְּבָרָא לֵיהּ עִלַת הָעִלּוֹת בְּדִיּוֹקְנָא דִילֵיהּ סָתִים וְגָנִיז, הַאי גָּרַם דְּאִסְתַּלַּק עִלַּת הָעִלּוֹת, אָדָם תִּנְיָינָא חָאב בְּמַחֲשָׁבָה, וְאָדָם תְּלִיתָאָה חָאב בְּמַעֲשֶׂה, דִּתְלַת אָדָם אִינוּן, אָדָם דִּבְּרִיאָה, אָדָם דִּיְצִירָה, אָדָם דַּעֲשִׂיָּה, דְּלַאו כָּל חוֹבִין שָׁוִין. 
<BR><p></p>אָמַר לֵיהּ בְּרִי עִם כָּל דָּא הֲוָה ה' קַיְימָא קַמֵּיהּ דְּאָדָם, בָּתַר דְּאָתוּ עִרֶב רַב וְעָבְדוּ יַת עִִגְלָא, גָרְמוּ דְאִסְתַּלַּק ה' לְגַבֵּי ו''י, וְאִתְעֲבִיד הו''י, וּמָאן גָּרַם דָּא, הוֹי גּוֹי חוֹטֵא <small><small>(ישעיהו א ד)</small></small>, וְאִשְׁתְּאָרַת ה' בַּתְרָאָה יְחִידָה, הֲדָא הוּא דִכְתִיב <small><small>(איכה א)</small></small> אֵיכָה יָשְׁבָה בָדָד, דִּבְקַדְמֵיתָא וַתֵּלַכְנָה שְׁתֵּיהֶן <small><small>(רות א יט)</small></small> ה''ה, לְבָתַר אִסְתַּלְּקַת ה' עִלָּאָה, אִשְׁתְּאָרַת ה' תַּתָּאָה בַּתְרָאָה יְחִידָה, בָּתַר דְּאִתְעָרְבוּ טוֹב עִם רָע, מַה דְּאַפְרִישׁ קוּדְשָׁא בְּרִיךְ הוּא, הֲדָא הוּא דִכְתִיב <small><small>(בראשית א ד)</small></small> וַיַּבְדֵּל אלהי''ם בֵּין הָאוֹר וּבֵין הַחֹשֶׁךְ, גָּרְמוּ דְגָלַת שְׁכִינְתָּא וְאִתְעָרְבַת בֵּין אוּמִין דְּעָלְמָא, <small><small>(ס''א בין אומין דעלמא ובנהא עמה)</small></small> וּמְנַטְרָא לוֹן <small><small>(ס''א לנטרא לה)</small></small> בְּגָלוּתָא, בְּהַהוּא זִמְנָא נָחִית קוּדְשָׁא בְּרִיךְ הוּא בְּכָל אַתְווֹי דְּאִסְתַּלְקוּ בְּגָלוּתָא, הֲדָא הוּא דִכְתִיב <small><small>(ישעיה מב ח)</small></small> אֲנִי יהו''ה הוּא שְׁמִי וּכְבוֹדִי לְאַחֵר לֹא אֶתֵּן כו'. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_22.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
</html>
 