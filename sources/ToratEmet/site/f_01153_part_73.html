<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_73.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - = תקונא תליתאה ","קבלה","d_root__106_kblh.html","תיקוני הזוהר","f_01153.html","= תקונא תליתאה ","f_01153_part_73.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">= תקונא תליתאה</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="=BתקונאBתליתאה"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>= תקונא תליתאה</u></span><BR></U></B></span><p></p><small><small>(זהו תקון כ''ד)</small></small> 
<BR><p></p>בְּרֵאשִׁית תַּמָּן אֲרִ''י דְּקָרְבָּנָא, דַּהֲוָה נָחִית בְּקָרְבָּנָא בְדִיּוֹקְנָא דַאֲרִי אָכִיל קָרְבָּנִין, וְדָא אִיהוּ קַדְמָאָה לְחֵיוָון דַּהֲווֹ אָכְלֵי קָרְבָּנִין. אָמַר לֵיהּ רַבִּי אֶלְעָזָר וְאַמַּאי הֲווֹ נָחֲתִין חֵיוָון לְמֵיכַל קָרְבָּנִין, אָמַר לֵיהּ בְּרִי אַרְבַּע חֵיוָון אִינוּן בְּכָרְסַיָּא, אַרְיֵה שׁוֹר נֶשֶׁר אָדָם, וּבְגוּפָא דְבַר נַשׁ אַרְבַּע יְסוֹדֵי, דִּמְמַנָּן עֲלַיְיהוּ אַרְבַּע חֵיוָון, דְּנֶפֶשׁ כְּלִילָא בְהוֹן, וּבְגִין דָּא פַּרְנָסָה דְנַפְשָׁא מֵאִלֵּין אַרְבַּע, כַּד חָאב בַּר נַשׁ בְּאַרְבַּע יְסוֹדֵי דִילֵיהּ כְּאִלּוּ חָאב בְּנַפְשָׁא, הֲדָא הוּא דִכְתִיב <small><small>(במדבר ו יא)</small></small> מֵאֲשֶׁר חָטָא עַל הַנָּפֶשׁ, וּבְהַהוּא זִמְנָא אִתְפַּרַשׁ מַיָּא מֵאֶשָּׁא וְרוּחָא מֵעַפְרָא. 
<BR><p></p>דְּמֵעַפְרָא נָפְקִין זַרְעִין דְּאִינוּן פַּרְנָסָה דְאָדָם, וּמִמַּיָּא חֵיוָון דְּאִינוּן פַּרְנָסָה דַאֲרִי, וּמֵאֶשָּׁא בְּעִירִין דְּאִינוּן פַּרְנָסָה דְשׁוֹר, וּמֵרוּחָא עוֹפִין דְּאִינוּן פַּרְנָסָה דְנֶשֶׁר, וְכַד חָב בְּהוֹן אִתְפָּרְשָׁן יְסוֹדִין וְאִית בְּהוֹן מַחֲלוֹקֶת דְּאִיהוּ פִּרוּדָא, וְסָלִיק שֵׁם יהו''ה מִנַּיְהוּ, וְעָאל יֵצֶר הָרָע דְּאִיהוּ סמא''ל שָׂטָן, דַּיהו''ה לָא שַׁרְיָא בְּפִרוּדָא, וְרָזָא דְמִלָּה <small><small>(הושע י ב)</small></small> חָלַק לִבָּם עַתָּה יֶאְשָׁמוּ, וּבְגִין דָּא צָרִיךְ קָרְבָּנָא מֵאִלֵּין מִינִין דְּחָב בְּהוֹן, לְקָרְבָא בְּהוֹן, אִינוּן אַרְבַּע יְסוֹדִין דְּאִית בְּהוֹן פִּרוּדָא, וּבְהַהוּא זִמְנָא דְמִתְקָרְבִין יְסוֹדִין דָּא לְגַבֵּי דָּא, מִיָּד נָחִית קוּדְשָׁא בְּרִיךְ הוּא עֲלַיְיהוּ וּבָרַח שָׂטָן, וְאִי לָא בָרַח הָא אֶשָּׁא דְקָרְבָּנָא אוֹקִיד לֵיהּ, הֲדָא הוּא דִכְתִיב <small><small>(ויקרא ו ה)</small></small> וְהָאֵשׁ עַל הַמִּזְבֵּחַ תּוּקַד בּוֹ. 
<BR><p></p>וְרָזָא דְקָרְבָּנִין <small><small>(איוב י יא)</small></small> עוֹר וּבָשָׂר תַּלְבִּישֵׁנִי וּבַעֲצָמוֹת וְגִידִים תְּסוֹכְכֵנִי, עוֹר אִיהוּ לְבוּשָׁא דְאָדָם, הֲדָא הוּא דִכְתִיב <small><small>(בראשית ג כא)</small></small> וַיַּעַשׂ יהו''ה אלהי''ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, אִם זָכָה כָּתְנוֹת אוֹר מְרַקְמָן מִפִּקּוּדִין דַּעֲשֵׂה, דְאַגְרָא דִלְהוֹן לְעָלְמָא דְאָתֵי דְּאִיהוּ אוֹר הַגָּנוּז לַצַּדִּיקַיָּא, וְאִם לָא זָכָה מִשְׁכָא דְחִוְיָא דְכָלִיל אַרְבַּע יְסוֹדִין, דְּתַמָּן רְשִׁימִין פִּקּוּדִין דְּלָא תַעֲשֶׂה דְעָבַר בַּר נַשׁ עֲלַיְיהוּ, וּבְגִין דָּא אוּקְמוּהוּ מָארֵי מַתְנִיתִין עֲוֹנוֹתָיו שֶׁל אָדָם חֲקוּקִים לוֹ עַל עַצְמוֹתָיו, וּקְרִיבוּ דְמִשְׁכָא דְאָדָם פִּקּוּדִין דַּעֲשֵׂה, דְּאִינוּן קְרִיבוּ דְאַתְוָון דִּשְׁמָא דְקוּדְשָׁא בְּרִיךְ הוּא. 
<BR>
<!--$~-->
<BR><a name="דףBקמBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף קמ ע''א</u></span><BR></U></B></span><p></p>וַעֲלַיְיהוּ אִתְּמַר <small><small>(ויקרא א ב)</small></small> אָדָם כִּי יַקְרִיב מִכֶּם קָרְבָּן, מִכֶּם וַדַּאי, לְאַפָּקָא מִשְׁכָא דְחִוְיָא דְבֵיהּ מְרַקְמִין פִּקּוּדִין דְּלֹא תַעֲשֶׂה, וְאָדָם דְּעָבַר עֲלַיְהוּ אִתְּמַר בֵּיהּ <small><small>(תהלים קמד ד)</small></small> אָדָם לַהֶבֶל דָּמָה יָמָיו כְּצֵל עוֹבֵר, <small><small>(במדבר יט יד)</small></small> אָדָם כִּי יָמוּת בְּאֹהֶל, כִּי יָמוּת וַדַּאי, וְדָא אִיהוּ קְרִיבוּ דְקָרְבָּנָא דְעִשָׂו יֵצֶר הָרָע, דְּאִתְּמַר בֵּיהּ <small><small>(בראשית כז לא)</small></small> יָקֻם אָבִי וְיֹאכַל מִצֵּיד בְּנוֹ. בָּשָׂר אִיהוּ שֶׁבֶר מִן שְׁבָרִים, וְאִיהוּ סוּמַק, מִסִּטְרָא דְחַיָּה דְאִיהוּ שׁוֹר, בָּשָׂר חַי בָּשָׁר טָהוֹר, וְאִית <small><small><span style="color=#0055ff"> (דף קמ ע''א) </small></small></span>אָחֳרָא דְבָשָׂר בַּשָּׂדֶה טְרֵיפָה דְשַׁרְיָא בֵיהּ רוּחַ הַטּוּמְאָה, מַלְאַךְ הַמָּוְת דְּרָכִיב עַל קַרְנוֹי שׁוֹר מוּעָד בָּשָׂר טָמֵא. 
<BR><p></p>עִִּצֶם, אִית עִִצֶם טָמֵא וְאִית עִִצֶם טָהוֹר, וּבָשָׂר דְּדַכְיוּ וְעִִצֶם דְּדַכְיוּ, עֲלַיְהוּ אִתְּמַר <small><small>(בראשית ב כג)</small></small> עִִצֶם מֵעֲצָמַי וּבָשָׂר מִבְּשָׂרִי, וְעִִצֶם אִיהוּ אַרְיֵה, גִּידִים אִיהוּ נֶשֶׁר, נֶשֶׁר, נִשְׁרָא דְּדַכְיוּ וְנִשְׁרָא דִמְסָאֲבוּ, עִִצֶם וּבָשָׂר וְגִידִים עֲלַיְיהוּ שַׁרְיָא בְרָכָה וּקְדוּשָׁה וְיִחוּד, דְּאִינוּן כֹּהֵן לֵוִי וְיִשְׂרָאֵל, בְּעִִצֶם כַּד שַׁרְיָא בְרָכָה בֵּיהּ, מִיָּד <small><small>(יחזקאל לז ז)</small></small> וַתִּקְרְבוּ עֲצָמוֹת עִִצֶם אֶל עַצְמוֹ, מִתְקָרְבִין וּמִתְקַשְּׁרִין דָּא בְדָא בְקָרְבָּנָא, וּמִיָּד נָחִית עֲלַיְיהוּ מִשְׁחָא וְשַׁרְיָיא עֲלַיְיהוּ בְּרָכָה, בָּשָׂר שַׁרְיָא עֲלֵיהּ קְדוּשָׁה, דְאִיהִי מִסִּטְרָא דִלְוִיִּם, הֲדָא הוּא דִכְתִיב וְקִדַּשְׁתָּ אֶת הַלְוִיִּם, מִיָּד מִתְקָרְבִין עַרְקִין דִּדְמָא לְגַבֵּי לִבָּא, דְּבִרְכָאָן מִכַּהֲנֵי אִינוּן, הֲדָא הוּא דִכְתִיב <small><small>(במדבר ו כג)</small></small> דַּבֵּר אֶל אַהֲרֹן וְאֶל בָּנָיו לֵאמֹר כֹּה תְבָרַכוּ. גִּידִים מִיִּשְׂרָאֵל, וְאִינוּן יִחוּדָא וּקְדוּשָׁה וְקִשּׁוּרָה דְגַרְמִין וּבִשְׂרָא, וְכַד מִתְקַשְּׁרִין בְּתַרְוַיְיהוּ אִתְקְרִיאוּ יִחוּד וְיִחוּד אִיהוּ בְּיִשְׂרָאֵל, הֲדָא הוּא דִכְתִיב <small><small>(דברים ו ד)</small></small> שְׁמַע יִשְׂרָאֵל יהו''ה אלהינ''ו יהו''ה אֶחָד. 
<BR><p></p>מִשְׁכָא אִיהוּ דְמוּת אָדָם מַלְכוּת, כָּל דִּיּוֹקְנִין אִתְחַזְיָין בָּהּ, וְאִיהִי כְּלִילָא מִבִּשְׂרָא וְגִידִין וְגַרְמִין, וְאִיהִי תְּמוּנַת כֹּל, וְאִיהִי בְּרָכָה וּקְדוּשָׁה וְיִחוּד, כֹּהֲנִים וּלְוִיִּם וְיִשְׂרְאֵלִים, דְּאִינוּן קְשִׁירָן בִּתְלַת אֲבָהָן, דְּאִתְּמַר בְּהוֹן הָאָבוֹת הֵן הֵן הַמֶּרְכָּבָה, בַּבָּשָׂר כַּד מִתְקַדְּשָׁא, נָחִית עֲלֵיהּ דָּם טָהוֹר, וְגִידִים כַּד מִתְיַחֲדִין נָחִית עֲלַיְיהוּ רוּחָא קַדִּישָׁא, גַּרְמִין נָחִית עֲלַיְיהוּ מַיִּין דְּדַכְיוּ, דָא אִיהוּ רָזָא דְקָרְבָּנִין. חָדָא רַבִּי אֶלְעָזָר וְחָדוּ חַבְרַיָּא וְאָמְרוּ אִילוּ לָא אֲתֵינָא לְהַאי עָלְמָא אֶלָּא לְמִשְׁמַע דָּא דַיי. 
<BR><p></p>אָמַר רַבִּי שִׁמְעוֹן בְּרִי, וְעוֹד בְּרָזָא דְקָרְבָּנִין, לִבָּא אִיהוּ מִזְבֵּחַ דְּבֵיהּ דָּם דְּקָרְבָּנִין, וְעַל דָּא אִתְּמַר <small><small>(שמות כ כד)</small></small> וְזָבַחְתָּ עָלָיו, אִם זָכוּ אַרְיֵה הֲוָה נָחִית לְמֵיכַל קָרְבָּנָא, וְאִי לָא כַּלְבָּא נָחִית, וּבְאָן אֲתַר בְּכָבֵד, דְּתַמָּן מָרָה גֵּיהִנָּם, דְּאִיהִי עֲלוּקָה דְאִית לָהּ תְּרֵי בָנוֹת הַב הַב, כְּמָה דְאַתְּ אָמַר <small><small>(משלי ל טו)</small></small> לַעֲלוּקָה וכו', וְכַלְבָּא בְהוֹן צָוַוח הַב הַב, וּמָרָה אִיהִי גֵיהִנָּם, חַרְבָּא דְמַלְאַךְ הַמָּוְת דְּאִית לָהּ תְּרֵי פִּיּוֹת כְּגַוְונָא דְגֵיהִנָּם, דְּאִתְּמַר בָּהּ <small><small>(שם)</small></small> לַעֲלוּקָה שְׁתֵּי בָנוֹת הַב הַב, כְּגַוְונָא דָא אִתְּמַר בְּחַרְבָּא <small><small>(שם ה ד)</small></small> וְאַחֲרִיתָהּ מָרָה כַלַּעֲנָה חַדָּה כְּחֶרֶב פִּיּוֹת. 
<BR><p></p>וְכָבֵד אִיהוּ סמא''ל, מָרָה סַם מָוְת דִּילֵיהּ, כַּד שָׁלְטָא מָרָה עַל עַרְקִין דִּילָהּ וּמִתְגַּבְּרָא בְחוֹבִין, אִתְּמַר בְּפִרְקִין דְּכָבֵד וּמָרָה, <small><small>(שמות טו כג)</small></small> וַיָּבֹאוּ מָרָתָה וְלֹא יָכְלוּ לִשְׁתּוֹת מַיִם מִמָּרָה כִּי מָרִים הֵם, בְּהַהוּא זִמְנָא אִינוּן עַרְקִין דְּלִבָּא בְדוֹחֲקָא וּמִתְטַמְּרִין בְּלִבָּא, כְּגַוְונָא דְנֹחַ וְאִתְּתֵיהּ וּבְנוֹי וְחֵיוָון וּבְעִירִין וְעוֹפִין דְּמִתְטַמְּרִין בְּתֵיבָה, וְלִבָּא אִיהוּ בְדוֹחֲקָא בְהוֹן, דְּאִם מָרָה מָטָא לְלִבָּא מִיָּד יָמוּת בַּר נַשׁ, וּמָרָה לָא מִתְגַּבְּרָה עַל יִשְׂרָאֵל דְּאִינוּן לִבָּא אֶלָּא בְחוֹבִין, אִי חָזְרִין בִּתְיוּבְתָּא דְאִיהִי נִשְׁמַת חַיִּים שְׁכִינְתָּא עִלָּאָה, הָא אַסְוָותָא תְּהֵא לְלִבָּא וּלְעַרְקִין דִּילָהּ, וְאִתְּמַר בְּהוֹן <small><small>(שם)</small></small> וַיִּמְתְּקוּ הַמָּיִם, וְאִתְּסִין עַרְקִין <small><small>(גופא)</small></small> וְאֵבָרִים דִּילֵיהּ. 
<BR><p></p>טְחוֹל דָּא לִילִי''ת אִימָּא דְעִרֶב רַב, שְׂחוֹק הַכְּסִיל, מָאן כְּסִיל דָּא אֵל אַחֵר סמא''ל, וְעִרֶב רַב אִינוּן בְּנָהָא, דְאִינוּן מְעוּרָבִין בְּיִשְׂרָאֵל רְשָׁעִים גְּמוּרִים, וַעֲלַיְיהוּ אִתְּמַר אִם רָאִיתָ רָשָׁע שֶׁהַשָּׁעָה מְשַׂחֶקֶת לוֹ אַל תִּתְגָרֶה בּוֹ, עֲלַיְיהוּ אִתְּמַר <small><small>(חבקוק א יג)</small></small> לָמָּה תַבִּיט בּוֹגְדִים תַּחֲרִישׁ בְּבַלַּע רָשָׁע צַדִּיק מִמֶּנּוּ, רָשָׁע דָּא כְסִיל, עִרֶב רַב בְּגָלוּתָא אִינוּן רָשָׁע, בְּבַלַּע צַדִּיק מִמֶּנּוּ, דָא יִשְׂרָאֵל, וּמָאן גָּרִים דְּבָלַע לוֹן, בְּגִין דְּלַאו אִינוּן צַדִּיקִים גְּמוּרִים, כְּמָה דְאִתְּמַר צַדִּיק מִמֶּנּוּ בּוֹלֵעַ אֲבָל צַדִּיק גָּמוּר אֵינוֹ בּוֹלֵעַ. 
<BR>
<!--$~-->
<BR><a name="דףBקמBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף קמ ע''ב</u></span><BR></U></B></span><p></p>וּטְחוֹל אִיהוּ לִילִי''ת, <small><small>(משלי ג לג)</small></small> מְאֵרַת ה' בְּבֵית רָשָׁע, וְאִיהִי אַסְכְּרָה לְרַבְיֵי דְאִינוּן חַיָּיבַיָּא, חַיְיכַת בְּהוֹן בְּעוּתְרָא בְהַאי עָלְמָא, <small><small><span style="color=#0055ff"> (דף קמ ע''ב) </small></small></span>וּלְבָתַר קְטִילַת בְּהוֹן, וְאַמַּאי אִתְקְרִיאוּ רַבְיֵי, בְּגִין דְּלֵית בְּהוֹן דַּעַת לְאִשְׁתֵּזָבָא מִינָהּ, אֲבָל לֵב מֵבִין אִשְׁתֵּזַב מִינָהּ, דְּתַמָּן צַדִּיק, וְרָזָא דְמִלָּה <small><small>(קהלת ז כו)</small></small> טוֹב לִפְנֵי הָאלהי''ם יִמָּלֵט מִמֶּנָּה, וְחוֹטֵא יִלָּכֶד בָּהּ. 
<BR><p></p>כְּלָיוֹת אִינוּן יוֹעֲצוֹת אִם זָכוּ עָאל בְּהוֹן נְבוּאָה דְאִיהִי <small><small>(משלי כ כז)</small></small> נֵר יהו''ה נִשְׁמַת אָדָם, וְאִתְעֲבִידוּ נְבִיאִים, וְאִינוּן יוֹעֲצִים לְטָב, וְאִית בְּהוֹן עִצָה וְתוּשִׁיָּה. 
<BR><p></p>כַּנְפֵי רֵיאָה, אִם זָכוּ שַׁרְיָא בְהוֹן רוּחַ קוּדְשָׁא, וְאִתְּמַר בְּהוֹן <small><small>(ישעיה יא ב)</small></small> וְנָחָה עָלָיו רוּחַ יהו''ה רוּחַ חָכְמָה וּבִינָה רוּחַ עִצָה וּגְבוּרָה רוּחַ דַּעַת וְיִרְאַת יהו''ה, וַעֲלַיְיהוּ אִתְּמַר <small><small>(שמות כה כ)</small></small> וְהָיוּ הַכְּרֻבִים פּוֹרְשֵׂי כְנָפַיִם, הַכְּרוּבִים כְּגוֹן צוּרַת אָדָם, פּוֹרְשֵׂי כְנָפַיִם לָקֳבֵל תְּלַת חֵיוָון דְּפָרְשִׂין גַּדְפִין לְקִבְלֵיהּ דְּאָדָם, וְאִינוּן שִׁית גַּדְפִין, תְּרֵין לְכָל חַיָּה, מִסִּטְרָא דִשְׁכִינְתָּא גַדְפִין דְּחֵיוָון מְרוּבָּעִים, שִׁית גַּדְפִין לָקֳבֵל שֵׁשׁ מַעֲלוֹת לַכִּסֵּא, אַרְבַּע גַּדְפִין לָקֳבֵל כָּרְסַיָּא מְרוּבָּע, פֹּרְשֵׂי כְנָפַיִם לְמַעִִלָה סֹכְכִים בְּכַנְפֵיהֶם עַל הַכַּפֹּרֶת, דָּא כַּפֹּרֶת דְּלִבָּא קֹדֶשׁ קֻדְשִׁין, וְדָא לִבָּא. 
<BR><p></p>נֶפֶשׁ רוּחַ נְשָׁמָה, כֹּהֵן לֵוִי וְיִשְׂרָאֵל, כֹּהֵן אִיהוּ נְשָׁמָה, אִם זָכָה נֵר יהו''ה נֵר הֲוָה נָהִיר בֵּיהּ מִלִּבָּא כַּשֶּׁמֶשׁ זוֹרַחַת, וְרוּחָא דְקוּדְשָׁא הֲוָה נָפִיק מִבֵּין גַּדְפוֹי דִכְּרוּבִין דְּאִינוּן כַּנְפֵי רֵיאָה, וַהֲוָה מְמַלֵּיל עִמֵּיהּ, וְאִם לַאו נוּרָא, וְדָא נֶפֶשׁ הֲוָה דָלֵיק, וְנָפִיק אֶשָּׁא מִלִּבָּא וְאוֹקִיד לֵיהּ. קַרְקְבָנָא וְקֵיבָה כַּד נָאִים אִתְקְרֵי קֵיבָה יָשֵׁן. 
<BR><p></p>וְאִית שֵׁינָה לְטָב וְאִית שֵׁינָה לְבִישׁ, לְטָב כְּגוֹן חֲלוֹם דְּאִיהִי סֻלָּם <small><small>(נ''א כגון חלום)</small></small> דְּחָזָא יַעֲקֹב, וּבֵיהּ דָּבִיק קָנֶה, וְשִׁית עִזְקִין דְּקָנֶה אִיהוּ שִׁית דַּרְגִּין דִּנְבוּאָה, וְסָלְקִין לְשִׁתִּין נִשְׁמֵי, דַהֲוָה נָאִים בְּהוֹן דָּוִד, דְּהָכִי אוּקְמוּה, דָוִד הֲוָה מִתְנַמְנֵם כַּסּוּס, וְסוּס לָא נָאִים אֶלָּא שִׁתִּין נִשְׁמֵי, וְאִית שֵׁינָה לְבִישׁ חֶלְמָא בִּישָׁא, דְאִתְּמַר בֵּיהּ לְגַבֵּי אַבְרָהָם, <small><small>(בראשית טו יב)</small></small> וְתַרְדֵּמָה נָפְלָה עַל אַבְרָם, וְהִנֵּה אֵימָה חֲשֵׁכָה גְדֹלָה נֹפֶלֶת עָלָיו, וְהָא אוּקְמוּהָ בְאַרְבַּע גָּלִיּוֹת, וּבְגִין דַּחֲלוֹם יֵיתֵי בִתְרֵין דַּרְגִּין, אוּקְמוּהוּ קַדְמָאִין, כְּמָה דְאִי אֶפְשַׁר לְבָר בְּלֹא תֶּבֶן כַּךְ אִי אֶפְשַׁר לְחֶלְמָא בְלֹא דְבָרִים בְּטֵלִים, בְּגִין דְּיֵיתֵי חֶלְמָא כַּאן עַל יְדֵי מַלְאָךְ, כַּאן עַל יְדֵי שֵׁד, בְּגִין דְּחֶלְמָא אִיהוּ מִסִּטְרָא דְאִילָנָא דְטוֹב וָרָע, אֲבָל מִסִּטְרָא דְאִילָנָא דְחַיֵּי לָא אַתְיָא <small><small>(עליה אלא דקיבה)</small></small> אֶלָּא עַל יְדֵי קֵיבָה דְקוּדְשָׁא בְּרִיךְ הוּא דְאִיהִי שְׁכִינְתָּא דִילֵיהּ, וְלֵית תַּמָּן קֵיבָה רַע דְּאִיהוּ שֵׁד. 
<BR><p></p>קָרְקְבָן טוֹחֵן, אִי בַּר נַשׁ זַכָּאָה אִיהוּ טוֹחֶנֶת מָן לְצַדִּיקִים, דְּאִינוּן אֵבָרִים קַדִּישִׁין בְּפִקּוּדִין דַּעֲשֵׂה, וְאִי לָא אָזְלִין בְּפִקּוּדִין טָבִין, מִתְפַּרְנְסִין בְּלֶחֶם הַקְּלוֹקֵל מְזוֹנָא קַלָּא בַּקָּלוֹן. וִושֶׁט <small><small>(במדבר יא ח)</small></small> שָׁטוּ הָעָם וְלָקְטוּ, שָׁטִין <small><small>(שטיין)</small></small> לָקְטִין בְּשִׁטּוּתָא, וְטָחֲנוּ בָרֵיחַיִם בְּדוֹחֲקָא, אִלֵּין אִינוּן טוֹחֲנוֹת בְּפוּמָא, אוֹ דָכוּ בַּמְּדוֹכָה דָא חֵיךְ, וּבִשְּׁלוּ בַּפָּרוּר דָּא אִצְטוּמְכָא. 
<BR><p></p>בְּרִי, רָזָא עִלָּאָה הָכָא, אִם זָכוּ יִשְׂרָאֵל הֲוָה נָחִית לוֹן אוֹרַיְיתָא מִן שְׁמַיָּא בְלָא דוֹחֲקָא, וְלָא הֲווֹ צְרִיכִין לְאַלָּפָא חַד לְחַבְרֵיהּ, הֲדָא הוּא דִכְתִיב <small><small>(שמות טז ד)</small></small> הִנְנִי מַמְטִיר לָכֶם לֶחֶם מִן הַשָּׁמָיִם, דְּלֵית לֶחֶם אֶלָּא אוֹרַיְיתָא, לָא זָכוּ בְּגִין עִרֶב רַב דְּאִינוּן שַׁטְיָּין, אִתְּמַר בְּהוּ שָׁטוּ הָעָם וְלָקְטוּ, דְיִטְרְחוּן לְאוֹלָפָא דָא לְדָא, לְפַרְנָסָה כָּל חַד בְּדוֹחֲקָא, וּלְחַכִּימַיָּא בִרְמִיזָא. אֲבָל לְעָתִיד לָבֹא יִתְמְחוּן עִרֶב רַב מֵעָלְמָא, וְאִתְּמַר בְּהוֹן <small><small>(ירמיה ל א לג)</small></small> וְלֹא יְלַמְּדוּ עוֹד אִישׁ אֶת אָחִיו וְגוֹמֵר, וּבְגִין דָּא וִושֶׁט אִיהוּ לְבִישׁ וְאִיהוּ לְטָב, חִוָּור וְסוּמַק, דִּינָא וְרַחֲמֵי. 
<BR><p></p>וּבְרִי, בְּוַדַּאי אִינוּן שְׁלוּחַיָּא דְצִבּוּרָא, צְרִיכִין כַּד קָרָאן סֵפֶר תּוֹרָה דְּיַחְתְּכוּן מִלִּין, וְלָא יֵימְרוּן לְהוֹן בְּהַלְעָטָה, כְּגַוְונָא דְעִרֶב רַב דְּאִתְּמַר בְּהוֹן <small><small>(במדבר יא יג)</small></small> הַבָּשָׂר עוֹדֶנּוּ בֵּין שִׁנֵּיהֶם, וַהֲווֹ אָכְלִין בְּהַלְעָטָה, וּכְגַוְונָא דְעִשָׂו דְּאִתְּמַר בֵּיהּ <small><small>(בראשית כה ל)</small></small> הַלְעִיטֵנִי נָא, וְלָא הֲווֹ טָחֲנִין לֵיהּ, אִתְּמַר בְּהוֹן <small><small>(במדבר יא לג)</small></small> וְאַף יהו''ה חָרָה בָעָם. 
<BR>
<!--$~-->
<BR><a name="דףBקמאBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף קמא ע''א</u></span><BR></U></B></span><p></p>הַדְרָא דְכַנְתָא דָא אִיהוּ נָחָשׁ בָּרִיחַ נָחָשׁ עֲקַלָּתוֹן, דִּזְמִינִין צַדִּיקַיָּיא <small><small><span style="color=#0055ff"> (דף קמא ע''א) </small></small></span>לְמֵיכַל לֵיהּ. וְאִית חֵלֶב טָמֵא דְאִיהוּ נָחָשׁ, דְּאִיהוּ אֲסִיר לְמֵיכַל עַמָּא קַדִּישָׁא, בְּגִין דַּעֲלֵיהּ אִתְּמַר <small><small>(בראשית ג יד)</small></small> אָרוּר אַתָּה מִכָּל הַבְּהֵמָה. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_73.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
</html>
 