<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01637_part_7.html by HTTrack Website Copier/3.x [XR&CO'2014], Thu, 11 Aug 2016 11:31:11 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("מדרש רבה - חומש דברים - סדר כי תבא","תורה","d_root__001_torh.html", "דברים","d_root__001_torh__05_dbrym.html","מדרש רבה - חומש דברים","f_01637.html","סדר כי תבא","f_01637_part_7.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>מדרש רבה - חומש דברים</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
מדרש רבה - חומש דברים<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:28px; ">
&nbsp&nbsp<a href="#HtmpReportNum0000_L3"> כי תבא</a></span><table   border="0" cellpadding="8" cellspacing="2"  width="100%"><tbody><tr><td width="24"><td align="right"><span style="font-size:15px; ">
&nbsp&nbsp<a href="#HtmpReportNum0000_L2">פרשה ז</a></span></td></td></tr></tbody></table><small><small><br></small></small>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="סדרBכיBתבא"></a><br><hr><br><span style="font-size:67px; ">
<p></p>
<B><U><span style='color:RGB(45,104,176);'><u>סדר כי תבא</u></span><BR></U></B></span>
<!--$~-->
<BR><a name="HtmpReportNum0000_L2"></a><a name="פרשהBז"></a><br><hr><br><span style="font-size:52px; ">
<p></p>
<B><U><span style='color:RGB(45,104,176);'><u>פרשה ז</u></span><BR></U></B></span><p></p>
<!--$!-->
<a name="פרשהBז-א"></a><span style="font-size:39px; ">
<B><span style='color:RGB(45,104,176);'>א</span></B>&nbsp</span>הֲלָכָה אָדָם מִיִּשְׂרָאֵל שֶׁהָיָה עוֹבֵר לִפְנֵי הַתֵּבָה מַהוּ שֶׁיְהֵא מֻתָּר לוֹ לַעֲנוֹת אָמֵן אַחַר הַכֹּהֲנִים, כָּךְ שָׁנוּ חֲכָמִים הָעוֹבֵר לִפְנֵי הַתֵּבָה לֹא יַעֲנֶה אָמֵן אַחַר הַכֹּהֲנִים מִפְּנֵי הַטֵּרוּף, וְלִמְדוּנוּ רַבּוֹתֵינוּ וְאִם הָיָה יָכוֹל לַעֲנוֹת שֶׁלֹא תִּטָּרֵף דַּעְתּוֹ, יַעֲנֶה, לָמָּה מִפְּנֵי שֶׁאֵין גָּדוֹל לִפְנֵי הַקָּדוֹשׁ בָּרוּךְ הוּא יוֹתֵר מֵאָמֵן שֶׁיִּשְׂרָאֵל עוֹנִין.
<BR><p></p>אָמַר רַבִּי יְהוּדָה בַּר סִימוֹן אָמֵן הַזֶּה יֵשׁ בּוֹ שְׁלשָׁה אַסְפְּלִיָּאוֹת: שְׁבוּעָה, וְקַבָּלָה, וַאֲמָנָה. שְׁבוּעָה מִנַּיִן, שֶׁנֶּאֱמַר <small><small><a href="#bm:0000763-#במדבר פרק-ה-{כא}!">(במדבר ה, כא כב)</a></small></small>: וְהִשְׁבִּיעַ הַכֹּהֵן וגו' וְאָמְרָה הָאִשָּׁה אָמֵן אָמֵן. קַבָּלָה מִנַּיִן, שֶׁנֶּאֱמַר <small><small><a href="#bm:0000764-#דברים פרק-כז-{טז}!">(דברים כז, טז כו)</a></small></small>: וְאָמַר כָּל הָעָם אָמֵן. אֲמָנָה מִנַּיִן, שֶׁנֶּאֱמַר <small><small><a href="#bm:0000769-#מלכים א פרק-א-{לו}!">(מלכים א א, לו)</a></small></small>: וַיַּעַן בְּנָיָהוּ בֶּן יְהוֹיָדָע אֶת הַמֶּלֶךְ וַיֹּאמֶר אָמֵן כֵּן יֹאמַר ה'.
<BR><p></p>דָּבָר אַחֵר, אָמַר רַבִּי יוּדָן כָּל מִי שֶׁעוֹנֶה אָמֵן בָּעוֹלָם הַזֶּה זוֹכֶה לַעֲנוֹת אָמֵן לֶעָתִיד לָבוֹא.
<BR><p></p>דָּבָר אַחֵר, אָמַר רַבִּי יְהוֹשֻׁעַ בֶּן לֵוִי כָּל מִי שֶׁנִּכְנַס לְבָתֵּי כְנֵסִיּוֹת וּלְבָתֵּי מִדְרָשׁוֹת בָּעוֹלָם הַזֶּה, זוֹכֶה לִכָּנֵס לְבָתֵּי כְנֵסִיּוֹת וּלְבָתֵּי מִדְרָשׁוֹת לֶעָתִיד לָבוֹא, מִנַּיִן, שֶׁנֶּאֱמַר <small><small><a href="#bm:0000786-#תהילים פרק-פד-{ה}!">(תהלים פד, ה)</a></small></small>: אַשְׁרֵי יוֹשְׁבֵי בֵיתֶךָ עוֹד יְהַלְּלוּךָ סֶלָה.
<BR><p></p>דָּבָר אַחֵר, אָמַר רַבִּי יוּדָן כָּל מִי שֶׁשּׁוֹמֵעַ בְּקוֹל שֶׁל תּוֹרָה בָּעוֹלָם הַזֶּה, זוֹכֶה לִשְׁמֹעַ בְּאוֹתוֹ קוֹל שֶׁכָּתוּב בּוֹ <small><small><a href="#bm:0000772-#ירמיה פרק-לג-{יא}!">(ירמיה לג, יא)</a></small></small>: קוֹל שָׂשׂוֹן וְקוֹל שִׂמְחָה קוֹל חָתָן וְקוֹל כַּלָּה וגו'. אָמַר לָהֶם משֶׁה לְיִשְׂרָאֵל הוֹאִיל וְכָל מִי שֶׁשּׁוֹמֵעַ לְדִבְרֵי תוֹרָה כָּךְ הוּא מִתְרוֹמֵם בִּשְׁנֵי עוֹלָמוֹת, הֱווּ זְהִירִים לִשְׁמֹעַ דִּבְרֵי תוֹרָה, מִנַּיִן, מִמַּה שֶּׁכָּתוּב בָּעִנְיָן <small><small><a href="#bm:0000764-#דברים פרק-כח-{א}!">(דברים כח, א)</a></small></small>: וְהָיָה אִם שָׁמוֹעַ תִּשְׁמַע בְּקוֹל ה' אֱלֹהֶיךָ. 
<BR><p></p>
<!--$!-->
<a name="פרשהBז-ב"></a><span style="font-size:39px; ">
<B><span style='color:RGB(45,104,176);'>ב</span></B>&nbsp</span>זֶה שֶׁאָמַר הַכָּתוּב <small><small><a href="#bm:0000787-#משלי פרק-ח-{לד}!">(משלי ח, לד)</a></small></small>: אַשְׁרֵי אָדָם שֹׁמֵעַ לִי, מַהוּ אַשְׁרֵי אָדָם שֹׁמֵעַ לִי, אָמַר הַקָּדוֹשׁ בָּרוּךְ הוּא אַשְׁרָיו לְאָדָם בְּשָׁעָה שֶׁשְּׁמוּעוֹתָיו לִי. מַהוּ <small><small><a href="#bm:0000787-#משלי פרק-ח-{לד}!">(משלי ח, לד)</a></small></small>: לִשְׁקֹד עַל דַּלְתֹתַי, אָמַר הַקָּדוֹשׁ בָּרוּךְ הוּא אִם הָלַכְתָּ לְהִתְפַּלֵּל בְּתוֹךְ בֵּית הַכְּנֶסֶת אַל תַּעֲמֹד עַל הַפֶּתַח הַחִיצוֹן לְהִתְפַּלֵּל שָׁם, אֶלָּא הֱוֵי מִתְכַּוֵּן לְהִכָּנֵס דֶּלֶת לִפְנִים מִדֶּלֶת, לִשְׁקֹד עַל דַּלְתִּי, אֵין כְּתִיב, אֶלָּא עַל דַּלְתֹתַי, שְׁתֵּי דְּלָתוֹת, וְלָמָּה כֵן, שֶׁהַקָּדוֹשׁ בָּרוּךְ הוּא מוֹנֶה פְּסִיעוֹתֶיךָ וְנוֹתֵן לְךָ שָׂכָר. וּמַהוּ <small><small><a href="#bm:0000787-#משלי פרק-ח-{לד}!">(משלי ח, לד)</a></small></small>: לִשְׁמֹר מְזוּזֹת פְּתָחָי.
<BR><p></p>אָמַר רַבִּי יְהוּדָה בַּר סִימָא, וְכִי יֵשׁ מְזוּזָה בְּבָתֵּי כְנֵסִיּוֹת, אֶלָּא מַה הַמְּזוּזָה הַזּוֹ אֵינָהּ זָזָה מֵהַפֶּתַח, כָּךְ לֹא תְהֵא זָז מִבָּתֵּי כְנֵסִיּוֹת וּמִבָּתֵּי מִדְרָשׁוֹת, אָמַר הַקָּדוֹשׁ בָּרוּךְ הוּא אִם תַּעֲשֶׂה כֵן דַּע שֶׁאַתָּה מְקַבֵּל פְּנֵי שְׁכִינָה, מַה כְּתִיב אַחֲרָיו <small><small><a href="#bm:0000787-#משלי פרק-ח-{לה}!">(משלי ח, לה)</a></small></small>: כִּי מֹצְאִי מָצָא חַיִּים, אָמַר הַקָּדוֹשׁ בָּרוּךְ הוּא מִי הוּא זֶה שֶׁבָּא לְבֵית הַכְּנֶסֶת וְלֹא מָצָא אֶת כְּבוֹדִי שָׁם.
<BR><p></p>אָמַר רַבִּי אַיְּבוּ וְלֹא עוֹד אֶלָּא שֶׁאַתָּה עוֹמֵד בְּבֵית הַכְּנֶסֶת וְהַקָּדוֹשׁ בָּרוּךְ הוּא עוֹמֵד עָלֶיךָ, מִנַּיִן, שֶׁנֶּאֱמַר <small><small><a href="#bm:0000786-#תהילים פרק-פב-{א}!">(תהלים פב, א)</a></small></small>: אֱלֹהִים נִצָּב בַּעֲדַת אֵל, אָמַר הַקָּדוֹשׁ בָּרוּךְ הוּא וְלֹא דַּיָּךְ שֶׁאַתְּ מְקַבֵּל פְּנֵי הַשְּׁכִינָה בְּבֵית הַכְּנֶסֶת, אֶלָּא שֶׁאַתָּה יוֹצֵא מִשָּׁם טָעוּן בְּרָכוֹת, מִנַּיִן, שֶׁנֶּאֱמַר <small><small><a href="#bm:0000787-#משלי פרק-ח-{לה}!">(משלי ח, לה)</a></small></small>: כִּי מֹצְאִי מָצָא חַיִּים וַיָּפֶק רָצוֹן מֵה', הֱוֵי וְהָיָה אִם שָׁמוֹעַ תִּשְׁמַע וגו'. 
<BR><p></p>
<!--$!-->
<a name="פרשהBז-ג"></a><span style="font-size:39px; ">
<B><span style='color:RGB(45,104,176);'>ג</span></B>&nbsp</span>זֶהוּ שֶׁאָמַר הַכָּתוּב <small><small><a href="#bm:0000789-#שיר השירים פרק-א-{ג}!">(שיר השירים א, ג)</a></small></small>: לְרֵיחַ שְׁמָנֶיךָ טוֹבִים, רַבָּנָן אָמְרֵי בַּחֲמִשָּׁה דְבָרִים נִמְשְׁלָה הַתּוֹרָה, בְּמַיִם, וּבְיַיִן, וּבִדְּבַשׁ, וּבְחָלָב, וּבְשָׁמֶן. בְּמַיִם מִנַּיִן <small><small><a href="#bm:0000771-#ישעיה פרק-נה-{א}!">(ישעיה נה, א)</a></small></small>: הוֹי כָּל צָמֵא לְכוּ לַמַּיִם. בְּיַיִן מִנַּיִן, שֶׁנֶּאֱמַר <small><small><a href="#bm:0000787-#משלי פרק-ט-{ה}!">(משלי ט, ה)</a></small></small>: וּשְׁתוּ בְּיַיִן מָסָכְתִּי. בִּדְבַשׁ וּבְחָלָב מִנַּיִן <small><small><a href="#bm:0000789-#שיר השירים פרק-ד-{יא}!">(שיר השירים ד, יא)</a></small></small>: דְּבַשׁ וְחָלָב תַּחַת לְשׁוֹנֵךְ. שֶׁמֶן מִנַּיִן, שֶׁנֶּאֱמַר <small><small><a href="#bm:0000789-#שיר השירים פרק-א-{ג}!">(שיר השירים א, ג)</a></small></small>: שֶׁמֶן תּוּרַק שְׁמֶךָ, מַה הַשֶּׁמֶן הַזֶּה תְּחִלָּתוֹ מַר וְסוֹפוֹ מָתוֹק, כָּךְ הֵן דִּבְרֵי תוֹרָה, אָדָם מִצְטָעֵר בָּהֶן בַּתְּחִלָּה וְעוֹשֶׂה בָּהֶן אַחֲרִית טוֹבָה, שֶׁנֶּאֱמַר <small><small><a href="#bm:0000788-#איוב פרק-ח-{ז}!">(איוב ח, ז)</a></small></small>: וְהָיָה רֵאשִׁיתְךָ מִצְעָר וְאַחֲרִיתְךָ יִשְׂגֶּה מְאֹד.
<BR><p></p>דָּבָר אַחֵר, מַה הַשֶּׁמֶן הַזֶּה חַיִּים לָעוֹלָם אַף דִּבְרֵי תוֹרָה חַיִּים לָעוֹלָם, מַה הַשֶּׁמֶן הַזֶּה אוֹרָה לָעוֹלָם אַף דִּבְרֵי תוֹרָה אוֹרָה לָעוֹלָם.
<BR><p></p>דָּבָר אַחֵר, מַה הַשֶּׁמֶן הַזֶּה אֵין יָכוֹל לְהִתְעָרֵב בְּמַשְׁקִין אֲחֵרִים, אַף יִשְׂרָאֵל אֵין יְכוֹלִין לְהִתְעָרֵב בְּעוֹבְדֵי כּוֹכָבִים, מִנַּיִן, שֶׁנֶּאֱמַר <small><small><a href="#bm:0000762-#ויקרא פרק-כ-{כו}!">(ויקרא כ, כו)</a></small></small>: וָאַבְדִּל אֶתְכֶם מִן הָעַמִּים לִהְיוֹת לִי.
<BR><p></p>דָּבָר אַחֵר מַה הַשֶּׁמֶן הַזֶּה אֲפִלּוּ אַתָּה נוֹתֵן אוֹתוֹ בְּכַמָּה מַשְׁקִין הוּא נַעֲשָׂה עֶלְיוֹן עַל כֻּלָּם, כָּךְ הֵן יִשְׂרָאֵל עֶלְיוֹנִים עַל כָּל עוֹבְדֵי כּוֹכָבִים, כְּמוֹ שֶׁכָּתוּב <small><small><a href="#bm:0000764-#דברים פרק-כח-{א}!">(דברים כח, א)</a></small></small>: וּנְתָנְךָ ה' אֱלֹהֶיךָ עֶלְיוֹן עַל כָּל גּוֹיֵי הָאָרֶץ.
<BR><p></p>דָּבָר אַחֵר, וְהָיָה אִם שָׁמוֹעַ, אָמַר רַבִּי יְהוֹשֻׁעַ דְּסִכְנִין בְּשֵׁם רַבִּי לֵוִי אָמַר הַקָּדוֹשׁ בָּרוּךְ הוּא אִם שָׁמַעְתָּ לְמִצְווֹתַי אַף אֲנִי שׁוֹמֵעַ תְּפִלָּתֶךָ.
<BR><p></p>דָּבָר אַחֵר, אָמַר רַבִּי יְהוֹשֻׁעַ אָמַר רַב נַחְמָן, כָּל מִי שֶׁבָּא לְבֵית הַכְּנֶסֶת וְשׁוֹמֵעַ דִּבְרֵי תוֹרָה, זוֹכֶה לֵישֵׁב בֵּין הַחֲכָמִים לֶעָתִיד לָבוֹא, שֶׁנֶּאֱמַר <small><small><a href="#bm:0000787-#משלי פרק-טו-{לא}!">(משלי טו, לא)</a></small></small>: אֹזֶן שֹׁמַעַת תּוֹכַחַת חַיִּים בְּקֶרֶב חֲכָמִים תָּלִין. 
<BR><p></p>
<!--$!-->
<a name="פרשהBז-ד"></a><span style="font-size:39px; ">
<B><span style='color:RGB(45,104,176);'>ד</span></B>&nbsp</span>לִשְׁמֹר לַעֲשׂוֹת אֶת כָּל מִצְוֹתָיו <small><small><a href="#bm:0000764-#דברים פרק-כח-{א}!">(דברים כח, א)</a></small></small>, אָמַר רַבִּי שִׁמְעוֹן בֶּן חֲלַפְתָּא כָּל מִי שֶׁלָּמַד דִּבְרֵי תוֹרָה וְאֵינוֹ מְקַיֵּם, עָנְשׁוֹ חָמוּר מִמִּי שֶׁלֹא לָמַד כָּל עִקָּר, לְמָה הַדָּבָר דּוֹמֶה לְמֶלֶךְ שֶׁהָיָה לוֹ פַּרְדֵּס הִכְנִיס לְתוֹכוֹ שְׁנֵי אֲרִיסִים, אֶחָד הָיָה נוֹטֵעַ אִילָנוֹת וּמְקַצְּצָן, וְאֶחָד לֹא הָיָה נוֹטֵעַ כָּל עִקָּר וְלֹא מְקַצְּצָן, עַל מִי הַמֶּלֶךְ כּוֹעֵס לֹא עַל אוֹתוֹ שֶׁהָיָה נוֹטֵעַ וּמְקַצְּצָן, כָּךְ כָּל מִי שֶׁלָּמַד דִּבְרֵי תוֹרָה וְאֵינוֹ מְקַיֵּם אוֹתָהּ עָנְשׁוֹ חָמוּר מִמִּי שֶׁלֹא לָמַד כָּל עִקָּר, מִנַּיִן, שֶׁנֶּאֱמַר <small><small><a href="#bm:0000771-#ישעיה פרק-כו-{י}!">(ישעיה כו, י)</a></small></small>: יֻחַן רָשָׁע בַּל לָמַד צֶדֶק, אֲבָל אִם לָמַד וְלֹא קִיֵּם אֵינוֹ נֶחְנָן, הֱוֵי לִשְׁמֹר לַעֲשׂוֹת אֶת כָּל מִצְוֹתָיו. 
<BR><p></p>
<!--$!-->
<a name="פרשהBז-ה"></a><span style="font-size:39px; ">
<B><span style='color:RGB(45,104,176);'>ה</span></B>&nbsp</span>בָּרוּךְ אַתָּה בָּעִיר <small><small><a href="#bm:0000764-#דברים פרק-כח-{ג}!">(דברים כח, ג)</a></small></small>, אָמַר רַבִּי יִצְחָק בָּעִיר, בִּשְׂכַר הַמִּצְווֹת שֶׁאַתָּה עוֹשֶׂה בָּעִיר, חַלָּה, וְצִיצִית, וְסֻכָּה, וְנֵר שַׁבָּת. <small><small><a href="#bm:0000764-#דברים פרק-כח-{ג}!">(דברים, כח, ג)</a></small></small>: וּבָרוּךְ אַתָּה בַּשָֹּׂדֶה, בִּשְׂכַר מִצְווֹת שֶׁאַתָּה עוֹשֶׂה בַּשָֹּׂדֶה, לֶקֶט, שִׁכְחָה, וּפֵאָה. רַבָּנָן אָמְרֵי שֶׁתְּהֵא בָּרוּךְ בָּעִיר עַל יְדֵי שֶׁנִּתְבָּרַכְתָּ מִן הַשָֹּׂדֶה, שֶׁנָּתְנָה הָאָרֶץ אֶת פֵּרוֹתֶיהָ. <small><small><a href="#bm:0000764-#דברים פרק-כח-{ה}!">(דברים כח, ה)</a></small></small>: בָּרוּךְ אַתָּה בְּבֹאֶךָ.
<BR><p></p>אָמַר רַבִּי יְהוּדָה בַּר סִימוֹן, הַמִּקְרָא הַזֶּה מְדַבֵּר בְּמשֶׁה, בְּבֹאֶךָ, זֶה משֶׁה, בְּבִיאָתוֹ לָעוֹלָם קֵרַב רְחוֹקִים, זוֹ בַּתְיָה בַּת פַּרְעֹה. <small><small><a href="#bm:0000764-#דברים פרק-כח-{ה}!">(דברים כח, ה)</a></small></small>: וּבָרוּךְ אַתָּה בְּצֵאתֶךָ, זֶה משֶׁה, בִּיצִיאָתוֹ מִן הָעוֹלָם קֵרַב רְחוֹקִים, זֶה רְאוּבֵן, מִנַּיִן, שֶׁנֶּאֱמַר <small><small><a href="#bm:0000764-#דברים פרק-לג-{ו}!">(דברים לג, ו)</a></small></small>: יְחִי רְאוּבֵן וְאַל יָמֹת.
<BR><p></p>דָּבָר אַחֵר, בָּרוּךְ אַתָּה בְּבֹאֶךָ, בִּפְרַקְמַטְיָא שֶׁלְּךָ, וּבָרוּךְ אַתָּה בְּצֵאתֶךָ, בִּפְרַקְמַטְיָא שֶׁלְּךָ, וְדָוִד מְפָרְשָׁהּ <small><small><a href="#bm:0000786-#תהילים פרק-קכא-{ח}!">(תהלים קכא, ח)</a></small></small>: ה' יִשְׁמָר צֵאתְךָ וּבוֹאֶךָ.
<BR><p></p>דָּבָר אַחֵר, בָּרוּךְ אַתָּה בְּבֹאֶךָ, בְּבִיאָתְךָ לָעוֹלָם, וּבָרוּךְ אַתָּה בְּצֵאתֶךָ, בִּיצִיאָתְךָ מִן הָעוֹלָם.
<BR><p></p>אָמַר רַבִּי בֶּרֶכְיָה, כְּתִיב <small><small><a href="#bm:0000792-#קהלת פרק-ג-{ב}!">(קהלת ג, ב)</a></small></small>: עֵת לָלֶדֶת וְעֵת לָמוּת, וְכִי אֵין אָנוּ יוֹדְעִין שֶׁעֵת הוּא שֶׁאָדָם נוֹלַד וְעֵת הוּא שֶׁאָדָם מֵת, אֶלָּא אַשְׁרֵי אָדָם שֶׁעֵת מִיתָתוֹ כְּעֵת לֵדָתוֹ, מַה בִּשְׁעַת לֵדָתוֹ נָקִי, אַף בִּשְׁעַת מִיתָתוֹ נָקִי, הֱוֵי בָּרוּךְ אַתָּה בְּבֹאֶךָ וּבָרוּךְ אַתָּה בְּצֵאתֶךָ. 
<BR><p></p>
<!--$!-->
<a name="פרשהBז-ו"></a><span style="font-size:39px; ">
<B><span style='color:RGB(45,104,176);'>ו</span></B>&nbsp</span>יִפְתַּח ה' לְךָ אֶת אוֹצָרוֹ הַטּוֹב <small><small><a href="#bm:0000764-#דברים פרק-כח-{יב}!">(דברים כח, יב)</a></small></small>, מַהוּ יִפְתַּח, אָמַר רַבִּי יוֹנָתָן שְׁלשָׁה מַפְתְּחוֹת בְּיָדוֹ שֶׁל הַקָּדוֹשׁ בָּרוּךְ הוּא, וְאֵין בְּרִיָּה שׁוֹלֶטֶת עֲלֵיהֶן לֹא מַלְאָךְ וְלֹא שָׂרָף, וְאֵלּוּ הֵן: מַפְתֵּחַ שֶׁל תְּחִיַּת הַמֵּתִים, וּמַפְתֵּחַ שֶׁל עֲקָרוּת, וּמַפְתֵּחַ שֶׁל גְּשָׁמִים. מַפְתֵּחַ שֶׁל תְּחִיַּת הַמֵּתִים מִנַּיִן, שֶׁנֶּאֱמַר <small><small><a href="#bm:0000773-#יחזקאל פרק-לז-{יג}!">(יחזקאל לז, יג)</a></small></small>: וִידַעְתֶּם כִּי אֲנִי ה' בְּפִתְחִי אֶת קִבְרוֹתֵיכֶם. מַפְתֵּחַ שֶׁל עֲקָרוּת, שֶׁנֶּאֱמַר <small><small><a href="#bm:0000760-#בראשית פרק-כט-{לא}!">(בראשית כט, לא)</a></small></small>: וַיִּפְתַּח אֶת רַחְמָהּ. וּמַפְתֵּחַ שֶׁל גְּשָׁמִים, שֶׁנֶּאֱמַר <small><small><a href="#bm:0000764-#דברים פרק-כח-{יב}!">(דברים כח, יב)</a></small></small>: יִפְתַּח ה' לְךָ אֶת אוֹצָרוֹ הַטּוֹב.
<BR><p></p>דָּבָר אַחֵר, יִפְתַּח ה' לְךָ, רַבָּנָן אָמְרֵי גְּדוֹלָה יְרִידַת גְּשָׁמִים שֶׁהִיא שְׁקוּלָה כִּתְחִיַּת הַמֵּתִים, מִנַּיִן, שֶׁנֶּאֱמַר <small><small><a href="#bm:0000774-#הושע פרק-ו-{ג}!">(הושע ו, ג)</a></small></small>: וְיָבוֹא כַגֶּשֶׁם לָנוּ כְּמַלְקוֹשׁ יוֹרֶה אָרֶץ. מַה כְּתִיב אַחֲרָיו <small><small><a href="#bm:0000774-#הושע פרק-ו-{ב}!">(הושע ו, ב)</a></small></small>: יְחַיֵּנוּ מִיֹּמָיִם, לְפִיכָךְ קְבָעוּהָ בִּתְחִיַּת הַמֵּתִים שֶׁהִיא שְׁקוּלָה כְּנֶגְדָהּ.
<BR><p></p>דָּבָר אַחֵר, יִפְתַּח ה' לְךָ, אָמַר רַבִּי אֱלִיעֶזֶר בֶּן יַעֲקֹב בְּשָׁעָה שֶׁהַגְּשָׁמִים יוֹרְדִין אַף מַשָֹּׂא וּמַתָּן מִתְבָּרֵךְ, שֶׁנֶּאֱמַר <small><small><a href="#bm:0000764-#דברים פרק-כח-{יב}!">(דברים כח, יב)</a></small></small>: לָתֵת מְטַר אַרְצְךָ בְּעִתּוֹ וּלְבָרֵךְ אֵת כָּל מַעֲשֵׂה יָדֶךָ. רַבָּנָן אָמְרֵי אַף הַדָּגִים מִתְבָּרְכִים. אָמְרוּ רַבּוֹתֵינוּ, מַעֲשֶׂה שֶׁתָּפְשׂוּ דָּג אֶחָד בְּעַכּוֹ עַד שֶׁלֹא יָרְדָה הָרְבִיעָה, וְהָיוּ שָׁמִין אוֹתוֹ שְׁלשׁ מֵאוֹת לִיטְרִין, וְלֹא מָצְאוּ בּוֹ אֶלָּא מָאתַיִם, אָמַר לָהֶן זָקֵן אֶחָד אִלּוּ יָרְדָה הָרְבִיעָה הָיוּ מוֹצְאִין בּוֹ יוֹתֵר. מִשֶּׁיָּרְדָה הָרְבִיעָה תָּפְשׂוּ דָּג אֶחָד וְהָיוּ שָׁמִין אוֹתוֹ מָאתַיִם לִיטְרִין, וּמָצְאוּ בּוֹ שְׁלשׁ מֵאוֹת, הֲרֵי אַף הַדָּגִים מִתְבָּרְכִים.
<BR><p></p>דָּבָר אַחֵר, יִפְתַּח ה' לְךָ, רְאֵה כַּמָּה גָדוֹל יְרִידַת גְּשָׁמִים, רַב יְהוּדָה בַּר יְחֶזְקֵאל בְּשָׁעָה שֶׁהָיָה רוֹאֶה אֶת הַגְּשָׁמִים יוֹרְדִים הָיָה מְבָרֵךְ יִתְפָּאֵר וְיִתְגַּדֵּל וְיִתְבָּרֵךְ שְׁמוֹ שֶׁל מִי שֶׁאָמַר וְהָיָה הָעוֹלָם, שֶׁהוּא מְמַנֶּה אֶלֶף אֲלָפִים וְרִבֵּי רְבָבוֹת שֶׁל מַלְאָכִים עַל כָּל טִפָּה וְטִפָּה שֶׁיּוֹרֶדֶת, לָמָּה, מִכָּאן וְעַד הָרָקִיעַ מַהֲלַךְ חֲמֵשׁ מֵאוֹת שָׁנָה, וְהַגְּשָׁמִים יוֹרְדִין וְאֵין טִפָּה מִתְעָרֶבֶת בַּחֲבֶרְתָּהּ.
<BR><p></p>דָּבָר אַחֵר, גְּדוֹלָה הִיא יְרִידַת גְּשָׁמִים שֶׁשְּׁקוּלָה כִּתְחִיַּת הַמֵּתִים, כֵּיצַד, בָּזוֹ כְּתִיב פְּתִיחָה, וּבָזוֹ כְּתִיב פְּתִיחָה, בָּזוֹ כְּתִיב יַד, וּבָזוֹ כְּתִיב יַד, בָּזוֹ כְּתִיב שִׁירָה, וּבָזוֹ כְּתִיב שִׁירָה, בִּתְחִיַּת הַמֵּתִים כְּתִיב <small><small><a href="#bm:0000773-#יחזקאל פרק-לז-{יג}!">(יחזקאל לז, יג)</a></small></small>: בְּפִתְחִי אֶת קִבְרוֹתֵיכֶם, וּבִירִידַת גְּשָׁמִים כְּתִיב: יִפְתַּח ה' לְךָ. בִּתְחִיַּת הַמֵּתִים כְּתִיב <small><small><a href="#bm:0000773-#יחזקאל פרק-לז-{א}!">(יחזקאל לז, א)</a></small></small>: הָיְתָה עָלַי יַד ה', וּבִירִידַת גְּשָׁמִים כְּתִיב <small><small><a href="#bm:0000786-#תהילים פרק-קמה-{טז}!">(תהלים קמה, טז)</a></small></small>: פּוֹתֵחַ אֶת יָדֶךָ. בִּתְחִיַּת הַמֵּתִים כְּתִיב <small><small><a href="#bm:0000771-#ישעיה פרק-מב-{יא}!">(ישעיה מב, יא)</a></small></small>: יָרֹנּוּ ישְׁבֵי סֶלַע, וּבִירִידַת גְּשָׁמִים כְּתִיב <small><small><a href="#bm:0000786-#תהילים פרק-סה-{יד}!">(תהלים סה, יד)</a></small></small>: יִתְרוֹעֲעוּ אַף יָשִׁירוּ. 
<BR><p></p>
<!--$!-->
<a name="פרשהBז-ז"></a><span style="font-size:39px; ">
<B><span style='color:RGB(45,104,176);'>ז</span></B>&nbsp</span>דָּבָר אַחֵר, יִפְתַּח ה' לְךָ, רַבָּנָן אָמְרֵי אָמַר הַקָּדוֹשׁ בָּרוּךְ הוּא לְיִשְׂרָאֵל, בָּנַי כָּל הַטּוֹבוֹת שֶׁבָּאוֹת בָּעוֹלָם בִּזְכוּתְכֶם הֵן בָּאוֹת, כֵּיצַד, הַטַּל אֵינוֹ יוֹרֵד אֶלָּא בִּזְכוּתְכֶם, מִנַּיִן, שֶׁנֶּאֱמַר <small><small><a href="#bm:0000760-#בראשית פרק-כז-{כח}!">(בראשית כז, כח)</a></small></small>: וְיִתֶּן לְךָ הָאֱלֹהִים מִטַּל הַשָּׁמַיִם. הַמָּטָר אֵינוֹ יוֹרֵד אֶלָּא בִּזְכוּתְכֶם, מִנַּיִן, שֶׁנֶּאֱמַר: יִפְתַּח ה' לְךָ אֶת אוֹצָרוֹ הַטּוֹב. אַף הַשָּׁלוֹם אֵינוֹ בָּא לָעוֹלָם אֶלָּא בִּזְכוּתְכֶם, מִנַּיִן, שֶׁנֶּאֱמַר <small><small><a href="#bm:0000763-#במדבר פרק-ו-{כו}!">(במדבר ו, כו)</a></small></small>: וְיָשֵׂם לְךָ שָׁלוֹם, בִּזְכוּתְךָ. מַעֲשֶׂה בְּעוֹבֵד כּוֹכָבִים אֶחָד שֶׁשָּׁאַל אֶת רַבָּן יוֹחָנָן בֶּן זַכַּאי, אָמַר לוֹ אָנוּ יֵשׁ לָנוּ מוֹעֲדוֹת, אַתֶּם יֵשׁ לָכֶם מוֹעֲדוֹת, אָנוּ יֵשׁ לָנוּ קַלַּנְדָּה, סְטַרְגִּלִים וְקַרְטִיסִים, וְאַתֶּם יֵשׁ לָכֶם פֶּסַח, עֲצֶרֶת וְסֻכּוֹת, אֵיזֶה יוֹם שֶׁאָנוּ וְאַתֶּם שְׂמֵחִים, אָמַר לוֹ רַבָּן יוֹחָנָן בֶּן זַכַּאי זֶה יוֹם יְרִידַת גְּשָׁמִים, מִנַּיִן, שֶׁנֶּאֱמַר <small><small><a href="#bm:0000786-#תהילים פרק-סה-{יד}!">(תהלים סה, יד)</a></small></small>: לָבְשׁוּ כָרִים הַצֹּאן וַעֲמָקִים יַעַטְפוּ בָר יִתְרוֹעֲעוּ אַף יָשִׁירוּ, מַה כְּתִיב אַחֲרָיו <small><small><a href="#bm:0000786-#תהילים פרק-סו-{א}!">(תהלים סו, א)</a></small></small>: מִזְמוֹר הָרִיעוּ לֵאלֹהִים כָּל הָאָרֶץ. 
<BR><p></p>
<!--$!-->
<a name="פרשהBז-ח"></a><span style="font-size:39px; ">
<B><span style='color:RGB(45,104,176);'>ח</span></B>&nbsp</span>וַיִּקְרָא משֶׁה אֶל כָּל יִשְׂרָאֵל <small><small><a href="#bm:0000764-#דברים פרק-כט-{א}!">(דברים כט, א)</a></small></small>, הֲלָכָה, אָדָם מִיִּשְׂרָאֵל שֶׁעָמַד לִקְרוֹת בַּתּוֹרָה מַהוּ שֶׁיְהֵא מֻתָּר לוֹ לִקְרוֹת פָּחוֹת מִשְּׁלשָׁה פְּסוּקִים, כָּךְ שָׁנוּ חֲכָמִים הַקּוֹרֵא בַּתּוֹרָה לֹא יִפְחֹת מִשְּׁלשָׁה פְּסוּקִים. לִמְדוּנוּ רַבּוֹתֵינוּ לָמָּה הִתְקִינוּ שֶׁלֹא יִפְחֹת מִשְּׁלשָׁה פְּסוּקִים, כְּנֶגֶד אַבְרָהָם יִצְחָק וְיַעֲקֹב.
<BR><p></p>דָּבָר אַחֵר, כְּנֶגֶד משֶׁה אַהֲרֹן וּמִרְיָם, שֶׁנִּתְּנָה תּוֹרָה עַל יְדֵיהֶן.
<BR><p></p>אָמַר רַבִּי הוֹשַׁעְיָא רָאָה הַפָּחוּת בִּימֵי משֶׁה מַה שֶׁלֹא רָאָה יְחֶזְקֵאל גָּדוֹל בַּנְּבִיאִים, בְּנֵי אָדָם שֶׁדִּבְּרָה עִמָּהֶם שְׁכִינָה פָּנִים בְּפָנִים, שֶׁנֶּאֱמַר <small><small><a href="#bm:0000764-#דברים פרק-ה-{ד}!">(דברים ה, ד)</a></small></small>: פָּנִים בְּפָנִים דִּבֶּר ה' עִמָּכֶם וגו'.
<BR><p></p>אָמַר רַבִּי שִׁמְעוֹן בֶּן יוֹחָאי, מִנַּיִן אַתָּה אוֹמֵר אִלּוּ הָיוּ יִשְׂרָאֵל חֲסֵרִים אֲפִלּוּ אָדָם אֶחָד לֹא הָיְתָה הַשְּׁכִינָה נִגְלֵית עֲלֵיהֶן, דִּכְתִיב <small><small><a href="#bm:0000761-#שמות פרק-יט-{יא}!">(שמות יט, יא)</a></small></small>: כִּי בַּיּוֹם הַשְּׁלִשִׁי יֵרֵד ה' לְעֵינֵי כָל הָעָם עַל הַר סִינָי, מַעֲשֶׂה בְּרַבִּי שֶׁהָיָה דוֹרֵשׁ בְּבֵית הַמִּדְרָשׁ הַגָּדוֹל, וּכְשֶׁהָיָה מְבַקֵּשׁ לִכָּנֵס לִדְרשׁ הָיָה אוֹמֵר רְאוּ אִם נִתְכַּנְסוּ כָּל הַקָּהָל, וּמֵהֵיכָן אַתָּה לָמֵד מִמַּתַּן תּוֹרָה, מִנַּיִן, שֶׁנֶּאֱמַר <small><small><a href="#bm:0000764-#דברים פרק-ד-{י}!">(דברים ד, י)</a></small></small>: בֶּאֱמֹר ה' אֵלַי הַקְהֶל לִי אֶת הָעָם וְאַשְׁמִעֵם אֶת דְּבָרָי.
<BR><p></p>דָּבָר אַחֵר, רַבָּנָן אָמְרֵי אַתְּ מוֹצֵא כְּשֶׁנָּתַן הַקָּדוֹשׁ בָּרוּךְ הוּא לְמשֶׁה אֶת הַתּוֹרָה בִּקְרִיאָה נְתָנָהּ לוֹ, מִנַּיִן, שֶׁנֶּאֱמַר <small><small><a href="#bm:0000761-#שמות פרק-יט-{כ}!">(שמות יט, כ)</a></small></small>: וַיִּקְרָא ה' לְמשֶׁה אֶל רֹאשׁ הָהָר וַיַּעַל משֶׁה, אַף משֶׁה רַבֵּנוּ כְּשֶׁבָּא לִשְׁנוֹת אֶת הַתּוֹרָה לְיִשְׂרָאֵל אָמַר לָהֶם כְּשֵׁם שֶׁקִּבַּלְתִּי אֶת הַתּוֹרָה בִּקְרִיאָה כָּךְ אֲנִי מוֹסֵר לְבָנָיו בִּקְרִיָּה, מִנַּיִן, מִמַּה שֶּׁכָּתוּב בָּעִנְיָן <small><small><a href="#bm:0000764-#דברים פרק-כט-{א}!">(דברים כט, א)</a></small></small>: וַיִּקְרָא משֶׁה אֶל כָּל יִשְׂרָאֵל וַיֹּאמֶר אֲלֵיהֶם. 
<BR><p></p>
<!--$!-->
<a name="פרשהBז-ט"></a><span style="font-size:39px; ">
<B><span style='color:RGB(45,104,176);'>ט</span></B>&nbsp</span>זֶה שֶׁאָמַר הַכָּתוּב <small><small><a href="#bm:0000787-#משלי פרק-ב-{א}!">(משלי ב, א)</a></small></small>: בְּנִי אִם תִּקַּח אֲמָרָי וּמִצְוֹתַי תִּצְפֹּן אִתָּךְ, מַהוּ אִם תִּקַּח אֲמָרָי, אָמַר רַב הוּנָא בְּשֵׁם רַב אַחָא, אָמַר הַקָּדוֹשׁ בָּרוּךְ הוּא לְיִשְׂרָאֵל, בָּנַי, לֹא תְהֵא תּוֹרָתִי עֲלֵיכֶם כְּאָדָם שֶׁיֵּשׁ לוֹ בַּת בּוֹגֶרֶת וְהוּא מְבַקֵּשׁ לִכְנֹס אוֹתָהּ אֵצֶל מִי שֶׁמּוֹצֵא. מַהוּ אִם תִּקַּח אֲמָרָי, אִם יְהֵא לָכֶם זְכוּת אַתֶּם מְקַבְּלִים אֶת תּוֹרָתִי, שֶׁמַּלְאֲכֵי הַשָּׁרֵת נִתְאַוּוּ לָהּ וְלֹא נָתַתִּי אוֹתָהּ לָהֶם, מִנַּיִּן, שֶׁנֶּאֱמַר <small><small><a href="#bm:0000786-#תהילים פרק-סח-{יג}!">(תהלים סח, יג)</a></small></small>: מַלְכֵי צְבָאוֹת יִדֹּדוּן יִדֹּוּן, וּמַה הוּא אוֹמֵר <small><small><a href="#bm:0000786-#תהילים פרק-סח-{יג}!">(תהלים סח, יג)</a></small></small>: וּנְוַת בַּיִת תְּחַלֵּק שָׁלָל, אָמְרוּ לְפָנָיו רִבּוֹנוֹ שֶׁל עוֹלָם הַנָּיָה שֶׁיֵּשׁ לְךָ בָּעֶלְיוֹנִים אַתָּה מְחַלֵּק אוֹתָהּ לַתַּחְתּוֹנִים, הֱוֵי אִם תִּקַּח אֲמָרָי, אִם יְהֵא לְךָ זְכוּת. וּמַהוּ מִצְוֹתַי תִּצְפֹּן אִתָּךְ, אָמַר רַבִּי אַבָּא בַּר כַּהֲנָא, אָמַר הַקָּדוֹשׁ בָּרוּךְ הוּא אַתֶּם צוֹפְנִים לִי תּוֹרָה וּמִצְווֹת בָּעוֹלָם הַזֶּה, וַאֲנִי צוֹפֵן לָכֶם שָׂכָר טוֹב לָעוֹלָם הַבָּא, שֶׁנֶּאֱמַר <small><small><a href="#bm:0000786-#תהילים פרק-לא-{כ}!">(תהלים לא, כ)</a></small></small>: מָה רַב טוּבְךָ אֲשֶׁר צָפַנְתָּ לִירֵאֶיךָ.
<BR><p></p>דָּבָר אַחֵר, אִם תִּקַּח אֲמָרָי.
<BR><p></p>אָמַר רַבִּי יְהוּדָה בַּר שָׁלוֹם, אָמַר הַקָּדוֹשׁ בָּרוּךְ הוּא לְיִשְׂרָאֵל אֵימָתַי אַתֶּם נִקְרָאִים בָּנַי, כְּשֶׁתִּקְחוּ אֲמָרָי, לְמָה הַדָּבָר דּוֹמֶה לְמֶלֶךְ שֶׁאָמַר לוֹ בְּנוֹ סַיְמֵנִי בְּתוֹךְ הַמְּדִינָה שֶׁאֲנִי בִּנְךָ, אָמַר לוֹ אָבִיו מְבַקֵּשׁ אַתָּה שֶׁיֵּדְעוּ הַכֹּל שֶׁאַתָּה בְּנִי, לְבוֹשׁ פּוֹרְפִּירָא שֶׁלִּי וְתֵן עֲטָרָה שֶׁלִּי בְּרֹאשְׁךָ וְיֵדְעוּ הַכֹּל שֶׁאַתָּה בְּנִי. כָּךְ אָמַר הַקָּדוֹשׁ בָּרוּךְ הוּא לְיִשְׂרָאֵל מְבַקְּשִׁים אַתֶּם שֶׁתִּהְיוּ מְסֻיָּמִין שֶׁאַתֶּם בָּנַי, עִסְקוּ בַּתּוֹרָה וּבַמִּצְווֹת וְהַכֹּל רוֹאִים שֶׁאַתֶּם בָּנַי, הֲדָא אֵימָתַי אַתֶּם בָּנַי מִשֶׁתִּקְחוּ אֲמָרַי.
<BR><p></p>אָמַר רַבִּי כְּשֶׁהָיוּ יִשְׂרָאֵל בַּמִּדְבָּר הָיָה מְהַלֵּךְ עַמּוּד הֶעָנָן לִפְנֵיהֶם וְהָיָה עֲשַׁן הַמַּעֲרָכָה וַעֲשַׁן הַקְּטֹרֶת עוֹלֶה, וְהָיוּ שְׁנֵי זִקּוּקִין שֶׁל אֵשׁ יוֹצְאִין מִבֵּין שְׁנֵי בַּדֵּי הָאָרוֹן וְהָיוּ שׂוֹרְפִים לִפְנֵיהֶם אֶת הַנְּחָשִׁים וְאֶת הָעַקְרַבִּים, וְהָיוּ אֻמּוֹת הָעוֹלָם רוֹאִים אוֹתָם וְהָיוּ אוֹמְרִים אֱלוֹהוֹת הֵן אֵלּוּ, כָּל תַּשְׁמִישָׁן אֵינוֹ אֶלָּא בָּאֵשׁ, אָמַר לָהֶם משֶׁה וְכָל הַשֶּׁבַח הַזֶּה שֶׁעָשָׂה לָכֶם הַקָּדוֹשׁ בָּרוּךְ הוּא עַל יְדֵי שֶׁקִּבַּלְתֶּם תּוֹרָתוֹ בְּסִינַי, הֱוֵי <small><small><a href="#bm:0000764-#דברים פרק-כט-{א}!">(דברים כט, א)</a></small></small>: וַיִּקְרָא משֶׁה אֶל כָּל יִשְׂרָאֵל וַיֹּאמֶר אֲלֵיהֶם וגו', אָמַר לָהֶם הֱיוּ יוֹדְעִים כָּל נִסִּים שֶׁעָשָׂה לָכֶם הַקָּדוֹשׁ בָּרוּךְ הוּא רְאִיתֶם בְּעֵינֵיכֶם, בְּמִצְרַיִם עָשָׂה לָכֶם וְעֵינֵיכֶם רוֹאוֹת, מִנַּיִן, שֶׁנֶּאֱמַר <small><small><a href="#bm:0000764-#דברים פרק-כט-{ב}!">(דברים כט, ב)</a></small></small>: הַמַּסּוֹת הַגְּדֹלֹת אֲשֶׁר רָאוּ עֵינֶיךָ, מַהוּ הַמַּסּוֹת, הַמַּכּוֹת מְמִסּוֹת גּוּפֵיהֶן שֶׁל מִצְרִים, מַהוּ <small><small><a href="#bm:0000764-#דברים פרק-כט-{ב}!">(דברים כט, ב)</a></small></small>: הָאֹתֹת, רַבָּנָן אָמְרֵי שֶׁהָיוּ נִרְשָׁמוֹת עַל גּוּפֵיהֶן דַּם צְפַרְדְּעִים וְכִנִּים, מַהוּ וְהַמֹּפְתִים, שֶׁהָיוּ הַמַּכּוֹת מְפַתּוֹת אוֹתָן כֵּיצַד, לִשְׁלשִׁים יוֹם הָיְתָה בָּאָה הַמַּכָּה וְהָיְתָה עוֹשָׂה שִׁבְעָה יָמִים וְהָלְכָה לָהּ, וְהָיוּ נִרְוָחִין עֶשְׂרִים וּשְׁלשָׁה יָמִים בֵּין מַכָּה לְמַכָּה וְלֹא הָיוּ חוֹזְרִין בָּהֶן, הֱוֵי שֶׁהָיוּ מְפַתּוֹת אוֹתָן. 
<BR><p></p>
<!--$!-->
<a name="פרשהBז-י"></a><span style="font-size:39px; ">
<B><span style='color:RGB(45,104,176);'>י</span></B>&nbsp</span>וְלֹא נָתַן ה' לָכֶם לֵב לָדַעַת <small><small><a href="#bm:0000764-#דברים פרק-כט-{ג}!">(דברים כט, ג)</a></small></small>, מַהוּ וְלֹא נָתַן ה' לָכֶם לֵב לָדַעַת, אָמַר רַבִּי יִצְחָק בְּשָׁעָה שֶׁעָמְדוּ יִשְׂרָאֵל עַל הַר סִינַי וְאָמְרוּ <small><small><a href="#bm:0000761-#שמות פרק-כד-{ז}!">(שמות כד, ז)</a></small></small>: כֹּל אֲשֶׁר דִּבֶּר ה' נַעֲשֶׂה וְנִשְׁמָע, אָמַר הַקָּדוֹשׁ בָּרוּךְ הוּא <small><small><a href="#bm:0000764-#דברים פרק-ה-{כו}!">(דברים ה, כו)</a></small></small>: מִי יִתֵּן וְהָיָה לְבָבָם זֶה לָהֶם וגו', שָׁמְעוּ יִשְׂרָאֵל וְשָׁתָקוּ, אָמַר רַבִּי יְהוּדָה בֶּן לֵוִי לְמָה הַדָּבָר דּוֹמֶה לְחַבָּר אֶחָד קָשֶׁה שֶׁרָאָה עַכְנָא אַחַת קָשָׁה, אָמַר מִי יוּכַל לַחַבֵּר אֶת זוֹ, אָמְרוּ לוֹ וְלֹא אַתְּ הַחַבָּר, הַכֹּל מִמְּךָ. כָּךְ כֵּיוָן שֶׁאָמַר הַקָּדוֹשׁ בָּרוּךְ הוּא מִי יִתֵּן וְהָיָה לְבָבָם זֶה לָהֶם, הָיָה לָהֶן לוֹמַר רִבּוֹנוֹ שֶׁל עוֹלָם אַתָּה תֵּן, לְפִיכָךְ אָמַר משֶׁה וְלֹא נָתַן ה' לָכֶם לֵב לָדַעַת.
<BR><p></p>דָּבָר אַחֵר, מִי יִתֵּן, אָמַר רַבִּי מֵאִיר מִי גָדוֹל הַגַּנָּב אוֹ הַנִּגְנָב, הֱוֵי אוֹמֵר הַנִּגְנָב גָּדוֹל שֶׁהוּא יוֹדֵעַ שֶׁהוּא נִגְנָב וְשׁוֹתֵק, כָּךְ כְּתִיב <small><small><a href="#bm:0000786-#תהילים פרק-עח-{לו}!">(תהלים עח, לו לז)</a></small></small>: וַיְפַתּוּהוּ בְּפִיהֶם וּבִלְשׁוֹנָם יְכַזְּבוּ לוֹ וְלִבָּם לֹא נָכוֹן עִמּוֹ וְלֹא נֶאֶמְנוּ בִּבְרִיתוֹ, כִּבְיָכוֹל, וְהוּא אוֹמֵר מִי יִתֵּן וְהָיָה לְבָבָם זֶה לָהֶם.
<BR><p></p>דָּבָר אַחֵר, וְלֹא נָתַן ה' לָכֶם לֵב לָדַעַת.
<BR><p></p>אָמַר רַבִּי שְׁמוּאֵל בַּר נַחְמֵנִי בִּשְׁבִיל עַצְמוֹ אָמַר לָהֶם משֶׁה אֶת הַדָּבָר הַזֶּה, כֵּיצַד, שְׁנֵי דְּבָרִים גָּזַר הַקָּדוֹשׁ בָּרוּךְ הוּא, אֶחָד עַל יִשְׂרָאֵל, וְאֶחָד עַל משֶׁה, אֶחָד עַל יִשְׂרָאֵל בְּשָׁעָה שֶׁעָשׂוּ אוֹתוֹ מַעֲשֶׂה, מִנַּיִן, שֶׁנֶּאֱמַר <small><small><a href="#bm:0000764-#דברים פרק-ט-{יד}!">(דברים ט, יד)</a></small></small>: הֶרֶף מִמֶּנִּי וְאַשְׁמִידֵם. וְאֶחָד עַל משֶׁה, בְּשָׁעָה שֶׁבִּקֵּשׁ משֶׁה לִכָּנֵס לְאֶרֶץ יִשְׂרָאֵל, אָמַר לוֹ הַקָּדוֹשׁ בָּרוּךְ הוּא <small><small><a href="#bm:0000764-#דברים פרק-ג-{כז}!">(דברים ג, כז)</a></small></small>: לֹא תַעֲבֹר אֶת הַיַּרְדֵּן הַזֶּה, וּמשֶׁה בִּקֵּשׁ מִן הַקָּדוֹשׁ בָּרוּךְ הוּא לְבַטֵּל אֶת שְׁתֵּיהֶן, אָמַר לְפָנָיו רִבּוֹנוֹ שֶׁל עוֹלָם <small><small><a href="#bm:0000763-#במדבר פרק-יד-{יט}!">(במדבר יד, יט)</a></small></small>: סְלַח נָא לַעֲוֹן הָעָם הַזֶּה כְּגֹדֶל חַסְדֶּךָ, וּבָטְלָה שֶׁל הַקָּדוֹשׁ בָּרוּךְ הוּא וְנִתְקַיְּמָה שֶׁל משֶׁה, מִנַּיִן, שֶׁנֶּאֱמַר <small><small><a href="#bm:0000763-#במדבר פרק-יד-{כ}!">(במדבר יד, כ)</a></small></small>: סָלַחְתִּי כִּדְבָרֶךָ. כֵּיוָן שֶׁבָּא לִכָּנֵס לְאֶרֶץ יִשְׂרָאֵל, הִתְחִיל אוֹמֵר <small><small><a href="#bm:0000764-#דברים פרק-ג-{כה}!">(דברים ג, כה)</a></small></small>: אֶעְבְּרָה נָא וְאֶרְאֶה אֶת הָאָרֶץ הַטּוֹבָה. אָמַר לוֹ הַקָּדוֹשׁ בָּרוּךְ הוּא, משֶׁה, כְּבָר בִּטַּלְתָּ אֶת שֶׁלִּי וְקִיַּמְתִּי אֶת שֶׁלְּךָ, אֲנִי אָמַרְתִּי וְאַשְׁמִידֵם, וְאַתְּ אָמַרְתְּ סְלַח נָא, וְנִתְקַיֵּם שֶׁלְּךָ, וְאַף עַכְשָׁו מְבַקֵּשׁ אֲנִי לְקַיֵּם אֶת שֶׁלִּי וּלְבַטֵּל אֶת שֶׁלְּךָ, אָמַר לוֹ הַקָּדוֹשׁ בָּרוּךְ הוּא, משֶׁה, אֵין אַתָּה יוֹדֵעַ מַה לַּעֲשׂוֹת, אַתָּה רוֹצֶה לֶאֱחֹז אֶת הַחֶבֶל בִּשְׁנֵי רָאשִׁין. אָמַר לוֹ, אִם אֶעְבְּרָה נָא אַתָּה מְבַקֵּשׁ לְקַיֵּם, בַּטֵל סְלַח נָא, וְאִם סְלַח נָא אַתָּה מְבַקֵּשׁ לְקַיֵּם, בַּטֵּל אֶעְבְּרָה נָא.
<BR><p></p>אָמַר רַבִּי יְהוֹשֻׁעַ בֶּן לֵוִי כֵּיוָן שֶׁשָּׁמַע משֶׁה רַבֵּינוּ כָּךְ, אָמַר לְפָנָיו רִבּוֹנוֹ שֶׁל עוֹלָם יָמוּת משֶׁה וּמֵאָה כַּיּוֹצֵא בוֹ וְלֹא תִּנָזֵּק צִפָּרְנוֹ שֶׁל אֶחָד מֵהֶם.
<BR><p></p>אָמַר רַבִּי שְׁמוּאֵל בַּר יִצְחָק, כֵּיוָן שֶׁנָּטָה משֶׁה לָמוּת וְלֹא בִּקְּשׁוּ עָלָיו רַחֲמִים שֶׁיִּכָּנֵס לָאֶרֶץ, כִּנֵּס אוֹתָן וְהִתְחִיל מוֹכִיחָן, אָמַר לָהֶם אֶחָד פָּדָה שִׁשִּׁים רִבּוֹא בְּעֵגֶל, וְשִׁשִּׁים רִבּוֹא לֹא הָיוּ יְכוֹלִין לִפְדוֹת אָדָם אֶחָד, הֲרֵי וְלֹא נָתַן ה' לָכֶם לֵב לָדַעַת, אָמַר לָהֶם אִי אַתֶּם זְכוּרִים כָּל מַה שֶּׁהִנְהַגְתִּי אֶתְכֶם בַּמִּדְבָּר, שֶׁנֶּאֱמַר <small><small><a href="#bm:0000764-#דברים פרק-כט-{ד}!">(דברים כט, ד)</a></small></small>: וָאוֹלֵךְ אֶתְכֶם אַרְבָּעִים שָׁנָה בַּמִּדְבָּר וגו'. 
<BR><p></p>
<!--$!-->
<a name="פרשהBז-יא"></a><span style="font-size:39px; ">
<B><span style='color:RGB(45,104,176);'>יא</span></B>&nbsp</span>מַהוּ <small><small><a href="#bm:0000764-#דברים פרק-כט-{ד}!">(דברים כט, ד)</a></small></small>: לֹא בָלוּ שַׂלְמֹתֵיכֶם מֵעֲלֵיכֶם.
<BR><p></p>אָמַר רַבִּי יוֹסֵי בַּר חֲנִינָא, מַה שֶּׁהָיָה עֲלֵיהֶן לֹא בָלוּ, אֲבָל מַה שֶּׁהָיָה לָהֶן בְּתוֹךְ הַתֵּבוֹת, נִתְבַּלּוּ.
<BR><p></p>דָּבָר אַחֵר, לֹא בָלוּ שַׂלְמֹתֵיכֶם, רַבִּי אֶלְעָזָר בְּנוֹ שֶׁל רַבִּי שִׁמְעוֹן בֶּן יוֹחָאי שָׁאַל אֶת רַבִּי שִׁמְעוֹן בֶּן יוֹסֵי חָמָיו, כְּלֵי קוּרִיָּס יָצְאוּ עִם יִשְׂרָאֵל בַּמִּדְבָּר, אָמַר לוֹ אוֹתָן הַבְּגָדִים שֶׁהָיוּ עֲלֵיהֶן מַה שֶּׁהִלְבִּישׁוּ אוֹתָן מַלְאֲכֵי הַשָּׁרֵת בְּסִינַי, לְפִיכָךְ לֹא נִתְבָּלוּ. אָמַר לוֹ וְלֹא הָיוּ גְּדֵלִין, וְהָיוּ הַבְּגָדִים קְטַנִּים לָהֶם. אָמַר לוֹ אַל תִּתְמַהּ עַל זוֹ, הַחִלָּזוֹן הַזֶּה כְּשֶׁגָּדֵל מַלְבּוּשׁוֹ גָּדֵל עִמּוֹ. אָמַר לוֹ וְלֹא הָיוּ צְרִיכִין תִּכְבֹּסֶת, אָמַר לוֹ הֶעָנָן הָיָה שָׁף בָּהֶן וּמְלַבְּנָן. אָמַר לוֹ וְלֹא הָיוּ נִשְׂרָפִים מִן הֶעָנָן שֶׁהוּא אֵשׁ, אָמַר לוֹ אַל תִּתְמַהּ עַל זוֹ, אֲסִיטוֹן הַזֶּה, אֵין מְגַהֲצִין אוֹתוֹ אֶלָּא בָּאֵשׁ, אַף בִּגְדֵיהֶם שֶׁהָיוּ מַעֲשֵׂה שָׁמַיִם, הָיָה הֶעָנָן שָׁף בָּהֶן וְאֵינוֹ מַזִּיקָן. אָמַר לוֹ וְלֹא הָיוּ עוֹשִׂין מַאֲכֹלֶת, אָמַר לוֹ בְּמִיתָתָן לֹא נָגְעָה בָּהֶן רִמָּה בְּחַיֵיהֶן עַל אַחַת כַּמָּה וְכַמָּה. אָמַר לוֹ וְלֹא הָיָה רֵיחָן רַע מִכֹּחַ הַזֵּעָה, אָמַר לוֹ הָיוּ מִתְעַנְּגִים בִּנְאוֹת דְּשָׁאִים שֶׁל בְּאֵר, וְהָיָה רֵיחָן מְפַעְפֵּעַ בְּכָל הָעוֹלָם, מִנַּיִן, שֶׁנֶּאֱמַר <small><small><a href="#bm:0000789-#שיר השירים פרק-ד-{יא}!">(שיר השירים ד, יא)</a></small></small>: וְרֵיחַ שַׂלְמֹתַיִךְ כְּרֵיחַ לְבָנוֹן. וְכָל הַשֶּׁבַח הַזֶּה מְהֵיכָן, <small><small><a href="#bm:0000789-#שיר השירים פרק-ד-{טו}!">(שיר השירים ד, טו)</a></small></small>: מִמַּעֲיַן גַּנִּים בְּאֵר מַיִם חַיִּים. 
<BR><p></p>
<!--$!-->
<a name="פרשהBז-יב"></a><span style="font-size:39px; ">
<B><span style='color:RGB(45,104,176);'>יב</span></B>&nbsp</span>דָּבָר אַחֵר <small><small><a href="#bm:0000764-#דברים פרק-כט-{ד}!">(דברים כט, ד)</a></small></small>: וָאוֹלֵךְ אֶתְכֶם אַרְבָּעִים שָׁנָה בַּמִּדְבָּר, אָמַר רַבִּי יְהוּדָה בּוֹא וּרְאֵה עִנְוְתָנוּתוֹ שֶׁל הַקָּדוֹשׁ בָּרוּךְ הוּא, בְּנֹהַג שֶׁבָּעוֹלָם אָדָם יֵשׁ לוֹ בֵּן וְהוּא טוֹעֲנוֹ, אִם מְצַעֵר אוֹתוֹ, מִיָּד הוּא מַשְׁלִיכוֹ, כִּבְיָכוֹל הַקָּדוֹשׁ בָּרוּךְ הוּא אֵינוֹ כֵן, אֶלָּא הָיוּ יִשְׂרָאֵל בַּמִּדְבָּר אַרְבָּעִים שָׁנָה וְהָיוּ מַכְעִיסִין אוֹתוֹ וְהוּא טוֹעֲנָן, מִנַּיִן, שֶׁנֶּאֱמַר <small><small><a href="#bm:0000764-#דברים פרק-א-{לא}!">(דברים א, לא)</a></small></small>: וּבַמִּדְבָּר אֲשֶׁר רָאִיתָ וגו'.
<BR><p></p>דָּבָר אַחֵר, אָמַר רֵישׁ לָקִישׁ מַהוּ אֲשֶׁר נְשָׂאֲךָ, נְשָׂאָן וְגִדְּלָן, שֶׁעָשָׂה אוֹתָן כֵּאלוֹהוֹת, שֶׁנֶּאֱמַר <small><small><a href="#bm:0000786-#תהילים פרק-פב-{ו}!">(תהלים פב, ו)</a></small></small>: אֲנִי אָמַרְתִּי אֱלֹהִים אַתֶּם.
<BR><p></p>דָּבָר אַחֵר, אָמַר רַבִּי שִׁמְעוֹן בֶּן יוֹחָאי, בְּנֹהַג שֶׁבָּעוֹלָם אָדָם אִם יֵשׁ לוֹ בֵּן, נוֹתְנוֹ לְשִׁפְחָה שֶׁתְּנִיקֵהוּ, וְאִם אֵין לוֹ שִׁפְחָה, נוֹתְנוֹ לְמֵנִיקָה, וְכַמָּה הִיא מֵנִיקָה אוֹתוֹ שְׁתַּיִם וְשָׁלשׁ שָׁנִים, כִּבְיָכוֹל הַקָּדוֹשׁ בָּרוּךְ הוּא אֵינוֹ כֵן, אֶלָּא <small><small><a href="#bm:0000771-#ישעיה פרק-מו-{ד}!">(ישעיה מו, ד)</a></small></small>: וְעַד זִקְנָה אֲנִי הוּא וְעַד שֵׂיבָה אֲנִי אֶסְבֹּל וגו', אָמַר לָהֶם הַקָּדוֹשׁ בָּרוּךְ הוּא, בָּנַי, חַיֵּיכֶם כְּשֵׁם שֶׁגִּדַּלְתִּי אֶתְכֶם בָּעוֹלָם הַזֶּה, כָּךְ אֲנִי מְגַדֵּל וּמְיַקֵּר אֶתְכֶם לֶעָתִיד לָבוֹא, מִנַּיִן, שֶׁנֶּאֱמַר <small><small><a href="#bm:0000772-#ירמיה פרק-לא-{יט}!">(ירמיה לא, יט)</a></small></small>: הֲבֵן יַקִּיר לִי אֶפְרַיִם וגו'. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01637_part_7.html by HTTrack Website Copier/3.x [XR&CO'2014], Thu, 11 Aug 2016 11:31:11 GMT -->
</html>
 