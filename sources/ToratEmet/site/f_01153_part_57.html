<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01153_part_57.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא חמשין ושתא ","קבלה","d_root__106_kblh.html","תיקוני הזוהר","f_01153.html","תקונא חמשין ושתא ","f_01153_part_57.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא חמשין ושתא</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBחמשיןBושתא"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>תקונא חמשין ושתא</u></span><BR></U></B></span><p></p>בְּרֵאשִׁית בָּרָא אלהי''ם, אלהי''ם הָא אוּקְמוּהָ תַּמָּן דְּחִילוּ מִסִּטְרָא דְאָת ה' <small><small>(נ''א ה''י)</small></small>, דְּאִיהִי לִשְׂמָאלָא, דְּאַף עַל גַּב דְּאָת י' אִיהוּ רַחֲמֵי, בַּאֲתַר דְּשַׁלְטָא ה' עֲלָהּ נוּקְבָא אִתְקְרִיאַת, כְּגַוְונָא דָא ה''י, וְרָזָא דָא אִתְגַּלְיָיא <small><small>(בי''ה ה''א וא''ו ה''א)</small></small> יו''ד ה''י וא''ו ה''י <small><small>(ס''א ביו''ד ה''א וא''ו ה''א)</small></small> דְּלֵית בִּרְיָה בְלָא דְכַר וְנוּקְבָא, דִּתְרֵין שׁוּתָּפִין אִינוּן בִּבְרָא וּבְרַתָּא, אַבָּא וְאִימָּא, חַד יָהֵיב טִפָּה דְכוּרָא וְחַד נוּקְבָא, וְכַד שַׁלִּיט דְּכוּרָא עַל נוּקְבָא אִיהוּ דְכַר, וְכַד שַׁלִּיט נוּקְבָא עַל דְּכוּרָא אִיהוּ נוּקְבָא, וְהָא אוּקְמוּהוּ בְּרָזָא דְאִשָּׁה כִּי תַזְרִיעַ וְיָלְדָה זָכָר <small><small>(ויקרא יב ב)</small></small>. 
<BR><p></p>וְרָזָא עִלָּאָה הָכָא, לְזִמְנִין אִזְדַּרִיקוּ תְּרֵין טִפִּין, לְזִמְנִין תְּלַת, לְזִמְנִין אַרְבַּע, לְזִמְנִין ה', לְזִמְנִין ו', לְזִמְנִין ז', וְדָא רָזָא דִסְלִיקוּ לְמִטָּה תְּרֵין וְנָחְתוּ שִׁבְעָה, תְּרֵין טִפִּין אִינוּן לְזִמְנִין צֵרִ''י וּלְזִמְנִין שְׁבָ''א, תְּלַת לְזִמְנִין אִינוּן סֶגוֹ''ל וּלְזִמְנִין שׁוּרֵ''ק, לְזִמְנִין שֶׁבַע כְּגַוְונָא דָא ז' מִן זֶרַע, וּתְלַת טִפִּין צְרִיכִין נְטִירוּ מִן כָּבֵ''ד טְחוֹ''ל מָרָ''ה, דְאִתְּמַר בְּהוֹן <small><small>(בראשית ב טז)</small></small> וַיְצַו יהו''ה אלהי''ם עַל הָאָדָם, וְאוּקְמוּהוּ לֵית צַו אֶלָּא עֲבוֹדָה זָרָה, וְדָא כָבֵד, דְּאִתְּמַר בָּהּ כָּל הַכּוֹעִס כְּאִלּוּ עוֹבֵד עֲבוֹדָה זָרָה, וּבְגִין דָּא לָא צָרִיךְ לְאַרָקָא טִפִּין אֶלָּא בִרְחִימוּ, וְלָא בְכַעִִסָא וּבִקְטָטָה, וְכַד זָרִיק בַּר נַשׁ אִלֵּין תְּלַת טִפִּין בִּרְחִימוּ אִתְקְרִיאוּ סֶגוֹלְתָּ''א, וְרָזָא דְמִלָּה זַרְקָ''א מַקַּ''ף שׁוֹפָר הוֹלֵךְ סֶגוֹלְ''תָּא. עַל הָאָדָם דָּא שְׁפִיכוּת דָּמִים, הֲדָא הוּא דִכְתִיב <small><small>(שם ט ו)</small></small> בָּאָדָם דָּמוֹ יִשָּׁפֵךְ, דָּא אִתְעָרוּתָא דְטִפָּה דְנוּקְבָא דְאִיהִי מִלֵּיחָה סוּמָקָא, וְאִי אִיהִי סֶגוֹ''ל נְקוּדָה לְתַתָּא אִיהִי נוּקְבָא, נְקוּדָה דִלְעִילָא דְכַר, וְכַד זָרִיק לָהּ בְּמָרָ''ה דְאִיהִי גֵיהִנָּם קְטִילַת <small><small>(לה)</small></small>. 
<BR><p></p>לֵאמֹר <small><small>(בראשית ב טז)</small></small> דָּא גִלּוּי עֲרָיוֹת, וְדָא טְחוֹ''ל, מָאן דְּזָרִיק טִפָּה בְּאִתְּתֵיהּ בַּעֲצִיבוּ וּבִקְטָטָה, אִתְגְּלִיאַת בֵּיהּ עִִרְיָיתָא, וּבְגִין דָּא עִִרְוַת אָבִיךָ וְעִִרְוַת אִמְּךָ לֹא תְגַלֵּה <small><small>(ויקרא יח ז)</small></small>, אִיהִי טְחוֹל לִילִית, מָרָה אוּכְמָא עִִרְוָה דְכֹלָּא <small><small>(נ''א דכלה)</small></small>. 
<BR><p></p>אָמַר רַבִּי אֶלְעָזָר, אַבָּא, שִׁעוּרָא דַעֲרָיוֹת אִינוּן בַּאֲתַר יְדִיעַ אוֹ לָא, אָמַר לֵיהּ בְּרִי, יהו''ה אִיהוּ י' אָב ה' אֵם ו' בֵּן ה' בַּת, ה''ה אִינוּן אִשָּׁה וּבִתָּהּ כַּלָּה וַחֲמוֹתָהּ, כְּפוּם עַנְפִין דְּאִילָנָא הָכִי אִתְקְרִיאוּ, עַנְפִין דְּאִילָנָא מִתְפָּרְשִׁין לְעִילָא בְּאִילָנָא, כְּמָה דְאוּקְמוּהוּ וּפְנֵיהֶם וְכַנְפֵיהֶם פְּרוּדוֹת מִלְמָעִִלָה, וַעֲלֵיהֶן אִתְּמַר <small><small>(דברים כג א)</small></small> וְלֹא יְגַלֶּה כְּנַף אָבִיו, וְאִינוּן מִתְיַחֲדִין לְתַתָּא. 
<BR><p></p>כְּגוֹן לוּלָב דְּאִיהוּ אֲגוּדָה חֲדָא לְתַתָּא בְכָל אִלֵּין מִינִין דַּהֲדַס וַעֲרָבָה, דְאִינוּן תְּלַת הֲדַסִּין, וּתְרֵין עֲרָבוֹת, וְאִיהוּ בְּפִרוּדָא לְעִילָא, דְּעַנְפִין מִתְפָּרְדִין לִימִינָא וּשְׂמָאלָא, וּבְגִין דָּא נִפְרְצוּ עַלָּיו פָּסוּל, נִפְרְדוּ עַלָּיו כָּשֵׁר, וְהַאי פֶּרֶץ אִיהוּ פָּרוּץ בְּעִִרְוָה דְאִיהוּ בֵין עַנְפָא וְעַנְפָא, וּבְגִין דָּא אִתְּמַר תַּמָּן <small><small>(ויקרא יח ז)</small></small> לֹא תִקְרְבוּ לְגַלּוֹת עִִרְוָה, לַאו צָרִיךְ לְקָרְבָא אַתְוָון דְּאִינוּן יהו''ה בַּאֲתַר <small><small>(דף צ ע''א)</small></small> דְּעִִרְוָה, וְרָזָא דְעִִרְוָה אִתְרְמִיז בִּתְרֵין <small><small>(בהדי)</small></small> אַתְוָון עִ''ר וָ''ה עִ''ר רַ''ע בְּעִינֵי יהו''ה <small><small>(בראשית לח ז)</small></small>, וְאִלֵּין עַנְפִין <small><small>(לא)</small></small> אִתְפָּרְשׁוּ דִיְהֵא עִִרְוָה בֵּינַיְיהוּ, לַאו אִיהוּ אֶלָּא בַּר מֵאַתְרֵיהּ דְּקוּדְשָׁא בְּרִיךְ הוּא דְאִיהוּ אדנ''י, הֲדָא הוּא דִכְתִיב <small><small>(תהלים ה ה)</small></small> לֹא יְגוּרְךָ רָע, דְּבִסְפִירָן תִּשְׁכַּח אָב וָאֵם וּבֵן כַּחֲדָא, בְּבִינָ''ה בֶּ''ן י''ה, וְלֵית תַּמָּן עִִרְוָה, וְתִשְׁכַּח לוֹן לְתַתָּא אָח וְאָחוֹת תַּרְוַיְיהוּ בְּיִחוּדָא, אָח אִיהוּ עַמּוּדָא דְאֶמְצָעִיתָא ד' אָחוֹת דִּילֵיהּ, וְתַרְוַיְיהוּ אִינוּן חַד בְּלָא פִרוּדָא, אַף עַל גַּב דְּצַדִּיק אִיהוּ יִחוּדָא דְכֻלְּהוּ. 
<BR><p></p>אַדְהָכִי הָא אֵלִיָּהוּ קָא אִזְדַּמַּן לֵיהּ לְרַבִּי שִׁמְעוֹן, וְאָמַר לֵיהּ רַבִּי רַבִּי, שִׁעוּרָא דְעִִרְיָין הָכִי אִיהוּ וַדַּאי, בְּכָל סְפִירָן לֵית יִחוּדָא חַד בַּחֲבֶרְתָּה כְּגַוְונָא דִדְכַר וְנוּקְבָא אֶלָּא בַּצַּדִּיק, דְּיִחוּדָא דְתַרְוַיְיהוּ לַאו אִיהוּ בְּכָל אֵבָרִין דִּלְהוֹן אֶלָּא בִּבְרִית מִילָה, בִּשְׁאָר אֵבָרִין קוּרְבָא דְאַחֲוָה אִית תַּמָּן וְלַאו דְּיִחוּדָא, וְדָא אִיהוּ רָזָא דְאִילָנָא דְעַנְפּוֹי מִתְפָּרְשִׁין לְעִילָא בְכָל סִטְרָא, וְרָזָא דְמִלָּה וַתֵּשֶׁב בְּאֵיתָן קַשְׁתּוֹ וַיָּפוֹזּוּ זְרוֹעִי יָדָיו <small><small>(בראשית מט כד)</small></small>, אֲבָל לְתַתָּא כֻּלְּהוּ אֲגוּדָה אַחַת יִחוּדָא חָדָא, וּבְגִין דָּא לְתַתָּא בַּצַּדִּיק צָרִיךְ לְקָרְבָא אַתְוָון דְּיהו''ה עִם שְׁכִינְתֵּיהּ, דְּאִיהִי קוּרְבָא דִילָהּ קָרְבָּן לַיהו''ה. 
<BR><p></p>וְהָכִי שְׁכִינְתָּא עִלָּאָה עִם חָכְמָה צָרִיךְ לְקָרְבָא לוֹן בַּצַּדִּיק, וְכָל עַנְפִין תַּמָּן מִתְיַחֲדִין וּמִתְקַשְּׁרִין וּמְשַׁלְּבִין, וּמְקַבְּלִין דָּא מִן דָּא, וְכֹלָּא עַל יְדָא דְצַדִּיק, וּבְלָא צַדִּיק לֵית קוּרְבָא דְיִחוּדָא, אֶלָּא אַחֲוָה, וּבְגִין דָּא חֶסֶד תַּמָּן אִתְקְרֵי ו' אָח וְה' אָחוֹת. מִסִּטְרָא דִימִינָא, וּבְהַאי אֲתַר אִתְּמַר <small><small>(ויקרא כ יז)</small></small> וְאִישׁ אֲשֶׁר יִקַּח אֶת אֲחוֹתוֹ בַּת אָבִיו אוֹ בַת אִמּוֹ וְגוֹמֵר חֶסֶד הוּא, וְעִם כָּל דָּא דְחֶסֶד הוּא וְנִכְרְתוּ לְעִינֵי בְּנֵי עַמָּם, מָאן דִּמְחַבֵּר אַתְוָון בַּאֲתַר דְּפִרוּדָא כְּאִלּוּ אַפְרִישׁ בֵּינַיְיהוּ, וּבְגִין דָּא וְנִכְרְתוּ מִדָּה לָקֳבֵל מִדָּה. 
<BR><p></p>וְהָכִי י''ה בִּימִינָא אִינוּן בְּאַחֲוָה, וְלֵית יִחוּדָא אֶלָּא עַל יְדֵי דְצַדִּיק, וּבְגִין דָּא בְּהַאי אֲתַר לָא תִקְרְבוּ לְגַלּוֹת עִִרְוָה <small><small>(שם יח ו)</small></small>, וְהָכִי בְּשׁוֹקָא יְמִינָא וּשְׂמָאלָא תַּמָּן אֱלֹהִים אֲחֵרִים, וְלָא צָרִיךְ לְקָרְבָא תַּמָּן אַתְוָון, בְּזִמְנָא דֶאֱלֹהִים אֲחֵרִים תַּמָּן דְּאִינוּן מִסִּטְרָא דַעֲבוֹדָה זָרָה, וְרָזָא דְמִלָּה וַיַּקְרִיבוּ לִפְנֵי יהו''ה אֵשׁ זָרָה <small><small>(שם י א)</small></small>. 
<BR><p></p>וְכָל אִינוּן עִִרְיָין אִינוּן סמא''ל וְנָחָשׁ, דְּתָבְעִין לְמֶעֱבַד דִּינִין וּמְגַלִּין לוֹן קֳדָם יהו''ה, וּבְגִין דָּא אִתְקְרִיאוּ עֲרָיוֹת, וְדָא אִיהוּ רָזָא וְסוֹד אַחֵר אַל תְּגָל <small><small>(משלי כה ט)</small></small>, דְּדָא גְרִים גָּלוּת וְאִתְגְּלֵי בֵּין עַמְמַיָּא, מָאן דְּגָלֵי עִִרְיָתֵיהּ תַּמָּן הָכִי אִיהוּ אִתְגְּלֵי בֵּין עִִרְיָין דְּאִינוּן אֱלֹהִים אֲחֵרִים, וּמָאן דִּמְכַסֵּי עֲלַיְיהוּ הָכִי אִיהוּ אִתְכַּסֵּי בֵּינַיְיהוּ, וּבְגִין דָּא וְלֹא יְגַלֶּה כְּנַף אָבִיו, דָּא שְׁכִינְתָּא דְגָלַת בֵּין עַמְמַיָּא בְּגִין חוֹבָא דָא, כְּמָה דְאַתְּ אָמַר <small><small>(ישעיה נ א)</small></small> וּבְפִשְׁעִיכֶם שֻׁלְּחָה אִמְּכֶם. 
<BR><p></p>וְאַרְבַּע זִמְנִין גָּלַת שְׁכִינְתָּא בְּגָלוּתָא, בְּגִין דְּאַעִילוּ עִִרְוָה בֵּין אַרְבַּע אַתְוָון, וְאַף עַל גַּב דְּאִתְּמַר כָּל אִלֵּין עִִרְיָין בִּסְפִירָן וּבִשְׁמָא דְיהוָֹ''ה, לַאו בְּאַתְרֵיהּ דִּלְעִילָא, אֶלָּא כַּד שְׁכִינְתָּא גָלַת, כָּל סְפִירָן נָחֲתוּ עִמָּהּ, וְלֵית פִּרוּדָא בָהּ וּבֵין עֲשַׂר סְפִירָן, וְכַד נָחְתוּ אִתְלַבְּשׁוּ בְשִׁית יוֹמִין דְחוֹל שִׁית עַנְפִין, חֶסֶד בְּיוֹמָא קַדְמָאָה, גְּבוּרָה בְּיוֹמָא תִנְיָינָא, עַמּוּדָא דְאֶמְצָעִיתָא בְּיוֹמָא תְּלִיתָאָה, תְּלַת סְפִירָן תִּנְיָינִין בִּתְלַת יוֹמִין אָחֳרָנִין, דְּאִינוּן רְבִיעָאָה חֲמִשָּׁאָה וּשְׁתִיתָאָה. 
<BR><p></p>וַעֲשַׂר אֲמִירָן דָּא י' אַבָּא, חָמֵשׁ אוֹר דָּא ה' אִימָּא, שִׁית זִמְנִין טוֹב ו' דְּאִית בְּשִׁית יוֹמֵי דְחוֹל, ה' דְּהַשִּׁשִּׁי ה' דְיהו''ה, רֹא''שׁ דִּבְּרֵאשִׁי''ת דָּא כֶתֶר רֵישָׁא דְכָל רֵישִׁין. 
<BR>
<!--$~-->
<BR><a name="דףBצBע''ב"></a><span style="font-size:35px; ">
<p></p>
<B><U><span style='color:RGB(45,104,176);'><u>דף צ ע''ב</u></span><BR></U></B></span><p></p>וְאַמַּאי אִית פִּרוּדָא, בְגִין דְּלֵית צַדִּיק אוֹת בְּרִית תַּמָּן, וְרָזָא דְמִלָּה אֵין אָדָם צַדִּיק בָּאָרֶץ דְּאִיהוּ אוֹת בְּרִית תַּמָּן, וּבְשַׁבָּת דְּאִיהוּ יוֹמָא שְׁבִיעָאָה תַּמָּן קְרִיבוּ וְיִחוּדָא דִשְׁמָא דְיהו''ה וְכָל סְפִירָן, וּבְגִין דָּא תַלְמִידֵי חֲכָמִים זִוּוּגַיְיהוּ מִלֵּילֵי שַׁבָּת לְלֵילֵי שַׁבָּת, הַאי עִִרְיָין אִינוּן וַדַּאי לְתַתָּא, אֲבָל לְעִילָא <small><small><span style="color=#0055ff"> (דף צ ע''ב) </small></small></span>אִתְּמַר <small><small>(תהלים ה ה)</small></small> לֹא יְגוּרְךָ רָע, וְצַדִּיק דְּקָרִיב לְאִתְּתֵיהּ בְּיוֹמִין דְּחוֹלָא, הַהוּא בֵּן דְּעָבִיד עֲלֵיהּ אִתְּמַר צַדִּיק וְרַע לוֹ, דְּגָרִים דְּאִתְעֲבִיד קֹדֶשׁ חוֹל דְּאִיהוּ יוֹם הַשְּׁבִיעִי, וּבְהַהוּא זִמְנָא אִיהוּ רָזָא דְצַדִּיק וְרַע לוֹ רָשָׁע וְטוֹב לוֹ, אֲבָל לְעִילָא לֵית עִִרְוָה וְקִצּוּץ וּפִרוּד וּפִרוּץ, וּבְגִין דָּא לְעִילָא <small><small>(לית לך לידמה ליוצרך, דתימא הכי דלעילא)</small></small> אִית יִחוּדָא בְּאָח וְאָחוֹת וּבְבֵן וּבְבַת בְּאֵם עִם בֵּן, אִם כֵּן לֵית לָךְ לִידְמֶה לְיוֹצְרָךְ, דְּאַנְתְּ הֲוִית גְּרִים דְּלָא תְהֵא בְּדִיּוֹקְנָא דִילֵיהּ לְעִילָא, כְּמָה דְאַתְּ אָמַר <small><small>(ישעיה נט ב)</small></small> כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם לְבֵין אלהיכ''ם. 
<BR><p></p>וְתָא חֲזִי בְּשַׁעִִתָּא דְבָעָא קוּדְשָׁא בְּרִיךְ הוּא לְמִבְרֵי אָדָם, הָכִי הֲוָה בָּעִי לְמֶעֱבַד לֵיהּ כְּגַוְונָא דְּדִיּוֹקְנָא דִילֵיהּ, בְּלָא עִִרְוָה וּבְלָא פֶרֶץ וּפִירוּד, כְּמָה דְאַתְּ אָמַר <small><small>(בראשית א כו)</small></small> נַעֲשֶׂה אָדָם בְּצַלְמֵנוּ כִּדְמוּתֵנוּ, לְמֶהֱוִי כָּל סְפִירָן כְּלִילָן בֵּיהּ, בְּלָא פִרוּד וְקִצּוּץ, וּלְאִתְיַחֲדָא בֵּן עִם בַּת דְּאִינוּן אַחִים, דַּעֲלַיְיהוּ אִתְּמַר אַחִים תְּאוֹמִים, הֲדָא הוּא דִכְתִיב <small><small>(שמות כו כד)</small></small> וְיִהְיוּ תוֹאֲמִים מִלְּמַטָּה וְיַחְדָּיו יִהְיוּ תַמִּים עַל רֹאשׁוֹ, בְּאָן אֲתַר, אֶל הַטַּבַּעַת <small><small>(שם)</small></small>, דָּא טַבַּעַת דְּאוֹת בְּרִית מִילָה, דְאִיהוּ שִׁיעוּר לְכָל עִִרְיָין לְתַתָּא, וְשִׁעוּר דְּיִחוּדָא לְעִילָא, וּלְעִילָא אִתְּמַר בֵּיהּ <small><small>(בראשית ג כב)</small></small> וְלָקַח גַּם מֵעִץ הַחַיִּים וְאָכַל וָחַי לְעוֹלָם, אֲבָל לְתַתָּא אִתְּמַר בֵּיהּ וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, לָא תְעָרֵב בְּיִחוּדָא טוֹב עִם רָע, וְאִם לַאו <small><small>(שם ב יז)</small></small> מוֹת תָּמוּת, אִתְּמַר הָכָא מוֹת תָּמוּת וְאִתְּמַר בְּשַׁבָּת <small><small>(שמות לא יד)</small></small> מְחַלְלֶיהָ מוֹת יוּמָת. 
<BR><p></p>וְאָדָם וַדַּאי אִתְעֲבִיד בְּדִיּוֹקְנָא דִלְעִילָא, וְעָבַד תַּמָּן פִּרוּדָא, וְאִתְפָּרֵישׁ מִתַּמָּן, אָמַר לֵיהּ רַבִּי אֶלְעָזָר אַבָּא אֵיךְ אִתְעֲבִיד בְּדִיּוֹקְנָא דִלְעִילָא, דְּהָא שְׁמַעִִנָא כַמָּה דֵעוֹת תַּמָּן, אָמַר לֵיהּ בְּרִי, כַּד אִתְעֲבִיד. כֻּלְּהוּ סְפִירָן אִתְכְּלִילוּ בְּדִיּוֹקְנָא דְנִשְׁמָתֵיהּ, וְנִשְׁמָתֵיהּ הֲוָה מֶרְכָּבָה לוֹן כְּגַוְונָא דְנִשְׁמָתֵיהּ, דַּעֲלָהּ אִתְּמַר <small><small>(בראשית א כז)</small></small> וַיִּבְרָא אלהי''ם אֶת הָאָדָם בְּצַלְמוֹ, כְּגַוְונָא דְעִִשֶׂר סְפִירוֹת בְּלִימָה, וְכֻלְּהוּ גַוָּונִין דְּנִשְׁמָתִין הֲווֹ נָהֲרִין בְּנִשְׁמָתֵיהּ, וַהֲווֹ נְהִירִין עַל אַנְפּוֹי, וּמִנֵּיהּ הֲווֹ מִזְדַעִִזְעִין עִלָּאִין וְתַתָּאִין, וַהֲווֹ סָגְדִין לֵיהּ בְּגִין אִלֵּין נְהוֹרִין דַּהֲווֹ נְהִירִין בֵּיהּ, כְּגַוְונָא דְאָדָם דִּלְעִילָא דַּהֲווֹ סָגְדִין לֵיהּ, הָכִי הֲווֹ סָגְדִין לְאָדָם דִּלְתַתָּא, עַד דַּהֲוָה אָמַר אִיהוּ בּוֹאוּ נִשְׁתַּחֲוְה וְנִכְרָעָה נִבְרְכָה לִפְנֵי יהו''ה עוֹשֵׂנוּ <small><small>(תהלים צה ו)</small></small>, וּבְהַהוּא זִמְנָא הֲוָה אִיהוּ שַׁלִּיט עַל כָּל הֲמוֹנֵי עִילָא וְתַתָּא. 
<BR><p></p>גַּוָּון אוּכָּם דְּעִינָא וְשַׂעֲרוֹי אוּכְמִין וְכָל גַּוָּונִין אוּכְמִין שַׁפִּירִין, אִתְיְיהִיבָן בֵּיהּ מִסִּטְרָא דְאִימָּא, חִוְורוּ דְעִינָא וְחִוְורוּ דְאַנְפִּין וְחִוְורוּ דְמוֹחָא וְחִוְורוּ דְגָרְמִין, אִתְיְיהִיבַת בֵּיהּ מִסִּטְרָא דְאַבָּא, דְּהָכִי אוּקְמוּהוּ מָארֵי מַתְנִיתִין, דְּלוֹבֶן שֶׁבְּעַיִן וּמוֹחָא וַעֲצָמוֹת אִתְיְיהִיבוּ מֵאַבָּא, וְאוּכְמוּ דְעִינָא וְשַׂעֲרָא אִתְיְיהִיבוּ מֵאִימָּא, וְחִוְורוּ וְאוּכְמוּ תַּרְוַיְיהוּ אִשְׁתַּכְּחוּ מִכִּתְרָא עִלָּאָה, אוּכְמוּ מִלְּבָר וְחִוְורוּ מִלְּגָו, וַעֲלֵיהּ אִתְּמַר <small><small>(איוב לז כא)</small></small> וְעַתָּה לֹא רָאוּ אוֹר בָּהִיר הוּא בַּשְּׁחָקִים, וְכָתוּב אַחֵר אוֹמֵר <small><small>(תהלים יח יב)</small></small> יָשֶׁת חֹשֶׁךְ סִתְרוֹ. 
<BR>
<!--$~-->
<BR><a name="דףBצאBע''א"></a><span style="font-size:35px; ">
<p></p>
<B><U><span style='color:RGB(45,104,176);'><u>דף צא ע''א</u></span><BR></U></B></span><p></p>וְהָא אוּקְמוּהוּ חַבְרַיָּא, אוּכְמוּ נוּקְבָא לְחִוְורוּ, וְאוֹרַיְיתָא מִתַּמָּן אִיהִי חִוְורוּ מִלְּגָאו אוּכְמוּ מִלְּבָר, וּלְעִילָא אַבָּא וְאִימָּא אָמְרוּ עַל עַמּוּדָא דְאֶמְצָעִיתָא וּשְׁכִינְתֵּיהּ נַעֲשֶׂה אָדָם בְּצַלְמֵנוּ כִּדְמוּתֵנוּ <small><small>(בראשית א כו)</small></small>, עַמּוּדָא דְאֶמְצָעִיתָא בְחִוְורוּ, וּשְׁכִינְתָּא בְאוּכְמוּ, הֲדָא הוּא דִכְתִיב <small><small>(שיר א ה)</small></small> שְׁחוֹרָה אֲנִי וְנָאוָה, וְתָא חֲזִי אִימָּא עִלָּאָה הֲוַת אוּכְמָא קֳדָם הַהוּא נְהוֹרָא דִלְגָאו מִינָהּ, אֲבָל כַּד נָחְתָא לְתַתָּא אִתְחֲזִיַית גַּוְונָהָא בְחָמֵשׁ סְפִירָן, דְּאִינוּן ה' עַנְפִין דְּאִילָנָא, דְּרוֹעָא יְמִינָא וּשְׂמָאלָא וְגוּף וּתְרֵין שׁוֹקִין, צַדִּיק נָטִיל כָּל גַּוָּונִין, הֲדָא הוּא דִכְתִיב <small><small>(בראשית ט טז)</small></small> וּרְאִיתִיהָ לִזְכּוֹר בְּרִית עוֹלָם, וּרְאִיתִיהָ בְגַוָּונִין נְהִירִין, וְהָכִי שְׁכִינְתָּא תַּתָּאָה אִתְחֲזִיַית בְּחָמֵשׁ גַּוָּונִין מִתַּתָּא לְעִילָא, וְאִלֵּין גַּוָּונִין דְּשִׁית סְפִירָן, וַעֲלַיְיהוּ אִתְּמַר <small><small>(שמות כה ד)</small></small> וּתְכֵלֶת וְאַרְגָּמָן וְתוֹלַעַת שָׁנִי <small><small><span style="color=#0055ff"> (דף צא ע''א) </small></small></span>וְשֵׁשׁ וְעִזִּים, וּכְמָה דְּאִתְכְּלִילָן כָּל גַּוָּונִין מֵעִילָא לְתַתָּא בַּצַּדִּיק, הָכִי אִתְכְּלִילָן כָּל גַּוָּונִין מִתַּתָּא לְעִילָא בְּעַמּוּדָא דְאֶמְצָעִיתָא. 
<BR><p></p>תָּא חֲזִי אַרְבַּע עַנְפִין רַבְרְבִין הֲווֹ בְאִילָנָא, וְאִינוּן הֲווֹ תְרֵין דְּרוֹעִין וּתְרֵין שׁוֹקִין, וְכֻלְּהוּ בְשִׁעוּרָא דְאָת ו' עִלָּאָה, וּבְכָל אַמָּה ה' עַנְפִין זְעִירִין דְּאִינוּן זֶרֶת, דְּאִתְּמַר בֵּיהּ <small><small>(ישעיה מ ב)</small></small> וְשָׁמַיִם בַּזֶּרֶת תִּכֵּן, וְאִינוּן שִׁעוּרָא דְה', וְעַל ה' עַנְפִין הֲוָה י' דְּאִיהוּ כַּף הַיָּד, וְדָא אִיבָּא דְאִילָנָא, וְכַמָּה שִׁרְטוּטִין מְרַקְּמָן בְּכַף דְּיָד, דְּאִינוּן גַּוָּונִין שַׁפִּירִין דְּאִיבָּא, דִּבְהוֹן אִתְפַּתְּחַת שׁוֹשַׁנָּה דְאִתְעֲבִידַת מִינָהּ אִיבָּא, וְאִינוּן כַּפְתּוֹר וָפֶרַח, לְשֵׁשֶׁת הַקָּנִים הַיּוֹצְאִים מִן הַמְּנוֹרָה <small><small>(שמות כה לג)</small></small>, וְאִלֵּין תְּלַת גָּרְמִין בִּדְרוֹעָא יְמִינָא, וּתְלַת בִּדְרוֹעָא שְׂמָאלָא, מְנַרְתָּא גוּפָא דְאֶמְצָעִיתָא. 
<BR><p></p>בְּרִי בְכָל אִלֵּין תִּקּוּנִין בָּרָא לְאָדָם וּבַת זוּגֵיהּ, <small><small>(ואי)</small></small> וְאִיהוּ עָבַד פִּרוּדָא לְעִילָא בֵּין קוּדְשָׁא בְּרִיךְ הוּא וּשְׁכִינְתֵּיהּ, דְּגָרִים לְסַלְקָא שְׁכִינְתא מִקּוּדְשָׁא בְּרִיךְ הוּא, הָכִי קוּדְשָׁא בְּרִיךְ הוּא סָלִיק מִנֵּיהּ בַּת זוּגֵיהּ, וְאִסְתַּלַּק קוּדְשָׁא בְּרִיךְ הוּא מִנֵּיהּ, דְּבַאֲתַר דְּלָא שַׁרְיָא שְׁכִינְתָּא תַמָּן, קוּדְשָׁא בְּרִיךְ הוּא לָא שַׁרְיָא תַמָּן, וּמְנָלָן דְּאִסְתַּלִּיק בַּת זוּגֵיהּ מִנֵּיהּ, כְּמָה דְאַתְּ אָמַר <small><small>(בראשית ב יח)</small></small> וַיֹּאמֶר יהו''ה לֹא טוֹב היוֹת הָאָדָם לְבַדּוֹ, וְדָא גָרִים לְיַעֲקֹב דְּאִתְּמַר בֵּיהּ <small><small>(שם לב כה)</small></small> וַיִּוָּתֵר יַעֲקֹב לְבַדּוֹ, וּבְהַהוּא זִמְנָא נָצַח לֵיהּ סמא''ל, וַיִּגַּע בְּכַף יְרֵיכוֹ <small><small>(שם כו)</small></small>, בְּאָן אֲתַר פָּרַח בְּגִיד הַנָּשֶׁה, דְּפָרַח י' מִגִּיד הַנָּשֶׁה דְאִיהִי י' דְּיַעֲקֹב, וְאִשְׁתָּאַר אִיהוּ עָקֵב, דְאִיהוּ דָשׁ בְּעָקֵב, וְדָא רָזָא וְיָדוֹ אוֹחֶזֶת בַּעֲקֵב עִשָׂו <small><small>(שם כה כו)</small></small> <small><small>(דאיהו דש בעקב בגלותא ובעולא דמלכותא דשבעין אומין דהוא לזנב ולא לראש)</small></small>. 
<BR><p></p>כְּמָה דְגָרִים אָדָם דִּשְׁכִינְתָּא אִתְפָּרְשַׁת מִקּוּדְשָׁא בְּרִיךְ הוּא, כְּמָה דְאַתְּ אָמַר <small><small>(ישעיה נ א)</small></small> וּבְפִשְׁעִיכֶם שֻׁלְּחָה אִמְּכֶם, וְאִשְׁתָּאַר קוּדְשָׁא בְּרִיךְ הוּא יְחִידָאי בְּלָא מַטְרוֹנִיתָא, הֲדָא הוּא דִכְתִיב <small><small>(ישעיה נז א)</small></small> הַצַּדִּיק אָבָד, מַאי אָבָד, אָבַד לְמַטְרוֹנִיתָא, וּבְגִין דָּא לֹא טוֹב היוֹת אָדָם לְבַדּוֹ <small><small>(בראשית ב יח)</small></small> אֱעִִשֶׂה לּוֹ עִזֶר כְּנֶגְדּוֹ <small><small>(שם)</small></small>, דָא אָחֳרָא, דְלֵית אִיהִי בַת זוּגֵיהּ, מִסִּטְרָא דְעִץ הַדַּעַת טוֹב וָרָע, בְּאִסּוּר וְהֶיתֵּר טוּמְאָה וְטַהֲרָה כָּשֵׁר וּפָסוּל דַּם טָהוֹר וְדַם נִדָּה, וּבְגִין דָּא אוּקְמוּהוּ זָכָה נַעֲשֶׂה לּוֹ עִזֶר, לֹא זָכָה כְּנֶגְדּוֹ, דְּאִסְתַּלַּק מִנֵּיהּ אִתְּתָא דְאִיהִי עִץ הַחַיִּים, דְּאִתְּמַר בָּהּ <small><small>(משלי ג יה)</small></small> עִץ חַיִּים הִיא לַמַּחֲזִיקִים בָּהּ, רְאֵה חַיִּים עִם אִשָּׁה אֲשֶׁר אָהַבְתָּ <small><small>(קהלת ט ט)</small></small>, דַּעֲלָהּ אִתְּמַר <small><small>(בראשית ג כב)</small></small> וְלָקַח גַּם מֵעִץ הַחַיִּים וְאָכַל וָחַי לְעוֹלָם, דְּאִיהוּ הֲוָה חָרוּת עַל הַלּוּחוֹת, חֵירוּ מִמַּלְאַךְ הַמָּוְת, חֵירוּ מִשִּׁעִִבּוּד מַלְכִיּוֹת, חֵירוּ מִכָּל מַרְעִין בִּישִׁין, מֵעֲנִיּוּתָא וְטִפְּשׁוּתָא וְצַעֲרָא וְדוֹחֲקָא וְכַפְנָא, וַעֲלָהּ אִתְּמַר <small><small>(דברים ח ט)</small></small> אֶרֶץ אֲשֶׁר לֹא בְמִסְכֵּנוּת תֹּאכַל בָּהּ לֶחֶם וכו'. 
<BR><p></p>אִסְתַּלַּק מִינֵיהּ, וְאִתְיַיהִב לֵיהּ אָחֳרָא מִסִּטְרָא דְסִיהֲרָא, דְאִתְּמַר בָּהּ <small><small>(קהלת ג ב)</small></small> עִת לָלֶדֶת וְעִת לָמוּת וכו', דְּאִיהִי פַלְגוּ דִילָהּ חַיִּים עוּתְרָא, וּפַלְגוּ דִילָהּ מָוְת עֲנִיּוּתָא, כְּגַוְונָא דְלִבָּא דְאִתְּמַר בֵּיהּ <small><small>(שם י ב)</small></small> לֵב חָכָם לִימִינוֹ וְלֵב כְּסִיל לִשְׂמֹאלוֹ, תְּרֵין בְּשׁוּתָּפוּ, וּבְגִין דָּא אִם זָכָה עִזֶר בְּמִלּוּיָא דְסִיהֲרָא, וְאִם לָא זָכָה כְּנֶגְדּוֹ בְּחֶסְרוֹנָה דְסִיהֲרָא. 
<BR><p></p>עֲרָיוֹת מִסִּטְרָא דְי''ה, עִ''ר יָ''ה תֵעוֹר קַשְׁתֶּךָ <small><small>(חבקוק ג ט)</small></small>, עֲרָיוֹת מִסִּטְרָא דְו''ה לֹא תִקְרְבוּ לְגַלּוֹת עִ''ר וָ''ה <small><small>(ויקרא יח ו)</small></small>, וְדָא לִילִי''ת דְּאִיהִי עִִרְוַת אִשָּׁה וּבִתָּהּ <small><small>(שם יז)</small></small>, דְּאִינוּן ה''ה, עִִרְוַת כַּלָּתְךָ <small><small>(שם טו)</small></small> דָּא י' זְעִירָא דְאדנ''י, דְּאִיהִי כַּלָּה הָאֲמוּרָה בְּשִׁיר הַשִּׁירִים. תָּא חֲזִי שְׁכִינְתָּא תַּתָּאָה אִתְקְרִיאַת בִּתָּהּ מִסִּטְרָא דְאִימָּא עִלָּאָה, כַּלָּה מִסִּטְרָא דְכָּ''ל כָּ''ל ה', אָחוֹת מִסִּטְרָא דְעַמּוּדָא דְאֶמְצָעִיתָא, שְׁאֵר בְּשָׂרוֹ <small><small>(שם ו)</small></small> מִסִּטְרָא דְהַהוּא דְאִתְּמַר בֵּיהּ <small><small>(בראשית ו ג)</small></small> בְּשַׁגַּם הוּא בָשָׂר, מִסִּטְרָא דְּדַרְגֵּיהּ. 
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01153_part_57.html by HTTrack Website Copier/3.x [XR&CO'2014], Thu, 11 Aug 2016 11:30:19 GMT -->
</html>
 