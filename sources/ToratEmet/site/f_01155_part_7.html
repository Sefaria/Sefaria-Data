<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>

<!-- Mirrored from www.toratemetfreeware.com/online/f_01155_part_7.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - פרשת וישב ","קבלה","d_root__106_kblh.html","זוהר חדש","f_01155.html","פרשת וישב ","f_01155_part_7.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#2d68b0" vlink="#2d68b0" alink="#1464e6" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=C:\Users\user1\Documents\ToratEmetUserData\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">פרשת וישב</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="פרשתBוישב"></a><BR><HR><BR><span style="font-size:45px; ">
<p></p>
<B><U><span style='color:RGB(45,104,176);'><u>פרשת וישב</u></span><BR></U></B></span><p></p>תָּא חֲזֵי, כַּמָּה שְׁנִין יָתֵיב הַהוּא צַדִּיק, דְּלָא חָזָא לַאֲבוּהָ עֶשְׂרִין וּתְרֵין שְׁנִין. הָא אִינוּן יָתְבוּ בְּמִצְרַיִם, עֶשְׂרִים וּתְרֵין שְׁנִין, לְכָל שֵׁבֶט וְשֵׁבֶט מֵאִינוּן עֶשֶׂר שְׁבָטִין דְּזַבִּינוּ לֵיהּ, לְפוּם חוּשְׁבְּנָא הֲווֹ מָאתָן וְעֶשְׂרִין שְׁנִין לְכָלְהוֹ, דַּל מִינַיְיהוּ עֶשֶׂר שְׁנִין, דִּנְכִיתוּ לוֹן בְּדִינָא דִלְעֵילָא, בְּגִין עֶשֶׂר שְׁבָטִין קַדִּישִׁין דְּמִיתוּ תַּמָּן בְּמִצְרַיִם, אִשְׁתָּאֲרוּ מָאתַן וְעֶשֶׂר, הֲדָא הוּא דִכְתִיב רְדוּ שָׁמָּה. 
<BR><p></p>תָּא חֲזֵי, כַּד גָּרְמוּ חוֹבִין, וְהַאי שַׁבָּת לָא אִתְנְטֵיר כִּדְקָא יָאוֹת, דִּכְתִיב <small><small>(ירמיה יז)</small></small> וְלֹא תוֹצִיאוּ מַשָּׂא מִבָּתֵּיכֶם בְּיוֹם הַשַּׁבָּת. לָא תִטְלוּן עֲלֵיכוֹן מָטוֹלָא דְּחוֹבִין, דְּהֲוָה מֵגִין עֲלֵיכוֹן מִנַּיְיהוּ, יוֹם הַשַּׁבָּת. 
<BR><p></p>וְלָא שְׁמָעוּ לֵיהּ לִנְבִיאָה, וְאִיתְעַר עֲלֵיהֶן חֶרֶב נוֹקֶמֶת נְקַם בְּרִית. מַאן בְּרִית, דָּא שַׁבָּת, דִּכְתִיב לְדוֹרוֹתָם בְּרִית עוֹלָם. וּבְרִית מִילָה, דִּכְתִיב <small><small>(שם יא)</small></small> וּבְשַׂר קֹדֶשׁ יַעַבְרוּ מֵעָלָיִךְ. וּבְרִית צַדִּיק דְּזַבִּינוּ לֵיהּ. 
<BR><p></p>וְכֹלָּא בְּחַד דַּרְגָּא, שַׁבָּת, וּבְרִית מִילָה, וְצַדִּיק. וְרָזָא דָא, <small><small>(עמוס ב)</small></small> עַל ג' פִּשְׁעֵי יִשְׂרָאֵל וְעַל אַרְבָּעָה לֹא אֲשִׁיבֶנּוּ, וְכָלְהוֹ תָּלֵי בְּמִכְרָם בַּכֶּסֶף צַדִּיק. וּכְדֵין שָׁרוֹ לְאִשְׁתַּעְבְּדָא שֶׁבַע עַל חַטָאתָם. וְאִתְגְּזַר עֲלֵיהוֹן בְּגָלוּתָא דְּבָבֶל, שִׁבְעִין שְׁנִין, בְּחוֹבִין דִּשְׁמִטָה וְיוֹבֵל, דְּתַלְיָין בְּשַׁבָּת הַגָּדוֹל, וְשַׁבָּת סְתָם. 
<BR><p></p>וּלְבָתַר אָתוֹ לְאַרְעָא קַדִּישָׁא, וְאִתְיַישְׁבוּ בָהּ ת''כ שְׁנִין, לְתַשְׁלוּם שִׁבְעִין שָׁבוּעִין, וְשִׁבְעִין שְׁנִין, עֲשָׂרָה שְׁנִין לְכָל יוֹמָא, מֵאִינוּן דְּיַנְקִין מִשְּׁבִיעִי, דְּשַׁבָּת הַגָּדוֹל אוּף הָכֵי אִיקְרֵי שְׁבִיעִי מִתַּתָּא לְעֵילָא. דְּכָלֵיל כְּאֶחָד זָכוֹר וְשָׁמוֹר. וּלְבָתַר אִתְקַיְּימוּ ת''כ שְׁנִין בְּאַרְעָא, עַל חֵילָא דְאוֹרַיְיתָא, דַּהֲווֹ מִתְעַסְּקֵי. 
<BR><p></p>וְכַד גָּרַם חוֹבָא דְּשִׂנְאַת חִנָּם, אִתְעָרֵי שִׂנְאַת חִנָם דִּבְקַדְמֵיתָא. הֲדָא הוּא דִכְתִיב, <small><small>(בראשית לז)</small></small> וַיִּשְׂנְאוּ אוֹתוֹ, לְהַהוּא זַכָּאָה. וּכְדֵין יְהֵיב לוֹן קוּדְשָׁא בְּרִיךְ הוּא, בְּיַד מַאן דְּסָנֵי לוֹן שִׂנְאַת חִנָּם. הֲדָא הוּא דִכְתִיב בֶּאֱדוֹם, <small><small>(יחזקאל לה)</small></small> יַעַן הֱיוֹת לְךָ אֵיבַת עוֹלָם וַתַּגֵּר אֶת בְּנֵי יִשְׂרָאֵל עַל יְדֵי חָרֶב. 
<BR><p></p>וּכְדֵין אִתְפְּרַע מִנַּיְיהוּ, עַל יְדוֹי מִנְיָינָא דְּאִינוּן שְׁנִין, דְּחָסְרוּ מֵרָזָא דְּשֶׁבַע עַל חַטֹאתֵיכֶם. תָּא חֲזֵי, כַּד תִּמְנֵי עֶשְׂרִים וּתְרֵין שְׁנִין שֶׁבַע זִמְנִין, לְכָל חַד מֵאִינוּן עֲשָׂרָה דְּזַבִּינוּ לֵיהּ, הֲווֹ לְהוֹ אֶלֶף וַחֲמֵשׁ מְאָה וְאַרְבָּעִין. 
<BR><p></p>לֹא עָלְתָה שַׁוְעָתָם לְפָנָיו. אָמַר רִבִּי יִצְחָק, כַּד עָבִיד קוּדְשָׁא בְּרִיךְ הוּא דִּינָא בְּפַמַּלְיָא שֶׁל מַעְלָה, הַהוּא דִינָא מַאי הֲוֵי. אֲמַר ר' אֶלְעָזָר, אַעֲבַר לְהוֹ בְּהַהוּא נְהַר דִּינוּר, וְאַעֲבַר לְהוֹן מִשּׁוּלְטָנְהוֹן, וּמַנֵּי שׁוּלְטָנִין אַחֲרָנִין דִּשְׁאָר עַמִּין. אָמַר לֵיהּ, וְהָא כְתִיב <small><small>(תהלים קד)</small></small> מְשָׁרְתָיו אֵשׁ לוֹהֵט. אֲמַר לֵיהּ אִית אֶשָׁא קַשְׁיָא מֵאֶשָׁא, וְאִית אֶשָׁא דְּכָבֵי אֶשָׁא. 
<BR><p></p><SMALL><span style="color=#2266ff"><big><BIG><B><BR> סִתְרֵי תוֹרָה </B></BIG></big>פְּתַח הַהוּא יוּדָאי וַאֲמַר, <small><small>(תהלים עג)</small></small> וַאֲנִי קִרְבַת אֱלֹהִים לִי טוֹב וְגו'. תָּא חֲזֵי, כַּד בַּר נָשׁ אִתְקְרֵיב לְאוֹרַיְיתָא דְאִקְּרֵי טוֹב, דִּכְתִיב <small><small>(שם קיט)</small></small> טוֹב לִי תוֹרַת פִּיךָ, כְּדֵין אִתְקְרֵיב לְּקוּדְשָׁא בְּרִיךְ הוּא דְּאִקְרֵי טוֹב, דִּכְתִיב <small><small>(שם קמה)</small></small> טוֹב ה' לַכֹּל. וּכְדֵין אִתְקְרֵיב לְמֶהֱוֵי זַכָּאָה. כמדָּבָר אַחֵר, <small><small>(ישעיה ג)</small></small> אִמְּרוּ צַדִּיק כִּי טוֹב, וְכַד אִיהוּ זַכָּאָה, שְׁכִינְתָּא שַׁרְיָא עֲלֵיהּ, וְאוֹלִיפַת לֵיהּ רָזִין עִילָּאִין בְּאוֹרַיְיתָא. בְּגִין דִּשְׁכִינְתָּא לָא אִזְדַּוְּוגָא אֶלָּא בְּטוֹב, דְּהָא צַדִּיק וְצֶדֶק כַּחֲדָא אָזְלִין. 
<BR><p></p>תָּא חֲזֵי, כַּד בְּרָא קוּדְשָׁא בְּרִיךְ הוּא עָלְמָא, קַיָּים לֵיהּ וְשָׁתֵיל עַל הַנְהוּ שִׁיתָּא יוֹמִין עִילָּאִין, וּשְׁבִיעָאָה דַּעֲלַיְיהוּ, דִּבְגִינֵיהּ דִּשְׁבִיעָאָה דְּאִקְּרֵי צַדּיק, מִתְּזָנִין עִילָּאִין וְתַתָּאִין, וַעֲלֵיהּ קָיְימִין, וּבֵיהּ מִסְתַּמְּכִין, וְהוּא יְסוֹדָא וְשָׁרְשָׁא דִילְהוֹן. 
<BR><p></p>הֲדָא הוּא דִכְתִיב, <small><small>(תהלים קמה)</small></small> עֵינֵי כֹל אֵלֶיךָ יְשַׂבֵּרוּ וְגו'. עֵינֵי כֹל אֵלֶיךָ יְשַׂבֵּרוּ, לְהַהוּא מְשַׁח רְבוּת עִלָּאָה, דִּנְגֵיד מִמּוֹחָא סְתִימָאָה דְּכָל סְתִימִין, לְהַאי כ''ל. וּכְדֵין וְאַתָּה נוֹתֵן לָהֶם אֶת אָכְלָם בְּעִתּוֹ, דְּהַאי כָּל כַּד אִתְעַר לְכַלָּה, דְּאִיהִי כְּנֶסֶת יִשְׂרָאֵל. וּכְדֵין הוּא לְמִירְחַם עַל עָלְמָא, וְכוֹלְהוֹ עָלְמִין בְּחֵדוּ בְּשַׁעֲשׁוּעָא. 
<BR><p></p>וּכְדֵין מַה כְּתִיב, פּוֹתֵחַ אֶת יָדֶךָ וְגו'. וְדָא רַעֲוָא דְּרַעֲוִין, דְּנָחֵית מִמּוֹחָא סְתִימָאָה, לְהַאי כָּל. וְכֵיוָן דְּהַאי כָּל אִתְבָּרֵךְ, כּוֹלְהוֹ עָלְמִין אִיתְבְּרִיכוּ, הֲדָא הוּא דִכְתִיב צַדִּיק ה' וְגו', קָרוֹב ה' וְגו', רְצוֹן יְרֵאָיו יַעֲשֶׂה וְגו'. 
<BR><p></p>וּכְמָא דִּבְרָא הַאי בְּעָלְמָא עִילָּאָה, בְּרָזָא דִשְׁמֵיהּ קַדִּישָׁא, הָכֵי בְּרָא בְּעָלְמָא תַּתָּאָה, שִׁיתָּא זַכָּאי קְשׁוֹט, וְחַד שְׁבִיעָאָה. כְּדִכְתִיב <small><small>(קהלת ז)</small></small> גַּם אֶת זֶה לְעֻמַּת זֶה עָשָׂה הָאֱלֹהִים. 
<BR><p></p>וְכַד גָּרְמוּ חוֹבִין, וְדָחוֹ לְהַהוּא כָּל דְּאִיקְּרֵי צַדִּיק מֵאַתְרֵיהּ, כְּדִכְתִיב <small><small>(עמוס ב)</small></small> עַל מִכְרָם בַּכֶּסֶף צַדִּיק. אָמַר קוּדְשָׁא בְּרִיךְ הוּא, אֲנָא גָּזַרְנָא דִּיהֵא עָלְמָא תַּתָּאָה כְּגַוְּונָא דְּעָלְמָא עִילָּאָה, וִיהֵא הַהוּא צַדִּיק שַׁלִּיט עַל הָאָרֶץ, וְיֶהֱווֹן כָּל בְּנֵי עָלְמָא, מִתְבָּרְכִין עַל יְדוֹי. 
<BR><p></p>הֲדָא הוּא דִכְתִיב, <small><small>(בראשית מט)</small></small> בֶּן פּוֹרָת יוֹסֵף, דְּהָא לֵית בְּכָל שַׁיְיפֵי גוּפָא דְּיַעֲבֵיד פֵּירִין, אֶלָּא הַאי צַדִּיק יְסוֹד עוֹלָם. וּבֶן פּוֹרָת עֲלֵי עָיִן, מַאי קָא מַיְירֵי. 
<BR><p></p>אֶלָּא, כְּמָה דְּהַאי עַיִן קִיּוּמָא דְגַלְגַּלָּא, דְּלָא יָכְלָא גַּלְגַּלָּא לְאִתְקְיָימָא, אֶלָּא בְּבַת עַיִן דִּילֵיהּ. הָכֵי יוֹסֵף אִיהוּ כְּעַיִן לְכָל אִינוּן שִׁתָּא דְּסַחֲרִין לֵיהּ. מִיָּמִינֵיהּ תְּלָתָא, וּמִשְׂמָאלָא תְּלָתָא, וְאִיהוּ מְקַיֵּם לוֹן. וְהָכֵי אִיהוּ לְכָל עָלְמָא, דְּהָא עָלְמָא לָא קָיְימָא אֶלָּא עַל אִינוּן שִׁיתָּא, וּשְׁבִיעָאָה דַּעֲלַיְיהוּ. 
<BR><p></p>וּקְרָא קוּדְשָׁא בְּרִיךְ הוּא לַצַּדִּיק בְּרָזָא דְשַׁבָּת. וְנָח בֵּיהּ, וַאֲנַח בֵּיהּ כָּל בִּרְכָאן, לְבָרְכָא כָּל שְׁאָר יוֹמִין. הֲדָא הוּא דִכְתִיב, <small><small>(שמות כ)</small></small> וַיָּנַח בַּיּוֹם הַשְּׁבִיעִי עַל כֵּן בֵּרַךְ ה' אֶת יוֹם הַשַּׁבָּת. מַאן יוֹם הַשַּׁבָּת, הֱוֵי אֵימָא דָּא צַדִּיק. 
<BR><p></p>אֲמַר לוֹן קוּדְשָׁא בְּרִיךְ הוּא, אַתּוּן חִלַּלְתּוּן לְהַאי שַׁבָּת, דַּאֲנָא גָּזַרְנָא דִּיהֵא מֶלֶךְ עַל כָּל שְׁאָר יוֹמִין, וְאַתּוּן עֲבַדְתּוּן יָתֵיהּ עֶבֶד עֲבָדִין, אוּף אַתּוּן תִּסְבְּלוּן הַהוּא עֲבוֹדָה קַשְׁיָא. 
<BR><p></p>תָּא חֲזֵי, כַּמָּה שְׁנִין יָתֵיב הַהוּא צַדִּיק, דְּלָא חָזָא לַאֲבוּהִי, כ''ב שְׁנִין. הָא אִנוּן יָתְבוּ בְּמִצְרַיִם כ''ב שְׁנִין, לְכָל שִׁבְטָא מֵאִינוּן עֶשֶׂר שְׁבָטִין דְּזַבִּינוּ לֵיהּ. לְפוּם חוּשְׁבְּנָא הֲווֹ מָאתָן וְעֶשְׂרִים שְׁנִין לְכוֹלְהוֹ, דַּל מִינַיְיהוּ עֶשֶׂר שְׁנִין דִּנְכִיתוּ לוֹן בֵּי דִינָא דִּלְעֵילָא, בְּגִין עֶשֶׂר שְׁבָטִין קַדִּישִׁין דְּמִיתוּ תַּמָּן בְּמִצְרַיִם, אִשְׁתָּאֲרוּ מָאתָן וְעֶשֶׂר, הֲדָא הוּא דִכְתִיב, <small><small>(בראשית מב)</small></small> רְד''וּ שָׁמָּה. 
<BR><p></p>אֲמַר לוֹן יַעֲקֹב, בְּבָעוּ מִינַּיְיכוּ, חוּתוּ לְגָלוּתָא, וּנְכִיתוּ אִינוּן חוֹבִין וְלָא יִתְחְרַב עַלְמָא בְּכַפְנָא, דְּהָא לֵית בְּכוֹ מַאן דְּיִזּוֹן לְכוֹ קוּדְשָׁא בְּרִיךְ הוּא, בַּר עַל יְדֵי דְּהַהוּא צַדִּיק דְּזַבִּינְתּוּן. הֲדָא הוּא דִכְתִיב, <small><small>(תהלים קמה)</small></small> פּוֹתֵחַ אֶת יָדֶךָ וּמַשְׂבִּיעַ לְכָל חַי רָצוֹן. עַל יְדֵי דְּמַאן, עַל יְדֵי דְּכ''ל. הָדַר פָּרֵישׁ מַאן הַאי כָּל, צַדִּיק, הֲדָא הוּא דִכְתִיב צַדִּיק ה' וְגו'. 
<BR><p></p>וּכְגַוְּונָא דָא לְתַתָּא, עַל יְדָא דְהַאי צַדִּיק, הֲוָה לֵיהּ לְעָלְמָא שְׁזֵיבוּתָא, בְּאִינוּן שֶׁבַע שְׁנֵי כַּפְנָא. וְעַל דִּמְנָעוּ בִּרְכָאן מִשֶּׁבַע דַּרְגִּין עִילָּאִין, אִיתְעָרוּ דַּרְגִּין דְּסִטְרָא אָחֳרָא עֲלַיְיהוּ בְּחוֹבַיְיהוּ. 
<BR><p></p>כֵיוָן דְּנָחַת יַעֲקֹב שְׁלֵימָא לְמִצְרַיִם, הוּא וְכָל אִינוּן שְׁבָטִין, וְחָמוֹ עָלְמָא תַּתָּאָה כְּגַוְונָא דְּעָלְמָא עִילָאָה, דְּעַל יְדֵי דְּהַהוּא צַדִּיק מִיתְּזַן עָלְמָא, הֲדָא הוּא דִכְתִיב, <small><small>(בראשית מב)</small></small> הוּא הַמַּשְׁבִּיר לְכָל עַם הָאָרֶץ. 
<BR><p></p>הוּא הַמַּשְׁבִּיר, מַאי מַשְׁבִּיר. אֶלָּא שׁוֹבֵר הוּא בְּקַדְמִיתָא מֵעָלְמָא עִילָּאָה. כְּדִכְתִיב עֵינֵי כֹל אֵלֶיךָ יְשַׂבֵּרוּ. וּבָתַר מַשְׁבִּיר לְעָלְמָא תַּתָּאָה. 
<BR><p></p>וּמְנָא לָן דְּיוֹסֵף אִקְּרֵי כָּל. דִּכְתִיב <small><small>(מלכים א ה)</small></small> וְכַלְכֹּל וְדַרְדַּע. וְתָאנָא, כַּלְכֹּל זֶה יוֹסֵף, דִּכְתִיב וַיְכַלְכֵּל, וּכְתִיב מִשָּׁם רוֹעֶה אֶבֶן יִשְׂרָאֵל. 
<BR><p></p>וְכַד חָמָא יַעֲקֹב שְׁלֵימָא כָּל דָּא, וְחָמָא כָּל אִינוּן שֶׁבַע שְׁנִין עִילָּאִין, דְּאִסְתַּכְמוּ לְמֶהֱוֵי כַּפְנָא בְּעָלְמָא, עַל חוֹבָא דְּגָרְמוּ בְּנוֹי, דְּזַבִּינוּ לְהַאי זַכָּאָה קַדִּישָׁא, וְלַאֲפָקָא לֵיהּ מֵאַתְרֵיהּ. כְּדֵין צַלֵּי לְקוּדְשָׁא בְּרִיךְ הוּא, וְאַעֲדֵי מִנְּהוֹן חָמֵשׁ שְׁנִין. 
<BR><p></p>מַאי טַעְמָא חָמֵשׁ שְׁנִין, אֶלָּא תָּא חֲזֵי, רָזָא דְמִלְּתָא הָכֵי הוּא, בְּאִינוּן יוֹמִין עִילָּאִין, אִיהוּ אָחִיד בַּחֲמִשָּׁאָה, דְּהָכֵי הוּא מִתַּתָּא לְעֵילָא. אֲבָל בְּאִינוּן תְּרֵין דַּעֲלֵיהּ, דַּאֲחָדִין בְּהוּ אַבָהָתוֹי, לָא הֲוָה לֵיהּ רְשׁוּתָא לְבַטָלָא מִידֵי, וְעַד חוּלָקֵיהּ בְּאִינוּן בָּטֵל גְּזֵירָה, וְלָא יַתִּיר. 
<BR><p></p>וְיוֹסֵף הַצַּדִּיק נָמֵי עָבִיד הָכֵי, הֲדָא הוּא דִכְתִיב, <small><small>(בראשית מז)</small></small> וּמִקְצֵה אֶחָיו לָקַח חֲמִשָּׁה אֲנָשִׁים וַיַּצִּיגֵם לִפְנֵי פַרְעֹה. מַאן אִינוּן, חֲמִשָּׁה אִינוּן דְּלָא סָנֵי לֵיהּ, הֲדָא הוּא דִכְתִיב, <small><small>(שם לז)</small></small> וְהוּא נַעַר אֶת בְּנֵי בִּלְהָה וְגו'. אָמַר כְּדַאי אַתּוּן זַכָּאִין, לְמֵיקַם בְּהַאי פִּרְצָה דְּפָרְצוּ אֲחֵיכוֹן. לִפְנֵי פַרְעֹה, מַאן פַּרְעֹה, דָּא דִינָא עִילָּאָה, דְּקָיְימָא לְאִתְפְּרָעָא מֵחוֹבֵי עָלְמָא. 
<BR><p></p>וְכַד אִשְׁתְּלִּימוּ אִינוּן יוֹמִין דְּאִתְגְּזַר עֲלַיְיהוּ לְמֵיתַב בְּגָלוּתָא, כְּדֵין קוּדְשָׁא בְּרִיךְ הוּא אִיתְעַר בְּרַחֲמוֹהִי סַגִּיאִין עֲלַיְיהוּ, וּבְדִינָא עַל אִינוּן דְּאִשְׁתַּעְבְּדוּ בְּהוּ, וְאַפֵּיק לוֹן מִתַּמָּן. 
<BR><p></p>כֵיוָן דְּמָטוֹי לְמָרָה, קָמַת מִדַּת דִּינָא קַמֵּי קוּדְשָׁא בְּרִיךְ הוּא, וַאֲמַר, וְאֵיךְ יִפְקוּן יִשְׂרָאֵל מִגָּלוּתָא, וְהָא כְתִיב בְּאוֹרַיְיתָא דִּטְמִירָא תְּרֵי אַלְפֵי שְׁנִין מִקַּמֵּי דְּאִתְבְּרֵי עָלְמָא, דְּעַל חַד שִׁבְעָה עַל חוֹבֵיהוֹן אִית לְהוֹן לִיסְבַּל, בְּגִין הַהוּא פִּרְצָה רַבָּתָא דְּפָרְצוּ וְחָבוּ בְּהַהוּא זַכָּאָה קַדִּישָׁא. 
<BR><p></p>אָמַר לֵיהּ הַקָּדוֹשׁ בָּרוּךְ הוּא הָכֵי הוּא דִינָא, מִיהוּ בְּאוֹרַיְיתָא קַדִּישְׁתָּא, אִית לִי מַתָּנָה טוֹבָה, וְשַׁבָּת שְׁמָהּ, וְכַד אִינוּן נָטְרִין לָהּ, אִיהוּ קָיְימָא בְּהַהוּא אֲתַר, לְסָגְרָא הַהִיא פִּרְצָה דְּפָרְצוּ. דְּהַהוּא צַדִּיקָא שְׁבִיעָאָה בָּהּ אָחֵיד, וּכְדַאי הִיא לְכַפָּרָא עַל הַהוּא חוֹבָא. 
<BR><p></p>הֲדָא הוּא דִכְתִיב, <small><small>(שמות טו)</small></small> וַיִּצְעַק אֶל ה'. מַאן וַיִּצְעַק, דָּא מִדַּת דִּינָא, דְּקָיְימָא וְצָוְוחָא קַמֵּיהּ. וַיּוֹרֵהוּ ה' עֵץ, דָּא אוֹרַיְיתָא, הֲדָא הוּא דִכְתִיב, <small><small>(משלי ג)</small></small> עֵץ חַיִּים הִיא לַמַּחֲזִיקִים בָּהּ. וַיַּשְׁלֵךְ אֶל הַמָּיִם, מַאן אִינוּן מָיִם, מַיִם הַזֵּדוֹנִים דְּקָמוֹ לְאִתְפְּרָעָא מִינַיְיהוּ, וּכְדֵין וַיִּמְתְּקוּ הַמָּיִם, אַבְסִימוּ וַדַּאי, דְּהָא חָזוֹ אַסְוָותָא רַבָּתָא לְהַהוּא חוֹבָא. 
<BR><p></p>וּמְנָא לָן דִּבְמָרָה אִתְפַּקָּדוֹ. דִּכְתִיב <small><small>(דברים ה)</small></small> שָׁמוֹר אֶת יוֹם הַשַּׁבָּת לְקַדְשׁוֹ כַּאֲשֶׁר צִוְּךָ ה' אֱלֹהֶיךָ, וְאָמַר מָר, כַּאֲשֶׁר צִוְּךָ, בְּמָרָה. אָמַר לוֹן קוּדְשָׁא בְּרִיךְ הוּא, אִי אַתּוּן נָטְרִין לְהַאי שְׁבִיעָאָה עִילָּאָה, לֵית רְשׁוּ לְמִדַּת דִּינָא לְקַטְרְגָא בְּכוֹ. הֲדָא הוּא דִכְתִיב, <small><small>(שמות טו)</small></small> שָׁם שָׂם לוֹ חֹק וּמִשְׁפָּט. 
<BR><p></p>וְעַל דָּא תָּנִינָן, יְכוֹלָה הִיא שַׁבָּת שֶׁתְּרַחֵם עָלֵינוּ, וִיקַבְּצֵנוּ קוּדְשָׁא בְּרִיךְ הוּא מִן גָּלוּתֵינוּ, וְאִלְמָלֵי שָׁמְרוּ יִשְׂרָאֵל שְׁתֵּי שַׁבָּתוֹת כְּהִלְּכָתָן, מִיָּד נִגְאָלִים. 
<BR><p></p>תָּא חֲזֵי, כַּד גָּרְמוּ חוֹבִין, וְהַאי שַׁבָּת לָא אִתְנְטֵיר כִּדְקָא חָזֵי, כִּדְאַשְׁכְּחָן דְאַזְהַר לוֹן נְבִיאָה עִילָּאָה, הֲדָא הוּא דִכְתִיב, <small><small>(ירמיה יז)</small></small> כֹּה אָמַר ה' הִשָּׁמְרוּ בְּנַפְשׁוֹתֵיכֶם וְאַל תִּשְׂאוּ מַשָּׂא בְּיוֹם הַשַּׁבָּת וְהֵבֵאתֶם בְּשַׁעֲרֵי יְרוּשָׁלָיִם. מַאי וְאַל תִּשְׂאוּ מַשָּׂא. אֶלָּא אָמַר לוֹן, בְּבָעוּ מִינַּיְיכוּ, לֹא תִשְׂאוּ מַשָּׂא דְּהַהוּא חוֹבָא דְּשַׁבָּת עֲלַיְיכוּ. 
<BR><p></p>וְאִי אַתּוּן נָטְרִין לֵיהּ, תִּגְרְמוּן קִיּוּמָא דְּעִילָּאִין וְתַתָּאִין. דְּהַהוּא שַׁבָּת עִילָּאָה דְּחַבְתּוּן לְקִבְלֵיהּ, מְדוֹרֵיהּ וְשַׁעֲשׁוּעֵיהּ לָאו אִיהוּ, אֶלָּא בְּשַׁעֲרֵי יְרוּשָׁלַיִם עִילָּאָה, דְּאִקְרוּן שַׁעֲרֵי צֶדֶק. וְאִיהִי כַּלָּה הַכְּלוּלָה מֵהַכֹּל. 
<BR><p></p>וְאִי אַתּוּן נָטְרִין לֵיהּ, תִּגְרְמוּן דִּכְדֵין הִיא תִּתְחַזֵּק בִּידָא דְּמַלְכוּתָא דְאַרְעָא, מַלְכוּתָא דְּדָוִד, בְּגִין דְּהִיא מַלְכוּת אִתְקְרִיאַת, וּבְגִין דָּא אֲמַר דָּוִד, דְּאָחֵיד בָּהּ, <small><small>(דברי הימים א כט)</small></small> לְךָ ה' הַמַּמְלָכָה, בִּתְרֵין ממי''ן, לְאַכְלָלָא מַלְכוּתָא דִילֵיהּ, וּלְיַחֲדָא לָהּ בְּמַלְכוּתָא דִשְׁמַיָא. וְאִי אַתּוּן לָא תִשְׁמְעוּן לְקַדֵּשׁ לֵיהּ, וְתַעַבְדוּן לֵיהּ חוֹל, מַה כְּתִיב <small><small>(ירמיה יז)</small></small> וְהִצַּתִּי אֵשׁ בִּשְׁעָרֶיהָ וְאָכְלָה אַרְמְנוֹת יְרוּשָׁלַיִם, דִּלְתַתָּא. 
<BR><p></p>תָּא חֲזֵי, כְּדֵין אִתְעָרַת הַהִיא חֶרֶב נוֹקֶמֶת נְקַם בְּרִית, עַל דְּלָא נָטְרוּ הַהוּא בְּרִית קַדִּישָׁא, בִּתְלַת גְּוָונִין. חַד בְּרָזָא דְּצַדִּיק דְּזַבִּינוּ, דְּאָחֵיד בֵּיהּ, וּנְטַר לֵיהּ, וּבְגִינֵיהּ אִקְרֵי צַדִּיק. וְחַד, דִּכְתִיב <small><small>(שם יז)</small></small> וּבְשַׂר קֹדֶשׁ יַעַבְרוּ מֵעָלָיִךְ. וְחַד בָּרָזָא דְּשַׁבָּת דְּחִלְּלוּ, וְכֹלָּא בְּחַד אֲתַר אִיהוּ. 
<BR><p></p>וּכְדֵין עַל שְׁלשָׁה פִּשְׁעֵי יִשְׂרָאֵל, אִתְגְּזַר עֲלַיְהוּ לְמֶהֱוֵי שִׁבְעִין שְׁנִין לְבַר מֵאַרְעָא קַדִּישָׁא, עֲשָׂרָה לְכָל יוֹמָא. וּלְסוֹף שִׁבְעִין שְׁנִין, אַפֵּיק לוֹ קוּדְשָׁא בְּרִיךְ הוּא מִתַּמָּן, וַאֲתוֹ לְאֶרֶץ יִשְׂרָאֵל. וְאִתְקַיַּים בֵּית שְׁנֵי ת''כ שְׁנִין, עַל חֵילָא דְאוֹרַיְיתָא, דַּהֲווֹ מִתְעַסְּקִין בָּהּ, בְּאִינוּן פְּקוּדִין קַדִּישִׁין כִּדְקָא חָזֵי. 
<BR><p></p>וְכַד אִשְׁתַּלִּימוּ, גָּרַם חוֹבָה דְּשִׂנְאַת חִנָּם, וְאִיתְעַר הַהִיא שִׂנְאַת חִנָּם דְּקַדְמֵיתָא, הֲדָא הוּא דִכְתִיב, <small><small>(בראשית לז)</small></small> וַיִּשְׂנְאוּ אֹתוֹ, לְהַהוּא צַדִּיק. וּכְדֵין יְהַב יַתְהוֹן קוּדְשָׁא בְּרִיךְ הוּא בִּידָא דְּמַאן דְּסָנֵי לוֹן שִׂנְאַת חִנָּם, הֲדָא הוּא דִכְתִיב בֶּאֱדוֹם <small><small>(יחזקאל לה)</small></small> יַעַן הֱיוֹת לָךְ אֵיבַת עוֹלָם וְתִגָּר אֶת בְּנֵי יִשְׂרָאֵל עַל יְדֵי חָרֶב. 
<BR><p></p>וּכְדֵין אִתְפְּרַע מִנַיְיהוּ, עַל יְדֵי מִנְיָינָא דְּאִינוּן שְׁנִין, דְּחָסְרוּ מֵרָזָא דְּשֶׁבַע עַל חַטֹאתֵיכֶם. תָּא חֲזֵי, כַּד תִּמְנֶה כ''ב שְׁנִין ז' זִמְנִין, לְכָל חַד מֵאִינוּן עֲשָׂרָה דְּזַבִּינוּ לֵיהּ, תִּשְׁכַּח אֶלֶף תק''מ, וּכְדֵין יִתְעַר פּוּרְקָנָא דְיִשְׂרָאֵל, כְּצַפְרָא דְּשָׁארַת לְאַנְהָרָא זְעֵיר זְעֵיר, עַד י''ז שְׁנִין, דְּאִסְתַּלַּק הַהוּא צַדִּיק דַּרְגָּא דְטוֹ''ב, הֲדָא הוּא דִכְתִיב, <small><small>(בראשית לז)</small></small> יוֹסֵף בֶּן י''ז שָׁנָה הָיָה רֹעֶה אֶת אֶחָיו. דְּהָא כְּדֵין יִתְחֲזֵי לְמֵיקַם בַּפֶּרֶץ, קַמֵּי מִדַּת דִּינָא, דְּהָא אִשְׁתְּלִימוּ חוֹבֵי עָלְמָא, וּכְדֵין <small><small>(עובדיה א)</small></small> וְהָיָה בֵּית יַעֲקֹב אֵשׁ וּבֵית יוֹסֵף לֶהָבָה וּבֵית עֵשָׂו לָקַשׁ וְדָלְקוּ בָּהֶם וַאֲכָלוּם. 
<BR><p></p>וּכְדֵין יִתְעַר קוּדְשָׁא בְּרִיךְ הוּא טַבְוָון סַגִּיאִין עַל יִשְׂרָאֵל, וְיִתְבַּע עֶלְבּוֹנְהוֹן, וְעֶלְבּוֹנָא דְאוֹרַיְיתָא, דְּאוֹקְדוּ בְנוּרָא. וְדָמָא דְּאִינוּן דְּאִתְקַטָלוּ עַל קְדוּשַּׁת שְׁמֵיהּ. וּכְדֵין יִתְרְעֵי יוֹסֵף לַאֲחוֹהִי, <small><small>(ישעיה יא)</small></small> אֶפְרָיִם לֹא יְקַנֵּא אֶת יְהוּדָה וִיהוּדָה לֹא יָצוּר אֶת אֶפְרָיִם. 
<BR><p></p>תָּא חֲזֵי דְּהָכֵי הוּא, דִּתְנַן בְּי''ז בְּתַמּוּז בּוּטַל הַתָּמִיד, וּבְט' בְּאָב חָרַב בֵּית מַקְדְּשָׁא. כּדְּאָמַר רִבִּי יוֹסֵי, מְגַלְגְּלִין זְכוּת לְיוֹם זַכַּאי, וְחוֹבָה לְיוֹם חַיָּיב. דִּבְהַהִיא לֵילְיָא אַפִּיקוּ דִבָּה רָעָה עַל אַרְעָא קַדִּישָׁא, וַאֲרֵימוּ קָלְהוֹן בִּבְכִיָּה, וְאִתְקְּבָעַת לְדָרֵי דָרִין. 
<BR><p></p>וְדוֹק וְתִשְׁכַּח, מִדְּבוּטַל הַתָּמִיד, דְּהֲוָה מְכַפֵּר עַל חוֹבֵיהוֹן, עַד דְּאִתְחְרַב בֵּי מַקְדְּשָׁא, בֵּין בְּזִמְנָא קַדְמָאָה בֵּין בְּזִמְנָא תִּנְיָנָא, כ''ב יוֹמִין, לָקֳבֵל אִינוּן כ''ב שְׁנִין דְּלָא חָמָא הַהוּא צַדִּיק אַפֵּי יְקָרָא דַּאֲבוּהָ, לְאַחֲזָאָה חָכְמְתָא עִילָּאָה, דְּהָא בְּהָא תַּלְיָא. 
<BR><p></p>וְהָא אִיתְעָרוּ חַבְרַיָיא, דְּכַד חָרֵיב מַקְדְּשָׁא מוֹצָאֵי שַׁבָּת הָיְתָה, וּמוֹצָאֵי שְׁבִיעִית, וּמִשְׁמַרְתּוֹ שֶׁל יְהוֹיָרִיב הָיְתָה, וְהַלְּוִים עוֹמְדִים עַל דּוּכָנָם, וְאוֹמְרִים שִׁירָה: <small><small>(תהלים צד)</small></small> יָגוֹדוּ עַל נֶפֶשׁ צַדִיק וְגו' וַיְהִי ה' לִי לְמִשְׂגָּב וְגו', וַיָּשֶׁב עֲלֵיהֶם אֶת אוֹנָם וְגו', וְלֹא הִסְפִּיקוּ לוֹמַר יַצְמִיתֵם ה' אֱלֹהֵינוּ, עַד שֶׁבָּאוּ גוֹיִם וּכְבָשׁוּם. דְּהָא אִי אֲמָרוּ לֵיהּ, לָא הֲוָה לוֹן תַּקָּנָה. 
<BR><p></p>וּמוֹצָאֵי שַׁבָּת, חָכְמְתָא סַגִּיאָה קָא רָמַז, דִּנְפָקוּ מִשַּׁבָּת דְּהֲוָה רְפוּאָה לְמַכַּתְהוֹן. וּמוֹצָאֵי שְׁבִיעִית, דְּחָבוֹ לְגַבֵּי כְּנֶסֶת יִשְׂרָאֵל. וְלָא עוֹד, אֶלָּא דְּחָאבוּ בְּמִילָה, וְלָא קָיְימָא בְּשַׂר קֹדֶשׁ. וּמִשְׁמַרְתּוֹ שֶׁל יְהוֹיָרִיב, כְּמָה דְאַתְּ אָמֵר <small><small>(ירמיה ב)</small></small> עוֹד אָרִיב אִתְּכֶם נְאֻם ה' וְאֶת בְּנֵי בְנֵיכֶם אָרִיב. 
<BR><p></p>וְזַמִּין קוּדְשָׁא בְּרִיךְ הוּא לַאֲפָקָא לוֹן מִגָּלוּתָא, הֲדָא הוּא דִכְתִיב, <small><small>(זכריה ט)</small></small> גִּילִי מְאֹד בַּת צִיּוֹן הָרִיעִי בַּת יְרוּשָׁלַיִם הִנֵּה מַלְכֵּךְ יָבֹא לָךְ צַדִּי''ק וְנוֹשָׁע הוּא. 
<BR><p></p>וְאִי תֵימָא אַמַּאי אָתֵי מְשִׁיחָא מִיהוּדָה, מִיּוֹסֵף מִבָּעֵי לֵיהּ. אֶלָּא דְּתַרְוַיְהוּ יֵיתוֹן, וּבְגִין דּקוּדְשָׁא בְּרִיךְ הוּא לָא מְקַפֵּחַ שְׂכַר כָּל בְּרִיָה, יְהַב מַלְכוּתָא לְדָוִד, בְּגִין דְּהֲוָה עֲשִׂירָאָה לַצַּדִּיקִים, וּשְׁבִיעָאָה דְּאַחִים. וְהָכֵי הוּא מַלְכוּתָא דְאַרְעָא, כְּעֵין מַלְכוּתָא דִּרְקִיעָא. </span></SMALL>
<BR>
<!--BODY_END-->
<!--_LEND-->       </div>
</body>

<!-- Mirrored from www.toratemetfreeware.com/online/f_01155_part_7.html by HTTrack Website Copier/3.x [XR&CO'2014], Thu, 11 Aug 2016 11:30:20 GMT -->
</html>
 