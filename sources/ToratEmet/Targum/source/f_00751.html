<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("רות - ללא ניקוד","כתובים","d_root__003_ctobym.html", "רות","d_root__003_ctobym__31_rot.html","רות - ללא ניקוד","f_00751.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>רות - ללא ניקוד</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל J. Alan Groves Center - בתנאי רשיון CC-2.5 </small></center></span></span></span></span><CENTER><p></p>
<span style="font-weight:bold; font-size:52px; ">
רות - ללא ניקוד<BR></span></CENTER>

<!--SOURCE_FILE=G:\Dev\bh3\Runtime files 2\Books\003_כתובים\31_רות\b31_Ruth.txt-->
<HR><BR><table   border="0" cellpadding="8" cellspacing="2"  width="100%"><tbody><tr><td width="24"><td align="right"><span style="font-size:23px; ">
&nbsp&nbsp<a href="#HtmpReportNum0000_L2">א</a></span><span style="font-size:23px; ">
&nbsp&nbsp<a href="#HtmpReportNum0001_L2">ב</a></span><span style="font-size:23px; ">
&nbsp&nbsp<a href="#HtmpReportNum0002_L2">ג</a></span><span style="font-size:23px; ">
&nbsp&nbsp<a href="#HtmpReportNum0003_L2">ד</a></span></td></td></tr></tbody></table><small><small><br></small></small>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<a name="HtmpReportNum0000_L2"></a><a name="רותBפרק-א"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>רות פרק-א</u></span><BR></U></B></span><p></p>
<!--$!-->
<a name="רותBפרק-א-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>ויהי בימי שפט השפטים ויהי רעב בארץ וילך איש מבית לחם יהודה לגור בשדי מואב הוא ואשתו ושני בניו:

<!--$!-->
<a name="רותBפרק-א-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>ושם האיש אלימלך ושם אשתו נעמי ושם שני בניו מחלון וכליון אפרתים מבית לחם יהודה ויבאו שדי מואב ויהיו שם:

<!--$!-->
<a name="רותBפרק-א-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>וימת אלימלך איש נעמי ותשאר היא ושני בניה:

<!--$!-->
<a name="רותBפרק-א-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>וישאו להם נשים מאביות שם האחת ערפה ושם השנית רות וישבו שם כעשר שנים:

<!--$!-->
<a name="רותBפרק-א-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>וימותו גם שניהם מחלון וכליון ותשאר האשה משני ילדיה ומאישה:

<!--$!-->
<a name="רותBפרק-א-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>ותקם היא וכלתיה ותשב משדי מואב כי שמעה בשדה מואב כי פקד יהוה את עמו לתת להם לחם:

<!--$!-->
<a name="רותBפרק-א-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>ותצא מן המקום אשר היתה שמה ושתי כלתיה עמה ותלכנה בדרך לשוב אל ארץ יהודה:

<!--$!-->
<a name="רותBפרק-א-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>ותאמר נעמי לשתי כלתיה לכנה שבנה אשה לבית אמה יעשה יהוה עמכם חסד כאשר עשיתם עם המתים ועמדי:

<!--$!-->
<a name="רותBפרק-א-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>יתן יהוה לכם ומצאן מנוחה אשה בית אישה ותשק להן ותשאנה קולן ותבכינה:

<!--$!-->
<a name="רותBפרק-א-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>ותאמרנה לה כי אתך נשוב לעמך:

<!--$!-->
<a name="רותBפרק-א-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>ותאמר נעמי שבנה בנתי למה תלכנה עמי העוד לי בנים במעי והיו לכם לאנשים:

<!--$!-->
<a name="רותBפרק-א-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>שבנה בנתי לכן כי זקנתי מהיות לאיש כי אמרתי יש לי תקוה גם הייתי הלילה לאיש וגם ילדתי בנים:

<!--$!-->
<a name="רותBפרק-א-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>הלהן תשברנה עד אשר יגדלו הלהן תעגנה לבלתי היות לאיש אל בנתי כי מר לי מאד מכם כי יצאה בי יד יהוה:

<!--$!-->
<a name="רותBפרק-א-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>ותשנה קולן ותבכינה עוד ותשק ערפה לחמותה ורות דבקה בה:

<!--$!-->
<a name="רותBפרק-א-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>ותאמר הנה שבה יבמתך אל עמה ואל אלהיה שובי אחרי יבמתך:

<!--$!-->
<a name="רותBפרק-א-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>ותאמר רות אל תפגעי בי לעזבך לשוב מאחריך כי אל אשר תלכי אלך ובאשר תליני אלין עמך עמי ואלהיך אלהי:

<!--$!-->
<a name="רותBפרק-א-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>באשר תמותי אמות ושם אקבר כה יעשה יהוה לי וכה יסיף כי המות יפריד ביני ובינך:

<!--$!-->
<a name="רותBפרק-א-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>ותרא כי מתאמצת היא ללכת אתה ותחדל לדבר אליה:

<!--$!-->
<a name="רותBפרק-א-{יט}"></a><span style="font-size:18px; ">
<B><span style='color:RGB(51,119,204);'>{יט}</span></B>&nbsp</span>ותלכנה שתיהם עד באנה בית לחם ויהי כבאנה בית לחם ותהם כל העיר עליהן ותאמרנה הזאת נעמי:

<!--$!-->
<a name="רותBפרק-א-{כ}"></a><span style="font-size:18px; ">
<B><span style='color:RGB(51,119,204);'>{כ}</span></B>&nbsp</span>ותאמר אליהן אל תקראנה לי נעמי קראן לי מרא כי המר שדי לי מאד:

<!--$!-->
<a name="רותBפרק-א-{כא}"></a><span style="font-size:18px; ">
<B><span style='color:RGB(51,119,204);'>{כא}</span></B>&nbsp</span>אני מלאה הלכתי וריקם השיבני יהוה למה תקראנה לי נעמי ויהוה ענה בי ושדי הרע לי:

<!--$!-->
<a name="רותBפרק-א-{כב}"></a><span style="font-size:18px; ">
<B><span style='color:RGB(51,119,204);'>{כב}</span></B>&nbsp</span>ותשב נעמי ורות המואביה כלתה עמה השבה משדי מואב והמה באו בית לחם בתחלת קציר שערים:

<!--$~-->
<a name="HtmpReportNum0001_L2"></a><a name="רותBפרק-ב"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>רות פרק-ב</u></span><BR></U></B></span><p></p>
<!--$!-->
<a name="רותBפרק-ב-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>ולנעמי מידע לאישה איש גבור חיל ממשפחת אלימלך ושמו בעז:

<!--$!-->
<a name="רותBפרק-ב-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>ותאמר רות המואביה אל נעמי אלכה נא השדה ואלקטה בשבלים אחר אשר אמצא חן בעיניו ותאמר לה לכי בתי:

<!--$!-->
<a name="רותBפרק-ב-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>ותלך ותבוא ותלקט בשדה אחרי הקצרים ויקר מקרה חלקת השדה לבעז אשר ממשפחת אלימלך:

<!--$!-->
<a name="רותBפרק-ב-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>והנה בעז בא מבית לחם ויאמר לקוצרים יהוה עמכם ויאמרו לו יברכך יהוה:

<!--$!-->
<a name="רותBפרק-ב-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>ויאמר בעז לנערו הנצב על הקוצרים למי הנערה הזאת:

<!--$!-->
<a name="רותBפרק-ב-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>ויען הנער הנצב על הקוצרים ויאמר נערה מואביה היא השבה עם נעמי משדה מואב:

<!--$!-->
<a name="רותBפרק-ב-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>ותאמר אלקטה נא ואספתי בעמרים אחרי הקוצרים ותבוא ותעמוד מאז הבקר ועד עתה זה שבתה הבית מעט:

<!--$!-->
<a name="רותBפרק-ב-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>ויאמר בעז אל רות הלוא שמעת בתי אל תלכי ללקט בשדה אחר וגם לא תעבורי מזה וכה תדבקין עם נערתי:

<!--$!-->
<a name="רותBפרק-ב-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>עיניך בשדה אשר יקצרון והלכת אחריהן הלוא צויתי את הנערים לבלתי נגעך וצמת והלכת אל הכלים ושתית מאשר ישאבון הנערים:

<!--$!-->
<a name="רותBפרק-ב-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>ותפל על פניה ותשתחו ארצה ותאמר אליו מדוע מצאתי חן בעיניך להכירני ואנכי נכריה:

<!--$!-->
<a name="רותBפרק-ב-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>ויען בעז ויאמר לה הגד הגד לי כל אשר עשית את חמותך אחרי מות אישך ותעזבי אביך ואמך וארץ מולדתך ותלכי אל עם אשר לא ידעת תמול שלשום:

<!--$!-->
<a name="רותBפרק-ב-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>ישלם יהוה פעלך ותהי משכרתך שלמה מעם יהוה אלהי ישראל אשר באת לחסות תחת כנפיו:

<!--$!-->
<a name="רותBפרק-ב-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>ותאמר אמצא חן בעיניך אדני כי נחמתני וכי דברת על לב שפחתך ואנכי לא אהיה כאחת שפחתיך:

<!--$!-->
<a name="רותBפרק-ב-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>ויאמר לה בעז לעת האכל גשי הלם ואכלת מן הלחם וטבלת פתך בחמץ ותשב מצד הקוצרים ויצבט לה קלי ותאכל ותשבע ותתר:

<!--$!-->
<a name="רותBפרק-ב-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>ותקם ללקט ויצו בעז את נעריו לאמר גם בין העמרים תלקט ולא תכלימוה:

<!--$!-->
<a name="רותBפרק-ב-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>וגם של תשלו לה מן הצבתים ועזבתם ולקטה ולא תגערו בה:

<!--$!-->
<a name="רותBפרק-ב-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>ותלקט בשדה עד הערב ותחבט את אשר לקטה ויהי כאיפה שערים:

<!--$!-->
<a name="רותBפרק-ב-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>ותשא ותבוא העיר ותרא חמותה את אשר לקטה ותוצא ותתן לה את אשר הותרה משבעה:

<!--$!-->
<a name="רותBפרק-ב-{יט}"></a><span style="font-size:18px; ">
<B><span style='color:RGB(51,119,204);'>{יט}</span></B>&nbsp</span>ותאמר לה חמותה איפה לקטת היום ואנה עשית יהי מכירך ברוך ותגד לחמותה את אשר עשתה עמו ותאמר שם האיש אשר עשיתי עמו היום בעז:

<!--$!-->
<a name="רותBפרק-ב-{כ}"></a><span style="font-size:18px; ">
<B><span style='color:RGB(51,119,204);'>{כ}</span></B>&nbsp</span>ותאמר נעמי לכלתה ברוך הוא ליהוה אשר לא עזב חסדו את החיים ואת המתים ותאמר לה נעמי קרוב לנו האיש מגאלנו הוא:

<!--$!-->
<a name="רותBפרק-ב-{כא}"></a><span style="font-size:18px; ">
<B><span style='color:RGB(51,119,204);'>{כא}</span></B>&nbsp</span>ותאמר רות המואביה גם כי אמר אלי עם הנערים אשר לי תדבקין עד אם כלו את כל הקציר אשר לי:

<!--$!-->
<a name="רותBפרק-ב-{כב}"></a><span style="font-size:18px; ">
<B><span style='color:RGB(51,119,204);'>{כב}</span></B>&nbsp</span>ותאמר נעמי אל רות כלתה טוב בתי כי תצאי עם נערותיו ולא יפגעו בך בשדה אחר:

<!--$!-->
<a name="רותBפרק-ב-{כג}"></a><span style="font-size:18px; ">
<B><span style='color:RGB(51,119,204);'>{כג}</span></B>&nbsp</span>ותדבק בנערות בעז ללקט עד כלות קציר השערים וקציר החטים ותשב את חמותה:

<!--$~-->
<a name="HtmpReportNum0002_L2"></a><a name="רותBפרק-ג"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>רות פרק-ג</u></span><BR></U></B></span><p></p>
<!--$!-->
<a name="רותBפרק-ג-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>ותאמר לה נעמי חמותה בתי הלא אבקש לך מנוח אשר ייטב לך:

<!--$!-->
<a name="רותBפרק-ג-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>ועתה הלא בעז מדעתנו אשר היית את נערותיו הנה הוא זרה את גרן השערים הלילה:

<!--$!-->
<a name="רותBפרק-ג-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>ורחצת וסכת ושמת שמלתך עליך וירדתי הגרן אל תודעי לאיש עד כלתו לאכל ולשתות:

<!--$!-->
<a name="רותBפרק-ג-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>ויהי בשכבו וידעת את המקום אשר ישכב שם ובאת וגלית מרגלתיו ושכבתי והוא יגיד לך את אשר תעשין:

<!--$!-->
<a name="רותBפרק-ג-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>ותאמר אליה כל אשר תאמרי אעשה:

<!--$!-->
<a name="רותBפרק-ג-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>ותרד הגרן ותעש ככל אשר צותה חמותה:

<!--$!-->
<a name="רותBפרק-ג-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>ויאכל בעז וישת וייטב לבו ויבא לשכב בקצה הערמה ותבא בלט ותגל מרגלתיו ותשכב:

<!--$!-->
<a name="רותBפרק-ג-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>ויהי בחצי הלילה ויחרד האיש וילפת והנה אשה שכבת מרגלתיו:

<!--$!-->
<a name="רותBפרק-ג-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>ויאמר מי את ותאמר אנכי רות אמתך ופרשת כנפך על אמתך כי גאל אתה:

<!--$!-->
<a name="רותBפרק-ג-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>ויאמר ברוכה את ליהוה בתי היטבת חסדך האחרון מן הראשון לבלתי לכת אחרי הבחורים אם דל ואם עשיר:

<!--$!-->
<a name="רותBפרק-ג-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>ועתה בתי אל תיראי כל אשר תאמרי אעשה לך כי יודע כל שער עמי כי אשת חיל את:

<!--$!-->
<a name="רותBפרק-ג-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>ועתה כי אמנם כי אם גאל אנכי וגם יש גאל קרוב ממני:

<!--$!-->
<a name="רותBפרק-ג-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>ליני הלילה והיה בבקר אם יגאלך טוב יגאל ואם לא יחפץ לגאלך וגאלתיך אנכי חי יהוה שכבי עד הבקר:

<!--$!-->
<a name="רותBפרק-ג-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>ותשכב מרגלתו עד הבקר ותקם בטרום יכיר איש את רעהו ויאמר אל יודע כי באה האשה הגרן:

<!--$!-->
<a name="רותBפרק-ג-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>ויאמר הבי המטפחת אשר עליך ואחזי בה ותאחז בה וימד שש שערים וישת עליה ויבא העיר:

<!--$!-->
<a name="רותBפרק-ג-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>ותבוא אל חמותה ותאמר מי את בתי ותגד לה את כל אשר עשה לה האיש:

<!--$!-->
<a name="רותBפרק-ג-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>ותאמר שש השערים האלה נתן לי כי אמר אל תבואי ריקם אל חמותך:

<!--$!-->
<a name="רותBפרק-ג-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>ותאמר שבי בתי עד אשר תדעין איך יפל דבר כי לא ישקט האיש כי אם כלה הדבר היום:

<!--$~-->
<a name="HtmpReportNum0003_L2"></a><a name="רותBפרק-ד"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>רות פרק-ד</u></span><BR></U></B></span><p></p>
<!--$!-->
<a name="רותBפרק-ד-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>ובעז עלה השער וישב שם והנה הגאל עבר אשר דבר בעז ויאמר סורה שבה פה פלני אלמני ויסר וישב:

<!--$!-->
<a name="רותBפרק-ד-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>ויקח עשרה אנשים מזקני העיר ויאמר שבו פה וישבו:

<!--$!-->
<a name="רותBפרק-ד-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>ויאמר לגאל חלקת השדה אשר לאחינו לאלימלך מכרה נעמי השבה משדה מואב:

<!--$!-->
<a name="רותBפרק-ד-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>ואני אמרתי אגלה אזנך לאמר קנה נגד הישבים ונגד זקני עמי אם תגאל גאל ואם לא יגאל הגידה לי ואדע כי אין זולתך לגאול ואנכי אחריך ויאמר אנכי אגאל:

<!--$!-->
<a name="רותBפרק-ד-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>ויאמר בעז ביום קנותך השדה מיד נעמי ומאת רות המואביה אשת המת קניתי להקים שם המת על נחלתו:

<!--$!-->
<a name="רותBפרק-ד-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>ויאמר הגאל לא אוכל לגאול לי פן אשחית את נחלתי גאל לך אתה את גאלתי כי לא אוכל לגאל:

<!--$!-->
<a name="רותBפרק-ד-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>וזאת לפנים בישראל על הגאולה ועל התמורה לקים כל דבר שלף איש נעלו ונתן לרעהו וזאת התעודה בישראל:

<!--$!-->
<a name="רותBפרק-ד-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>ויאמר הגאל לבעז קנה לך וישלף נעלו:

<!--$!-->
<a name="רותBפרק-ד-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>ויאמר בעז לזקנים וכל העם עדים אתם היום כי קניתי את כל אשר לאלימלך ואת כל אשר לכליון ומחלון מיד נעמי:

<!--$!-->
<a name="רותBפרק-ד-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>וגם את רות המאביה אשת מחלון קניתי לי לאשה להקים שם המת על נחלתו ולא יכרת שם המת מעם אחיו ומשער מקומו עדים אתם היום:

<!--$!-->
<a name="רותBפרק-ד-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>ויאמרו כל העם אשר בשער והזקנים עדים יתן יהוה את האשה הבאה אל ביתך כרחל וכלאה אשר בנו שתיהם את בית ישראל ועשה חיל באפרתה וקרא שם בבית לחם:

<!--$!-->
<a name="רותBפרק-ד-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>ויהי ביתך כבית פרץ אשר ילדה תמר ליהודה מן הזרע אשר יתן יהוה לך מן הנערה הזאת:

<!--$!-->
<a name="רותBפרק-ד-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>ויקח בעז את רות ותהי לו לאשה ויבא אליה ויתן יהוה לה הריון ותלד בן:

<!--$!-->
<a name="רותBפרק-ד-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>ותאמרנה הנשים אל נעמי ברוך יהוה אשר לא השבית לך גאל היום ויקרא שמו בישראל:

<!--$!-->
<a name="רותBפרק-ד-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>והיה לך למשיב נפש ולכלכל את שיבתך כי כלתך אשר אהבתך ילדתו אשר היא טובה לך משבעה בנים:

<!--$!-->
<a name="רותBפרק-ד-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>ותקח נעמי את הילד ותשתהו בחיקה ותהי לו לאמנת:

<!--$!-->
<a name="רותBפרק-ד-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>ותקראנה לו השכנות שם לאמר ילד בן לנעמי ותקראנה שמו עובד הוא אבי ישי אבי דוד: <B>(פ)</B>

<!--$!-->
<a name="רותBפרק-ד-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>ואלה תולדות פרץ פרץ הוליד את חצרון:

<!--$!-->
<a name="רותBפרק-ד-{יט}"></a><span style="font-size:18px; ">
<B><span style='color:RGB(51,119,204);'>{יט}</span></B>&nbsp</span>וחצרון הוליד את רם ורם הוליד את עמינדב:

<!--$!-->
<a name="רותBפרק-ד-{כ}"></a><span style="font-size:18px; ">
<B><span style='color:RGB(51,119,204);'>{כ}</span></B>&nbsp</span>ועמינדב הוליד את נחשון ונחשון הוליד את שלמה:

<!--$!-->
<a name="רותBפרק-ד-{כא}"></a><span style="font-size:18px; ">
<B><span style='color:RGB(51,119,204);'>{כא}</span></B>&nbsp</span>ושלמון הוליד את בעז ובעז הוליד את עובד:

<!--$!-->
<a name="רותBפרק-ד-{כב}"></a><span style="font-size:18px; ">
<B><span style='color:RGB(51,119,204);'>{כב}</span></B>&nbsp</span>ועבד הוליד את ישי וישי הוליד את דוד: <B>(פפפ)</B>

<!--BODY_END-->
<!--_LEND-->       </div>
</body>
</html>
 