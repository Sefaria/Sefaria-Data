<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא עשרין ושית ","קבלה","d_root__106_kblh.html","תיקוני הזוהר","f_01153.html","תקונא עשרין ושית ","f_01153_part_28.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא עשרין ושית</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBעשריןBושית"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>תקונא עשרין ושית</u></span><BR></U></B></span><p></p>בְּרֵאשִׁית ב' שׁוֹשַׁנָּה, חָמֵשׁ עַלִּין דִּילָהּ רֵאשִׁי''ת, בְּרֵאשִׁית לְחֻשְׁבָּן זְעִיר דַּחֲנוֹךְ תְּלַת עֲשַׂר, חוֹחִים דִּילָהּ תְּלַת עֲשַׂר תֵּיבִין מִן אלהי''ם וְעַד אלהי''ם, וְאִלֵּין אִינוּן. אֵת הַשָּׁמַיִם וְאֵת הָאָרֶץ וְהָאָרֶץ הָיְתָה תֹהוּ וָבֹהוּ וְחֹשֶׁךְ עַל פְּנֵי תְהוֹם וְרוּחַ אלהי''ם <small><small>(בראשית א א)</small></small>, חָמֵשׁ חוֹחִים אָחֳרָנִין, מְרַחֶפֶת עַל פְּנֵי הַמָּיִם וַיֹּאמֶר. 
<BR>
<!--$~-->
<BR><a name="דףBעאBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף עא ע''ב</u></span><BR></U></B></span><p></p>מַאי אִיהִי בֵּין הַחוֹחִים, אֶלָּא מִדְּחָרַב בֵּי מַקְדְּשָׁא וְהָאָרֶץ הָיְתָה תֹהוּ וָבֹהוּ, וְנָפְלַת שׁוֹשַׁנָּה בֵּין הַחוֹחִים, כַּד יֵיתֵי פוּרְקָנָא תִהְיֶה כַּשּׁוֹשַׁנָּה דְשַׁחֲרִית, דְּאִתְּמַר בָּהּ <small><small>(בראשית מד ג)</small></small> הַבֹּקֶר אוֹר <small><small>(והאנשים שלחו)</small></small>, וְאִינוּן חָמֵשׁ אוֹר חָמֵשׁ עַלִּין דְּשׁוֹשַׁנָּה עִלָּאָה, חַד וַיֹּאמֶר אלהי''ם יְהִי אוֹר, תִּנְיָינָא וַיְהִי אוֹר, תְּלַת וַיַּרְא אלהי''ם אֶת הָאוֹר, אַרְבַּע וַיַּבְדֵּל אלהי''ם בֵּין הָאוֹר, חָמֵשׁ וַיִּקְרָא אלהי''ם לָאוֹר יוֹם, תְּלַת עֲשַׂר עַלִּין מִלְּגָו, וַיְהִי עִִרֶב וַיְהִי בֹקֶר יוֹם אֶחָד, אֶחָד אֶחָד בִּתְרֵין שׁוֹשַׁנִּים, דָּא יהו''ה, עֲלֵיהּ אִתְּמַר <small><small>(זכריה יד ט)</small></small> בַּיּוֹם הַהוּא יִהְיֶה יהו''ה אֶחָד וּשְׁמוֹ אֶחָד, וְאִיהוּ עַמּוּדָא <small><small><span style="color=#0055ff"> (דף עא ע''ב) </small></small></span>דְאֶמְצָעִיתָא הָרוֹעִִה בַשּׁוֹשַׁנִּים, וְחוּשְׁבָּנֵיהּ אֶחָ''ד, שׁוֹשַׁנָּה תַּתָּאָה בָּהּ דְּחִילוּ וְאִיהוּ יִרְאָה, שׁוֹשַׁנָּה עִלָּאָה רְחִימוּ דְאַהֲבָה, וּבָהּ אִתְּמַר <small><small>(שיר ג ה)</small></small> אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ. 
<BR><p></p>בַּמֶּה יֵתוּן לְאַתְעָרָא לָהּ בִּימִינָא, וְאִיהִי לָא רְעִית בְּהוּ, עַד דְּיֵיתֵי רַעִִיָא מְהֵימְנָא, דְאִתְּמַר בֵּיהּ <small><small>(בראשית א ב)</small></small> וְרוּחַ אלהי''ם מְרַחֶפֶת, דְּאִיהוּ רוּחַ דְּמָשִׁיחַ, דְּאִתְּמַר בֵּיהּ <small><small>(ישעיה יא ב)</small></small> וְנָחָה עָלָיו רוּחַ יהו''ה, בְּרוּחָא דָא אָרְחַת הַהִיא חוֹלָה וְאִתְּסִיאַת, וּבְגִין דָּא הִשְׁבַּעִִתִּי אֶתְכֶם בְּנוֹת יְרוּשָׁלַםִ בִּצבאו''ת אוֹ בְּאַיְלוֹת הַשָּׂדֶה אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ <small><small>(שיר ג ה)</small></small>, וְאִיהוּ אָרַח רֵיחַ בִּתְרֵין תַּפּוּחִין <small><small>(נ''א ואיהו ריח דתרין תפוחין)</small></small>, דְּאִתְּמַר <small><small>(ביה)</small></small> בְּהוּ <small><small>(שם ז ט)</small></small> וְרֵיחַ אַפֵּךְ כַּתַּפּוּחִים, וּמַאי נִינְהוּ תְּרֵי סַמְכֵי קְשׁוֹט וְאִינוּן תְּרֵי רִמּוֹנִים, אֱגוֹז דָּא צַדִּיק גִּנַּת אֱגוֹז דָּא שְׁכִינְתָּא, וְדָא אִיהוּ דְאָמַר שְׁלֹמֹה <small><small>(שם ו יא)</small></small> אֶל גִּנַּת אֱגוֹז יָרַדְתִּי. 
<BR><p></p>גִּנַּ''ת ג' גִּימַטְרִיָּאוֹת <small><small>(אדנ''י ביהו''ה)</small></small>, דְּאִינוּן פַּרְפְּרָאוֹת לַחָכְמָה, נ' נוֹטְרִיקוּן, ת' תְּמוּרָה, גִּימַטְרִיָּאוֹת דָּא אדנ''י יהו''ה, סָלִיק בְּחֻשְׁבַּן אָמֵ''ן, אהי''ה אדנ''י סָלִיק בְּחוּשְׁבַּן פ''ו אלהי''ם, דְּאִיהוּ כִּנּוּ''י, מ''ה מֵ''ם הֵ''א, מֵ''ם הֵ''א בְּגִימַטְרִיָּא אלהי''ם, יו''ד ה''א וא''ו ה''א בְּגִימַטְרִיָּא מ''ה, וְדָא אִיהוּ עִִשֶׂר סְפִירוֹת בְּלִימָ''ה, וְאִיהוּ מֵעִיד עַל יִחוּדָא קַדִּישָׁא, וּבְגִין דָּא מָ''ה אֲעִידֵךְ <small><small>(איכה ב יג)</small></small>. 
<BR><p></p>דָּבָר אַחֵר א''ב ג''ד ה''ו ז''ח ט''י בְּגִימַטְרִיָּא שְׁכִינָ''ה, כְּגַוְונָא דָא, א' זִמְנָא חֲדָא, ב' תְּרֵי זִמְנִין, ג' תְּלַת זִמְנִין, ד' אַרְבָּעָה זִמְנִין, ה' חָמֵשׁ זִמְנִין, ו' שִׁית זִמְנִין, ז' שִׁבְעָה זִמְנִין, ח' תְּמַנְיָא זִמְנִין, ט' תִּשְׁעָה זִמְנִין, י' עִִשֶׂר זִמְנִין, כֻּלְּהוּ סָלְקִין לְחוּשְׁבַּן שְׁכִינָ''ה. וְרָזָא דְחוּשְׁבָּנָא, לְקַיְימָא דְלֵית שְׁכִינָה נָחֲתָא פָּחוּת מֵעֲשָׂרָה, וְלָא סָלְקָא לְמַעִִלָה מֵעִִשֶׂר. 
<BR><p></p>וְעוֹד קוּדְשָׁא בְּרִיךְ הוּא הוּא אַתְרֵיהּ דְּעָלְמָא, וּמַלְאָכִין לָא יָדְעִין וְשָׁאֲלִין אַיֵּה מְקוֹם כְּבוֹדוֹ לְהַעֲרִיצוֹ וְאַשְׁכַּחִינָן לֵיהּ בְּגִימָטְרִיָא מָקוֹם נוֹטְרִיקוּ''ן כְּגַוְונָא דָא, י' עִִשֶׂר זִמְנִין מֵאָה, ה' חָמֵשׁ זִמְנִין עִִשְׂרִין וְחָמֵשׁ, ו' שִׁית זִמְנִין תְּלָתִין וְשִׁית ה' חָמֵשׁ זִמְנִין עִִשְׂרִין וְחָמֵשׁ, בְּגִימַטְרִיָּא מָקוֹם, וַעֲלֵיהּ אָמְרוּ מַלְאָכַיָּא בָּרוּךְ כְּבוֹד יהו''ה מִמְּקוֹמוֹ <small><small>(יחזקאל ג יב)</small></small>, אִית אָחֳרָנִין בְּגִימַטְרִיָּאוֹת דְּלֵית לוֹן חוּשְׁבָּן, בְּגִין דְּאִינוּן פַּרְפְּרָאוֹת לַחָכְמָה דְלֵית לָהּ סוֹף, תְּמוּרוֹת אִלֵּין אַלְפָא בֵּיתוֹת כְּגוֹן כוז''ו במוכס''ז כוז''ו, דְאִינוּן תְּמוּרוֹת <small><small>(דברים ו ד)</small></small> יהו''ה אלהינ''ו יהו''ה, וְאִית תְּמוּרוֹת אָחֳרָנִין מִכַּמָּה מִינִין. 
<BR><p></p>אָמַר רַבִּי אֶלְעָזָר וְהָא כְתִיב <small><small>(מלאכי ג ו)</small></small> אֲנִי יהו''ה לֹא שָׁנִיתִי, אָמַר לֵיהּ בְּרִי, וַוי לִבְנֵי עָלְמָא דְאִינוּן אֲטִימִין לִבָּא, דְּחָשְׁבִין דְּיָדְעִין וְלָא יָדְעִין, וַדַּאי אֲנִי אִיהִי שְׁכִינְתָּא, הֲדָא הוּא דִכְתִיב <small><small>(ויקרא כו כא)</small></small> וְיִסַּרְתִּי אֶתְכֶם אַף אָנִי, אִיהִי לָא אִשְׁתַּנִּי וְלָא אִיהִי תְמוּרָה מִינֵיהּ בְּאָחֳרָא, וְאִיהוּ לָא אִשְׁתַּנִּי וְלָא אִסְתַּתַּר מִינָהּ, אֲבָל לְגַבֵּי חַיָּיבַיָּא אִשְׁתַּנִּי קוּדְשָׁא בְּרִיךְ הוּא וְאִסְתַּתַּר מִנַּיְיהוּ, הֲדָא הוּא דִכְתִיב <small><small>(דברים לב כ)</small></small> אַסְתִּירָה פָנַי מֵהֶם אֶרְאֶה מָה אַחֲרִיתָם, וְאַמַּאי בְּגִין כִּי דוֹר תַּהְפּוּכוֹת הֵמָּה בָּנִים לֹא אֵמוּן בָּם. 
<BR>
<!--$~-->
<BR><a name="דףBעבBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף עב ע''א</u></span><BR></U></B></span><p></p>מִיָּד קָמוּ כֻּלְּהוּ חַבְרַיָּא דְשָׁמְעוּ מִלִּין אִלֵּין, וְנָשְׁקוּ לֵיהּ עַל רֵישֵׁיהּ, וְאָמְרוּ אִלּוּ לָא אָתֵינָא לְעָלְמָא אֶלָּא לְמִשְׁמַע דָּא דַיֵּינוּ, דְּוַדַּאי קוּדְשָׁא בְּרִיךְ הוּא וּשְׁכִינְתֵּיהּ לָא אִשְׁתַּנִּי דָא מִן דָּא, אֲבָל לְגַבֵּי אָחֳרָנִין אִשְׁתַּנִּי וְאִסְתַּתַּר, בְּכַמָּה לְבוּשִׁין, וּבְכַמָּה כִּסּוּיִין, וּבְכַמָּה קְלִיפִין, וּבְגִין דָּא אָמַר שְׁלֹמֹה עָלָיו הַשָּׁלוֹם <small><small>(שיר ו יא)</small></small> אֶל גִּנַּת אֱגוֹז יָרַדְתִּי, דְאִיהוּ הֲוָה יָדַע בִּקְלִיפִין כֻּלְּהוּ, וּבְגִין דָּא לָא שְׁבִיק אֲפִילוּ מִינֵי דְכִשּׁוּף דְּלָא יָדַע, בְּגִין דְּיָדַע <small><small>(נ''א למנדע)</small></small> בִּקְלִיפִין. וְרַעִִיָא מְהֵימְנָא אִיהוּ תַבַּר כָּל קְלִיפִין, וְנָפִיק מִתַּמָּן מוֹחָא דְאִיהוּ יהו''ה לְאַרְבַּע סִטְרֵי דֶאֱגוֹזָא, <small><small>(דאינון תהו ובהו וחשך ותהום)</small></small>, וּמְפַרְנֵס מִנֵּיהּ לְהַהִיא חוֹלָה דְּאִיהִי אדנ''י, דִּבְאִלֵּין קְלִיפִין דִּי בֶאֱגוֹז דְּאִינוּן תֹּהוּ וָבֹהוּ וְחֹשֶׁךְ וּתְהוֹם אָמַר <small><small>(דברים לב כ)</small></small> אַסְתִּירָה פָנַי מֵהֶם, וְאִית שִׁנּוּיִין אוֹחֳרָנִין לְטַב לְכָל חַד כְּפוּם עוֹבָדֵיהּ. <small><small><span style="color=#0055ff"> (דף עב ע''א) </small></small></span>זִמְנִין אִתְגַּלְיָא לוֹן בִּדְמוּת אַרְיֵה, הֲדָא הוּא דִכְתִיב <small><small>(עמוס ג ח)</small></small> אַרְיֵה שָׁאָג מִי לֹא יִירָא, זִמְנִין בְּדִיּוֹקְנָא דְשׁוֹר, הֲדָא הוּא דִכְתִיב <small><small>(דברים לג יז)</small></small> בְּכוֹר שׁוֹרוֹ הָדָר לוֹ וְקַרְנֵי רְאֵם קַרְנָיו, וְזִמְנִין בְּדִיּוֹקְנָא דְּנֶשֶׁר, הֲדָא הוּא דִכְתִיב <small><small>(שם לב יא)</small></small> כְּנֶשֶׁר יָעִיר קִנּוֹ, וְזִמְנִין בְּדִיּוֹקְנָא דְאָדָם סָבָא, כְּמָה דְּאִתְדַּמְיָא לְאִלֵּין דְּאָמְרֵי זֶה אֵלִי וְאַנְוִהוּ <small><small>(שמות טו ב)</small></small>, דְּאִיהוּ הֲוָה אִתְדַּמְיָין לוֹן בִּדְמוּת סָבָא, וְאִתְּמַר בְּהוּ <small><small>(נ''א ביה)</small></small> <small><small>(דברים לב יג)</small></small> וַיֵּנִיקֵהוּ דְבַשׁ מִסֶּלַע וְשֶׁמֶן מֵחַלְמִישׁ צוּר, אֲבָל לְאִלֵּין דְּתַלְיָין מִנֵּיהּ וּמִשְּׁכִינְתֵּיהּ לָא אִשְׁתַּנֵּי לְעוֹלָם. 
<BR><p></p>וְאִינוּן תְּמוּרוֹת אִינוּן רָזָא דְיִבּוּם, דְּאִתְּמַר בָּהּ בַּיְבָמָה <small><small>(רות ד ז)</small></small> עַל הַגְאוּלָה וְעַל הַתְּמוּרָה, לְקַיֵּים כָּל דָּבָר שָׁלַף אִישׁ נַעֲלוֹ וְנָתַן לְרֵעִהוּ, בְּהַהוּא נַעַל דְּנָתַן לְרֵעִהוּ אִית תְּמוּרָה, וְשִׁנּוּי רָצוֹן, וְתַמָּן צָרִיךְ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה לְקַיֵּים כָּל דָּבָר, נַעַל אִיהוּ גוּפָא. 
<BR><p></p>וְאַמַּאי בַּחֲלִיצַת נַעַל דְּנָתַן לְרֵעִהוּ אִית תְּמוּרָה וְשִׁנּוּי, אָמַר סָבָא חֲדָא, רַבִּי רַבִּי, לָא תֵימָא הָכִי, אֶלָּא אַמַּאי חֲלִיצָה בַּנַּעַל, אֶלָּא אִיהוּ קְלִיפָה לְאִתְטַמְרָא בָּהּ לְאִשְׁתֵּזָבָא מִנֵּיהּ, וְלָא אִשְׁתְּמוֹדָע לְגַבֵּי מְקַטְרְגִין דִּילֵיהּ, וּבַחֲלִיצָה דְּנַעַל חָלַץ לֵיהּ י''ה, וּבְגִין דָּא שָׁלַף אִישׁ נַעֲלוֹ וְנָתַן לְרֵעִהוּ, נַעַל ו', גַּן נָעְִל, דְּאִיהוּ בֶּן י''ה, לְאַעָלָא בֵּין ו''ה, וְדָא אִיהוּ חָלַץ י''ה. 
<BR><p></p>וּמֹשֶׁה אִתְּמַר בֵּיהּ <small><small>(שמות ג ה)</small></small> שַׁל נְעָלֶיךָ מֵעַל רַגְלֶיךָ, דָּא בְּהִפּוּכָא דְאָחֳרָנִין, דְּלָא צָרִיךְ לְאִתְחַזְיָא קֳדָם שְׁכִינְתָּא בִּקְלִיפָה, וְרָזָא דְמִלָּה כִּי אֵין לָבֹא אֶל שַׁעַר הַמֶּלֶךְ בִּלְבוּשׁ שָׂק <small><small>(אסתר ד ב)</small></small>, וּלְגַבֵּי אֲבָהָן לָא אִתְחַזְיָא אֶלָּא בַּנְּעָלִים, הֲדָא הוּא דִכְתִיב <small><small>(שיר ז ב)</small></small> מַה יָּפוּ פְעָמַיִךְ בַּנְּעָלִים בַּת נָדִיב, אֲבָל לְגַבֵּי מֹשֶׁה בְּלָא כִּסּוּיָא כְּלָל, וְרָזָא דְמִלָּה וָאֵרָא אֶל אַבְרָהָם אֶל יִצְחָק וְאֶל יַעֲקֹב בְּאֵ''ל שׁד''י, וּשְׁמִי יהו''ה לֹא נוֹדַעִִתִּי לָהֶם <small><small>(שמות ו ג)</small></small>, וּמֹשֶׁה אִתְּמַר בֵּיהּ <small><small>(שם ג יג)</small></small> וְאָמְרוּ לִ''י מַ''ה שְּׁמ''וֹ מָ''ה אוֹמַר אֲלֵיהֶם. 
<BR><p></p>וְעוֹד אַמַּאי צָרִיךְ חֲלִיצָה בַּנַּעַל בְּאִשָּׁה, בְּגִין דְּמָאן דְּיָמוּת בְּלָא בַּר אִיהוּ קָשִּׁיר בְּרַגְלֵיהּ דְּיָבָם, וְרָזָא דְמִלָּה הוּא יְשׁוּפְךָ רֹאשׁ וְאַתָּה תְּשׁוּפֶנוּ עָקֵב <small><small>(בראשית ג יד)</small></small>, וּבְגִין דְּלָא יָמִית לֵיהּ חִוְיָא דְּאִיהוּ כָּרוּךְ עַל עֲקֵבוֹ, צָרִיךְ לַחֲלוֹץ לְגַבֵּי נַעַל דְּאִתְּתָא, וְאִתְפַּטַּר הַהוּא חִוְיָא מִנֵּיהּ. 
<BR><p></p>וְכֹלָּא עַל הַהִיא טִפָּה דְּאִיהִי י' דְפָרַח מִן יַעֲקֹב לְאַתְרֵיהּ, וְיַעֲקֹב בְּגִין דָּא קָנָה מִנֵּיהּ בְּכֵרוּתָא, לְאַחְזָרָא י' לְאַתְרֵיהּ, דְּאִיהִי טִפָּה בּוּכְרָא, דְּבָהּ חָאב אָדָם, וּפָרַח מִנֵּיהּ וְאִשְׁתָּאַר יָחִיד בְּלָא עִזֶר, וּבְגִין דָּא אָמַר <small><small>(תהלים מט ו)</small></small> לָמָּה אִירָא בִּימֵי רָע עֲוֹן עֲקֵבַי יְסוּבֵּנִי, וּבְגִין דָּא אַיְתִי לֵיהּ קוּדְשָׁא בְּרִיךְ הוּא תְּלַת זִמְנִין לְאָדָם קַדְמָאָה בְּגִלְגּוּלָא, הֲדָא הוּא דִכְתִיב <small><small>(איוב לג כט)</small></small> הֶן כָּל אֵלֶּה יִפְעַל אֵ''ל פַּעֲמַיִם שָׁלֹשׁ עִם גָּבֶר, וְדָא אִיהוּ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה. 
<BR><p></p>וְעַל הַהִיא טִפָּה אִתְּמַר בָּהּ <small><small>(שיר ז ב)</small></small> מַה יָּפוּ פְעָמַיִךְ בַּנְּעָלִים בַּת נָדִיב, וְאִתְדַּבְּקַת בְּיַעֲקֹב, וְאַפִּיקַת מִנֵּיהּ י''ב שִׁבְטִין, הֲדָא הוּא דִכְתִיב <small><small>(תהלים קכב ד)</small></small> שִׁבְטֵי י''הּ עִדוּת לְיִשְׂרָאֵל, דְּאִתְּמַר בֵּיהּ אָדָם יִשְׂרָאֵל, וּבְהַהוּא זִמְנָא רָוַוח יַעֲקֹב מַה דְּאָבִיד דְאִיהוּ י' מִיַּעֲקֹב, הֲדָא הוּא דִכְתִיב <small><small>(בראשית לב כט)</small></small> לֹא יַעֲקֹב יֵאָמֵר עוֹד שִׁמְךָ כִּי אִם יִשְׂרָאֵל. 
<BR><p></p>בְּאַבְרָהָם שֵׁזִיב מִסַּם הַמָוְת, חוֹבָא דְאָדָם, גֵּיהִנָּם, נָחָשׁ, אֵשֶׁת זְנוּנִים דְּאִתְּמַר בֵּיהּ <small><small>(שמות כ יד)</small></small> לֹא תִנְאָף. בְּיִצְחָק שֵׁזִיב מֵאֵל אַחֵר דְּאִתְּמַר בֵּיהּ <small><small>(שם יג)</small></small> לֹא תִרְצַח. בְּיַעֲקֹב אַשְׁכַּח אֲתַר לְיַנְקָא <small><small>(נ''א לנקאה)</small></small> בְּנוֹי, וְדָא שִׁנּוּי מָקוֹם, וְלֵית חַד מִנַּיְהוּ דְּלָא אִתְכְּלִיל בִּתְלָתָא, לְקַיְימָא הֶן כָּל אֵלֶּה יִפְעַל אֵ''ל פַּעֲמַיִם שָׁלוֹשׁ עִם גָּבֶר <small><small>(איוב לג כט)</small></small>. 
<BR>
<!--$~-->
<BR><a name="דףBעבBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף עב ע''ב</u></span><BR></U></B></span><p></p>קָם סָבָא וְאָמַר רַבִּי רַבִּי בְּמַאי אוּקִימְתָּא סוֹד יִבּוּם וַחֲלִיצָה, דְּהָא בְּרִירָא דְמִלָּה שְׁמַעִִנָא, אָמַר לֵיהּ מַה דִּשְׁמַעִִתְּ אֵימָא, אָמַר וַדַּאי בְּרָזָא דְיִבּוּם אַשְׁכַּח אַתְרָא הַהִיא נִשְׁמָתָא עַרְטִילָאָה, הֲדָא הוּא דִכְתִיב <small><small>(תהלים פד ד)</small></small> גַּם צִפּוֹר מָצְאָה בַיִת, וְדָא נֶפֶשׁ דְּאַתְיָא בְּגִלְגּוּל זִמְנָא קַדְמָאָה, וּדְרוֹר קֵן לָהּ <small><small>(שם)</small></small>, דָּא רוּחָא דְּאַתְיָא בְגִלְגּוּלָא זִמְנָא תִנְיָינָא, אֲשֶׁר שָׁתָה אֶפְרוֹחֶיהָ <small><small>(שם)</small></small>, דָּא נִשְׁמָתָא דְאַתְיָא בְגִלְגּוּלָא זִמְנָא תְּלִיתָאָה, וּמִינָהּ נָפְקִין אֶפְרוֹחִין דְּאִינוּן בְּנִין, וּבְרָזָא דְיִבּוּם כֻּלְּהוּ תְּלַת נָחֲתִין בְּבַת אַחַת, הֲדָא הוּא דִכְתִיב <small><small>(איוב לד יד)</small></small> אִם יָשִׂים אֵלָיו לִבּוֹ רוּחוֹ וְנִשְׁמָתוֹ <small><small><span style="color=#0055ff"> (דף עב ע''ב) </small></small></span>אֵלָיו יֶאֱסוֹף, לִבּוֹ דְתַמָּן נֶפֶשׁ, רוּחַ בְּכַנְפֵי רֵיאָה, נִשְׁמָתָא בְמוֹחָא, וְכֻלְּהוּ חַד בְּקִשׁוּרָא חֲדָא, אֲבָל חֲלִיצָה אִיהִי שֵׁזְבַת הַהִיא נִשְׁמָתָא וְרוּחָא וְנַפְשָׁא דְּאִינוּן קְטִירִין בִּתְלַת קִשּׁוּרִין דְּחִוְיָא, וְרָזָא דְּמִלָּה נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים הַפַּח נִשְׁבַּר וַאֲנַחְנוּ נִמְלָטְנוּ <small><small>(תהלים קכד ז)</small></small>, קָם רַבִּי שִׁמְעוֹן כְּדֵי לְנַשְׁקָא לֵיהּ, פָּרַח מִיָּד וְלָא אִתְחֲזִי. <small><small>(תקון כ''ז נדפס בהקדמה כי שם ביתו)</small></small> 
<BR>
<!--BODY_END-->
<!--_LEND-->       </div>
</body>
</html>
 