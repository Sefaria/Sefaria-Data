<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("ספר החינוך - קסג. שלא לאכל מיני שרצים דקים הנולדים בזרעים ובפרות.","הלכה","d_root__040_hlch.html","ספר החינוך","f_01644.html","קסג. שלא לאכל מיני שרצים דקים הנולדים בזרעים ובפרות.","f_01644_part_163.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>ספר החינוך</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
ספר החינוך<BR></span></CENTER><CENTER>מיוחס לרב רבי אהרן הלוי זצוק"ל
</CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp&nbsp&nbsp&nbsp&nbsp&nbsp<a href="#HtmpReportNum0000_L2">קסג. שלא לאכל מיני שרצים דקים הנולדים בזרעים ובפרות.</a><BR></span>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<BR><a name="HtmpReportNum0000_L2"></a><a name="קסג.BשלאBלאכלBמיניBשרציםBדקיםBהנולדיםBבזרעיםBובפרות."></a><br><br><span style="font-size:31px; ">
<p></p>
<B><U><span style='color:RGB(51,119,204);'><u>קסג. שלא לאכל מיני שרצים דקים הנולדים בזרעים ובפרות.</u></span><BR></U></B></span><p></p><b><big>שלא</big></b> לאכל מיני שרצים דקים הנולדין בזרעים ובפירות מעת שיצאו וישרצו בארץ <small><small>(חולין סז א)</small></small>. והוא הדין כל זמן שנעשו בפרי בעודו מחבר לקרקע, אף על פי שלא יצאו ושרצו על הארץ, ששורץ על הארץ נקרא, מכיון שנעשה בפרי בעודו <small>[בהיותו]</small> מחבר, שנאמר <small><small>(ויקרא יא מב)</small></small> לכל השרץ השורץ על הארץ לא תאכלום. ואם יצאו על הארץ, אף על פי שחזרו אחר כך לתוך הפרי שורץ על הארץ נקרא גם כן מכיון שיצא. וכן הוא בספרא <small><small>(ולא תטמאו)</small></small> <small>[אל תשקצו]</small> את נפשתיכם בכל השרץ השרץ. להביא את שפרשו על הארץ וחזרו. כלומר אף על פי שהם עכשיו בחורים שלהם, מכיון שיצאו על הארץ, נאסרו, ושרץ הארץ נקראין.
<BR><p></p><b><big>בזה</big></b> הפרוש שאני כותב בכאן, כי חיוב מיני השרצים דקים הוא מעת שיצאו בארץ ולא קדם לכן, אני מעלים עין ממה שכתב בו הרמב''ם זכרונו לברכה, אף על פי שיעדתי לאחז דרכו, כי הוא כתב כאן בספר המצות שלו <small><small>(ל''ת קעט)</small></small> שהלאו הזה הוא מכיון שיצאו לאויר או הלכו על שטח הפרי. ויש לתמוה עליו הרבה בכך, כי בפרוש מצאנו בחלין <small><small>(סז ב)</small></small> שנשאר שם ענין זה בתיקו, כמו שבא שם בעי רב יוסף, פרשה לאויר העולם מהו? על גבי תמרה מהו? וגם הרב בעצמו כתב בחבורו הגדול <small><small>(מאכלות אסורות ב יד טז)</small></small> שענין זה הוא ספק ואין לוקין עליו, ועל כן הנחתי פרושו בכאן, וכתבתיו על דרך האמת. וגם כן מצאתי אחר כך שהרמב''ן זכרונו לברכה <small><small>(בהשגותיו לסהמ''צ שורש ט)</small></small> יתמה עליו הרבה בשגגה זו.
<BR><p></p><b><big>משרשי</big></b> המצוה. כתבנו למעלה <small><small>(מצוה קנט)</small></small>.
<BR><p></p><b><big>דיניה</big></b> כגון מה שאמרו זכרונם לברכה <small><small>(חולין שם)</small></small> השורץ על הארץ להוציא זיזין שבעדשים ותולעים <small><small>(שבאכלוסים)</small></small> <small>[שבכליסין]</small> והוא מן קטנית, ותולעים שבתמרים וגרוגרות, והוא הדין לכל התולעים הנעשים בפדות בתוכן אחר שנעקרו ולא פרשו מתוכן שאינן בלאו זה דשורץ על הארץ והיו מתרין מן הדין, אלא שיש באוכל אותן שקוץ לנפש קצת. ואם יש בדבר ספק אם נעשו התולעים בפרות קדם שנעקרו או אחר כן, יבדק אותם יפה. ואם הם דקים מאד עד שאינו יכול לבדק, ישהה אותן שנים עשר חדש, ואחר כך מתרין לאכל לכתחלה בלא בדיקה, מהכלל שידוע לרבותינו זכרונם לברכה <small><small>(שם חולין נח א)</small></small> שכל אותן תולעי הפרות אין מתקימין שנים עשר חדש, פירוש אינו מתקים כלומר, כיון שעברו עליו שנים עשר חדש הרי הוא כעפר גמור. ומפני כן אמרו זכרונם לברכה <small><small>(שם שם ב)</small></small> הני תמדי דכדא בתר תרי עשר ירחי שתא שרין, ואם פרשו תולעי הפרות באויר ולא נגעו בארץ, כגון שיצאו מן הפרי ונפלו לתוך פיו של אוכל, וכן אם פרשו ורחשו על גב הפרי, אם נדין גב הפרי כמו הארץ, וכן אם פרשה התולעת מן הפרי ונפל <small>[ה]</small> לארץ אחר שמתה, כל זה אסור מספק אם נדין ונאמר שיהיה כשורץ על הארץ או לא.
<BR><p></p><b><big>וכן</big></b> מה שאמרו זכרונם לברכה <small><small>(שם סז ב)</small></small> תולעים הנמצאים במעי הדגים אסורים משום שרץ, כי מבחוץ הם באים, אבל הנמצאים בהם בין עור לבשר או בתוך הבשר, מתרין. והנמצאים במעי הבהמה אסורין, שמבחוץ הם באים. ואף הנמצאים במח הבהמה ובתוך בשרה, אסורין, לפי שאין שום דבר בבהמה שיהא מתר בלא שחיטה והן אינן בני שחיטה, ועוד שהתורה רבתה אותן לאסור, וכמו שאמרו רבותינו זכרונם לברכה <small><small>(שם)</small></small> ואת נבלתם תשקצו לרבות דרנין <small><small>(פי' תולעים הנמצאים בין העור לבשר)</small></small> שבבהמה. ואם תאמר שליל איך הוא מתר בלא שחיטה? מפני שהתורה התירה אותו כדדדשינן בגמרא <small><small>(שם סט א)</small></small> מבבהמה תאכלו. וכן התירו זכרונם לברכה <small><small>(שם סו ב)</small></small> במים שבכלים שהתליעו או אפילו בבורות שיחים ומערות, כלומר כל מים מכונסין. ואמרו <small><small>(שם סו ב)</small></small> שאדם שוחה ושותה מהן כל זמן שלא פרשו התולעים למקום אחר ואפילו פרשו לדפני הכלי או הבור מכיון שחזרו לתוכו שותה ואינו נמנע, דמקום רביתיהו הוא. ומן הדומה שאפילו משום אל תשקצו אין בהם, וזהו אומרם שותה ואינו נמנע. ונראה שהטעם מפני שמצאו להם התר מפרש מן הכתוב, כמו שדרשו זכרונם לברכה <small><small>(חולין סו ב)</small></small> בימים ובנחלים את שיש לו אכל ואת שאין לו אל תאכל. אבל בכלים ודומה לכלים, בין שיש לו בין שאין לו, מתר.
<BR><p></p><b><big>וכן</big></b> מדיני המצוה מה שאמרו <small><small>(שם סז א)</small></small> דלא לישפי איניש שכרא בצבתא באורתא מפני חשש תולעת שישאר בצותא ואחר כך יפל לכוס. ופרוש צבתא הוא תבן שעל פני הכלי, ומכיון ששרץ בצבתא דינו כשורץ על הארץ.
<BR><p></p><b><big>ודיני</big></b> בריה שאמרו זכרונם לברכה <small><small>(שם צו ב)</small></small> שאינה בטלה לעולם, כלומר אפילו נפלה באלף חלקים כמוה של התר אינה בטלה בהם והכל אסור, דכי היכי דחשיבא לענין מלקות דלוקין עליה בכל שהיא כדאיתא במסכת מכות <small><small>(יג א)</small></small> חשיבא נמי לענין אסורין דלא בטלה לעולם. ואף על גב דבירושלמי בתרומות פרק בצל אמרו, אורי ר' יוסי בר בון בחד עכברא חד לאלף גמרא דילן עדיפא לן דאמר ואפילו באלף לא בטלא.
<BR><p></p><b><big>ופרוש</big></b> בריה כלומר, שום בעלי חיים ואפילו תולעת כל שהוא, כיון שיש בה חיות, זהו עקר פירושו של בריה. וכן נמי אמרו זכרונם לברכה שנקרא בריה, לענין דלא בטיל לעולם ואפילו באלף, כל דבר שמתחלת בריתו הוא אסור והוא שלם כלו כבריתו, לאפוקי חסר אפילו כל שהוא, שאין לו דין בריה, ואין לוקין עליו אלא בכזית, והוא משל בעל החיים כמו גיד הנשה, שיש בו כל זה לאפוקי כל פרי שאינו ברית בעל חיים, וכל כיוצא בו.
<BR><p></p><b><big>ובגררה</big></b> דבריה דאמרינן דחשיבא ולא בטלה נאמר מה שאמרו זכרונם לברכה <small><small>(ערלד פ''ג מ''ז)</small></small> שכל דבר חשוב גם כן לא בטיל, כגון אגוזי פרך ורמוני באדן וחביות סתומות וחלפי תרדין וקלחי כרוב ודלעת יונית וככרות של בעל הבית. והרמב''ם זכרונו לברכה כתב, <small><small>(מאכלות אסורות טז ט)</small></small> דלאו דוקא שבעה דברים אלה, אלא כל דבר חשוב, אבל אלו היו החשובים בזמן חכמי המשנה זכרונם לברכה.
<BR><p></p><b><big>וזה</big></b> שאמרנו דבריה לא בטלא והכונה לומר, בין חיה בין מתה, דוקא בריה שהיתה אסורה מתחלת בריתה, כגון בהמה טמאה או שרץ טמא, וכן גיד הנשה שגם הוא אסור מתחלת בריתו, אבל בהמה כשרה מתחלתה דוקא בעודה חיה הוא דאינה בטלה משום דבעלי חיים חשיבי ולא בטלי <small><small>(זבחים עג א)</small></small>, אבל אחר שמתה ודאי בטול יש לה, ואפילו שור גדול מת אמרינן שהוא בטל, וזה יהיה אליבא דרבי יוחנן דהלכתא כותה, דאמר בגמרא <small><small>(ביצה ג ב)</small></small> גבי דברים חשובים דלא בטילי את שדרכן למנות שנינו, כלומר הדברים שדרכן של בריות למנות דרך חשיבות תמיד, שנינו שאין בטלות, כגון אותן שבעה המנויות למעלה, אבל שור אחד אין דרכן של בריות להחשיבו בלבם תמיד לפי שאין ראוי לפי שעה ולא קרובה הנאתו ללב בני אדם כמו אותן שבעה דברים.
<BR><p></p><b><big>ואל</big></b> תתפלא לומר חתיכה אחת ממנו הראויה להתכבד בפני האורחים תחשב ולא תבטל, וכלו ביחד יבטל, כי האמת כן הוא שחתיכה אחת ממנו הנאתה קרובה ולב בני אדם קרובה אליה ומחשיבה <small>[אותה]</small> ועל כן אמרו בה שלא תבטל, ואף על פי שכלו מתבטל. ודע זה והבינהו.
<BR><p></p><b><big>ויש</big></b> מן המפרשים שאמרו, <small><small>(יו''ד סי' קא ג)</small></small> שדין חתיכה הראויה להתכבד דלא בטלא לא נאמר אלא במבשלת כי אז ראויה להתכבד בה. ויש מהם שאמרו <small><small>(שם)</small></small>, שאפילו בחיה נאמר. ומן המפרשים <small><small>(רא''ש ורשב''א ביו''ד שם ס''ב)</small></small> גם כן שאמרו, דלא נאמר חתיכה הראויה שאינה בטלה, אלא כשהיא אסורה מחמת עצמה, אבל אם נפל אסור בתוכה ונתן בה טעם בטלה הויא מפני שאין האסור שבה ראוי להתכבד. ואף על גב דאשכחן שאפילו בחתיכת בשר שנפל בה חלב אמרו בעבודה זרה <small><small>(עד ב)</small></small> שאינה בטלה, שאני בשר בחלב, דתערבתן עושה אותה כחתיכה האסורה מחמת עצמה. ויתר רבי פרטי ענינים אלה בחלין ובעבודה זרה <small>[י''ד סי' ק''ה]</small>
<BR><p></p><b><big>ונוהגת</big></b> בכל מקום ובכל זמן בזכרים ונקבות. ועובר עליה ואכל במזיד בריה שלמה לגמרי טמאה בין חיה בין מתה, ואפילו פחותה מן החרדל ואפילו היתה סרוחה, ובין שהיתה על ידי זכר ונקבה או מכל העפושין שבעולם ושרצה בארץ, מי שאכלה כלה, לוקה עליה, אבל חסרה אפילו רגל אחת, אינו לוקה עד שיאכל כזית ממנה.
<BR>
<!--BODY_END-->
<!--_LEND-->       </div>
</body>
</html>
 