<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - תקונא קדמאה ","קבלה","d_root__106_kblh.html","זוהר חדש","f_01155.html","תקונא קדמאה ","f_01155_part_27.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא קדמאה</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBקדמאה"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>תקונא קדמאה</u></span><BR></U></B></span><p></p>בְּרֵאשִׁית זִמְנִין סַגִּיאִין אִנּוּן בְּאוֹרַיְתָא רֵאשִׁית, וְכָל חַד אִתְפְּרַשׁ בְּאַתְרֵהּ. קַדְמָאָה אִיהוּ <small><small>(משלי ח)</small></small> ה' קָנָנִי רֵאשִׁית דַּרְכּוֹ. דָּא אוֹרַיְתָא דְּאִית בֵּהּ טַעֲמֵי וְנִקּוּדֵי וְאַתְוָן. וְכַמָּה פִּקּוּדִין דַּעֲשֵׂה וְלֹא תַעֲשֶׂה דְּכֻלְּהוּ תַּלְיָן בְּשֵׁם יהו'ה. הָדָא הוּא דִּכְתִיב זֶה שְׁמִי לְעֹלָם וְזֶה זִכְרִי לְדֹר וָדֹר. שְׁמִי עִם י'ב שְסָ''ה. זִכְרִי עִם ו'ה רמ''ח. שְסָ''ה מִשְּׂמָאלָא, מִדְּחִילוּ דִּגְבוּרָה אִתְיְהִיבוּ פַּחַד יִצְחָק. רמ''ח מִימִינָא, מֵרְחִימוּ דְּדַרְגָּא דְּאַבְרָהָם דְּאִתְּמַר בֵּהּ <small><small>(ירמיה ב)</small></small> אַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חֶסֶד. עַמּוּדָא דְּאֶמְצָעִיתָא כָּלִיל תַּרְוַיְהוּ. וּבְגִין דָּא אִתְקְרֵי בְּשֵׁם יהו'ה. אֲבָל יְמִינָא אֵ''ל נָטִיל עִמֵּהּ וָ''ה הָדָא הוּא דִּכְתִיב אֱלוֹהַּ מִתֵּימָן יָבוֹא. שְׂמָאלָא נָטִיל עִמֵּהּ י'ה מִן אֱלֹהִים, עַמּוּדָא דְּאֶמְצָעִיתָא נָטִיל שְׁמָא שְׁלִים. וּבְגִין דָּא אֵל אֱלֹהִים ה' דִּבֵּר וַיִּקְרָא אָרֶץ. כָּלִיל לוֹן בְּהַאי קְרָא. וְכָל פִּקּוּדָא אִית לֵהּ טַעְמָא יְדִיעָא לְעֵלָּא, וְאַגְרָא דִּילֵהּ יְדִיעַ לְאִנּוּן דְּיַדְעִין רָזִין סְתִימִין דְּמָארֵיהוֹן. לָא אִתְכַּסְּיָא מִנְּהוֹן כָּל רָז. הָדָא הוּא דִּכְתִיב <small><small>(דניאל ד)</small></small> וְכָל רָז לָא אָנִיס לָךְ. וְכָל אוֹת וְאוֹת דְּאוֹרַיְתָא, וְקוֹצָא דִּילֵהּ וּנְקֻדָּה דִּילֵהּ וְטַעְמֵי דִּילֵהּ, אִית לוֹן רָזִין סְתִימִין לְעֵלָּא. וְהַמַּשְׂכִּילִים אִשְׁתְּמוֹדְעָן בְּהוֹן דְּאִית בְּהוֹן חֵילָא לְמֵיקָם בְּהֵיכָלָא דְּמַלְכָּא. כְּגַוְנָא דְּאִתְּמַר בַּחֲנַנְיָה מִישָׁאֵל וַעֲזַרְיָה <small><small>(שם א)</small></small> וַאֲשֶׁר כֹּחַ בָּהֶם לַעֲמֹד בְּהֵיכַל הַמֶּלֶךְ, בַּעֲמִידָה דִּצְלוֹתָא דְּאִיהִי הֵיכַל הַמֶּלֶךְ, כְּלִילָא מִכָּל טַעְמֵי וְנִקּוּדֵי וְאַתְוָן. דְּלֵית יְדִיעָה כִּידִיעָה דִּנְקֻדֵּי וְטַעְמֵי דְּאַתְוָן, לְאִשְׁתְּמוֹדְעָא בְּהוֹן סְגוֹלְתָּא, דְּאִתְּמַר בֵּהּ זַרְקָא מֻקָּף שׁוֹפָר הוֹלֵךְ סְגוֹלְתָא. וְכֻלְּהוּ אִתְרְמִיזוּ בְּהַוְיָן כְּגַוְנָא דָּא י'י'י' ה'ה'ה' ו'ו'ו' ה'ה'ה'. בְּכָל אֲתַר דאנון תְּלָת יוּדִי''ן כַּחֲדָא רְמִיזִין י'י'י' לִסְגוֹלְתָא, דְּאִיהִי שְׁכִינְתָּא כְּלִילָא מִן חָכְמָה חָסֵר נֶצַח. חָכְמוֹת בַּחוּץ תָּרֹנָּה. וּבְגִינַיְהוּ אוּקְמוּהּ מָארֵי מַתְנִיתִין הָרוֹצֶה לְהַחְכִּים יַדְרִים. דְּכֻלְּהוּ תְּלָתָא אִנּוּן דְּרוֹמִיִּים. גְּבוּרָא הוֹד. וְכֻלְּהוּ לְצָפוֹן. וּבְגִינַיְהוּ אִתְּמַר הָרוֹצֶה לְהַעֲשִׁיר יַצְפִּין. זַכָּאָה אִיהוּ מָאן דִּמְכַוֵּן בְּהוֹן. לְנַחְתָּא חָכְמְתָא וְעוּתְרָא לִשְׁכִינְתָּא, דְּאִתְּמַר בָּהּ קְדֻשָּׁה לְךָ יְשַׁלְּשׁוּ. דְּהָכֵי אִיהוּ סְגוֹלְתָא דִּילְהוֹן לְנַחְתָּא חָכְמְתָא וְעוּתְרָא. 
<BR><p></p>זַכָּאָה אִיהוּ מָאן דְּלָא נָטִיל אִיהוּ אַגְרָא לְגַרְמֵהּ, אֶלָּא דְּאוֹלִיף סְגֻלּוֹת אִלֵּין לְגַבֵּי שְׁכִינְתָּא דְּאִנּוּן סְגֻלּוֹת אִלֵּין דְּבַעְלָהּ דְּנָחְתָא לוֹן לְגַבָּהּ. ו'ו'ו' כֶּתֶר תִּפְאֶרֶת יְסוֹד. בְּגִין דְּכֶתֶר אִיהוּ יוּ''ד דְּסָלִיק לְחֻשְׁבָּן כ' דְּתַמָּן ו' תְּרֵין וָוִי''ן רְמִיזִין בְּאָת וָא''ו. וְכֻלְּהוּ תְּלָת וָוִין כְּלִילָן בְּצַדִּיק חַי עָלְמִין. דְּהָכֵי סַלְקִין תְּלָת וָוִין כְּחֻשְׁבָּן חַ''י. וְהַאי אִיהוּ וּבְרָכוֹת לְרֹאשׁ צַדִּיק. וְאִלֵּין תְּלָת וָוִין סְגֻלָּה דִּילְהוֹן לְיַחֲדָא שְׁכִינְתָּא עִם קוּדְשָׁא בְּרִיךְ הוּא. וְהַאי אִיהוּ לְקָרֵב רְחוֹקִים דְּאִנּוּן אוֹרְחִים, דִּבְהוֹן קָפְצָה אַרְעָא לְיַעֲקֹב. דְּאָת ו' דֶּרֶךְ אִיהוּ. הָדָא הוּא דִּכְתִיב <small><small>(במדבר כד)</small></small> דָּרַךְ כּוֹכָב מִיַּעֲקֹב. דֶּרֶךְ הַנֶּשֶׁר בַּשָּׁמַיִם. קְפִיצַת הַדֶּרֶךְ שְׁכִינְתָּא. דִּבְאִלֵּין וָוִין קָפְצַת אוֹרְחָא לְגַבֵּי בַּעְלָהּ. וְאִיהוּ יָשִׂישׂ כְּגִבּוֹר לָרוּץ אֹרַח לְגַבָּהּ. וּבְגִינַיְהוּ אִתְּמַר <small><small>(משלי ג)</small></small> דְּרָכֶיהָ דַּרְכֵי נֹעַם. וּמִסִּטְרָא דְּאָת וָא''ו מִן שֵׁם בֵּן עָ''ב עָבִיד י''ב אוֹרְיָן בְּיַמָּא, דְּאִתְעֲבָרוּ בֵּינַיְהוּ י''ב שְׁבָטִין דִּתְלָת שְׁמָהָן אִנּוּן, בְּוַיִּסַּע וַיָּבֹא וַיֵּט. וְאִנּוּן וה''ו אנ''י וה''ו. וְרֵישֵׁי תֵּבִין דִּילְהוֹן וָא''ו. יַמָּא בְּאֶמְצָעִיתָא א' אָלֶף בִּינָה וְתִשְׁכַּח לָהּ. וּבְתֻקְפָּא דִּתְרֵין וָוִי''ן אִלֵּין, בָּקַע שִׁמְשָׁא רְקִיעִין וְעָבִיד בְּהוֹן י''ב אוֹרְחִין בָּרָקִיעַ דְּאִתְּמַר בֵּהּ וְאַתָּה תִּשְׁמַע הַשָּׁמַיִם. וְחָמֵשׁ סָרֵי יָ'הּ וְחַד סְרֵי וָ'הּ סַלְקִין חֻשְׁבָּנֵיהוֹן שמ''ו. פָּעַל בְּכֹ''ח דְּסַלְקִין לְחֻשְׁבַּן שָׁמַיִם לְעֵלָּא י' מִינֵי תִּלִּים דִּכְלִילָן בְּעֶשֶׂר אַתְוָן דִּשְׁמָא מְפָרֵשׁ וְסַלְקִין מ''ה. וְעִם שמ''ו שס''א. <small><small>(כ''ל שצ''א)</small></small> וְהַאי אִיהוּ וְאָמְרוּ לִי מַ''ה שְּׁמ''וֹ. כִּי לֹא יִטֹשׁ ה' אֶת עַמּוֹ בַּעֲבוּר שְׁמוֹ הַגָּדוֹל. דָּלִיג מ'ה מ'ה מִשְּׁמוֹ אִשְׁתְּאַר רנ''ו חָסֵר מ''ר אֶחָד שְׁמוֹ לְחֻשְׁבַּן שָׁמַיִם, בֵּהּ אֻמָּאָה <small><small>(ישעיה סג)</small></small> כִּי יוֹם נָקָם בְּלִבִּ'י כְּחֻשְׁבַּן ד'ם, לְקַיֵּם בֵּהּ כִּי דַּם עֲבָדָיו יִקֹּם. שמ'ו עִם דָּם שָׁמַיִם. חָסֵר חַד למ''ה חַד בְּתוֹסֶפֶת א' לְאַחֲזָאָה דְּכֹלָּא חַד. הָא הָכָא רָזָא דִּתְלַת שְׁמָהָן יְה''וּ מְשֻׁלָּשִׁים. וּמִתַּמָּן בָּנֵי חַיֵּי וּמְזוֹנֵי. חַיֵּי, וְהָחָכְמָה תְּחַיֶּה בְּעָלֶיהָ. מְזוֹנֵי <small><small>(תהלים)</small></small> פּוֹתֵחַ אֶת יָדֶיךָ וּמַשְׂבִּיעַ לְכָל חַי רָצוֹן. וְאִיהוּ אִמָּא עִלָּאָה. בָּנֵי, כֵּן יָהּ. וְאִיהוּ יָד רָמָה בִּינָה דְּאַתְוָן דִּילָהּ יה'ו וּמִן יה'ו <small><small>(נר יו''ד)</small></small> נָפִיק יהו'ה. וּמִן ה' נָפִיק אֱלֹהֵינוּ וּמִן וָא''ו וּמִן יהו'ה דְּאִנּוּן י''ד אַתְוָן, וּרְמִיזִין בִּקְרִיאַת שְׁמַע. דְּתַמָּן יהו'ה אֱלֹהֵינוּ יהו'ה וְכֹלָּא אֶחָד. ה'ה'ה' שְׁכִינְתָּא תַּתָּאָה שְׁלִימוּ דִּתְלָת יְה''וּ יְה''וּ יְה''וּ, דִּרְמִיזוּ דִּילְהוֹן אֶהְיֶ''ה אֶהְיֶ''ה אֶהְיֶ''ה דְּאִתְּמַר לְמֹשֶׁה רְמִיזוּ דִּילְהוֹן בִּקְרָא דָּא, <small><small>(שמות ג)</small></small> וַיֹּאמֶר אֱלֹהִים אֶל מֹשֶׁה אֶהְיֶ''ה אֲשֶׁר אֶהְיֶ''ה וַיֹּאמֶר כֹּה תֹּאמַר אֶל בְּנֵי יִשְׂרָאֵל אֶהְיֶ''ה שַׁלְּחֵנִי אֲלֵיכֶם. שֶׁמָּא דְּאִיהוּ י'ו י'ו שִׁית עָשָׂר זִמְנִין י'ו וְשִׁית עֲשָׂר זִמְנִין ו'י רָמִיז דִּילְהוֹן בְּאָת א' כְּגַוְנָא דָּא א' רָמִיז יוי דָּא אִיהוּ א ויי וַיִּיצֶר <small><small>(חסר כאן)</small></small>. 
<BR><p></p>וְעוֹד וְהַמַּשְׂכִּילִים יַזְהִרוּ, אִלֵּין ס' רִבּוֹא מָארֵי מַתְנִיתִין דִּלְעֵלָּא. וְאִלֵּין ס' רִבּוֹא מָארֵי מַתְנִיתִין דִּלְתַתָּא. וְאִלֵּין ס' רִבּוֹא דְּמַלְאָכִין. וְאִלֵּין ס' רִבּוֹא דְּכוֹכְבַיָּא. כֻּלְּהוּ יַזְהִרוּ הַהוּא דְּאִתְּמַר פְּנֵי מֹשֶׁה כִּפְנֵי חַמָּה. כֻּלְּהוּ יַזְהִרוּ בְּחִבּוּרָא דָּא. בֵּהּ יַזְהִרוּ בְּמִלּוּלֵהּ. כֻּלְּהוּ יַזְהִרוּ בִּכְתִיבָתֵהּ. בְּהַאי סִפְרָא כְּזֹהַר הָרָקִיעַ. וְעַל שְׁמֵהּ אִתְקְרֵי סֵפֶר הַזֹּהַר בְּדִיּוֹקְנָא דְּעַמּוּדָא דְּאֶמְצָעִיתָא, דְּאִיהוּ סֵפֶר דְּזֹהַר דִּילֵהּ מֵאִמָּא עִלָּאָה דְּאִיהוּ זֹהַר. וּבֵהּ אוֹקְמוּהּ רַבָּנָן אֵיזֶהוּ חָכָם הַמֵּבִין דָּבָר מִתּוֹךְ דָּבָר. וְאִיהוּ זֹהַר דְּנַהֲרָא בְּלֵב דְּרָעֲיָא מְהֵימָנָא, זָהֳרָא בְּל''ב אֱלֹהִים דְּעוֹבָדָא דִּבְרֵאשִׁית. וְעַמּוּדָא דְּאֶמְצָעִיתָא אִתְקְרֵי עִלָּאָה עַל שִׁית רְקִיעִין, תְּלָת מִכָּאן וּתְלָת מִכָּאן, וְאִיהוּ בְּאֶמְצָעִיתָא, רְבִיעָאָה לְכָל תְּלָת וּשְׁבִיעָאָה לְכָל שִׁית. וְעָלֵהּ אִתְּמַר <small><small>(בראשית א)</small></small> וַיִּקְרָא אֱלֹהִים לָרָקִיעַ שָׁמַיִם, כָּלִיל אֵשׁ וּמַיִם, מַה דְּלָא קָרָא הָכֵי לִשְׁאָר רְקִיעִים אֶלָּא לֵהּ מַמָּשׁ וְרָעֲיָא מְהֵימָנָא בְּדִיּוֹקְנֵהּ. 
<BR><p></p>פָּתַח וְאָמַר רִבּוֹן עָלְמִין יְהֵא רַעֲוָא דִּילָךְ לְאַכְלְלָא עִלָּאִין וְתַתָּאִין בְּסִפְרָא דָּא. וּלְאִשְׁתַּכְּחָא כָּל חַד וְחַד בֵּהּ בֵּין בִּכְתִיבָה בֵּין בְּדִבּוּרָא, בְּחֵילָא דִּשְׁמָךְ יהו'ה וּבְכָל הַוְיָן דְּנָהֲרִין מִנֵּהּ, וּבְכָל שְׁמָהָן וְכִנּוּיִין דִּילֵהּ דְּכֻלְּהוּ יַזְהִרוּ מִנֵּהּ. חכי יְהוֹן כֻּלְּהוֹן עִלָּאִין וְתַתָּאִין דְּאִדְכְּרוּן בְּהַאי חִבּוּרָא, זְהִירִין מִשְּׁמָךְ וּמְהַוְיָן דִּילֵהּ כְּזֹהַר דְּנָהִיר בִּרְקִיעָא. וְהָב רְשׁוּ לְכָל מָאן דְּאַדְכִּיר בְּסִפְרָא דָּא בְּחֵילָא דִּשְׁמָךְ, לְאִזְדַּמְּנָא מִיָּד בֵּהּ כְּהֶרֶף עַיִן לְגַלָּאָה בֵּהּ כָּל חַד וְחַד מִלִּין יַקִּירִין וְרָזִין גְּנִיזִין, קַמֵּי שְׁכִינְתָּא דְּאִיהִי יְחִידָה בְּגָלוּתָא, לְאַנְהָרָא מִשְּׁמָךְ בְּהַאי חִבּוּרָא וּלְאִתְחַבְּרָא עִמָּךְ בְּהַאי חִבּוּרָא, לְאִתְקַשְּׁרָא בֵּהּ לְגַבָּךְ בַּכְּמָה קִשּׁוּטִין, לְקַיִּם בֵּהּ <small><small>(בראשית מ)</small></small> וּרְאִיתִיהָ לִזְכֹּר בְּרִית עוֹלָם. 
<BR><p></p>קָם רָעֲיָא מְהֵימָנָא עַל רַגְלוֹי וְאָמַר רַעְיָן קַדִּישִׁין אַבְרָהָם יִצְחָק וְיַעֲקֹב וְאָדָם קַדְמָאָה וְאַהֲרֹן וְדָוִד וּשְׁלֹמֹה. וְאַתְוָן דְּמִיכִין אִתְּעָרוּ לְגַבֵּי שְׁכִינְתָּא דְּאִתְּמַר בָּהּ, אֲנִי יְשֵׁנָה בְּגָלוּתָא בְּאִלֵּין דְּעַבְרִין עַל שְסָ''ה פִּקּוּדִין כְּחֻשְׁבַּן יְשֵׁנָ''ה. דְּהָא חֵיוָן בִּישִׁין וְדֻבִּין קָא אַתְיָן לְמֵיכַל עָאנָא דְּקוּדְשָׁא בְּרִיךְ הוּא דְּאִתְּמַר בְּהוֹן <small><small>(יחזקאל לד)</small></small> וָאֶתְּנָה צֹאנִי צֹאן מַרְעִיתִי. דִּכְעָן מָטָא זִמְנָא דְּאִתְּמַר בְּהוֹן <small><small>(ישעיה ט)</small></small> וַיֹּאכְלוּ אֶת יִשְׂרָאֵל בְּכָל פֶּה. דְּהָא בְּכָל דָּרָא וְדָרָא אַתּוּן סַבְלִין כַּמָּה דַּחֲקִין בְּגִינַיְהוּ בְּאֹרַח נִסְתָּר. וּבְחֵילָא דְּשֵׁם יהו'ה וּבְכָל הַוְיָן דִּילֵהּ, וּבְכָל כִּנּוּיִין קַדִּישִׁין וּדְכָיִז דִּילֵהּ, יִתְעֲרוּן עִמְּכוֹן ס' רִבּוֹא מ''מ ס' רִבּוֹא דְּמַלְאָכִין עִלָּאִין וְתַתָּאִין. וְס' רִבּוֹא נְבִיאִים. לְמֶהֱוֵי כֻּלְּהוֹן אוֹלְפִין זָכוּ עַל יִשְׂרָאֵל, לְשֵׁיזָבָא לוֹן מֵאִלֵּין חֵיוָן בִּישִׁין, לְמֶהֱוֵי מָחִיל לְהוֹן כָּל חוֹבֵיהוֹן, וּלְמִפְרָק לוֹן וּלְקַיֵּם בְּהוֹן מְדַלֵּג עַל הֶהָרִים דְּאִנּוּן קצים. אַל תִּתְּנוּ דומי לוֹ עַד יערה לְגַבַּיְהוּ קוּדְשָׁא בְּרִיךְ הוּא בְּרַחֲמֵי. קוּם אֵלִיָּהוּ דְּאַנְתְּ דָּלִיג עָלְמָא בְּאַרְבַּע טָסִין לְאִשְׁתַּכְּחָא בְּכָל חַד וְחַד מִיִּשְׂרָאֵל דִּמְקַיְּמִין אוֹת בְּרִית מִילָה. בְּחֵילָא דִּשְׁמָא דיהו'ה וְכָל הַוְיָן וְכִנּוּיִין דִּילֵהּ, לָא תִּתְעַכֵּב לְנַטְלָא רְשׁוּ מִקּוּדְשָׁא בְּרִיךְ הוּא לְנַחְתָּא לְנַטְרָא מָאנָא. וְתִתְעַטַר בְּכָל שְׁמָהָן דְּקוּדְשָׁא בְּרִיךְ הוּא לְאַגָּנָא בְּהוֹן עָלֵהוּ, וּלְנַחְתָּא בְּהַאי חִבּוּרָא לְגַלָּאָה בֵּהּ רָזִין טְמִירִין קַמֵּי שְׁכִינְתָּא, לְאַנְהָרָא לָהּ בְּרָזָא דְּאוֹרַיְתָא, דְּאִיהוּ כְּחֻשְׁבָּן ר''ז, דְּבֵהּ וְהַמַּשְׂכִּילִים יַזְהִרוּ כְּזֹהַר הָרָקִיעַ, כְּזֹהַר דְּבֵהּ כ'ו ר'ז כ'ה אַתְוָן דְּיִחוּדָא. וּבֵהּ ז'ו דְּאִיהוּ אֶחָד. וִיקוּמוּן עִמָּךְ בּוּצִינָא קַדִּישָׁא וְשִׁית חַבְרוֹי דְּאִתְנָשׁוּ בְּקַדְמִיתָא בְּהַאי זֹהַר, לְחַדְּשָׁא בֵּהּ מִלִּין כַּד בְּקַדְמִיתָא דְּעָלַיְהוּ שְׁכִינְתָּא נַהֲרָא מִז' רְקִיעִין, וּבְהוֹן נַהֲרָא מִז' אַרְעִין דְּאָמַר עָלַיְהוּ דָּוִד <small><small>(תהלים קטז)</small></small> אֶתְהַלֵּךְ לִפְנֵי ה' בְּאַרְצוֹת הַחַיִּים. קוּם רִבִּי שִׁמְעוֹן אַפְתַּח מִלִּין קַמֵּי שְׁכִינְתָּא. פָּתַח וְאָמַר וְהַמַּשְׂכִּילִים יַזְהִרוּ כְּזֹהַר הָרָקִיעַ וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. וְהַמַּשְׂכִּילִים אִלֵּין רִבִּי שִׁמְעוֹן וְכוּ' כַּכָּתוּב בַּדְּפוּס בְּתִקּוּנִים רֵישׁ דַּף א'. 
<BR><p></p>וְהַמַּשְׂכִילִים יַזְהִרוּ. וְהַמַּשְׂכִּילִים לְאַפִּיקוּ דְּאַתְוָן דְּאִתְמְשַׁח בְּמִשְׁחָתָא, רֵישָׁא וְגוּפָא וְשׁוּלֵי דְּזַנְבֵי טוּרֵיהוֹן יָתְבֵי בְּגוּפָא בְּלָא רוּחָא. נַפְשָׁא בְּסָכְלְתָנוּ דגשא וְרַפְיָא, זִמְנִין לָקָבְלֵהּ רוּחָא. רוּחָא נִקּוּדֵי דְּאִתְתַחְמָן בִּתְחוּמֵיהוֹן, לְאָחַיָּא גּוּפָא וּלְמֵיקָם לֵהּ עַל רַגְלַיָּא לְאַעֲנָאָה בְּאוֹרְחָא. וְלָא יָדְעֵי לְמֵיהַךְ לִימִינָא וְלִשְׂמָאלָא לְקַמָּא וְלַאֲחוֹרָא. יַזְהִרוּ כְּזוֹהֲרָא דְּנִשְׁמָתָא אִנּוּן תְּנוּעֵי לְמֵילַף אוֹרְחָא לִימִינָא וְלִשְׂמָאלָא, וּלְמֵיהַךְ בְּאֹרַח קְשׁוֹט דְּלָא יִסְטוּן מִנֵּהּ. כְּזֹהַר הָרָקִיעַ דְּאִיהוּ כִּגְלִידָא תַּקִּיפָא דְּעַל גַּבֵּי חֵיוָתָא, בְּשִׁעוּרָא סָתִים וּלְתַתָּא בְּרָזָא דְּמִשְׁחָתָא דְּבוּצִינָא. וּמַצְדִּיקֵי הָרַבִּים דְּאִיהוּ אִנּוּן פְּסִיקֵי תְּנוּעֵי דְּאִנּוּן מַצְדִּיקֵי הָרַבִּים קָאִים וְלָא לְכֹלָּא. כַּכּוֹכָבִים ז' דְּנָהֲרִין וְנָטְלִין לְאַעֲנָאָה עָלְמָא, מִנְּהוֹן לִימִינָא וּמִנְּהוֹן לִשְׂמָאלָא. זַנְבֵי שׁוּלֵיהוֹן כְּשׁוּלֵי קְדֵרָה דְּקַיְּמָא עַל נוּרָא דְּלָא אֻכָּלָא, וְהִיא אֶשָּׁא דְּאַסְנָא דְּאִתְחֲזֵי וְלָא אֻכָּלָה. אִית אֶשָּׁא סָבִיל אֶשָּׁא, וְאִית אֶשָּׁא אֻכָּלָה אֶשָּׁא. ז' נָטְלֵי וְז' קַיְּמֵי. תְּמִינָאָה אִתְחֲזֵי בְּהוּ. תְּשִׁיעָאָה נָטִיל לוֹן. 
<BR><p></p>וְהַמַּשְׂכִילִים עֶשֶׂר נִקּוּדִין דְּקַיְּמִין לְאַעֲנָאָה, ה' מִימִינָא וְה' מִשְּׂמָאלָא אוֹרְחָא דְּאִלֵּין לָקֳבֵל אִלֵּין. חָמֵשׁ אִנּוּן רַבְרְבִין בְּהַהוּא גַּוְנָא זְעִירִין. אָ אֵ אֹ א אִ יְמִינָא. אַ אֶ אֳ אֻ אְ <small><small>(כ''ל בחיריק והם ה' נקדות קטנות)</small></small> שְׂמָאלָא. אִתְכְּלָלוּ אִלֵּין בְּאִלֵּין לְאַעֲנָאָה גּוּפָא. חָמֵשׁ מִשְּׂמָאלָא נֶפֶשׁ. חָמֵשׁ מִימִינָא רוּחַ. וְאִנּוּן חָמֵשׁ גּוֹ חָמֵשׁ. תְּרֵין טְמִירִין וְלָא אִתְגַּלְּיָן. שַׁרְיָא לְאַעֲנָאָה נְקֻדָּה דְּאַבְרָהָם אָ כְּלָלָא דְּכֹלָּא. הַאי נְקֻדָּה דְּאַבְרָהָם מָשִׁיךְ אִנּוּן טְמִירִין וְכָלִיל לוֹן. בְּגִין כָּל אִנּוּן דִּלְתַתָּא עָאלִין בֵּהּ. וְדָא נְקֻדָּה דְּנָהִיר מִסַּיְפֵי עָלְמָא עַד סַיְפֵי עָלְמָא. אָ רָזָא דִּשְׁמָא גְּלִיפָא. מָשִׁיךְ בּוּצִינָא וְרָשִׁים נִקּוּדָה חֲשׁוֹכָא בְּלָא נְהִירוּ כְּלָל. וְדָא נְקֻדָּה דְּיִצְחָק. אַ דָּא אִקְּרֵי שֵׁבֶט לְגוֹ חֲסַר לֵב. מְגַלֶּה עֲמֻקּוֹת מִנִּי חֹשֶׁךְ. וּבְגִין כָּךְ סָלִיק כִּשְׁמָא. נְקֻדָּה דְּיַעֲקֹב לָא מָשְׁכָא בֵּהּ בּוּצִינָא אָחִיד לִתְרֵין סִטְרִין, וְאִיהוּ לָא אִתְחֲזֵי. א יוֹמָא תְּלִיתָאָה דִּבְרֵאשִׁית כִּי טוֹב כִּי טוֹב תְּרֵי זִמְנֵי, אִיהוּ גָּנִיז דְּלָא יְדִיעַ בְּגַוַּיְיהוּ, בּוּצִינָא לָא מָשִׁיךְ בֵּהּ כְּלָל. אִיהוּ טָמִיר וְגָנִיז וְלָא אִתְחֲזֵי. עֲרָבוֹת אַגְּנִיז בַּתְרַיְהוּ לְאַתְקַנָּא בֵּהּ סָתִים מִכֹּלָּא. וּבְגִין דְּטָמִיר וְסָתִים עָלֵהּ דְּלָא יְדִיעַ כְּלָל כֹּלָּא גָּנִיז. קַרְקַע עֲרָבוֹת אִתְחֲזֵי, וְאַף עַל גַּב דְּסָתִים אִיהוּ. אֶ נְקֻדָּה דְּתַלְיָא תְּחוֹת תְּרֵין אִיהִי קַרְקַע עֲרָבוֹת. עֲרָבוֹת הוּא גָּנִיז וְסָתִים עָלֵהּ דְּלָא אִתְיְדִיעַ בֵּין תְּרֵין לְבָתַר דְּרָכִיב בֵּהּ הַהוּא טְמִירָא דְּכֹלָּא, אַפִּיק לֵהּ שַׁלִּיט קַרְקַע עֲרָבוֹת כֹּלָּא. 
<BR><p></p>וְהַמַּשְׂכִילִים יַזְהִרוּ. וְהַמַּשְׂכִּילִים כד''א <small><small>(משלי טז)</small></small> מַשְׂכִּיל עַל דָּבָר יִמְצָא טוֹב. הָיִינוּ יַזְהִרוּ כְּזֹהַר הָרָקִיעַ. כְּזֹהַר זֹהַר זָהֳרָא דְּזָהֳרִין בִּסְלִיקוּ, זוֹהֲרָא זָהִיר וְאַנְהִיר וְאַדְלִיק נָצִיץ לְכַמָּה סִטְרִין זְהִירִין. זֹהַר סָלִיק וְנָחִית זֹהַר נָצִיץ לְכָל עֵיבָר. זֹהַר נָגִיד וְנָפִיק. זֹהַר דְּלָא פָּסִיק לְעָלְמִין. זֹהַר דְּעָבִיד תּוּלְדִין. זֹהַר זָהֳרָא דְּתָמִיר וְגָנִיז נְצִיצוּ דְּכָל נְצִיצוּ. דַּרְגִּין כֹּלָּא בֵּהּ נָפִיק וְטָמִיר, סָתִים וְגַלְיָא, חֲזֵי וְלָא חֲזֵי, סֵיפְתָּא בְּעִקּוּרָא מַבּוּעָא דְּבֵירָא, נָפִיק בִּימָמָא וְטָמִיר בְּלֵילְיָא. אִשְׁתַּעֲשַׁע בְּפַלְגּוּ דְּלֵילְיָא תּוֹלָדִין דְּאַפִּיק. זֹהַר דְּזָהִיר וְאַנְהִיר לְכֹלָּא כְּלָלָא דְּאוֹרַיְתָא, וְדָא אִיהוּ זֹהַר הָרָקִיעַ. הָרָקִיעַ דְּבֵהּ תַּלְיָן שִׁמְשָׁא וְסִיהֲרָא כּוֹכְבַיָּא וּמַזָּלֵי, דָּא אִקְּרֵי זָהֳרָא דְּאַסְפַּקְלַרְיָא דְּנַהֲרָא, דְּלֹא זָכָה בֵּהּ בַּר נָשׁ, בַּר רָעֲיָא מְהֵימָנָא דְּכָל בֵּיתָא, דְּלָא אַנְהִיר סִיהֲרָא אַסְפַּקְלַרְיָא דְּלָא נַהֲרָא בַּר מִנֵּהּ דְּזָכָה בְּאַסְפַּקְלַרְיָא דְּנַהֲרָא. זֹהַר הָרָקִיעַ סָתִים עִלָּאָה דְּנָהִיר וְלָא יְדִיעַ, אַדְלִיק וְלָא אִתְחֲזֵי, וּמָאן דְּנָטִיל לָא יְדַע מִמָּאן נָטִיל. סְתִימוּ דִּילֵהּ סָתִים <small><small>(נ''א טמיר)</small></small> וְגָנִיז שִׁבְטָא דְּיוֹסֵף צַדִּיקָא סָתִים בְּד' גְּוָנִין, זֹהַר דְּנָצִיץ בִּתְרֵיסַר חֵיוָן זִוְיָן, וּנְהוֹרִין נַצְצִין מִנֵּהּ תְּלֵיסַר אִנּוּן בְּרָזָא דִּשְׁמָא קַדִּישָׁא וְגוֹ רָזָא דְּאֵין סוֹף. אֵין סוֹף דְּלֵית שִׁיעוּרָא. תֵּשַׁע נִקּוּדִין בְּאוֹרַיְתָא נָפְקִין אִתְפַּלְּגִין בְּאַתְוָן. אַתְוָן בְּהוֹן נָטְלִין מַטְלָנִין דַּקִּיקִין בְּרָזִין פַּלְגִין. אִלֵּין ט' שַׁלִּיטִין עַל אַתְוָן אָתְוָן מִנְּהוֹן אִתְפְּשָׁטוּ. אִשְׁתְּאֲרוּ נִקּוּדִין לְאַעֲנָאָה לוֹן. לָא נָטְלִין בַּר כַּד אִנּוּן נָפְקִין, אִלֵּין אִקְּרוּן אֵין סוֹף. כֻּלְּהוּ אַתְוָן מַטְלָנִין בְּאֵין סוֹף. כְּמָא דְּאִנּוּן נָטְלִין לוֹן, הָכֵי נָטְלִין אִלֵּין סְתִימִין אַתְוָן גַּלְיָן קָלִין דְּקָלַיָּא, אִשְׁתְּנִין מִגּוֹ נְקֻדָּה חֲדָא דְּנָפְקָא מֵאִלֵּין נִקּוּדִין, דְּאִקְּרוּן אֵין סוֹף. וּמֵהַהִיא נְקֻדָּה אַתְוָן אִתְפְּשָׁטוּ כֻּלְּהוּ. 
<BR><p></p>לְבָתַר אִלֵּין נִקּוּדִין אִסְתִּימוּ בְּגוֹ סְתִימוּ, וְנָטְלֵי לוֹן בְּכָל מַטְלָנִין. מֵאֵין סוֹף נָפְקָא בּוּצִינָא דְּקַרְדִּינוּתָא, לְאַעְטְרָא לְכֹלָּא, לְאַנְהָגָא לימא רַבָּא דְּלָא יִפּוּק מִשִּׁעוּרָא לְבַר. הָדָא הוּא דִּכְתִיב <small><small>(איוב לח)</small></small> עַד פֹּה תָּבֹא וְלא תּוֹסִיף וּפֹה יָשִׁית בְּגָאוֹן גַּלֶּיךָ. פֹּ''ה שִׁיעוּרָא דְּבוּצִינָא פ' תְּמָנִין מַטְלָנִין, מִגּוֹ שֵׁירוּתָא דְּעִגּוּלָא גּוֹ עוּמְקָא. כ' עִגּוּלָא. עוּמְקָא דְּעָאִיל לְגוֹ בְּהַהוּא עִגּוּלָא ו' בְּדִיּוֹקְנָא דְּהַאי כ''ו, וְהַאי פ' עידולא וְעוּמְקָא. רִבּוּעָא גּוֹ חַמְשִׁין מַטְלָנִין ה' רִבּוּעָא גּוֹ מִשְׁחָתָא ו' כְּדִיקְנָא דְּאָעִיל בְּעִגּוּלָא הַהוּא דִּיּוֹקְנָא מַמָּשׁ אָעִיל בְּרִבּוּעָא. בּוּצִינָא דְּקַרְדִּינוּתָא אִתְפְּשַׁט בְּכָל אִנּוּן קִשְׁרִין וְסִימָנֵהוֹן חוֹ''ל. ח' לְעֵלָּא, ו' בְּאֶמְצַע, ל' בְּכֻלְּהוּ כַּד אִתְפַּשְּׁטַת בּוּצִינָא, כָּל חַד וְחַד עָבִיד תְּחוּמָא לְתַבְרָא גָּלוּי דְּיַמָּא. שָׁרָאָן גַּלְיָן וְסַלְקִין רֻגְזִין, נָפְקָא ח' קִשְׁרָא בְּרָזוֹי וּבָטַשׁ לּוֹן וְרָשִׁים בְּמִשְׁחָתָא וְאַהַדְרוּ גַּלְיָן. לִסְטָר מִזְרָח שְׁרָאָן גַּלְיָן לִסְטַר צָפוֹן רָגְזִין וְסָלְקִין וְרָעֲשִׁין וְנָפְקָא רָזָא דְּקִשְׁרָא ו' בְּכָל אִנּוּן רְשִׁימִין, וּבָטַשׁ לוֹן רָשִׁים בִּרְשִׁימוּ גּוֹ מִשְׁחָתָא וְאַהְדְּרוּ גַּלְיָן. לִסְטָר דָּרוֹם שָׁרָאָן גַּלְיָן וְסָלְקִין וְרָגְזִין וְרָעֲשִׁין סַלְקִין וְנַחְתִּין. נָפְקָא ל' קִשְׁרָא דְּאִתְעֲבִיד בְּכֻלְּהוּ קִשְׁרִין מַגְדְּלָא בְּשׁוּרוֹי, מַקָּפָן בְּעַבְרִין ורשין וְרָשִׁים בִּתְחוּמָא, וְגַלְיָן אַהְדְּרוּ לִסְטָר צָפוֹן לִסְטָר מִזְרָח לִסְטָר דָּרוֹם, וְאִתְּבָּרוּ וְאִשְׁתְּכַךְ רֻגְזָא. הָדָא הוּא דִּכְתִיב <small><small>(ירמיה ה)</small></small> אֲשֶׁר שַׂמְתִּי חוֹל גְּבוּל לַיָּם. ח''ל סַלְקִין בָּאֲוֵירָא אִתְעָרְבוּ באתון, וְאַתּוּן שָׁרָאָן עלון לְנָפְקָא בְּהוֹן קָלִין דְּקָלַיָּא, וְאִלֵּין אִנּוּן תְּחוּמָא לְשַׁכְלוּלָא דְּרָזָא דִּמְהֵימְנוּתָא. וְאִלֵּין חֵי''ךְ וְלִישָׁ''ן וּמַגְדְּלָא דְּשִׁנִּין, עַל אִלֵּין שַׁרְיָאָן כֹּלָּא. וְאִלֵּין אִנּוּן דְּאִתְכַּסְּיָן בְּקָלָא פְּנִימָאָה, וּבְקָלָא דְּאִשְׁתְּמַע וּבְמִלּוּלָא. וְאִלֵּין אִנּוּן תְּחוּמָא לְאִלֵּין. אִלֵּין מַשִׁנְיָן לְכִתְרָא קַדְמָאָה דַּהֲוָה בִּסְתִימוּ. 
<BR><p></p>וְכַד אִתְפְּשַׁט מָטָאת לְחַד מֵאִלֵּין, וְאִשְׁתַּנֵּי וְאִתְעֲבִיד רוח' דְּלָא שָׁכִיךְ לְעָלְמִין וּנְבִיעוּ תָּדִיר. בְּגִין דְּהַהוּא קִשְׁרָא דְּאִיהוּ תְּחוּמָא דְּבוּצִינָא, בָּטַשׁ בֵּהּ, וּבְגִינֵהּ נָבִיעַ כַּחֲשַׁאי, וְדָא רָזָא ח' חֵיךְ, הָכֵי אִתְקְרֵי. דָּא עָבִיד בִּנְיָנָא בְּגָרוֹן דְּבַר נָשׁ. וְדָא הוּא תְּחוּמָא קַדְמָאָה, כַּד בָּעָא לְאִתְפַּשְּׁטָא הַהוּא נְקֻדָּה, סָלִיק הַאי קִשְׁרָא וְנָטִיל לֵהּ מֵהַאי אֲתַר, וְשָׁנֵי לֵהּ בִּתְלָת גְּוָנִין, בְּאֶשָּׁא בְּרוּחָא בְּמַיָּא. בְּגִין דְּהַאי קִשְׁרָא כַּד אִתְקַשַּׁר מֵאֵין סוֹף בְּבוּצִינָא, הָכֵי אִתְקַשַּׁר. וְכַד אַפִּיק קָלָא דְּאִשְׁתְּמַע מִגּוֹ דְּחִיקוּ דְּפָשִׁיט דְּמַחֲשָׁבָה, הַאי קִשְׁרָא דָּחִיק לֵהּ, וְשָׁדַר לֵהּ לְקִשְׁרָא תִּנְיָנָא בְּרָזָא דוא'ו דְּאִיהוּ לִישָׁן, וּבָטַשׁ הַהוּא קָלָא בֵּהּ, וְאִשְׁתְּמַע מֵהַאי סִטְרָא וְשַׁרְיָא עַל הַאי סִטְרָא דְּלִישָׁן. וּבְגִין כָּךְ אִקְּרֵי הַאי קָלָא ו' לִישָׁן. הַאי קִשְׁרָא דְּאִיהוּ לִישָׁן שָׁדַר לֵהּ לְגוֹ קִשְׁרָא תַּקִּיפָא, מַגְדְּלָא כְּלָלָא דְּעֶשְׂרִין וּתְרֵין שׁוּרִין, וּכְדֵין הַהוּא קָלָא אִשְׁתְּכַךְ לְגוֹ מִלָּה בְּשִׁיעוּרָא. גּוֹ תְּהוֹמָא כַּדְקָא יָאוּת. וְאִלֵּין ג' קִשְׁרִין אִנּוּן תְּחוּמָא לְאַעֲנָאָה לְקָלָא וּלְמִלָּה, וּלְכָל אִנּוּן סִטְרִין דְּנָפְקִין מִקָּלָא וּמִלָּה דְּאִקְּרוּן יְמֵי קֶדֶם. וְאִלֵּין אַסְגִּין יוֹמֵי בְּשִׁעוּרָא כַּדְקָא יָאוּת, לְקָלָא וּמִלָּה. וְרָזָא דָּא <small><small>(איוב כט)</small></small> וְכַחוֹל אַרְבֶּה יַמִּים. בְּגִין חוֹל אַסְגִּיאוּ יוֹמִין גּוֹ שִׁיעוּרָא דְּבוּצִינָא כַּדְקָא חֲזֵי, וְכֹלָּא מֵאֵין סוֹף. אֵין סוֹף כֻּלְּהוּ נִקּוּדִין דְּאוֹרַיְתָא, קִשְׁרִין אִלֵּין תְּלַת קִשְׁרִין דְּקָא אֲמָרָן, בְּשִׁיעוּרָא רָזָא דְּחוֹל וְאִנּוּן תְּלָת נִקּוּדִין דְּשַׁרְיָן עַל אַתְוָן, לְעֵלָּא וּלְאֶמְצָעִיתָא וּלְתַתָּא, וְאִנּוּן חוֹ''ל דְּקָאָמַרָן. קַדְמָאָה שַׁרְיָא לְעֵלָּא וְאִקְּרֵי בְּכֻלְּהוּ. שַׁרְיָא תִּנְיָנָא בְּאֶמְצָעִיתָא, וְשָׁנֵי שְׁמָא וְאִתְקַשַּׁר בֵּין עליא וְתַתָּא. תְּלִיתָאָה דְּאִיהוּ תַּקִּיפָא אִקְּרֵי בִּשְׁמָא אָחֳרָא. וְעַל דָּא הַנֵּי תְּלָתָא אִקְּרוּ גְּבוּל תְּחוּמָא דְּקוּלְפִין, סִטְרוֹי דְּבוּצִינָא לְשַׁוָּאָה תְּחוּמָא לְכֹלָּא לְעֵלָּא וְתַתָּא. מִקִּשְׁרָא תְּלִיתָאָה נָפִיק הַאי זֹהַר, וְאִיהוּ זֹהַר הָרָקִיעַ דְּבֵהּ שִׁמְשָׁא וְסִיהֲרָא כְּכוֹכָבִים וּמַזָּלֵי לְאַנְהָרָא. כַּד הַאי זֹהַר נָהִיר וּבָטַשׁ בְּכָל אִנּוּן טוּרִין, וְרָשִׁים לוֹן וְאָפִישׁ לוֹן וְאַסְגֵּי לוֹן, וּכְדֵין אִשְׁתְּלִימוּ כֻּלְּהוּ. 
<BR><p></p>וְהַמַּשְׂכִילִים יַזְהִרוּ כְּזֹהַר הָרָקִיעַ. הַאי זֹהַר אַפִּיק אַתְוָן דַּקִּיקִין כְּחִיזוּ דְּאִנּוּן עִלָּאִין, אַתְוָן עִלָּאִין אַתְוָן דַּקִּיקִין, וְכֻלְּהוּ בְּרָזָא עִלָּאָה כַּדְקָא חֲזֵי מִקִּשְׁרָא תִּנְיָנָא אֶמְצָעִיתָא נָפְקֵי מַזָּלוֹת דְּזָהֲרִין לְאִסְתַּכְּלָא בְּהַהוּא זֹהַר עִלָּאָה. מִקִּשְׁרָא תְּלִיתָאָה נָפְקֵי כּוֹכְבַיָּא לְאִשְׁתַּמְּשָׁא וְעַל דָּא <small><small>(דניאל יב)</small></small> וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. וּמַצְדִּיקֵי דַּיְקָא, וְאִנּוּן כְּכוֹכְבַיָּא דְּצֶדֶק. וְכֻלְּהוּ תַּלְיָן בְּהַאי זֹהַר. תֵּשַׁע נַהֲרִין לָא מִתְפַּשְּׁטִין מִנַּיְהוּ אַתְוָן כַּהֲנֵי דְּנָפְקֵי מִגּוֹ נְקֻדָּה אָחֳרָא. אִלֵּין לָא מִתְפַּשְּׁטֵי אֶלָּא פְּשִׁיטוּ דַּקִּיק וְאִשְׁתְּאֲרוּ אִלֵּין בְּקִיּוּמַיְהוּ. וְהַהוּא פְּשִׁיטוּ דְּמִתְפַּשְּׁטֵי אִנּוּן טַעֲמֵי דְּאוֹרַיְתָא דְּנָפְקֵי לְנַגְּנָא בְּהוּ. תְּלָת קִשְׁרִין קַדְמָאִין דְּקָא אֲמָרָן, קִשְׁרָא קַדְמָאָה אִשְׁתְּאַר עַל אַתְוָן לְעֵלָּא לִנְקֻדָּה, וְאִשְׁתְּאַר לְמֶהֱוֵי טַעְמָא לְעֵלָּא. תְּרֵי אָחֳרָנִין קַיְּמִין לְטַעְמָא חֲדָא, וְאִנּוּן תְּרֵין נִקּוּדִין גּוֹ דִּיּוֹקְנָא דו'ו. ו' אִלֵּין לָא מִתְפַּשְּׁטֵי יַתִּיר, אֶלָּא קַיְּמֵי בְּקִיּוּמַיְהוּ ג' נִקּוּדִין ג' קְשָׁרִים, לְאַעֲנָאָה כֹּלָּא בְּכָל אִנּוּן רָזִין דְּקָא אֲמָרָן. וְכֻלְּהוּ אִיהוּ רָזָא דְּאוֹרַיְתָא דְּאִסְתַּמְּכָא, בְּגִין דְּאִית לְאוֹרַיְתָא עַל דְּיִסְתְּמַךְ. סְמִיכוּ סָתִים פְּנִימָאָה וּסְמִיכוּ דְּגַלֵּי יַתִּיר וְעָבִיד מַטְלָנוֹי דְּאוֹרַיְתָא לְמֵיהַךְ וְלָא תִּפּוֹק לְבַר. אוֹרַיְתָא בְּלָא סְמִיכוּ דָּא פְּנִימָאָה לָאו סְמִיכוּ וְלָא, אִשְׁתְּכָחַת לְמֶהֱוֵי אוֹרַיְתָא וְכֹלָּא מֵאֵין סוֹף וְעֶשְׂרִין וּתְרֵין אַתְוָן דְּאוֹרַיְתָא וְאִלֵּין מֵהַאי נְקֻדָּה דְּנָפְקָא מֵאֵין סוֹף. תֵּשַׁע נִקּוּדִין דְּשָׁלְטִין עַל אַתְוָן אִנּוּן אֵין סוֹף וְשַׁלִּיטִין עַל כֹּלָּא. תְּלֵיסַר טַעְמֵי דְּאוֹרַיְתָא אִתְפַּשְּׁטוּ מִנַּיְהוּ, וְכֻלְּהוּ כ''ב כְּחֻשְׁבָּן אַתְוָן דְּאוֹרַיְתָא. אִלֵּין כ''ב נִקּוּדִין וְטַעֲמֵי דְּאוֹרַיְתָא. אִנּוּן רָזָא דְּבוּצִינָא דְּקַרְדִּינוּתָא לְמִשְׁחָתָא דְּכֹלָּא בְּרָזָא דָּא, כָּל מִשְׁחָתָא לְאָרְכָּא וּלְפוּתְיָא לְעָמְקָא וּלְרוּמָא. לֵית לֵהּ מִשְׁחָתָא דְּנָפִיק מִשִּׁיעוּרָא דָּא, מֵרֵיחַ דְּתֵשַׁע נִקּוּדֵי וּתְלֵיסַר טַעֲמִין עַל רָזָא דָּא אוֹרַיְתָא קַיְּמָא בְּכָל סִטְרוֹי, וְכָל רָזִין. וְכָל עֲמִיקִין דְּאוֹרַיְתָא לָא נָפְקוּ מֵרָזָא דָּא לְבַר. בּוּצִינָא דְּקַרְדִּינוּתָא בְּרָזָא דָּא עָבִיד מִשְׁחָתָא לְכָל אִנּוּן מִשְׁחָתִין, וְרָזָא דָּא לָא אִתְיְהִיב לְגַלָּאָה בַּר לְדַחֲלֵי חַטָאָה, דִּי רָזָא דִּמְהֵמְנוּתָא בִּידַיְהוּ וְאִנּוּן כְּשָׁרָאָן לְגַלָּאָה לוֹן. אִלֵּין מַפְתְּחִין דְּאִנּוּן כ''ב דְּשָׁלְטִין עַל אוֹרַיְתָא, וּמֵאִלֵּין מִתְפָּרְשָׁן כָּל רָזִין וְכָל עָמְקִין דְּאוֹרַיְתָא, וְכָל מְדִידוּ דְּכָל מִשְׁחָתִין בְּכָל אִנּוּן סִטְרִין. אִלֵּין מַפְתְּחָן אִתְמְסָרוּ לֵהּ לְמֹשֶׁה בְּסִינַי בְּשַׁעֲתָא דְּקָרַן עוֹר פָּנָיו, וּמָסַר לוֹן בְּרָזָא דִּלְחִישׁוּ לִיהוֹשֻׁעַ וְכָל אִנּוּן סָבִין, עַד דְּמָטוּ לְמָארֵי מְהֵימְנוּתָא לְמִנְדַּע. זַכָּאָה חוּלָקֵהוֹן בְּעָלְמָא דֵּין וּבְעָלְמָא דְּאָתֵי. 
<BR><p></p>מַתְנִיתִין בְּאַרְבַּע תַּקִּיפִין דְּרוּחֵי דְּעָלְמָא. וְהַמַּשְׂכִּילִים יַזְהִרוּ. מָאן מַשְׂכִּילִים, אִלֵּין דְּיַדְעֵי לְאִסְתַּכְּלָא בִּיקָרָא דְּמָארֵהוֹן, וְיַדְעֵי רָזָא דְּחָכְמְתָא לְמֵיעַל בְּלָא כִּסּוּפָא לְעָלְמָא דְּאָתֵי, אִלֵּין זְהִירִין כְּזוֹהֲרָא עִלָּאָה. וּמַה דְּאָמַר וְהַמַּשְׂכִּילִים וְלָא אָמַר וְהַיּוֹדְעִים, אִלֵּין וַדַּאי אִנּוּן דְּמִסְתַּכְּלָאן בְּרָזִין פְּנִימָאִין סְתִימִין דְּלָא קַיְּמִין בְּגִלּוּיָא, וְלָא אִתְמְסָרוּ לְכָל בְּנֵי נָשָׁא. מָאן דְּזָכֵי לְאִסְתַּכְּלָא בְּהוּ בְּסָכְלְתָנוּ. דָּא אַזְהִיר דְּנָצִיץ בְּעִטוּרָא דְּזִהֲרָא עִלָּאָה עַל כֹּלָּא. לֵית זִהֲרָא דְּאַזְהַר כְּדָא. לֵית זִיהֲרָא דְּנָצִיץ לְהַהוּא עָלְמָא כְּהַאי זִיהֲרָא. דָּא זֹהַר דְּאוֹרַיְתָא דָּא זֹהַר דְּמָארֵיהוֹן דְּחָכְמְתָא דְּיַרְתִין הַהוּא עָלְמָא עַל כֹּלָּא. אִנּוּן נָפְקִין וְעָאלִין בְּכָל גִּנְזֵי דְּמָארֵיהוֹן. וְלֵית מָאן דְּיִמְחֵי בִּידֵיהוֹן. כֹּלָּא כְּסִיפַן מִזּוֹהֲרָא דִּילְהוֹן. זֹהַר דָּא נָצִיץ לְכָל סְטָר. וּמַצְדִּיקֵי הָרַבִּים, הָרַבִּים וְלָא כֹּלָּא. כְּגַוְנָא <small><small>(דניאל יב)</small></small> וְרַבִּים מִישֵׁנֵי אַדְמַת עָפָר יָקִיצוּ. מַאי וְרַבִּים בְּגִין דְּאִית דְּלָא יְקוּמוּן. וְדָא הִיא אַדְמַת עָפָר. מַאי אַדְמַת עָפָר. אֶלָּא אַדְמַת דְּהִיא מֵעָפָר, וְדָא הִיא אַרְעָא דְּיִשְׂרָאֵל דְּאִיהִי אַדְמַת מֵהַהוּא עָפָר. דִּכְתִיב בֵּהּ <small><small>(קהלת ג)</small></small> הַכֹּל הָיָה מִן הֶעָפָר. וַאֲפִלּוּ גַּלְגַּל חַמָּה. וְאִתְנַהֲרִין שְׁאָר חַיָּבִין מִנַּהּ וְלָא יְקוּמוּן. וּבְגִין כָּךְ וְרַבִּים אִלֵּין יִשְׂרָאֵל. אוֹף הָכָא וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. אִלֵּין יִשְׂרָאֵל דְּזָכוּן לְאוֹרַיְתָא דִּנְקֻדָּה דְּסָתִים. וְאוֹרַיְתָא כְּלָלָא דִּנְבִיאִים וּכְתוּבִים. כְּלָלָא דְּאוֹרַיְתָא דִּבְעַל פֶּה. וּבְגִין דְּאִיהִי כְּלָלָא דְּכֹלָּא מָאן דְּזָכָה בָּהּ זָכֵי בְּכֹלָּא. כַּכּוֹכָבִים. אִית כַּכּוֹכָבִים דְּאִתְחֲזוּן לִסְטָר מִזְרָח. כַּכּוֹכָבִים לִסְטָר צָפוֹן. כַּכּוֹכָבִים לִסְטָר דָּרוֹם. כַּכּוֹכָבִים לִסְטָר מַעֲרָב. אִי קִיסְטוֹן בְּקוּלְפוֹן תְּלָת לְכָל סְטָר דַּקִּיקַיָּא נַצְצִין, וּתְרֵין כְּקִיטְפָא כּוֹכָבָא דְּזִיהֲרָא זָהִיר וְסָתִים גּוֹ תּוּקְפוֹי דְּעֶגְלָא. כּוֹכָבָא נָהִיר וְזָהִיר בחווו מֵהַאי סִטְרָא. כּוֹכָבָא אָחֳרָא נָהִיר וְזָהִיר סֻמָּקָא. דָּא חַיִּין דָּא מוֹתָא סָמִיךְ לְהַאי דַּהֲבָא דַּקִּיק דְּלָא נָהִיר וְלָא נָפִיק קִיטְטָא דִּיקְטָטָא. <small><small>(נ''א דקנטא)</small></small> גּוֹ הֵיכָלָא דְּאַתְוָן דַּקִּיקִין שֶׁבַע טַעְמֵי דְּאוֹרַיְתָא תַּלְיָן בְּהוֹן. וְאִלֵּין טַעֲמִין דְּאִתְפְּרָשׁוּ מֵאִנּוּן טַעֲמִין אָחֳרָנִין תְּלֵיסַר דְּקַיְּמִין לְאַעֲנָאָה וּלְנַגְּנָא, וְאִלֵּין שֶׁבַע מִתְפָּרְשָׁן לְי''ג אָחֳרָנִין, לְאַעֲנָאָה וּלְנַגְּנָא לַכְּתוּבִים. וְאִלֵּין יְחִידָאֵי לַאֲתַר דָּא בְּז' הֵיכָלִין דִּכְתוּבִים וְאִלֵּין שֶׁבַע מִתְפָּרְשָׁן מֵאִנּוּן אָחֳרָנִין. וְכַד שָׁרָאן בַּכְּתוּבִים מִתְפָּרְשָׁן לְעֶשֶׂר, וְעָלַיְהוּ אִקְּרֵי סֵפֶר כְּתוּבִים סֵפֶר אֱמוּנִים. וְעֶשֶׂר אֱמוּנִים עָלַיְהוּ אִנּוּן. לְבָתַר מִתְפָּרְשָׁן לְי''ג, וְכֹלָּא כְּגַוְנָא דִּלְעֵלָּא בְּאוֹרַיְתָא, נְבִיאִים שָׁרָאָן בְּדוּכְתַיְהוּ וְכֹלָּא בְּרָזָא דְּאוֹרַיְתָא אַזְלָא. בּוּצִינָא דְּקָאדִינוּתָא עָבִיד מִשְׁחָתָא בִּמְדִידוּ דְּקָא אֲמָרָן. וְכֹלָּא בְּרָזָא דְּאֵין סוֹף בְּנִגּוּנָא דְּטַעֲמֵי, שָׁארֵי וּבָטַשׁ אֲוִירָא דִּילְהוֹן. דְּהַהוּא אֲוִירָא נָפְקָא מֵאֵין סוֹף וּבָטַשׁ גּוֹ מֹחָא, וּמֹחָא אַפִּיק אֲוִירָא וּבָטַשׁ בִּגְרוֹנָא, דְּמִתַּמָּן נָפַק אֲוִירָא אָחֳרָא לְבַר. אִשְׁתְּכָחוּ תְּלָת אֲוִירִין וְאִתְכְּלִילוּ בְּחַד אִלֵּין שְׁרָאָן בִּתְלָת קִשְׁרִין דְּקָא אֲמָרָן וְשָׁארֵי מִבּוּצִינָא פְּשִׁיטוּ לְאִתְפַּשְּׁטָא, וּמָדִיד לְאָרְכָּא וּפוּתְיָא לְעָמְקָא וְרוּמָא. לְאִנּוּן כ''ב מַפְתְּחָן עִלָּאִין וּמָדִיד כ''ב אַתְוָן. וְכָל רָזָא וְעוּמְקָא וּסְתִימוּ דִּילְהוֹן, לָקֳבֵל ג' אֲוִירִין ג' קִשְׁרִין, יהו'ה אֱלֹהֵינוּ יהו'ה. וְכֹלָּא בְּרָזָא לְמֹשֶׁה מִסִּינַי. וְכֵיוָן דְּאַדְכָּרוּ <small><small>(נ''א דאתחברו)</small></small> בְּפוּמָא, נָפְקָא בּוּצִינָא וְאִצְטְרִיךְ לְמַדִּיד לוֹן לְהַנֵּי שְׁמָהָן גּוֹ מִשְׁחָתָא, וּמִשְׁחָתָא דִּילְהוֹן אָחִיד בִּמְדִידוּ דְּאָרְכָּא וּפוּתְיָא, עוּמְקָא וְרוּמָא, עִגּוּלָא וְרִבּוּעָא. וְהָכֵי אִצְטְרִיךְ, בְּגִין דְּרָזָא דִּשְׁמָהָן בָּעָאן לְאִסְתַּמְּכָא עַל אֵין סוֹף, וּלְאִתְקַיְּמָא בְּקִיּוּמָא שְׁלִים גּוֹ מִשְׁחָתָא דְּבוּצִינָא, בְּנִקּוּדֵי וְטַעֲמֵי בְּנִגּוּנָא. דְּדָא שְׁלִימוּ דְּרָזָא דְּיִחוּדָא כַּדְקָא חֲזֵי. וְלֵית מָאן דְּיָדַע עַל מַה קִיּוּמָא דְּכֹלָּא, בַּר מָארֵי מְהֵמְנוּתָא וּזְעִירִין אִנּוּן. אֶחָ''ד א' בַּחֲטֵיפָא רָזָא לְאִתְקַשְּׁרָא בּוּצִינָא בְּאִנּוּן קִשְׁרִין, וְעָבִיד מִשְׁחָתָא אוֹרַיְתָא דְּמֹשֶׁה נְקֻדָּה חֲדָא דְּנַפְקָא מֵאֵין. נְבִיאִים מֵהַהוּא נְקֻדָּה אִתְפְּשָׁטוּ וְאִתְכְּלִילוּ בָּהּ, וְנַחְתֵּי לְתַתָּא, וְאִלֵּין אִסְתְּמָכוּ עַל קְיָמָא דְּסָתִים מֵאֵין סוֹף ג' קִשְׁרִין כַּדְקָא אֲמָרָן. 
<BR><p></p>מַתְנִיתִין קִטוּפֵי דְּקִטְרִין מָארֵי דַּחֲרִיכִין, פְּקִיחִין דְּעַיְנִין מָאֵרי דְּלִבָּא, בְּסָכְלְתָנוּ קְרִיבוּ שְׁמָעוּ, מָאן מִנְּכוֹן דְּשָׁמַע קָל גַּלְגַּלָּא דְּנָעִים וְאַסְחַר בְּגִלְגּוּלָא, סַלְקָא וְנַחְתָּא וְרָמֵי קָלִין בְּקָל נְעִימוּ, וּתְלָת נְצִיצִין נָפְקִין מֵאֵפוּתָא דְּכָל קָלָא. וְהַהוּא גַּלְגַּלָּא אַסְחַר לְעֵלָּא וּלְתַתָּא, וְנַפְקָא נְצִיצָא וְלָהִיט לָהּ לְגַלְגַּלָּא. וּכְדֵין אַפִּיק אֶשָּׁא מְלַהֲטָא בְּקוּלְפִין. הַהוּא גַּלְגַּלָּא כַּד אִתְפְּשַׁט בּוּצִינָא לְמִשְׁחָתָא, נָפְקָא אֲוִירָא דַּכְיָא דְּלָהִיט בְּאִנּוּן תְּלָת אֲוִירִין דְּקָאָמְרָן, וְלַהֲטִין כַּחֲדָא. וּמֵהַהוּא לְהִיטוּ נָפְקָא גַּלְגַּלָּא דָּא דְּאַסְחַר וּלְסַלְקָא וְנַחְתָּא. וְכַד מִשְׁחָתָא דְּבוּצִינָא נַפְקָא וּמָדִיד מֵעֵלָּא לְתַתָּא, הַאי גַּלְגַּלָּא כָּנִישׁ כָּל מַשִּׁרְיָן. וְכַד שָׁארָא מִשְׁחָתָא הַאי גַּלְגַּלָּא נָהִים בִּנְעִימוּ וְאַפִּיק אַתְוָן נְצִיצִין דַּקִּיקִין לְפָרְשָׁא בְּאַתְוָן דְּאוֹרַיְתָא וּכְדֵין אִקְּרֵי מָסֹרֶת. מֵהַאי גַּלְגַּלָּא לָהִיט אָחֳרָא תַּתָּאָה, וְאִתְפְּשַׁט וְלָהִיט אַתְוָן אָחֳרָנִין לְפָרְשָׁא וְלֹא כְּאִנּוּן קַדְמָאֵי וְאִקְּרֵי מָסֹרֶת זְעֵירָא. אִלֵּין תְּרֵין גַּלְגַּלִּין אִקְּרוּן מָסֹרֶת זְעִירָא וּמָסֹרֶת רַבְרְבָא. אִלֵּין תְּרֵין מָסֹרֶת אִתְמְסָרוּ לִידוֹי דְּרָעֲיָא מְהֵימָנָא, לְמִנְדַּע וּלְאִסְתַּכְּלָא, עַד דְּנַחְתּוּ אַתְוָן וְאִתְחֲקָקוּ עַל לוּחֵי אַבְנִין. כַּד גַּלְגַּלֵּי שָׁארֵי וְאַסְחַר כַּמָּה חַיָּלִין וְכַמָּה מַשִּׁרְיָן מָארֵיהוֹן דְּגַדְפִין טָאסִין בְּאִנּוּן רְקִיעִין, וְאִנּוּן אַתְוָן דְּנָפְקֵי אִתְמְסָרוּ לְהַהוּא מְמָנָא קַדִּישָׁא דְאִקְּרֵי יופיאֵ''ל מָארֵי דְּחָכְמְתָא. וּכְדֵין אָזִיל וְחָקִיק לוֹן סַחֲרָנֵי דְּאַתְוָן. וְהַאי מְמָנָא קַדִּישָׁא מָסַר לוֹן לִמְהֵימָנָא קַדִּישָׁא. כד''א <small><small>(שמות כד)</small></small> עֲלֵה אֵלַי הֶהָרָה וֶהְיֵה שָם וְגוֹ'. 
<BR><p></p>וְהַמַּשְׂכִילִים יַזְהִרוּ כְּזֹהַר הָרָקִיעַ. אִלֵּין אִנּוּן דְּמִשְׁתַּדְּלֵי בְּאוֹרַיְתָא, וְאִסְתַּכְּלִין בְּמִלֵּי דְּאוֹרַיְתָא בִּרְעִיתָא בְּהִרְהוּרָא דְּלִבָּא. וְהַמַּשְׂכִּילִים דְּמִסְתַּכְּלָן, וְלָא מִסְתַּכְּלָן בְּמִלָּה בִּלְחוּדָהָא. אֶלָּא דְּמִסְתַּכְּלָן בַּאֲתַר דְּתָלִי הַהוּא מִלָּה. בְּגִין דְּלֵית מִלָּה דְּלָא תַּלְיָא עַל רָזָא אָחֳרָא עִלָּאָה. וְיִשְׁכַּח בְּמִלָּה דָּא מִלָּה אָחֳרָא דְּרָזָא עִלָּאָה, מִגּוֹ אַסְפַּקְלַרְיָא דְּלָא נַהֲרָא, יִשְׁכַּח וְיֶחֱמֵי בַּר נָשׁ רָזָא דְּאַסְפַּקְלַרְיָא דְּנַהֲרָא. וְסִימָנִיךְ <small><small>(משלי טז)</small></small> מַשְׂכִּיל עַל דָּבָר יִמְצָא טוֹב. דָּבָר, דָּא אַסְפַּקְלַרְיָא דְּלָא נַהֲרָא. יִמְצָא טוֹב, דָּא אַסְפַּקְלַרְיָא דְּנַהֲרָא. מַשְׂכִּיל. עַל דָּבָר, וְלָא כְּתִיב מַשְׂכִּיל דָּבָר, אֶלָּא עַל דָּבָר, דְּבָעֵי לְאִסְתַּכְּלָא עָלֵהּ לְעֵלָּא. וְדָא הוּא כְּזֹהַר הָרָקִיעַ, דָּא הוּא רָקִיעַ דְּאִשְׁתְּמוֹדְעָא עַל חֵיוָן לְתַתָּא. דְּמִגּוֹ הַאי רָקִיעַ יִסְתַּכַּל בְּהַהוּא זֹהַר, דְּנָצִיץ זָהֳרָא דְּזָהֲרִין עִלָּאִין, זָהֳרָא דְּנָפִיק מִגּוֹ נְקֻדָּה עִלָּאָה, יַזְהִיר וְיִתְנְצִיץ בִּנְצִיצוּ דִּשְׁאָר נְהוֹרִין לְכָל סְטָר. וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. מַה כּוֹכָבִים דְּקַיְּמָן תָּדִיר בְּקִיּוּמָא דְּאִנּוּן נִימוּסֵי שְׁמַיָּא לְאַנְהֲרָא תָּדִיר. כמד''א וְאֶת הַכּוֹכָבִים, אִלֵּין כּוֹכָבִים דְּנָהֲרִין. וּמַצְדִּיקֵי הָרַבִּים דְּדַחֲקֵי לוֹן וֵאלֹקֵי לוֹן לְמֵיטַר אוֹרְחוֹי דְּאוֹרַיְתָא. כַּכּוֹכָבִים, אִלֵּין אִנּוּן דְּגָשִׁים דְּאַתְוָן דְּדַחֲקֵי לוֹן, וּמַפְקֵי לוֹן לִנְהוֹרָא. וְאִלֵּין אִנּוּן כּוֹכְבֵי דְּשַׁרְבִיטָא מְפָקֵי רוּחָא וּנְהוֹרָא כַּחֲדָא, וְאַנְהִירוּ לְרָזָא דְּאַתְוָן. כְּזֹהַר הָרָקִיעַ דָּא נְקֻדָּה דְּשַׁרְיָא עַל אַתְוָן לְנַגְּנָא וּלְאִתְפַּשְּׁטָא, וְדָא אִיהִי נְקֻדָּה דְּאִיהִי רְבִיעַ עַל אַתְוָן כְּאִמָּא עַל בְּנִין. וְאַף עַל גַּב דְּאִיהוּ נְקֻדָּה חֲדָא אִתְפַּשְּׁטַת לְנִגּוּנָא וְלָא אִתְפַּשְּׁטַת בחזות'. וְדָא אִיהוּ רָזָא דִּכְתִיב <small><small>(תהלים לב)</small></small> מִזְמוֹר שִׁיר לְיוֹם הַשַּׁבָּת דְּהָא יוֹם הַשַּׁבָּת בְּהַאי סָלְקָא. וְעַל דָּא נִגּוּנָא דְּהַאי נְקֻדָּה. סָלְקָא בְּנַיְחָא וְדָא אִיהוּ זֹהַר דְּהַאי רָקִיעַ דְאִקְּרֵי יוֹם הַשַּׁבָּת. 
<BR><p></p>וְעוֹד יַזְהִרוּ, אִנּוּן מַשְׂכִּילִים בְּהַהוּא זֹהַר דְּסָלְקָא בֵּהּ הַהוּא רְקִיעָא. וּבְגִין דְּהַהוּא רְקִיעָא. וּבְגִין דְּהַהוּא רְקִיעָא זְעֵירָא מִכָּל רְקִיעִין, הַאי נְקֻדָּה דְּסָלְקָא בֵּהּ הַהוּא אִתְפַּשְּׁטוּתָא דְּנִגּוּנָא זְעֵיר בְּנַיְחָא, וְלָא סַגְיָא, וְשִׁעוּרָא דִּילֵהּ בְּנִגּוּנָא כַּד אוֹשִׁיטוּ דִּימִינָא וּשְׂמָאלָא לְגַבֵּי הַאי רָקִיעַ כְּדֵי דְּיַחֲדִין. וְעַל דָּא בֵּהּ תַּרְוַיְהוּ תְּרֵין רוּחִין אִתְפַּשְּׁטַת בְּנִגּוּנָא, כְּדֵי דְּחַיָּא וְאָתֵי רוּחָא זְעֵיר בְּנַיְחָא. לְבָתַר הַאי נִקּוּדָא אִטַמְרַת בְּגַוָּהּ, וְאִתְחַפְיָא וְאִתְפַּשְּׁטַת בְּאִתְפַּשְּׁטוּתָא כְּהַאי תּוֹלַעְתָּא דְּאִתְחַפְיָא, וּבָתַר דְּאִתְחַפְיָא בְּגַוֵהּ אִזְדְּרִיק לְתַתָּא לְנִגּוּנָא, וְדָא אִקְּרֵי זְרִיקָא דְּהַאי נְקֻדָּה, בְּגִין דְּאִתְיַשְּׁבַת בְּהַאי בִּימִינָא, וְכַד אִתְפַּשְּׁטַת הַאי נְקֻדָּה לְנַגְּנָא אֲחִידַת אַבּוּצִינָא דְּקַרְדּוּנִיתָא, לְאִתְיַשְּׁבָא וְנָהִיר וְנָצִיץ, וּכְדֵין וְהַמַּשְׂכִּילִים יַזְהִרוּ כְּזֹהַר, כְּהַהוּא זֹהַר מַמָּשׁ דְּאִתְפְּשַׁט וְאִזְדְּרִיק נְצִיצוּ לְאִתְיַשְּׁבָא, וְדָא מַשְׂכִּיל עַל דָּבָר. וַדַּאי בְּגִין דְּאִיהִי קְיָמָא עַל דָּבָר יִמְצָא טוֹב, אִתְפַּשְּׁטוּתָא דְּזֹהַר דָּא דְּאִיהוּ נְצִיצוּ וּזְהִירוּ לְאִסְתַּכְּלָא, וְרָזָא דָּא אִיהוּ עוּמְקָא וְרוּמָא לְאִתְיַשְּׁבָא בְּרָזָא דְּבוּצִינָא כְּהַהוּא דָּבָר. 
<BR><p></p>וְהַמַּשְׂכִילִים יַזְהִרוּ כְּזֹהַר הָרָקִיעַ, דָּא רְקִיעָא דְּבֵהּ שִׁמְשָׁא וְסִיהֲרָא כּוֹכְבַיָּא וּמַזָּלֵי. הָכָא פְּשִׁיטוּ דְּבוּצִינָא לְנַגְּנָא, ע''ד בִּתְמִיהוּ בִּסְלִיקוּ עַל כֹּלָּא. וְסִימָנִיךְ <small><small>(תהלים קיב)</small></small> פִּזַּר נָתַן לָאֶבְיוֹנִים. דְּהָא אִיהוּ יְהִיב לְכֻלְּהוּ תַּתָּאֵי, וּמִשְׁחָתָא דְּבוּצִינָא פִּזַּר רַבְרְבָא. דְּכַד מִשְׁחָתָא סָלְקָא וְאִתְרַבְרְבָא כְּדֵין אִיהוּ סָלִיק וְאוֹשִׁיט שִׁית אֻמִּין, בְּשִׁיעוּרָא דְּשִׁית נִקּוּדִין לְאָרְכָּא וּלְפוּתְיָא כְּחִיזוּ דָּא דְּאִיהוּ פִּזָּר, וְהַאי אִיהוּ סִימָנִיךְ <small><small>(אתסר ה)</small></small> וַיֹּשֶׁט הַמֶּלֶךְ לְאֶסְתֵּר אֶת שַׁרְבִיט הַזָּהָב. וְתָנֵינָן שִׁית אֻמִּין אוֹשִׁיט לְקַבְּלָה. מֵהַאי פִּזָּר מַלְיָא מַבּוּעִיךְ וְיָהִיב למסכיני. וְהַאי אִיהוּ שַׁרְבִיטָא דְּאִתְתְּקַן בְּמִשְׁחָתָא דָּא. וּבְנִגּוּנָא דְּמִשְׁחָתָא דָּא סָלְקָן וְאִתַּתְקְנָן כַּדְקָא יָאוּת. וּכְדֵין וְהַמַּשְׂכִּילִים וְגוֹ'. שִׁעוּרָא דָּא כְּשִׁעוּרָא דְּשִׁית נִקּוּדִין, לְנַגְּנָא תְּלָת לְאָרְכָּא וּתְלָת לְפוּתְיָא. בְּגִין דְּאִיהוּ רָזָא דְּשִׁית. שִׁית אִנּוּן, וְאִנּוּן חָמֵשׁ. תְּלָת לְאָרְכָּא תְּרֵין לְפוּתְיָא כַּד מִסְתַּכְּלָאָן ג' לְסִטְרָא דָּא, וְג' לְסִטְרָא דָּא. וּכְדֵין וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. אִלֵּן אִנּוּן שִׁית נִקּוּדִין דְּאִנּוּן נְצִיצִין, וְנָהֲרִין לְתַתָּא. וְאִנּוּן כּוֹכָבִים טְמִירִין לְאַנְהֲרָא, וְסִיהֲרָא אִתְנְהִירַת בְּכָל חַד וְחַד מִמִּשְׁחָתָא דִּילְהוֹן דְּאִתְנָעִיצָאן בְּבוּצִיצָא. 
<BR><p></p>וְהַמַּשְׂכִילִים יַזְהִרוּ כְּזֹהַר הָרָקִיעַ. דָּא רָקִיעַ דְּחֵיוָן דְּקַיְּמִין אִתְפְּשַׁט בּוּצִיצָא וּמָדִיד לְאָרְכָּא ג' קִשְׁרִין לִימִינָא וְג' קִשְׁרִין לִשְׂמָאלָא. אִלֵּין תְּלָת קִשְׁרִין חַד קְיָמָא. וְאִלֵּין תְּלָת חַד קְיָמָא. וְאִלֵּין תְּלָת נִקּוּדִין דְּקַיְּמִין דָּא עֵ''ד בֵּין לְסִטְרָא דָּא בֵּין לְסִטְרָא דָּא. מְדִידוּ דְּבוּצִיצָא שִׁיעוּר לְנַגְּנָא תְּרֵין טַעֲמִין, דְּקַיְּמִין בְּחֵיזוּ דְּקַיְמִין נִגּוּנָא דְּמִשְׁחָתָא דְּמָדִיד בַּתְרֵי יַרְכִין דְּקַיְּמִין. יַעֲקֹב דְּאִיהוּ גּוּפָא, אִסְתְּמִיךְ עַל קִיּוּמִין בִּמְדִידוּ דְּבוּצִיצָא. כַּד עָאל לַאֲבוּה רָזָא דְּוַיָּבֵא לוֹ יַיִן וַיֵּשְׁתְּ. וְגוּפָא אִתְקְיַם בְּקִיּוּמֵהּ. וְעַל דָּא וְהַמַּשְׂכִּילִים יַזְהִרוּ כְּזֹהַר הָרָקִיעַ וְגוֹ'. וְהַמַּשְׂכִּילִים יַזְהִרוּ כְּזֹהַר הָרָקִיעַ דְּמִתְפַּשְּׁטִין וְנָהֲרִין לְתַתָּא, כַּד שַׁרְבִיטָא אִתְקְיַם בְּרָזָא דְּפִזָּר, וְיָהִיב וְעָאל בְּמִשְׁחָתָא וּמָדִיד וְאִתְתְּקָנוּ אִלֵּין תְּרֵין קַיְּמִין בְּמִשְׁחָתָא לְתַתָּא, וְאִתְתְּקַן בּוּצִיצָא וּמָדִיד דָּא עִם דָּא. כְּדֵין וְהַמַּשְׂכִּילִים יַזְהִרוּ דְּהָא לְתַתָּא אִתְתְּקָנַת בְּתִקּוּנָא דְּנוּקְבָא לְקַבְּלָא דְּכוֹרָא, וְיַרְכִין אִתְתְּקָנוּ בְּלָא פְּשִׁיטוּ. וְהָכָא לָאו נִגּוּנָא בְּגוֹ מִשְׁחָתָא דָּא, וְאִקְּרֵי אֶתְנַחְתָּא לָקֳבֵל תְּרֵי טַעֲמֵי, רָזָא דְּנוּקְבָא דִּפְתִיחָא לָקֳבֵל דְּכוּרָא וְהָכָא לָאו נִגּוּנָא דְּכֹלָּא בְּנַיְיחָא. מִשְׁחָתָא דָּא טְמִירָא, כְּדֵין וְהַמַּשְׂכִּילִים יַזְהִרוּ כְּזֹהַר הָרָקִיעַ. דָּא רָקִיעַ דִּימִינָא דְּזָהִיר וְנָהִיר וְאַתְקִיף בְּתֻקְפֵּהּ. שָׁארֵי בּוּצִיצָא וְאִתְפְּשַׁט לְאַנְהָרָא, וְנִגּוּנָא דְּקָא אָזְלָא מִסְּטָר יְמִינָא תרצתא הַאי נִגּוּנָא דַּחֲבִיבוּ לְמֵיזָל בְּנִגּוּנָא דָּא מְחַבְּקָא. ותלשת' קָא סָטִיר לְקַשְּׁרָא קִשְׁרָא, הַאי אוחיר וְהַאי כָּפוּף, וְאִתְיָעִיף לְקַבְּלָא דְּסַנְטוּרָא בְּקַנְטוּפָא וְאִתְפְּשָׁטוּ תְּרֵין דְּרוֹעִין כַּחֲדָא, בְּרָזָא דְּאָזְלָא וְגָרִישׁ דקטור שְׂמָאלָא. וְהַמַּשְׂכִּילִים יַזְהִרוּ כַּד פָּסַק נְהוֹרָא וּבוּצִיצָא פָּסְקָה, וְלָא מָדִיד בְּאָרְכָּא וְפוּתְיָא מִתַּתָּא לְעֵלָּא, אִתְפְּשַׁט בּוּצִיצָא וְאָחִיד מֵעֵלָּא לְתַתָּא בְּרָזָא דְּקָשִׁירוּ, וְאִתְבָּרְכָאן עִלָּאִין וְתַתָּאִין בְּהַאי מְדִידוּ דְּבוּצִינָא. <small><small>(נ''א דנגונא)</small></small> לְכֻלְּהוּ מִשְׁחָתִין, וְאִתְעֲבִיד כֹּלָּא מִשְׁחָתָא חַד דְּקַיְּמָא וְאִסְתְּמִיךְ כֹּלָּא ע''ד. וּבְגִין כָּךְ כַּד עוֹבָדִין מִתְכַּשְּׁרִין לְתַתָּא, וְאִתְכַּשְּׁרָן בְּעוֹבָדִין טָבִין, בְּעוֹבָדִין דְּאוֹרַיְתָא, כְּדֵין כֹּלָּא אִתְתְּקַן עַד הַאי אֲתַר. דְּהָא הָכָא אִשְׁתְּכַח וְאִזְדְּמַן בְּגִלּוּיָא וּבְכִסּוּיָא, רָזָא דִּמְהֵמְנוּתָא וְנָטְלָא עַד הָכָא. 
<BR><p></p>וְהַמַּשְׂכִילִים יַזְהִרוּ כַּד עוֹבָדִין מִתַּתְקְנָן וְאָחִיד מִשְׁחָתָא אָחֳרָא בִּסְתִימוּ, וּפָסְקָה בֵּין מִשְׁחָתָא דִּלְתַתָּא לְמִשְׁחָתָא עִלָּאָה. מִשְׁחָתָא עִלָּאָה אִיהִי מִשְׁחָתָא וְלָא לְמִשְׁחָתָא, לָא מִשְׁחָתָא כְּלָל. וּבְגִין כָּךְ פָּסְקָה מִתַּתָּא לְעֵלָּא, וּמַפְסְקָא מֵעֵלָּא לְתַתָּא. וְרָזָא דָּא יהו'ה ו' יהו'ה פָּסְקָה בְּגַוַּיְהוּ, וְכֹלָּא חַד בְּרָזָא דְּבוּצִינָא. וְהַמַּשְׂכִּילִים יַזְהִרוּ, כַּד עוֹבָדִין לָא מִתְכַּשְּׁרָן וּבוּצִינָא לָא אִתְפַּשְּׁטַת, כְּדֵין שׁוֹפָרָא אִתְהַפַּךְ וְכֹלָּא אִתְעַכָּב וּקְיָמָא בְּדוּכְתֵהּ, וְלָא נָגִיד לַתַּתָּא. וּלְזִמְנִין דְּהָא נָגִיד עַד דְּמָטֵי לְשַׁרְבִיטָא וְקַיְּמָא תַּמָּן, וְלָא נָגִיד לַתַּתָּא וְאִתְעַכָּב. וְנִגּוּנָא קַיְמָא וּבָטַשׁ בַּדַּרְגָּא דְּאִיהוּ קַדְמָאָה, וּבוּצִינָא קַיְּמָא תַּמָּן וְלָא מָדִיד וְלָא פָּשִׁיט מִשְׁחָתָא. וְכָל דָּא בְּגִין דְּשׁוֹפָרָא אִתְהַפָּךְ מִתַּתָּאֵי עַל עוֹבָדֵיהוֹן דְּלָא כָּשֵׁר. וְכַד בּוּצִיצָא אִתְפַּשְּׁטַת וּמָדִיד כְּדֵין שׁוֹפָרָא אָזְלַת וּתְלָת קִשְׁרִין קַיְּמִין בְּדוּכְתֵהּ וְאַף עַל גַּב דִּבְרָזָא אָחֳרָא קְיָמָא כֹּלָּא אִיהוּ בְּרָזָא חֲדָא דְּהָא ג' קִשְׁרִין אִלֵּין דְּקַיְּמִין בְּדוּכְתֵּהּ תְּחוֹת גַּדְפוֹי דְּהַהוּא שׁוֹפָרָא בּוּצִינָא קַיְּמָא תַּמָּן וְאִתְבָּרְכָן גּוֹ חֲבִיבוּ. סְגוֹלְתָּא בְּרָזָא דִּתְלָת אֲבָהָן דְּקַיְּמָא גּוֹ שׁוֹפָרָא, הָכָא בּוּצִינָא מָדִיד מִשְׁחָתָא דָּא בְּכֻלְּהוּ. בְּאָרְכָּא ופותיי' עוּמְקָא וְרוּמָא וְעִגּוּלָא, וְלָא קַיְּמָא הָכָא מִשְׁחָתָא לְאִתְגַּלְּיָא וּכְדֵין כְּזֹהַר הָרָקִיעַ רְקִיעָא סְתִימָאָה דְּלָא אִתְגַּלְּיָא כְּלָל, וְקַיְּמָא עַל רֵישֵׁי דְּחֵיוָן קְדוֹשִׁים דְּקַיְּמָן בְּרָזָא דַּאֲבָהָן. וְהַאי רְקִיעָא סְתִימָאָה עָלֵהּ קַיְּמָא עָלַיְהוּ. וְאַפִּיק מִנֵּהּ זֹהַר דְּנָהִיר לְכֻלְּהוּ חֵיוָן. וּכְדֵין קַיְּמָא בּוּצִיצָא דְּנָהָר וּבָטַשׁ בְּכֻלְּהוּ לְאִזְדְּהַר, וְעַל דָּא כֹּלָּא בְּרָזָא דְּמִשְׁחָתָא קַיְּמָא לְנַגְּנָא בְּשִׁעוּרָא דְּנִגּוּנָא מָדִיד בּוּצִינָא. לֵית מָאן דְּיָדַע לֵהּ לְהַאי רָזָא, בַּר אִנּוּן לְוָאֵי דְּקַיְּמָן עַל נִגּוּנָא וְלָא גַּרְעֵי וְלָא מִתְפַּשְּׁטֵי לְבַר, אֶלָּא כֹּלָּא גּוֹ מִשְׁחָתָא דְּרָזָא דְּבוּצִינָא. אִנּוּן ג' קִשְׁרִין קַדְמָאֵי דְּקָאָמַרָן דְּקִשְׁרָא קַדְמָאָה אִשְׁתְּאַר עַל אַתְוָן לְנַקְּדָא לְמֶהֱוֵי טַעְמָא לְעֵלָּא. לַזִּמְנִין הַאי נְקֻדָּה דְּקַיְּמָא לְטַעְמָא לְעֵלָּא, בּוּצִינָא נָחִית לֵהּ לְתַתָּא לְהַאי קִשְׁרָא, לְמֶעֱבַד בֵּהּ מְדִידוּ לְתַתָּא. וְכֹלָּא בְּרָזָא דְּדִיּוֹקְנָא דְּוָא'ו נָחִית אִקְּרֵי תביר'. וְכַד נָחִית וּקְיָמָא עַל אַתְוָן הָא אִתְּמַר. וְאִנּוּן שְׁנֵי קִשְׁרִין אָחֳרָנִין דְּקָא אָמְרוּ דְאִשְׁתְּאֲרוּ קַיְּמִין עַל אַתְוָן וְאִתְפְּשַׁט בּוּצִיצָא בְּרָזָא דְּוָא'ו וְאָחִיד לוֹן. וּכְדֵין אִקְּרֵי זָקֵף רַב וְכַד לֹא קַיְּמָא פְּשִׁיטוּ דָּא בְּהַנֵּי תְּרֵי קִשְׁרִין, אִקְּרֵי זְקִיפָא זְעֵיר, וְאַף עַל גַּב דְּהָא כֹּלָּא בְּרָזָא חֲדָא קַיְּמָא. 
<BR><p></p>וְהַמַּשְׂכִילִים יַזְהִרוּ יַעַבְדוּן נִגּוּנָא בְּרָזָא דָּא כַּדְקָא חֲזֵי. יַזְהִרוּ לְעֵלָּא יַזְהִרוּ לְתַתָּא, לְקַיְּמָא קִיּוּמָא דְּרָזָא דִּמְהֵמְנוּתָא, וְסָמְכִין לָהּ וְנַהֲרִין לָהּ. יַזְהִרוּ בְּהַהוּא נִגּוּנָא רוּחָא בָּתַר רוּחָא וּנְעִימוּ דָּא בָּתַר דָּא. כַּד מִתְחַבְּרָן כֹּלָּא בְּרָזָא דָּא, מִשְׁחָתָא סָלִיק כְּחֻשְׁבָּן יַזְהִרוּ. בְּגִין דְּהַאי יַזְהִרוּ הוּא כְּחֻשְׁבָּן רל''ח, דְּהַנֵּי רוּחֵי וּתְנוּעֵי לְנַגְּנָא לְאִתְפַּשְּׁטָא בּוּצִינָא בְּכֻלְּהוּ נְהוֹרִין, גּוֹ מִשְׁחָתָא לְאִסְתְּמָכָא אוֹרַיְתָא. וּבְגִין דָּא יַזְהִרוּ כְּזֹהַ''ר הָכֵי הוּא לְחֻשְׁבָּנָא יַזְהִיר''ו. יַזְהִרוּ כְּזֹהַר חַד הוּא. מַה בֵּין הַאי לְהַאי. אֶלָּא כְּמָה דְּאִתְּמַר דִּרְקִיעָא עִלָּאָה סְתִימָאָה עַל כֹּלָּא, מִשְׁחָתָא גּוֹ בּוּצִינָא דְּקַיְּמָא בְּהַאי רָקִיעַ, בְּכֻלְּהוּ מִשְׁחָתֵי דְּחֵיוָן קַדִּישִׁין עִלָּאִין וְתַתָּאִין וּבְגִין כָּךְ יַזְהִרוּ כְּזֹהַר בְּכָל אִנּוּן חֵיוָן עִלָּאִין וְתַתָּאִין כְּזֹהַר בְּהַהוּא רָקִיעַ דְּקַיְּמָא עָלַיְהוּ, וְכֹלָּא דָּא לָקֳבֵל דָּא. וְסִימָנָא דְּכָל רָזִין אִלֵּין בְּהַאי קַיְּמָא יַזְהִרוּ כְּזֹהַר סִימָנָא דָּא. וְרָזָא דָּא לָא אִתְיְהִיב אֶלָּא לְמָארֵי מִדִּין דְּיַדְעֵי בְּרָזָא דָּא בּוּצִינָא. זַכָּאִין אִנּוּן צַדִּיקַיָּא בְּעָלְמָא דֵּין וּבְעָלְמָא דְּאָתֵי. 
<BR><p></p>תָּא חֲזֵי וְהַמַּשְׂכִּילִים יַזְהִרוּ וְכוּ'. וְהַמַּשְׂכִּילִים יַזְהִרוּ אִלֵּין אִנּוּן דְּמִסְתַּכְּלֵי בְּרָזָא דְּחָכְמְתָא בְּסִתְרֵי רָזִין דְּאוֹרַיְתָא אִלֵּין צַדִּיקַיָּא דְּעָבְדִין רְעוּתָא דְּמָארֵיהוֹן. וּמִשְׁתַּדְּלֵי בְּאוֹרַיְתָא יְמָמָא וְלֵילֵי. וְאִלֵּין אִנּוּן מַשְׂכִּילִים דְּאִנּוּן מַשְׂכִּילִים בִּרְעוּתָא דְּמָארֵיהוֹן תָּדִיר. וְהָא אוֹקִימְנָא דְּלֵית דַּרְגָּא כְּדַרְגָּא דִּידְהוּ. בְּגִין כָּךְ כָּל אִנּוּן דְּמִשְׁתַּדְּלֵי בְּאוֹרַיְתָא, אִקְּרוּן מַשְׂכִּילִים מִסְתַּכְּלָן בְּחָכְמְתָא מִסְתַּכְּלָאָן בְּרָזָא דְּחָכְמְתָא עִלָּאָה. אֵין סוֹף אִתְפְּשַׁט נְהִירוּ סָתִים דְּלָא יְדִיעַ, וְהַאי נָפְקָא מֵאֵין סוֹף קַיְּמָא לְקַיְּמָא. וְהַמַּשְׂכִּילִים יַזְהִרוּ כְּזֹהַר הָרָקִיעַ, אִלֵּין אִנּוּן דְּמִסְתַּכְּלֵי בְּרָזָא דְּחָכְמְתָא, בְּסִתְרֵי בְּרָזָא דְּאוֹרַיְתָא אִלֵּין אִנּוּן דְּיָדְעִי בְּרָזָא דְּרָזִין, וּמִסְתַּכְּלָן וְתֶחֱזוּ לְאִזְדַּהֲרָא בְּהַהוּא זְהִירוּ דְּנָגִיד וְנָפִיק וְקַיְּמֵי בְּרָזֵי דְּאוֹרַיְתָא, וְיָדְעֵי לְאִסְתַּכְּלָא בְּסִתְרָהָא. כְּזֹהַר הָרָקִיעַ, דָּא אִיהוּ רְקִיעָא דְּקָאִים לְאַנְהֲרָא לְתַתָּא, וְאִתְעַטַר לְעֵלָּא וְנָהִיר לְתַתָּא. וְהַהוּא זֹהַר נָגִיד וְאִתְמְשַׁךְ לְתַתָּאֵי וּמֵהַהוּא זֹהַר אִתְּזָנוּ, וְקַיְּמֵי בְּקִיּוּמַיְהוּ וְאָזְלֵי וְשָׁאטָן וְנַצְּחֵי גִּבּוֹרֵי שְׁמַיָּא וְדַיְּנֵי גְּבוּרְתֵּי טְסִיסִין. וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד. כַּד נָהֲרִין כּוֹכָבַיָּא בִּנְהִירוּ דְּנָצִיץ וְנָטְלֵי בְּמַטְלָנוֹי לְאִתְנַהֲרָא מִגּוֹ דַּרְגִּין יְדִיעָאָן, כּוֹכָבָא דְּנָהִיר מִסְּטָר דְּמִזְרָח כַּמָּה אִנּוּן מַשִּׁרְיָן מולגן קַיְּמָאן בְּקִסְטוֹרַיְהוּ. הַאי כּוֹכָבָא נָצִיץ תְּלָת זִמְנֵי וּבָטַשׁ נְצִיצוּ דִּילֵהּ בִּרְבִיעָתָא לְקַבְּלָא נְצִיצוּ דְּחַד קִטְרָא וְטַהֲרוּרָא דְּקַיְּמָא. לְעֵלָּא. וּבָתַר שָׁכִיךְ וְאִתְנַצְּצָן כָּל אִנּוּן אָחֳרָנִין וְאִיהוּ סָתִים בְּאַתְרַיְהוּ. וְהַאי אִקְּרֵי כְּכוֹכְבָא אוּמָנָא לְבָתַר נָפְקָא לִסְטָר דָרוֹם כּוֹכָבָא אָחֳרָא, וְדָא נָצִיץ בְּד' כּוֹכָבִים דְּרָהֲטֵי וְאָזְלֵי וְאוֹשִׁיטוּ נְהוֹרָא דִּילְהוֹן לְאַרְבַּע סִטְרִין דְּעָלְמָא, וְהַאי אִקְּרֵי כּוֹכָבָא דְּנָצִיץ מִתְּרֵי סִטְרֵי דָּרוֹם וּמִזְרָח. מִתְנַהֲרֵי אֶלֶף וְרִבּוֹא רִבְוָן כּוֹכְבַיָּא דְּנָטְלֵי זִיהֲרָא וּנְצִיצוּ מִגּוֹ דְּנָהִיר מִן מֵם שִׁמְשָׁא. שִׁמְשָׁא דְּמַשְׁקוֹפָא <small><small>(נ''א משקופא דשמשא)</small></small> כַּד נָהִיר בְּמַטְלָנוֹי נָהֲרִין מִנֵּהּ כָּל אִנּוּן כּוֹכָבַיָּא דְּנָהֲרִין וְנָצְצִין כָּל אִנּוּן כּוֹכָבָא אוּמָנָא. אַף עַל גַּב דְּסָתִים לְבָתַר נָפִיק וְזָהִיר עָלֵהּ חַד מְמָנָא ויגזריא''ל שְׁמֵהּ. וְכַד הַאי כּוֹכָבָא אוּמָנָא נָפִיק וְנָצִיץ וְלָא אַסְתִּים, כְּדֵין הַהוּא מְמָנָא נָחִית <small><small>(נ''א נפיק)</small></small> שְׁלָמָא לְהַהוּא סִטְרָא. וְכַד בּוּצִינָא דְּקַרְדִּינוּתָא כַּד עָבִיד מִשְׁחָתָא לְעֵלָּא וְתַתָּא, וְכֹלָּא אִסְתָּמִיךְ וְאַנְהִיר וּנְגִיד אִתְּעָרוּתָא דִּרְקִיעָא עִלָּאָה לָקָבְלֵהּ דְּמִזְרָח, וְאִיהוּ אִתְּעַר לְקָבְלֵהּ דְּמַעֲרָב, וְסִימָנִיךְ <small><small>(ישעיה מא)</small></small> מִי הֵעִיר מִמִּזְרָח צֶדֶק יִקְרָאֻהוּ לְרַגְלוֹ. כְּדֵין כָּל אִנּוּן מְמָנָן דְּקַיְּמִין עַל כּוֹכָבַיָּא, כֻּלְּהוּ יוֹבִילוּן נְהִירוּ דְּאַנְפִּין מִגּוֹ שִׁמְשָׁא, כַּד נָטִיל שִׁמְשָׁא לַמַּשְׁקוֹפָא חֲדָא דְּקָאֵי מַשְׁקוֹפָא דבילג'. כְּדֵין הַהוּא כּוֹכָבָא דְּנָצִיץ נָהִיר מִגּוֹ חֵילָא דְּחַד מְמָנָא דְּנָטִיל כַּד נָטִיל שִׁמְשָׁא. <small><small>(עכ''מ וכאן תחלת ענין ונראה שצריך להתחיל)</small></small> 
<BR><p></p>וַיְהִי לִי שׁוֹר וַחֲמוֹר מִסִּטְרָא דִּתְפִלִּין דְּרֵישָׁא. צֹאן וְעֶבֶד וְשִׁפְחָה מִסִּטְרָא דִּתְפִלִּין דְּיָד וְהָיָה כְּעֵץ שָׁתוּל עַל פַּלְגֵּי מַיִם, וְהָא אוֹקְמוּהּ כִּי הָאָדָם עֵץ הַשָּׂדֶה. דִּצְרִיכִין לְשָׁלֹשׁ גִּלְגּוּלִין לְגַבֵּהּ, כְּמָא דְּאוֹקְמוּהּ יְשַׁלֵּשׁ אָדָם שְׁנוֹתָיו וְגוֹ'. וְאוֹקְמוּהּ מָארֵי מַתְנִיתִין בְּשַׁבָּת אֵין עוֹלִין בָּאִילָן, וְאֵין רוֹכְבִין <small><small>(נ''א סומכין)</small></small> בָּאִילָן, וְאֵין מִשְׁתַּמְּשִׁין בָּאִילָן. הַאי בְּאֹרַח רָזָא אֲנָא שָׁאִיל לָךְ בּוּצִינָא קַדִּישָׁא וְלָאו בִּפְשִׁיטוּ דְּמָארֵי מַתְנִיתִין גּוּפָנִיִּים. אֶלָּא דְּמָארֵי מַתְנִיתִין שִׂכְלִיִּים דְּאִתְּמַר עָלַיְהוּ וְהַמַּשְׂכִּילִים יַזְהִרוּ. א''ל סָבָא סָבָא אִמָּא אַנְתְּ דְּאַנְתְ מִסִּטְרָא דְּאִילָנָא דְאִקְּרֵי אִילָנָא דְּחַיֵּי, דְּנָטִיעַ בְּשַׁבָּת מַלְכְּתָא, דְּלָא צָרִיךְ שׁוּם בַּר נָשׁ לְאִשְׁתַּמְּשָׁא בָּהּ. כְּמָה דְּאוֹקְמוּהּ כָּל הַמִּשְׁתַּמֵּשׁ בְּתָגָא חֲלָף. וְדָא שְׁמָא מְפָרַשׁ דְּסָלִיק לְחֻשְׁבַּן אָדָם. וְאוֹקְמוּהּ רַבָּנָן כָּל הַמִּשְׁתַּמֵּשׁ בַּשֵּׁם הַמְפֹרָשׁ נֶעֱקָר מִן הָעוֹלָם. א''ל בְּרִיךְ אַנְתְּ בּוּצִינָא קַדִּישָׁא, דִּבְוַדַּאי הָכֵי הוּא, דִּבְיוֹמֵי דְּחֹל שָׁלְטָא עֵץ הַדַּעַת טוֹב וָרָע, דְּאִיהוּ אָדָם דְּוַיִּיצֶר בַּיֵּצֶר הַטוֹב וּבַיֵּצֶר הָרָע, הָדָא הוּא דִּכְתִיב <small><small>(בראשית ב)</small></small> וַיִּיצֶר ה' אֱלֹהִים אֶת הָאָדָם. וְאִיהוּ עֵץ הַדַּעַת טוֹב וָרָע דְּחָב בֵּהּ אָדָם. וְדָא הוּא מְטַטְרוֹ''ן דְּאִיהוּ עָבֵד דְּשַׁלִּיט בְּשִׁית סִדְרֵי מִשְׁנָה וְאִיהוּ גּוּפָנִי, וְשַׁלִּיט בְּשִׁית יוֹמִין דְּחֹל דְּאִנּוּן חֻלְיָן דְּטֻמְאָה וְחֻלְיָן דְּטָהֳרָה. וּמִנֵּהּ אִתְיְהִיבוּ שִׁית סִדְרֵי מִשְׁנָה בְּאִסּוּר וְהֶתֵּר, טֻמְאָה וְטָהֳרָה, כָּשֵׁר וּפָסוּל. וּבֵהּ שֵׁשֶׁת יָמִים תַּעֲבֹד וְעָשִׂיתָ כָּל מְלַאכְתֶּךָ. וְלֵית עֲבוֹדָה אֶלָּא צְלוֹתָא, דְּבֵהּ צָרִיךְ בַּר נָשׁ לְמֶהֱוֵי כְּעֶבֶד הַמְסַדֵּר שְׁבָחָיו לִפְנֵי רַבּוֹ, וּכְעֶבֶד הַשּׁוֹאֵל פְּרָס מֵרַבּוֹ, וּכְעֶבֶד הַמְקַבֵּל פְּרָס מֵרַבּוֹ וְהוֹלֵךְ לוֹ. אֲבָל בְּשַׁבַּת מַלְכְּתָא דְּשָׁלְטָא בֵּהּ אִילָנָא דְּחַיֵּי וְלֹא עֵץ הַדַּעַת טוֹב וָרָע אוֹקְמוּהּ דְּאֵין מִשְׁתַּמְּשִׁין בָּאִילָן שׁוּם שִׁמּוּשׁ, וְכָל הַמִּשְׁתַּמֵּשׁ בְּתָגָא חֲלָף. וְלֹא עוֹלִין בֵּהּ וְלֹא סוֹמְכִין בֵּהּ לְאִשְׁתַּמְּשָׁא, דְּלָא מְקַצְּצִין בַּנְּטִיעוֹת, דְּלֵית תַּמָּן קִצּוּץ וּפֵרוּד בְּאִילָנָא דְּחַיֵּי. 
<BR><p></p>וְאִילָנָא דְּעֵץ הַדַּעַת טוֹב וָרָע צָרִיךְ לְמֶעֱבַד בֵּהּ פֵּרוּד בֵּין טוֹב לָרָע. הָדָא הוּא דִּכְתִיב <small><small>(בראשית א, ד)</small></small> וַיַּבְדֵּל אֱלֹהִים בֵּין הָאוֹר וּבֵין הַחֹשֶׁךְ וְצָרִיךְ לְמֶעֱבַד קִצּוּץ בֵּהּ לְמֶהֱוֵי בַּר נָשׁ בְּלֹא יֵצֶר הָרָע, כְּגַוְנָא דְּקָצִיץ לֵהּ מִנֵּהּ וַהֲרָגֵהּ בְּגַרְסָתֵהּ, הָדָא הוּא דִּכְתִיב <small><small>(תהלים קו)</small></small> לִבִּי חָלָל בְּקִרְבִּי. וְלָקֳבֵל מ''ט מִן מְטַטְרוֹ''ן אִנּוּן מ''ט פָּנִים טָהוֹר. וּמִסִּטְרָא דְּסַמָּאֵ''ל מ''ט פָּנִים טָמֵא. וּמָאן דְּזָכֵי לְחַבְּרָא ה' למ''ט פָּנִים דְּטָהוֹר דְּאִיהוּ חֲמִשָּׁא חֻמְשֵׁי תּוֹרָה, אִתְעָבִיד מטה לְמַחֲאָה בֵּהּ לְיִצְרֵהּ בְּאָת י' דְּאִיהִי עֶשֶׂר מְחָאָן וְהַיְנוּ, הֵ''י מִן אֱלֹהִים. וּבְגִין דָּא אִתְקְרֵי מַטֵה הָאֱלֹהִים. וּבַעַל הַאי מַטֶה אִיהוּ ו' דְּאִתְּמַר בֵּהּ <small><small>(שמות לד)</small></small> הִנֵּה אָנֹכִי כּוֹרֵת בְּרִית נֶגֶד כָּל עַמְּךָ, דְּכָרַת עִמֵּהּ י''ג מְכִילָן דְּרַחֲמֵי דְּלֹא יַחֲזֹר רֵיקָם בִּצְלוֹתֵהּ. דְּאֵלִם בְּלֹא ה''י אִתִּי רֵיקָם. וְדָא הוּא דְּאָמַר יַעֲקֹב לוּלֵי אֱלֹהֵי אָבִי אֱלֹהֵי אַבְרָהָם וּפַחַד יִצְחָק הָיָה לִי כִּי עַתָּה רֵיקָם שְׁלַחְתַּנִי <small><small>(שם לא)</small></small>. וְאַמַּאי בְּגִין דאִתְּמַר בְּלָבָן וַתַּחֲלֵף אֶת מַשְׂכֻּרְתִּי עֲשֶׂרֶת מוֹנִים <small><small>(שם ל''א מ''א)</small></small>, וּבְאָת י' אִתְעָבִיד לִיהַ נֵס. דֶּאֱלֹהִים אַפִּיק מִנֵּהּ הֵ''י, נִשְׁאָר אל''ם רֵיק בְּלֹא אוֹרַיְתָא דִּבְעַל פֶּה. אֲבָל מָאן דְּצַלֵּי צְלוֹתָא לְאִילָנָא דְּחַיֵּי, לֹא יַחֲזֹר רֵיקָם בִּצְלוֹתֵהּ לְעוֹלָם. וּבְגִין דָּא אִית אֱלֹהִים מִסִּטְרָא דְּעֵץ הַדַּעַת טוֹב וָרָע, וְאִית אֱלֹהִים חַיִּים וּמֶלֶךְ עוֹלָם מִסִּטְרָא דְּאִילָנָא דְּחַיֵּי וְלֹא זָכִין לֵהּ אֶלָּא מָארֵי קַבָּלָה דְּיָדְעִין רָזִין דְּאוֹרַיְתָא. אֵ''ל בּוּצִינָא קַדִּישָׁא לְהַהוּא סָבָא מַאי אִשְׁתְּמוֹדַע מָאן דְּאִיהוּ בְּאִילָנָא דְּחַיֵּי דְּאִיהוּ עֶשֶׂר סְפִירוֹת בְּלִימָ''ה בְּיוּ''ד אַתְוָן דִּשְׁמָא מְפֹרָשׁ דְּאִיהוּ אָדָם דַּאֲצִילוּת דְּהָכֵי סָלִיק יוּ''ד הֵ''א וָא''ו הֵ''א לְחֻשְׁבַּן אָדָם. לְמָאן דְּאִיהוּ מִסִּטְרָא דְּאָדָם דְּעֵץ הַדַּעַת טוֹב וָרָע דְּאִית בֵּהּ אָדָם טוֹב וְאָדָם בְּלִיַּעַל. 
<BR><p></p>אֵ''ל בּוּצִינָא קַדִּישָׁא בֵּין אָדָם טוֹב דְּעֵץ הַדַּעַת, לְאָדָם דְּאִילָנָא דְּחַיֵּי, אִית חִלּוּף בְּהוֹן. כְּגוֹן וְהִבְדִּילָה הַפָּרֹכֶת לָכֶם וְגוֹ'. דְּדָא בַּבְּרִיאָה וְדָא בָּאֲצִילוּת. אִשְׁתְּמוֹדַע מָאן דְּאִיהוּ מֵאִילָנָא דְּחַיֵּי נִשְׁמָתֵהּ, וַדַּאי כַּד מָנַח תְּפִלִּין עַל רֵישֵׁהּ מִתְכַּוֵּן לְאַעֲלָא כָּל אֱלֹהִים אֲחֵרִים תְּחוֹת שֻׁלְטָנוּתָא דִּשְׁכִינְתָּא עִלָּאָה דְּאִיהִי תְּפִלִּין דְּרֵישָׁא דְּבַר נָשׁ, וּלְאַעֲלָא כָּל אֻמִּין תְּחוֹת יַד ה' דְּאִיהִי שְׁכִינְתָּא תַּתָּאָה. בְּגִין דִּבְגָלוּתָא אִתְּמַר תַּחַת שָׁלֹשׁ רָגְזָה הָאָרֶץ, תַּחַת עֶבֶד כִּי יִמְלוֹךְ וְנָבָל כִּי יִשְׂבַּע לֶחֶם, וְשִׁפְחָה כִּי תִירַשׁ גְּבִרְתָּא. וּבְגִין דָּא תְּפִלִּין דְּרֵישָׁא וְיָד לְאַעֲלָא שִׁפְחָה תְּחוֹת גְּבִרְתָּהּ עֵלָּא וְתַתָּא. וּבַהַזְכָּרוֹת דִּלְגָאו דִּכְלִילָן בְּהוֹן דְּאִיהוּ שָׁקוּל לְאוֹרַיְתָא, צָרִיךְ לְאַעֲלָא עֶבֶד תַּחַת רַבּוֹ עֵלָּא וְתַתָּא. וְדָא אִקְּרֵי בָּרָא דְּקֻדְשָׁא בְּרִיךְ הוּא וּשְׁכִינְתֵּהּ. הָדָא הוּא דִּכְתִיב כֹּה אָמַר ה' בְּנִי בְּכֹרִי יִשְׂרָאֵל. וְאִלֵּין דְּעָבְדִין דָּא אִתְּמַר בְּהוֹן בָּנִים אַתֶּם לַה' אֱלֹהֵיכֶם. וּבְגִין דָּא אָמַר <small><small>(פרקי אבות)</small></small> אַל תִּהְיוּ כַּעֲבָדִים הַמְשַׁמְּשִׁים אֶת הָרַב עַל מְנָת לְקַבֵּל פְּרָס. וּמָאן דְּעָבִיד פִּקּוּדָא דָּא עַל מְנָת לְקַשֵּׁר אֱלֹהִים אֲחֵרִים דַּעֲבוֹדָה זָרָה לְמֶהֱוֵי לְשִׁעְבּוּדֵהּ, וְאֻמִּין דִּלְתַתָּא לִישַׁוֵּי תְּחוֹת יְדֵהּ, לָא יָהֲבִין לֵהּ נְשָׁמָה אֶלָּא מִסִּטְרָא דְּהַאי עֶבֶד. וּבְגִין דָּא אִם כְּבָנִים אִם כָּעֲבָדִים. וּבְגִין דָּא <small><small>(תהלים א)</small></small> כִּי אִם בְּתוֹרַת ה' חֶפְצוֹ. וְאוֹקְמוּהּ רַבָּנָן דְּלֵית לְאִתְעַסְּקָא בַּר נָשׁ בְּאוֹרַיְתָא אֶלָּא בְּמַה שֶּׁלִּבּוֹ חָפֵץ. אִית שֶׁלִּבּוֹ חָפֵץ בְּסִתְרֵי אוֹרַיְתָא, בְּעוֹבָדָא דִּבְרֵאשִׁית וּבְמַעֲשֵׂה מֶרְכָּבָה. וְאִית דְּלָא בָּעֵי אֶלָּא בִּפְשָׁטֵי אוֹרַיְתָא, דְּפָשְׁטִין אִנּוּן מִסִּטְרָא דְּעֶבֶד וְרָזִין מִסִּטְרָא דְּמַלְכָּא. אָדוֹן וְעֶבֶד. וּבְגִין דָּא לְדָא אִתְקְרֵי שְׁתִילָא וּלְדָא נָטוּעַ. שָׁתִיל דְּלֵית לֵהּ קִשּׁוּרָא. וְנָטוּעַ דְּלֵית לֵהּ עֲקִירָא. 
<BR><p></p>וַהֲנָחָה דְּשַׁבָּת בִּרְשׁוּת יְחִידוֹ שֶׁל עוֹלָם, אִיהִי שְׁכִינְתָּא שַׁבַּת מַלְכְּתָא, לֹא צָרִיךְ לְמֶעֱבַד בֵּהּ עֲקִירָא מֵהַהוּא חֵפֶץ, דאִתְּמַר בֵּהּ כִּי אִם בְּתוֹרַת ה' חֶפְצוֹ וְאוֹקְמוּהּ רַבָּנָן. אֶלָּא לְמֶהֱוֵי בֵּהּ קָבוּעַ. אֲבָל מִסִּטְרָא דְּעֵץ הַדַּעַת טוֹב וָרָע, צָרִיךְ לְמֶעֱבַד בֵּהּ עֲקִירָא לְמֶהֱוֵי מְטֻלְטָל וְגַלֵּי מֵאֲתַר לַאֲתַר, כְּמָה דְּאוֹקְמוּהּ רַבָּנָן דְּמַתְנִיתִין. אַף חוֹבֵב עַמִּים וְגוֹ'. אִלֵּין אִנּוּן דִּמְכַתְּתִין רַגְלֵיהוֹן מִמְּדִינָה לִמְדִינָה. וְדַרְשִׁינָן לֵהּ דה''ק בְּזִמְנָא דְּאַתְּ חוֹבֵב עַמִּים בְּגָלוּתָא בְּחוֹבִין דְּדָרָא. כָּל קְדוֹשָׁיו יִהְיוּ בְּיָדֶךָ, וּלְבָתַר אָמַר וְהֵם תֻּכּוּ לְרַגְלֶיךָ, אִלֵּין אִנּוּן דִּמְכַתְּתִין רַגְלֵיהוֹן מִמְּדִינָה לִמְדִינָה וּמֵאֲתַר לַאֲתַר, לִשָּׂא וְלִתֵּן בְּמַשָּׂא וּבְמַתָּן דְּאוֹרַיְתָא, דְּאָזְלִין מְטֻלְטָלִין מֵאֲתַר לַאֲתַר אִתְחֲשִׁיב לוֹן כְּגִלְגּוּל. דְשֶׁבַע מִינֵי עֲנִיּוֹת אִתְחֲשִׁיב לֵהּ לְבַר נָשׁ כְּשֶׁבַע מְדוֹרִין דְּגֵיהִינֹּם, דִּלְכֻלְּהוּ נָחִית אָדָם בִּתְיוּבְתָּא סָלִיק, דְּעָלַיְהוּ אִתְּמַר וְיִסַּרְתִּי אֶתְכֶם אַף אֲנִי שֶׁבַע כְּחַטֹאתֵיכֶם. בְּגִין דְּחָב אָדָם בְּז' מִינִין דְּאִנּוּן חִטָה וּשְׂעוֹרָה וְגֶפֶן וּתְאֵנָה וְרִמּוֹן זֵית שֶׁמֶן וּדְבַשׁ. וּבְגִין דָּא הֲווֹ אָמְרֵי רַבָּנָן דמתני' אִילָן שֶׁאָכַל אָדָם הָרִאשׁוֹן חִטָה הָיָה. וְאָחֳרָנִין אָמְרִין גֶּפֶן הֲוָה. וְאָחֳרָנִין אָמְרִין תְאֵנָה הָיְתָה, וְלֹא הֲווֹ חוּלָקִין בְּמִלּוּלַיְהוּ, דְּכֹלָּא קְשׁוֹט. דְּשִׁבְעַת מִינִין נְטוּעִין בָּאָרֶץ, חִטָה וּשְׂעוֹרָה. וְהַיְנוּ דִּתְנָן, בָּעֲצֶרֶת עַל פֵּרוֹת הָאִילָן נִדּוֹן כָּל עָלְמָא. כֻּלְּהוּ קָרָא לוֹן אִילָן חַד מִסִּטְרָא חַד. וּמִסִּטְרָא אָחֳרָא מִתְפָּרְשָׁן לְז' מִינִין. כְּגוֹן לוּלָב דְּאִיהוּ אֲגֻדָּה חֲדָא לְתַתָּא וּלְעֵלָּא מִתְפָּרְשָׁן מִינִין כָּל חַד לְחוּלָקֵהּ. כְּגַוְנָא דְּחֵיוָן דְּאִתְּמַר בְּהוּ <small><small>(יחזקאל א)</small></small> וּפְנֵיהֶם וְכַנְפֵיהֶם פְּרוּדוֹת מִלְּמַעְלָה וּלְתַתָּא שְׁתַּיִם חֹבְרֹת אִישׁ וּשְׁתַּיִם מְכַסּוֹת אֶת גויותיהנה. זַכָּאָה אִיהוּ עֵץ דְּאִיהוּ שָׁתוּל עַל פַּלְגֵּי מַיִם דְּאוֹרַיְתָא. וְיַתִּיר מָאן דְּאִיהוּ מִסִּטְרָא דְּאִילָנָא דְּחַיֵּי, דאִתְּמַר בֵּהּ אֲשֶׁר פִּרְיוֹ יִתֵּן בְּעִתּ''וֹ, וְדָא שְׁכִינְתָּא וְלָא אַפִּיק מֵעֵת דִּילֵהּ. אֲנִי ה' בְּעִתָּ''הּ אֲחִישֶׁנָּה. בְּעִתָּהּ ע''ב פָּנִים לַתּוֹרָה, דְּאִיהוּ ת' מִן עֵת וְעָלֵהוּ לֹא יִבּוֹל. כְּגוֹן שִׂמְלָתְךָ לֹא בָּלְתָה מֵעָלֶיךָ. וְכָל אֲשֶׁר יַעֲשֶׂה יַצְלִיחַ <small><small>(תהלים א')</small></small>. אִלֵּין פִּקּוּדִין דַּעֲשֵׂה. דְּאִתְּמַר עָלַיְהוּ וְכָל אֲשֶׁר הוּא עוֹשֶׂה ה' מַצְלִיחַ בְּיָדוֹ. וְאוֹקְמוּהּ מ''מ דְּאִיהִי אוֹרַיְתָא דאִתְּמַר בֵּהּ שְׁתֵה מַיִם מִבּוֹרֶךָ וְגוֹ'. וְאוֹקְמוּהּ בּוֹר מַיִם מְכֻנָּסִים. בְּאֵר מַיִם חַיִּים. הָדָא הוּא דִּכְתִיב מַעְיַן גַּנִּים בְּאֵר מַיִם חַיִּים. מִסִּטְרָא דְּעֵץ הַדַּעַת טוֹב וָרָע, אִיהִי מַיִם מְכֻנָּסִים לְמִקְוֶה. מַיִם מְכֻנָּסִים סְרוּחִים. אִלֵּין מִסִּטְרָא דְּטוֹב. וְאִלֵּין מִסִּטְרָא דְּרַע. וּמַיִם מְכֻנָּסִים אִלֵּין הֲלָכוֹת וּלְקוּטוֹת דְּאִנּוּן כְּגוֹן לֶקֶט שִׁכְחָה וּפֵאָה לֶעָנִי. הָכֵי מַיִם מְכֻנָּסִים לְהַהוּא דְאִקְּרֵי עָנִי בְּאוֹרַיְתָא וּבְפִקּוּדִין דִּילֵהּ, דְּלֵית לֵהּ אֶלָּא מָא דְּיָהֲבִין לֵהּ, דְּאִשְׁתַּקְּיָא מִלְּבַר ע''י אָחֳרָא. וְכָל <small><small>(נ''א אכל)</small></small> אִלֵּין דְּסִטְרָא דְּאִילָנָא דְּחַיֵּי, אִנּוּן דַּמְיָן לִבְאֵר מַיִם חַיִּים, דְּלֵית לְהוּ פְּסִיקוּ, וְדַמְיָן לְעֵץ דְּאִיהוּ נָטוּעַ עַל פַּלְגֵּי מַיִם, אוֹ שָׁתוּל דְּאַעֲקָרוּ הַהוּא אִילָנָא מֵאֲתַר דְּיַבָּשָׁה וּשְׁתָלוּ לֵהּ עַל פַּלְגֵּי מַיִם, דְּאִנּוּן מְשֻׁלָּשִׁים בְּאוֹרַיְתָא. וְאִתְקְרִיאוּ פַּלְגֵּי מַיִם, עַל שֵׁם דְּאִית לְהוּ פְּלֻגְתָּא דְּמַתְנִיתִין דִּילְהוֹן וְהָכֵי <small><small>(נ''א וההוא)</small></small> פְּלֻגְתָּא דְּאִילָנָא דְּחַיֵּי, אִיהוּ מַיִם עֶלְיוֹנִים דְּכָרִים, מַיִם תַּחְתּוֹנִים נְקֵבוֹת, וְאִנּוּן בּוֹכִים בְּגִין דְּלָא יְהוּ רְחוֹקִין מִקֻּדְשָׁא בְּרִיךְ הוּא. וְקֻדְשָׁא בְּרִיךְ הוּא עֲבִיד בְּהוּ פְּלֻגְתָּא, דְּשַׁוֵּי פַּלְגּוּ לְעֵלָּא מִן רְקִיעָא, וּפַלְגּוּ לְתַתָּא מֵרְקִיעָא. בְּגִין לְמֶהֱוֵי אִשְׁתְּמוֹדַע חִלּוּק בֵּן דְּכוּרִין לְנוּקְבִין. בְּגִין כָּךְ שַׁוֵּי קֻדְשָׁא בְּרִיךְ הֲוָא הַבְדָּלָה בֵּין אַנְפִּין דִּדְכוּרָא לְאַנְפִּין דְּנוּקְבָא. 
<BR><p></p>וְהַאי אִיהוּ מַחֲלֹקֶת לְשֵׁם שָׁמַיִם דְּסוֹפוֹ לְהִתְקַיִּם. אֲבָל כֻּלְּהוּ אֶחָד, כְּגוֹן דְּאִתְּמַר בָּאָדָם וְאִתְּתֵהּ אֶחָד קְרָאתִיו. וְאָת א' תּוֹכִיחַ דְּאִיהִי י' לְעֵלָּא מַיִם זְכָרִים. י' לְתַתָּא מַיִם נוּקְבִין. כְּגוֹן יְ''יָ מִן יאהדונה''י אִשְׁתְּאֲרוּ שִׁית אַתְוָן בְּאֶמְצָעִיתָא, בֵּין יְ''יָ מִן יאהדונה''י כְּחֻשְׁבַּן ו' מִן א' דְּאִיהוּ רָקִיעַ בְּאֶמְצָעִיתָא. וְעָלֵהּ אִתְּמַר <small><small>(יחזקאל א)</small></small> וּמִמַּעַל לָרָקִיעַ אֲשֶׁר עַל רֹאשָׁם. וְאִתְּמַר בֵּהּ דְּמוּת כְּמַרְאֵה אָדָם עָלָיו מִלְּמַעְלָה, וְדָא א' מִן אָדָם. וְלָאו כָּל פְּלֻגְתָּא שָׁוִין. דְּאִית פְּלֻגְתָּא לְמִיפְלַג בֵּין טוֹב לְרַע. וְאִית פְּלֻגְתָּא לְמִיפְלַג בֵּין דְּכוּרִין לְנוּקְבִין, כְּגוֹן מָארֵי מַתְנִיתִין, דְּדָא הוּא חוּלָק עַל הַהֲלָכָה דִּילֵהּ, לְמֶהֱוֵי מַיִם עֶלְיוֹנִים לְאִתְגַּבְּרָא עַל נוּקְבָא דְּאִיהִי מַיִם תַּחְתּוֹנִים וּמָאן דְּאַלִּים גָּבַר. כְּגוֹן הֲלָכָה דְּהִלֵּל עַל הֲלָכָה דְּשַׁמַּאי דְּאִתְכַּפְיָא הֲלָכָא דְּשַׁמַּאי תְּחוֹת הֲלָכָה דְּהִלֵּל. אע''פ דְּאִלּוּ וָאֵלּוּ דִּבְרֵי אֱלֹהִים חַיִּים. אֶלָּא לְאַחֲזָאָה דְּמָאן דְּאִיהוּ מִסִּטְרָא דְּנוּקְבָא, צָרִיךְ לְאִתְכַּפְיָא תְּחוֹת דְּכוּרָא. כְּגוֹן טִפָּה דְּנוּקְבָא דְּאִתְכַּפְיָא תְּחוֹת דִּדְכוֹרָא אִקְּרֵי בֵּן. וְאִי טִפָּה דְּנוּקְבָא שָׁלְטָא עַל טִפָּה דִּדְכוֹרָא אִקְּרֵי בַּת. וְהָכָא אִיהוּ רָזָא וְהָיָה כְּעֵץ שָׁתוּל עַל פַּלְגֵּי מַיִם, דְּאִנּוּן רָזִין דְּאוֹרַיְתָא דִּבְעַל פֶּה. וְאִתְקְרִיאוּ דִּבְרֵי אֱלֹהִים חַיִּים מִסִּטְרָא דְּאִילָנָא דְּחַיֵּי. וְעָלַיְהוּ אִתְּמַר <small><small>(משלי כא)</small></small> פַּלְגֵּי מַיִם לֵב מֶלֶךְ בְּיַד ה' עַל כָּל אֲשֶׁר יַחְפּוֹץ יַטֶנּוּ. וְאִית פְּלֻגְתָּא עַל לְבוּשֵׁי א' מִן אָדָם וְהַיְנוּ דְּכַר וְנוּקְבָא. כְּגוֹן אִלֵּין דְּחוֹלְקִין עַל פְּסָקוֹת דִּלְבוּשֵׁי מַטְרוֹנִיתָא, וְעַבְדִין לוֹן כַּמָּה פֵּרוּקִין, עָלַיְהוּ אִתְּמַר וְעָלֵהוּ לֹא יִבֹּל. כְּגוֹן שִׂמְלָתְךָ לֹא בָּלְתָה מֵעָלֶיךָ. וְלָאו אִנּוּן כְּאִנּוּן לְבוּשִׁין דְּאִסּוּר טֻמְאָה פָּסוּל, דְּהַנֵּי מָאנֵי דְּרַבָּנָן דְּבָלוּ דְּמִתְחַכְּכֵי שֵׁדִים בְּהוּ. וְכָל אֲשֶׁר יַעֲשֶׂה יַצְלִיחַ, אִלֵּין פִּקּוּדֵי דַּעֲשֵׂה. וְעוֹד אוֹרַיְתָא אִתְקְרִיאַת חוֹמָא, כְּגוֹן וְהַמַּיִם לָהֶם חוֹמָה מִימִינָם. וְאִיהִי חַמָּה לְאֻמִּין דְּעָלְמָא דְּלָא קַבִּילוּ לָהּ, כְּגוֹן מִצְרַיִם דְּאִתְעֲבִיד לוֹן חַמָּה וְטָבְעוּ בּוֹ וּמֵתוּ. וְהַיְנוּ כִּי יְשָׁרִים דַּרְכֵי ה' וְגוֹ'. מִסִּטְרָא דִּימִינָא אִתְקְרִיאַת שְׁכִינְתָּא חוֹמָה מִסִּטְרָא דְּחֶסֶד דְּתַמָּן חָכְמָה. וּמִסִּטְרָא דִּגְבוּרָה, וַאֲנִי אֶהְיֶה לָהּ נְאֻם ה' חוֹמַת אֵשׁ סָבִיב. וּמִסִּטְרָא דְּעַמּוּדָא דְּאֶמְצָעִיתָא אִתְקְרִיאַת רוּחַ גְּדוֹלָה וְחָזָק. גְּדוֹלָה מִסִּטְרָא דְּחֶסֶד. וְחָזָק מִסִּטְרָא דִּגְבוּרָה בְּיָד חֲזָקָה וְגוֹ'. גְּדוֹלָה, וַיַּרְא יִשְׂרָאֵל אֶת הַיָּד הַגְּדֹלָה <small><small>(שם)</small></small>. מִתַּרְוַיְהוּ מְפָרֵק הָרִים וּמְשַׁבֵּר סְלָעִים, דְּאִנּוּן אֻמִּין דְּעָלְמָא דְּלָא קַבִּילוּ אוֹרַיְתָא. מֵרוּחַ ה' דְּאִתְּמַר בֵּהּ וְנָחָה עָלָיו רוּחַ ה'. וְאִתְקְרִיאַת רַעַשׁ הָדָא הוּא דִּכְתִיב וָאֶשְׁמַע אַחֲרַי קוֹל רַעַשׁ גָּדוֹל וְגוֹ' וְעָתִיד לְאַעַבְרָא רַעַשׁ דְּסִטְרָא אָחֳרָא דאִתְּמַר בֵּהּ לֹא בְּרַעַשׁ ה' <small><small>(מלכים)</small></small>. וְאִתְקְרִיאַת אֵשׁ, הָדָא הוּא דִּכְתִיב כֹּה דְבָרִי כָּאֵשׁ נְאֻם ה'. וְעָתִיד לִלְחֹךְ אֶשָּׁא דְּסִטְרָא אָחֳרָא, דאִתְּמַר בֵּהּ לֹא בָּאֵשׁ ה'. אֶשָּׁתָא' מַלְכָּא בְּקוֹל דְּמָמָה דַּקָּה, דְּאִיהִי שְׁכִינְתָּא צְלוֹתָא בַּחֲשַׁאי, דְּבָהּ אֲדֹנָי שְׂפָתַי תִּפְתָּח וּפִי יַגִּיד תְּהִלָּתֶךָ דִּבְאַרְבָּעָה אִיהִי רְבִיעָאָה דַּקָּה, דְּאִיהִי שְׁכִינְתָּא. אֲבָל תְּלָת קְלִפִּין שָׁלֹשׁ שָׁנִים יִהְיֶה לָכֶם עֲרֵלִים לֹא יֵאָכֵל וּבַשָּׁנָה הָרְבִיעִית יִהְיֶה כָּל פִּרְיוֹ, דָּא קוֹל דְּמָמָה דַּקָּה. וּבְגִין דָּא ד' נִכְנְסוּ לַפַּרְדֵּס, תְּלָת דְּעָאלוּ בִּתְלָת שְׁנַיִם עֲרֵלִים חַד הֵצִיץ וָמֵת. וְחַד הֵצִיץ וְנִפְגַּע. ג' יָצָא לְתַרְבּוּת רָעָה. רְבִיעָה דְּעָאל בַּשָּׁנָה הָרְבִיעִית קֹדֶשׁ הִלּוּלִים לַה' עָאל בִּשְׁלָם וְנָפַק בִּשְׁלָם. וְדָא רָזָא דְּפַרְדֵּס בְּתוֹךְ הַגַּן דְּאִיהוּ פ', פָּשַׁט, ר' רְאָיָה דְּפָסוּק, ד' דְּרָשָׁה, כְּמָה דְּאוּקְמוּהּ אֵין מְשִׁיבִין עַל הַהַגָּדָה. 
<BR><p></p>בְּאִלֵּין תְּלָת נְפָלוּ תְּלָת עִלָּאֵי עָלְמָא וְנִכְשְׁלוּ. רְבִיעָאָה דְּאִיהוּ ס' סוֹד. רע''ק עָאל בִּשְׁלָם וְנָפַק בִּשְׁלָם. וּבְגִין דָּא אִתְקְרִיאַת אוֹרַיְתָא גַ''ן. הָדָא הוּא דִּכְתִיב גַּן נָעוּל. גַ''ן סְדָרִים דְּאוֹרַיְתָא סְתִימִין וַחֲתִימִין. וְהַיְנוּ מַעְיָן חָתוּם, כְּגוֹן יַיִן חָתוּם וְסָתוּם דְּלָא מְנַסֵּךְ לֵהּ גּוֹי, אוֹף הָכֵי צָרִיךְ לְמֶהֱוֵי רָזִין דְּאוֹרַיְתָא, הָדָא הוּא דִּכְתִיב לֹא עָשָׂה כֵּן לְכָל גּוֹי. כֵּ''ן בְּגִימַטְרִיָּא סוֹ''ד. וּבְגִין דָּא אוֹקְמוּהּ מָארֵי מַתְנִיתִין אָסוּר לְגַלָּאָה סִתְרֵי תּוֹרָה לְגוֹי, דְּלָא יְנַסֵּךְ לוֹן לַעֲבוֹדָה זָרָה. וְאִי תֵּימָא הָא אוֹקְמוּהּ רַבָּנָן דְּאַנְשֵׁי כְּנֶסֶת הַגְּדוֹלָה קְטָלוּ לְאַרְיֵה דַּעֲבוֹדָה זָרָה דְּאִיהוּ יֵצֶר הָרָע, דִּמְיוֹנוֹ כְּאַרְיֵה, דְּעָלֵהּ אָמַר דָּוִד יֶאֱרֹב בְּמִסְתָּר כְּאַרְיֵה בְּסֻכּוֹ יֶאֱרֹב לַחֲטֹף עָנִי <small><small>(תהלים)</small></small>. וְלֵית עָנִי אֶלָּא עָנִי מֵאוֹרַיְתָא וּמִפִּקּוּדִין דִּילֵהּ. בְּגִין דַּעֲתִידִין יִשְׂרָאֵל לְמֶהֱוֵי בְּגָלוּתָא בְּדוֹחֲקָא, וּבְגִין דְּלָא לֶהֱווֹ טוֹעִין בֵּהּ בְּכֹבֶד הַמַּס וּבְכֹבֶד הַמְּלָאכָה בְּאִבּוּד דְּדַעַת קְטִילוּ לֵהּ וּבְגִין דְּלָא יִתְפְּשָׁטוּ בָּעֲרָיוֹת סִמּוּ עֵינֵי דְּיֵצֶר הָרָע דִּבְנֵי נָשָׁא וְאוֹקְמוּהּ דְּאַרְיֵה דַּעֲבוֹדָה זָרָה כַּד תְּפָסוּ לֵהּ בְּנֵימָא חֲדָא דְּנֶשֶׁר מִנֵּהּ. צווֵֹחַ קָלָא עַד ד' מֵאוֹת פַּרְסָה. בְּגִין דָּא עָאלוּ לֵהּ בְּמָאנָא דְּעֹפֶרֶת וְלָא אִשְׁתְּמַע קָלֵהּ בָּהּ, וְאוֹקִידוּ לֵהּ בְּנוּרָא, לְקַיִּם בֵּהּ תִּשְׂרְפוּן בָּאֵשׁ. וּכְגַוְנָא דְּתַקִּינוּ אֲבָהָן תְּלָת צְלוֹתִין בְּעִתִּין יְדִיעָן הָכֵי תַּקִּינוּ רַבָּנָן לְשָׁלֹשׁ שְׁנוֹתֵינוּ בַּמִּקְרָא בַּמִּשְׁנָה בַּתַּלְמוּד. ובגינַיְהוּ אוֹקְמוּהּ דְּעָתִיד קֻדְשָׁא בְּרִיךְ הוּא לְמֵימַר קָבַעְתָּ עִתִּים לַתּוֹרָה. וְאוֹקְמוּהּ דְּמָאן דְּמִתְעַסֵּק בַּמִּשְׁנָה <small><small>(נלע''ד בתלמוד)</small></small> עָאלוּ הִתְעַסֵּק בְּכֹלָּא. בְּגִין דְּאִיהִי כְּלִילָא בַּמִּקְרָא בַּמִּשְׁנָה בַּתַּלְמוּד. וּבְגִין דָּא אִתְּמַר בְּאַהֲרֹן בְּזֹאת יָבֹא אַהֲרֹן אֶל הַקֹּדֶשׁ בְּפַר בֶּן בָּקָר לְחַטָאת וְאַיִל לְעוֹלָה. בְּפַר לְכַפְּרָא עַל עֶגְלָא. וְאַיִל לְאִדְכְּרָא עֲקֵדַת יִצְחָק. וְעוֹד בַּמִּקְרָא תַּקִּינוּ דִּמְלַמֵּד לֹא יְהֵא רַשַּׁאי לְאוֹלָפָא יַתִּיר מֵעֶשְׂרִין וַחֲמִשָּׁה תִּינוֹקוֹת. וְרָזָא דְּמִלָּה מִימִינָא כֹּ'ה תְבָרְכוּ, מִסִּטְרָא דִּשְׂמָאלָא הֲלוֹא כֹ'ה דְבָרִי כָּאֵשׁ נְאֻם ה'. וְהַיְנוּ וַיִּפֶן כֹּ'ה וָכֹ'ה וַיַּרְא כִּי אֵין אִישׁ. לְקָבְלַיְהוּ כֹּ''ה אַתְוָן דִּקְרִיאַת שְׁמַע עַרְבִית וְשַׁחֲרִית בִּקְרָא קַדְמָאָה דִּקְרִיאַת שְׁמַע. וְלֵית לְאַרְכָּא יַתִּיר וְאַל מָאן דִּקְרָא קְרִיאַת שְׁמַע עֶרֶב וָבֹקֶר, כְּאִלּוּ מְקַיֵּם וְהָגִיתָ בּוֹ יוֹמָם וָלַיְלָה. 
<BR><p></p>וְהַמַּשְׂכִילִים יַזְהִרוּ. מַאי מַשְׂכִּילִים. אִלֵּין אַתְוָן דְּאוֹרַיְתָא. יַזְהִרוּ אִלֵּין נִקּוּדִין דְּנָהֲרִין בְּאַתְוָן כְּנִשְׁמְתָא בְּגוּפָא. כְּזֹהַר. אִלֵּין טַעֲמֵי תּוֹרָה דְּאִנּוּן כִּתְרִין עַל רֵישַׁיְהוּ דְּאַתְוָן, בִּרְקִיעָא דְּאִיהוּ עַל אַרְעָא כְּכִתְרָא. וְאַתְוָן וְנִקּוּדֵי וְטַעֲמֵי אִנּוּן כְּנִשְׁמְתָא וְרוּחָא וְנַפְשָׁא. אַתְוָן אִנּוּן מִסִּטְרָא דְּנַפְשָׁא דְּאִיהִי בְּרִבּוּעָא. וְנִקּוּדִין בְּעִגּוּלָא דְּאַתְיָן בְּעִגּוּלָא בְּגִין דְּאִנּוּן כְּאָדָם דִּיצִירָה. נִקּוּדִין אִנּוּן מִסִּטְרָא דְּרוּחָא בְּאִנּוּן גַּלְגַּלִּין דְּאַתְיָן בְּגִלְגּוּלָא. וּכְמָה דְּרוּחָא אַנְהִיג לְכָל עָרְקִין דְּדָמָא דְּדַפְקִין מִן לִבָּא, הָכֵי אַתְוָן מִתְנַהֲגִין לְגַבֵּי נִקּוּדִין. וְרָזָא דְּמִלָּה אֶל אֲשֶׁר יִהְיֶה שָׁמָּה הָרוּחַ לָלֶכֶת יֵלְכוּ. בְּגִין דְּרוּחָא דְּבַר נָשׁ מִתַּמָּן אִתְנְטִילַת מִדַּרְגָּא דְּאִתְּמַר בֵּהּ <small><small>(יחזקאל א)</small></small> כִּי רוּחַ הַחַיָּה בָּאוֹפַנִּים. דְּאִנּוּן גּוּפָא לְרוּחַ לַנִּקּוּדִין. דְּאִנּוּן רוּחִין קַדִּישִׁין מֵרוּחַ הַחַיָּה אִנּוּן. נִשְׁמְתָא אָתֵי מִכֻּרְסֵא. וּבְגִין דְּתַמָּן יְהוָֹה דְּאִיהוּ מַנְהִיג כֹּלָּא. טַעֲמֵי דְּאִנּוּן כִּתְרִין דְּאוֹרַיְתָא אִנּוּן מִסִּטְרָהָא. 
<BR><p></p>תָּא חֲזֵי כָּל אַתְוָן אִנּוּן מִסִּטְרָא דְּאַתְוָן דְּאוֹרַיְתָא דִּכְלִילָן בִּשְׁכִינְתָּא. צַדִּיק אִיהוּ נָטִיל לִשְׂמָאלָא דְּאִיהוּ יִצְחָק, קֵ''ץ חַ''י, חַי עָלְמִין קָשִׁיר בִּשְׂמָאלָא. וּשְׁכִינְתָּא תַּתָּאָה מִסִּטְרָא דִּשְׂמָאלָא אִתְּמַר בָּהּ, וְהָאָרֶץ הָיְתָה תֹהוּ <small><small>(ובהו)</small></small>. וּמִסִּטְרָא דִּימִינָא וָבֹהוּ, בּוֹ הוּא. וּמִסִּטְרָא דְּעַמּוּדָא דְּאֶמְצָעִיתָא וְחֹשֶׁךְ עַל פְּנֵי תְּהוֹם <small><small>(שם)</small></small>. וְאִלֵּין אִנּוּן לְבוּשִׁין דִּשְׁכִינְתָּא תַּתָּאָה בְּגָלוּתָא. וּמָאן גָּרִים הַאי. אֶלָּא קֻדְשָׁא בְּרִיךְ הוּא קֹדֶם דְּבָרָא עָלְמָא הֲוָה סָתִים יְהוָֹה. לְבָתַר אִתְפְּשַׁט ה' לְתַתָּא וְאִתְּמַר בֵּהּ וְהָאָרֶץ הָיְתָה תֹהוּ וָבֹהוּ. וְרָזָא דְּמִלָּה אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם. בְּה' בְּרָאָם. הֲרֵי לְךָ דַּהֲוָה לְבוּשֵׁהּ תֹּהוּ. וּבְגִין דָּא כִּי לֹא הִמְטִיר ה' אֱלֹהִים וְגוֹ' <small><small>(שם)</small></small>. לֹא נָחִית נְבִיעוּ עָלֵהּ. בְּגִין דְּאָדָם אַיִן, דַּהֲוָה בַּעְלָהּ לְעֵלָּא סָתִים בְּאַיִן. עַד דְּאִתְפְּשַׁט ו' מִן יְהוּ דְּאִיהוּ בִּינָה ם דְּאִיהִי מְקוֹרָא דִּנְבִיעוּ דְּאִיהִי נְקֻדָּה סְתִימָאָה. וּמִיָּד וְהִשְׁקָה אֶת כָּל פְּנֵי הָאֲדָמָה. וְקֹדֶם דְּנַחְתַת הֲוָה קֻדְשָׁא בְּרִיךְ הוּא בּוֹנֶה עוֹלָמוֹת וּמַחֲרִיבָן בְּגִין דְּלָא הֲוָה נְבִיעוּ נָחִית בְּהַהוּא זִמְנָא דְּנָחַת נְבִיעוּ לְגַבֵּי ה', הֲוָה שִׁירוּתָא מִחֶסֶד הָדָא הוּא דִּכְתִיב אָמַרְתִּי עוֹלַם חֶסֶד יִבָּנֶה. וּבְגִין דָּא לֹא תֹהוּ בְּרָאָהּ לָשֶׁבֶת יְצָרָהּ, וְאִתְּמַר בָּהּ <small><small>(נ''א בה)</small></small> לֹא טוֹב הֱיוֹת הָאָדָם לְבַדּוֹ. וּבְזִמְנָא דַּהֲוָה תֹּהוּ אָמַר אֱלֹהִים לְנֹחַ קֵץ כָּל בָּשָׂר בָּא לְפָנַי. וְדָא קֵץ דְּיִצְחָק דאִתְּמַר בֵּהּ כִּי אוֹתְךָ רָאִיתִי צַדִּיק לְפָנַי בַּדּוֹר הַזֶּה <small><small>(שם)</small></small>. דְּאִי אַנְתְּ בָּעֵי רַחֲמֵי עָלַיְהוּ. וְלֹא יָמוּ'ת מָשִׁי'חַ דְּאִיהוּ מִסִּטְרָא דִּשְׂמָאלָא. אָמַר לֵהּ וְהָא בּוֹנֶה עוֹלָמוֹת וּמַחֲרִיבָן קֹדֶם דְּאִתְבָּרֵי עָלְמָא אֶלָּא מַגִּיד מֵרֵאשִׁית אַחֲרִית דְּקוּדְשָׁא בְּרִיךְ הוּא חָזָא בְּמַחֲשַׁבְתֵּהּ כָּל דָּרִין דַּהֲוָה בּוֹנֶה וְאִתְחְרִיבוּ קֹדֶם דְּאִתְבְּרִיאוּ. חָזָא דַּהֲוָה עָבְדִין עוֹבָדִין דְּאִתְחֲרִיבוּ וְכֵיוָן דְּבָרָא וּמָנַע בִּרְכָּאן מִנַּיְהוּ, לוֹן חָשִׁיב כְּאִלּוּ הוּא חָרִיב לוֹן. וְדָא מְמַלֵּל עַל סוֹף יוֹמִין דְּאִלֵּין תּוֹלְדִין בִּישִׁין הֲווֹ גַּרְמִין דְּנָהָר יֶחֱרַב וְיָבֵשׁ. נְבִיעוּ דִּילֵהּ בִּתְרֵין עָלְמִין שְׁכִינָה עִלָּאָה וּשְׁכִינָה תַּתָּאָה. וְדָא אִיהוּ יֶחֱרַב בְּבַיִת רִאשׁוֹן, וְיָבֵשׁ בְּבַיִת שֵׁנִי. וּלְנֹחַ אִתְגַּלְּיָא מַה דַּהֲוָה עָתִיד לְמֶהֱוֵי, וְלָא בָּעָא רַחֲמֵי עָלֵהוּ. עַד דְּאָתָא מֹשֶׁה וּבָעָא רַחֲמֵי. וַעֲתִידִין הֲווֹ יִשְׂרָאֵל דְּלָא יִפְקוּן אֶלָּא חַד מֵעִיר וּשְׁנַיִם מִמִּשְׁפָּחָה, מִסִּטְרָא דִּגְבוּרָה דְּהוּא דִין. וְאִתְחֲזַר עָלְמָא לְתֹהוּ וָבֹהוּ. וּבְגִין דְּבָעָא מֹשֶׁה רַחֲמִין עָלַיְהוּ שְׂמֹאל דּוֹחָה וְלָא יִפְקוּן בֵּהּ יִשְׂרָאֵל וְיָמִין מְקָרֶבֶת דְּאִיהוּ יְמִינָא מַטֶה כְּלַפֵּי חֶסֶד. וּמֹשֶׁה בְּגִין דְּיָהִיב גַּרְמֵהּ עָלַיְהוּ, יְהַב תֻּקְפָא לְדַרְגֵּהּ דְּאִיהוּ עַמּוּדָא דְּאֶמְצָעִיתָא, דְּאִיהִי אוֹרַיְתָא דְּאִתְיְהִיבַת בִּימִינָא. הָדָא הוּא דִּכְתִיב <small><small>(דברים לב)</small></small> מִימִינוֹ אֵשׁ דָּת לָמוֹ. וּבְגִין דָּא פֻּרְקָנָא בֵּהּ תַּלְיָא הָדָא הוּא דִּכְתִיב לֹא יָסוּר שֵׁבֶט מִיהוּדָה וְגוֹ'. עַד כִּי יָבֹ'א שִׁילֹ'ה, דְּאִיהוּ מֹשֶׁה בְּחֻשְׁבָּנֵהּ יְסוֹד צַדִּיק בֵּהּ ס''ו תְּהֵא דּוֹחָה. אַף עַל גַּב דְּאוֹקִימְנָא בֵּהּ כָּל הַנֶּפֶשׁ הַבָּאָה לְיַעֲקֹב מִצְרַיְמָה שִׁשִּׁים וָשֵׁשׁ. בְּגִין דְּאִתְקַשְּׁרָא בִּשְׂמָאלָא וְיָמִין מְקָרֶבֶת. בְּגִין דְּתַלְיָא מִנֵּהּ עַמּוּדָא דְּאֶמְצָעִיתָא דס''ו אִנּוּן שִׁתִּין מַסֶּכְתּוֹת וְשִׁית סִדְרֵי מִשְׁנָה דְּאִתְיְהִיבוּ מִגְּבוּרָה. דְּאִיהוּ שְׂמָאלָא. שִׁשִּׁים גִּבּוֹרִים אִתְקְרִיאוּ דְּנָטְלִין מִגְּבוּרָה דְּתַמָּן אוֹרַיְתָא דִּבְעַל פֶּה דְּאִיהִי שְׁכִינְתָּא תַּתָּאָה כְּלָלָא דס' מַסֶּכְתּוֹת וְשִׁית סִדְרֵי מִשְׁנָה. 
<BR><p></p>דְּאוֹרַיְתָא דְּבִכְתָב אִיהִי לִבָּא כְּלָלָא מִל''ב אֱלֹהִים וְאוֹרַיְתָא. דִּבְעַל פֶּה פּוּמָא. וְדָא אִיהוּ לִבָּא לְפוּמָא לָא גַּלֵּי. בְּגִין דַּעֲתִידָא שְׂמָאלָא דְּאִיהוּ פּוּמָא לְאִתְדַּחְיָא וּכְגַוְנָא לִבָּא אִיהוּ סָתִים הָכֵי דְּאִיהוּ פֻּרְקָנָא סְתִימָא בְּלִבָּא וּפוּמָא דְּאִיהוּ גַּלְיָא, לָא אִתְגַּלֵּי פֻּרְקָנָא. וּבְגִין דְּכֹלָּא תַּלְיָא בִּימִינָא, אָמַר חַי ה' שִׁכְבִי עַד הַבֹּקֶר, וּבְגִין דְּפֻרְקָנָא תַּלְיָא בִּימִינָא אָמַר הַנָּבִיא וּזְרוֹעַ ה' עַל מִי נִגְלָתָה עַל מִי וַדַּאי דְּאִתְּמַר בֵּהּ מִי יִרְפָּא לָךְ הָדָא הוּא דִּכְתִיב מָה אֲעִידֵךְ מָה אֲדַמֶּה לָךְ הַהוּא דאִתְּמַר בֵּהּ וְאָמְרוּ לִי מַה שְּׁמוֹ מָה אֹמַר במ''ה יֵיתֵי נֶחָמָה ובמ''י אַסְוִותָא הָדָא הוּא דִּכְתִיב מ'ה אַשְׁוֶה לָךְ וַאֲנַחֲמֵךְ מִי יִרְפָּא לָךְ דְּמֹשֶׁה אִיהוּ מַה שְּׁמוֹ וּבֵהּ יְהֵא נֶחָמָה וּבְגִין דָּא כָּפַל קֻדְשָׁא בְּרִיךְ הוּא שְׁמֵהּ מֹשֶׁה מֹשֶׁה חַד עַל פֻּרְקָנָא קַדְמָאָה וְחַד עַל בַּתְרַיְתָא וּבְגִין דָּא אָז יָשִׁיר מֹשֶׁה אָז יָשָׁר לֹא נֶאֱמַר אֶלָּא אָז יָשִׁיר עֲשִׁירָאָה בִּתְפִלָּה וְדָא שְׁכִינְתָּא עָלֵהּ אִתְּמַר תְּפִלָּה לְדָוִד שִׁמְעָה ה' צֶדֶק וְדָוִד בְּרוּחַ קֻדְשָׁא אָמַר בְּאַחֲרִית יוֹמִין דְּגָלוּתָא אָמַר עַל יִשְׂרָאֵל בָּחַנְתָּ לִבִּי פָּקַדְתָּ לַיְלָה וְלֵית לַיְלָה אֶלָּא גָּלוּת וְאִיּוֹב מַה דְּאָמַר כֹּלָּא הֲוָה מָשָׁל עַל יִשְׂרָאֵל דְּאָמַר כָּלָה עָנָן וַיֵלַך וְשָׂטָן בָּעָא לְקַטְרְגָא לֵהּ וְאָמַר קֻדְשָׁא בְּרִיךְ הוּא אִיּוֹב לֹא בְּדַעַת יְדַבֵּר וְיַעֲקֹב בְּגִין דְּחָזָא בְּרוּחַ קֻדְשָׁא דּוֹחֲקָא דְּגָלוּתָא בַּתְרָאָה בְּסוֹף יוֹמַיָּא אָמַר וַיִּירָא יַעֲקֹב מְאֹד וְיִצֶר לוֹ וּפָלִיג עַמָּא קַדִּישָׁא בַּגָּלוּת לִתְלָת סִטְרִין הָדָא הוּא דִּכְתִיב וַיָּשֶׂם אֶת הַשְּׁפָחוֹת וְיַלְדֵיהֶן רִאשׁוֹנָה בְּרֵישָׁא דֶּאֱדוֹם. וְאֶת לֵאָה וִילָדֶיהָ אַחֲרוֹנִים וְאֶת רָחֵל וְאֶת יוֹסֵף אַחֲרוֹנִים <small><small>(שם)</small></small>. וּבְגִין דְּחָזָא בָּתַר כֵּן עֲנִיּוּתָא וְצַעֲרָא דִּילְהוֹן אָמַר, וְשַׁבְתִּי בְּשָׁלוֹם אֶל בֵּית אָבִי <small><small>(שם)</small></small>, דָּא מַקְדְּשָׁא וְאָמַר וְנָתַן לִי לֶחֶם לֶאֱכֹל וּבֶגֶד לִלְבֹּשׁ. וְדָוִד בְּגִין גָּלוּתָא אָמַר הִנְּךָ רָעֵב וְצָמֵא בַּמִּדְבָּר. וּבְגִין דְּחָזָא שְׁכִינְתָּא חֲרֵבָה וִיבֵשָׁה, הֲוָה אִיהוּ נָטַל צַעֲרָא בְּגִינָהּ. דְּבָתַר דַּחֲזָא דְּחָזְרוּ יִשְׂרָאֵל בִּתְשׁוּבָה בְּחֶדְוָה, תִּקֵּן עֶשֶׂר מִינֵי תְּהִלִּים וּבַסּוֹף כֻּלְּהוּ אָמַר תְּפִלָּה לְדָוִד הַטֵה ה' אָזְנְךָ עֲנֵנִי וְגוֹ'. חָזָא דְּכֻלְּהוּ צְלוֹתִין דְּנִגּוּנָא, הֲווֹ מִתְעַטְפִין קֳדָם מַלְכָּא, וְלָא הֲווֹ עָאלִין עַד דְּיֵעוּל צְלוֹתָא דְּעָנִי. הָדָא הוּא דִּכְתִיב תְּפִלָּה לְעָנִי כִּי יַעֲטוֹף <small><small>(שם)</small></small>. דְּעָטַף כָּל צְלוֹתִין קַדְמָאֵי עַד דְּעָאל צְלוֹתֵהּ דְּעָנִי. וּבְגִין דָּא צְלוֹתָא דְּעַרְבִית דְּאִיהִי רְשׁוּת בִּפְנֵי עַצְמָהּ בְּלֹא בַּעְלָהּ. וּבְגִין דְּאִיהִי בְּלֹא בַּעְלָהּ, אִיהִי עֲנִיָּה וִיבֵשָׁה וְצַדִּיק עָנִי וְיָבֵשׁ. וּצְלוֹתָא דְּשַׁבָּת אִיהִי צְדָקָה דְּעָנִי אַקְדִּים לְכֻלְּהוּ מָאן צְלוֹתָא דְּעָנִי דָּא צְלוֹתָא לָעֲנִיִּים. וּבְגִין דָּא צָרִיךְ בַּר נָשׁ לְמֶהֱוֵי אִיהוּ כְּעָנִי לְתַרְעָא דְּמַלְכָּא בִּצְלוֹתָא דַּעֲמִידָה, בְּכָל שִׁית יוֹמִין דְּחֹל בְּגִין שְׁכִינְתָּא. וּמִתְעַטֵף בְּעִטוּפָא דְּמִצְוָה כְּעָנִי, וִיהֵא בִּתְפִלִּין כְּאֶבְיוֹן לְתַרְעָא דְּהֵיכָלָא דְּאִיהִי אדנ'י. דְּהָכֵי סָלִיק לְחֻשְׁבַּן הֵיכָ'ל. וְדָא אִיהוּ אֲדֹנָי שְׂפָתַי תִּפְתָּח. וְכַד אַפְתַּח פּוּמֵהּ בִּצְלוֹתָא דְּעַרְבִית, נִשְׁרָא קָא נָחִית בְּיוֹמִין דְּחֹל לְקַבְּלָא בְּגַדְפָּהָא צְלוֹתָא דְּלֵילָא, וְדָא נוריא''ל אִתְקְרֵי. אוּרִיאֵ''ל מִסִּטְרָא דְּחֶסֶד. וְנוריא''ל מִסִּטְרָא דִּגְבוּרָה דְּאִיהוּ נוּר דָּלִיק, דְּאִתְּמַר בֵּהּ נְהַר דִינוּר נָגֵיד וְנָפֵק מִן קָדָמוֹהִי. וּבִצְלוֹתָא דְּשַׁחֲרִית נָחִית אַרְיֵה לְקַבְּלָא צְלוֹתֵהּ דְּבַר נָשׁ, בִּדְרוֹעוֹי וְגַדְפוֹי דְּד' גַּדְפִּין לְכָל חַיָּה דָּא מִיכָאֵ''ל. וּבִצְלוֹתָא דְּמִנְחָא שׁוֹר נָחִית לְקַבְּלָא צְלוֹתָא בְּקַרְנוֹי וּבְגַדְפוֹי וְדָא גַּבְרִיאֵ''ל. וּבְשַׁבָּת נָחִית קֻדְשָׁא בְּרִיךְ הוּא בִּתְלָת אֲבָהָן לְקַבְּלָא בַּת יְחִידָה בְּהוֹן וְדָא רָזָא דְּשַׁבָּת, ש' בַּת, בִּתְלָת אֲבָהָן מְקַבֵּל קֻדְשָׁא בְּרִיךְ הוּא לִצְלוֹתָא דְּאִיהִי שַׁבָּת בַּת יְחִידָה דִּילֵהּ. 
<BR><p></p>בְּהַהוּא זִמְנָא חֵיוָן עִלָּאִין דְּאִתְקְרִיאוּ בִּשְׁמָא דה' פַּתְחִין וְאַמְרִין שְׂאוּ שְׁעָרִים רָאשֵׁיכֶם וְגוֹ' <small><small>(שם)</small></small>. בְּהַהוּא שַׁעֲתָא מִתְפַּתְּחִין שִׁבְעָה הֵיכָלִין הֵיכָלָא קַדְמָאָה הֵיכָלָא דְּאַהֲבָה. תִּנְיָנָא הֵיכָלָא דְּיִרְאָה. תְּלִיתָאָה הֵיכָלָא דְּרַחֲמֵי. ד' הֵיכָלָא דִּנְבוּאָה דְּאַסְפַּקְלַרְיָא דְּנַהֲרָא. ה' הֵיכָל דִּנְבוּאָה דְּאַסְפַּקְלַרְיָא דְּלָא נַהֲרָא. ו' הֵיכַל צֶדֶק. ז' הֵיכַל דִּין. וְעָלַיְהוּ כְּתִיב בְּרֵאשִׁי''ת, בָּרָא שִׁית. אֱלֹהִים הֵיכָלָא שְׁבִיעָאָה. וְאִנּוּן ז' הֵיכָלִין לְתַתָּא וְשִׁבְעָה הֵיכָלִין לְעֵלָּא. וּלְקַבְלַיְהוּ ז' קָלֵי דַּהֲבוּ לַה'. וי''ח אַזְכָּרוֹת דַּהֲבוּ לַה', דִּבְהוֹן שָׁט קֻדְשָׁא בְּרִיךְ הוּא בְּי''ח עָלְמִין, בְּרֶכֶב אֱלֹהִים רִבּוֹתַיִם אַלְפֵי שִׁנְאָן, דְּאִנּוּן י''ח רִבּוֹא עָלְמִין. וְכַמָּה נְטוּרֵי תַּרְעִין אֶת נְטוּרֵי הֵיכָלִין דִּמְקַבְּלִין צְלוֹתִין. וְכָל צְלוֹתָא לֹא תֵּיעוֹל אֶלָּא בְּמִדָּה וּבְמִשְׁקָל. וּבְגִין דָּא אִתְּמַר עַל צְלוֹתָא, לֹא יִהְיֶה לְךָ בְּכִיסְךָ וְגוֹ'. וּצְלוֹתִין חֲסֵרִין, עָלַיְהוּ אִתְּמַר תָּקֵל תְּקִילְתָּא בְּמָאזְנֵהּ וְאִשְׁתְּכָחַת חַסִּיר. אַף עַל גַּב דְּהַאי קְרָא בַּאֲתַר אָחֳרָא אוֹקְמוּהּ, ע' אַנְפִּין לַתּוֹרָה. בְּגִין דִּשְׁכִינְתָּא עָלַהּ אִתְּמַר כֻּלָּךְ יָפָה רַעְיָתִי וּמוּם אֵין בָּךְ. וְלָא קַבִּילַת צְלוֹתָא דְּאִית בָּהּ מוּמָה. הָדָא הוּא דִּכְתִיב כָּל אֲשֶׁר בּוֹ מוּם לֹא תַקְרִיבוּ וְכִי אִית צְלוֹתָא דְּאִית בָּהּ מוּמָא אֵין הַהִיא דְּסָלְקָא פְּגִימָא בְּלֹא מַחֲשָׁבָה. וּבִלְבּוּלָא דְּדַעְתָּא כ''ש אִם טָעָה בִּתְלָת בִּרְכָּאן קַדְמָאִין אוֹ בִּתְלָת בַּתְרָאִין אוֹ בָּאֶמְצָעִיּוֹת וּבְגִין דָּא אוֹקְמוּהּ מָארֵי מַתְנִיתִין טָעָה בְּג' רִאשׁוֹנוֹת חוֹזֵר לָרֹאשׁ וּבָאַחֲרוֹנוֹת חוֹזֵר לָעֲבוֹדָה. וּבָאֶמְצָעִיּוֹת חוֹזֵר לַמָּקוֹם שֶׁנִּזְכַּר וּבְגִין דָּא אִתְּמַר בִּצְלוֹתָא, מִי יַעֲלֶה בְּהַר ה' וְגוֹ'. וְכַד צְלוֹתָא סָלְקָא בִּדְרוֹעָא יְמִינָא אוֹ בִּשְׂמָאלָא דְּאִנּוּן שַׁחֲרִית וּמִנְחָה, מַה כְּתִיב בָּהּ שְׂמֹאלוֹ תַּחַת לְרֹאשִׁי וִימִינוֹ תְחַבְּקֵנִי. צְלוֹתָא דְּעַרְבִית אִיהִי מַטֶה, וּבְגִינֵהּ אִתְּמַר בְּיַעֲקֹב וַיִּשְׁתַּחוּ יִשְׂרָאֵל עַל רֹאשׁ הַמִּטָה דְּאִיהִי בְּבֵי תַּרְעָא בְּגָלוּתָא דְּאִיהוּ לַיְלָה. כִּמְעַט שֶׁעָבַרְתִּי מֵהֶם וְגוֹ'. 
<BR><p></p>וְכַד צְלוֹתִין סָלְקִין כַּדְקָא יָאוּת, כָּרוֹזָא נָפִיק וְאָמַר שְׂאוּ שְׁעָרִים וְכוּ'. וְאַמְרִין מִי זֶה מֶלֶךְ הַכָּבוֹד <small><small>(שם)</small></small> מִסִּטְרָא דְּאִמָּא דְּאִיהִי מ'י, וְאִתְקְרֵי ה' עִזּוּז וְגִבּוֹר מִסִּטְרָא דִּשְׁכִינְתָּא תַּתָּאָה. מִי הוּא זֶה מֶלֶךְ הַכָּבוֹד ה' צְבָאוֹת הוּא מֶלֶךְ הַכָּבוֹד סֶלָה מִסִּטְרָא דְּעַמּוּדָא דְּאֶמְצָעִיתָא וְצַדִּיק. וְאִם צְלוֹתָא לָאו אִיהִי שְׁלֵמָא, כַּמָּה מַלְאֲכֵי חַבָּלָה רַדְפִין אֲבַתְרֵהּ, וְאִתְּמַר בָּהּ כָּל רֹדְפֶיהָ הִשִּׂיגוּהָ בֵּין הַמְּצָרִים. וּבְגִין דָּא מְצַלִּין וְהוּא רַחוּם יְכַפֵּר עָוֹן, דָּא סמאל דְּאִיהוּ נָחָשׁ. וְלֹא יַשְׁחִית דָּא מַשְׁחִית. וְהִרְבָּה לְהָשִׁיב אַפּוֹ, דָּא אַף. כָּל חֲמָתוֹ, דָּא חֵמָה. בְּגִין דְּלָא יִרְדְּפוּן בָּתַר צְלוֹתָא. וְכַמָּה מַלְאֲכֵי חַבָּלָה תַּלְיָן מִנַּיְהוּ. שֶׁבַע אִנּוּן מְמָנָן וְתַלְיָן בֵּינַיְהוּ שִׁבְעִין. וּלְכָל רְקִיעָא וּרְקִיעָא אִנּוּן מְקַטְרְגִין וְתַלְיָן מִנַּיְהוּ ע' אֶלֶף רִבּוֹא. וְאִם צְלוֹתָא סָלְקָא שְׁלֵמָה בְּעִטוּפָא דְּמִצְוָה וּבִתְפִלִּין עַל רֵישֵׁהּ וּבִדְרוֹעֵהּ, אִתְּמַר בְּהוֹן יִפֹּל מִצִּדְּךָ אֶלֶף. וּבִזְכוּת תְּפִלִּין דְּרֵישָׁא וְרָאוּ כָּל עַמֵּי הָאָרֶץ כִּי שֵׁם ה' וְגוֹ'. שֵׁם ה' הָא אוֹקְמוּהּ דְּאִיהִי תְּפִלִּין דְּרֵישָׁא. וּמִיָּד דְּחַזְיָן שֵׁם ה' עַל רֵישֵׁהּ בִּצְלוֹתָא דְּאִיהִי אֲדֹנָ''י. יְהוָֹ''ה תְּפִלִּין עָלֵהּ, מִיָּד כֻּלְּהוּ דָּחֲלִין וּמִזְדַּעְזְעִין מִצְּלוֹתָא. וּמִנְּהוֹן נָפְלִין וּמִנְּהוֹן בָּרְחִין. הָדָא הוּא דִּכְתִיב יִפֹּל מִצִּדְּךָ אֶלֶף. וְלֵית מָאן דְּקָאִים קַמֵּי תַּרְעָא דִּצְלוֹתָא. וְעָלֵהּ אִתְּמַר לֹא יֵבֹשׁוּ כִּי יְדַבְּרוּ אֶת אוֹיְבִים בַּשַּׁעַר. בַּשַּׁעַר, דְּאִיהוּ תַּרְעָא דְּמַלְכָּא. וְאַף עַל גַּב דְּבַאֲתַר אָחֳרָא אוֹקְמוּהּ, הָכָא אַתְרֵהּ. וּצְלוֹתָא אִיהִי שְׁכִינְתָּא וְהַקּוּדְשָׁא בְּרִיךְ הוּא אוֹרַיְתָא וְאִתְּמַר בֵּהּ מֵסִיר אָזְנוֹ מִשְּׁמוֹעַ תּוֹרָה וְגוֹ'. וְהָא אוֹקְמוּהּ מָארֵי מַתְנִיתִין בְּגִין דִּצְלוֹתָא אִיהִי מִצְוָה וְדָא שְׁכִינְתָּא. וְאוֹרַיְתָא וְקוּדְשָׁא בְּרִיךְ הוּא לֹא צָרִיךְ הַפְסָקָה בֵּינַיְהוּ. וְצָרִיךְ לְסַלֵּק תּוֹרָה וּמִצְוָה בִּדְחִילוּ וּרְחִימוּ. דְּכָל פִּקּוּדִין דַּעֲשֵׂה ול''ת כֻּלְּהוּ תַּלְיָן מִשֵּׁם יְהוָֹ''ה. וְרָזָא דְּמִלָּה זֶה שְׁמִי לְעוֹלָם. שְׁמִי עִם י'ה שס''ה. זִכְרִי עִם ו'ה רְמַ''ח. וּרְמַ''ח תֵּבִין אִנּוּן בִּקְרִיאַת שְׁמַע, וְאִתְיְהִיבוּ מֵרְחִימוּ דְּאַהֲבָה. 
<BR><p></p>וּבְגִין דָּא תַּקִּינוּ הַבּוֹחֵר בְּעַמּוֹ יִשְׂרָאֵל בְּאַהֲבָה. וְאִלֵּין כְּלִילָן בְּאַבְרָהָם דאִתְּמַר בֵּהּ זֶרַע אַבְרָהָם אוֹהֲבִי. תְּפִלִּין אִנּוּן עַז דְּאִתְיְהִיבוּ מִיִּרְאָה דְּאִיהִי לִשְׂמָאלָא. וְדָא פַּחַד יִצְחָק, דְּתַמָּן כָּל מְקַטְרְגִין סַלְקִין לְמִתְבַּע כָּל דִּינִין. וּבְגִין דָּא וּבִזְרוֹעַ עֻזּוֹ דָּא תְּפִלִּין יָ''הּ בְּיִרְאָה. וָ''ה בְּאַהֲבָה. הָדָא הוּא דִּכְתִיב אֶהֱבוּ אֶת ה' כָּל חֲסִידָיו. תִּפְאֶרֶת יהו'ה כָּלִיל כֹּלָּא. וּבְגִין דָּא אִתְּמַר בְּיַעֲקֹב וְהִנֵּה ה' נִצָּב עָלָיו. דְּאִיהוּ עַמּוּדָא דְּאֶמְצָעִיתָא. לְבָתַר דְּאִתְקְרֵי יִשְׂרָאֵל סָלִיק בְּיוּ''ד הֵ''א וָא''ו הֵ''א. וְרָזָא דְּמִלָּה יִשְׂרָאֵל עָלָה בְּמַחֲשָׁבָה לְהִבָּרְאוֹת. מַחֲשָׁבָה, חָשַׁב מָ''ה וְתִשְׁכַּח בֵּהּ שְׁמָא קַדִּישָׁא. וּבְגִינֵהּ דְּיַעֲקֹב דְּאִיהוּ יִשְׂרָאֵל אִתְּמַר, וַיִּבְרָא אֱלֹהִים אֶת הָאָדָם בְּצַלְמוֹ, בְּדִיּוֹקְנָא דְּמָארֵהּ וַדַּאי. דְּכַד צְלוֹתָא דִּילֵהּ סַלְקָא לְעֵלָּא כָּרוֹזָא נָפִיק מֵרְקִיעִין וְיֵימָא, הָבוּ יִקְרָא לְדִיּוֹקְנָא דְּמַלְכָּא. וְלֵית תַּרְעָא דְּקָאִים קַמֵּי הַאי צְלוֹתָא. אֲדֹנַי שְׂפָתַי תִּפְתָּח, לְאַפָּקָא מְזוֹנָא לִבְנִין קַדִּישִׁין דִּבְהַאי הֵיכָלָא תַּמָּן מְזוֹנָא. בָּנֵי חַיֵּי וּמְזוֹנֵי מִסִּטְרָא דְּעַמּוּדָא דְּאֶמְצָעִיתָא, וְאִיהוּ בְּנִי בְּכֹרִי יִשְׂרָאֵל. וְאִיהוּ עֵץ הַחַיִּים דְּנָפִיק מֵחַיִּים דִּלְעֵלָּא, וְאִיהוּ אִילָנָא דְּמָזוֹן לְכֹלָּא בֵּהּ, וְתַלְיָא בְּמַזָּלָא קַדִּישָׁא סָבָא דְּסָבִין. וּבְגִין דִּשְׁכִינָא אִנּוּן יִשְׂרָאֵל לְתַתָּא חַיִּים דִּילֵהּ אוֹרַיְתָא, מְזוֹנָא דִילֵהּ צְלוֹתָא דַּחֲשִׁיבָא לְקָרְבְּנָא. וּבְגָלוּתָא אִתְּמַר לְגַבֵּי יִשְׂרָאֵל <small><small>(בראשית ל)</small></small> הָבָה לִי בָּנִים. וּשְׁכִינְתָּא אִיהִי קֻרְבְּנָא דְּקֻדְשָׁא בְּרִיךְ הוּא דִּמְקַבֵּל לָהּ בִּימִינָא וּשְׂמָאלָא וְגוּפָא. וְיִחוּדָא דִּילֵהּ עִמָּהּ בְּצַדִּיק דְּאִיהוּ אוֹת תְּפִלִּין וְאוֹת שַׁבָּת וְיוֹמִין טָבִין. וְאִית לְמִשְׁאַל לָמָּה מְצַלְּאִין לְקֻדְשָׁא בְּרִיךְ הוּא בְּכַמָּה דַּרְגִּין. זִמְנִין מְצַלִּין לֵהּ בִּסְפִירָה יְדִיעָה. לְזִמְנִין צְלוֹתָא. לִימִינָא. הָדָא הוּא דְּאָמַר הָרוֹצֶה לְהַחְכִּים יַדְרִים. לְזִמְנִין לִשְׂמָאלָא הָדָא הוּא דְּאָמְרֵי הָרוֹצֶה לְהַעֲשִׁיר יַצְפִּין. דְּאַבָּא וְאִמָּא לִימִינָא וּשְׂמָאלָא אִנּוּן. לְזִמְנִין לְעַמּוּדָא דְּאֶמְצָעִיתָא. לְזִמְנִין לְצַדִּיק כָּל צְלוֹתָא סָלְקָא לְדַרְגָּא יְדִיעָה. אֶלָּא וַדַּאי יהו'ה אִיהוּ בְּכָל סְפִירָה וּסְפִירָה. וּצְלוֹתָא אִיהִי שְׁכִינְתָּא. בְּזִמְנָא דְּבָעֵי לְרַחֲמָא עַל עָלְמָא סְלִיקַת בִּימִינָא. וּבְזִמְנָא דְּבָעֵי לְמֶעֱבַד דִּינָא בְּעָלְמָא, סְלִיקָא לִשְׂמָאלָא, וְכֹלָּא לְגַבֵּי יְהוָֹ''ה דְּאִיהוּ בְּכָל אֲתַר. וּבְגִין דָּא זֹאת תּוֹרַת הָעֹלֶה. ה' עֹלָה לַה'. וְדָא צְלוֹתָא, דְּאִיהִי שְׁכִינְתָּא קָרְבָּן לַה'. וְכַד סְלִיקַת לְגַבֵּהּ, צָרִיךְ לְאַכְלְלָא עִמֵּהּ כָּל סְפִירָן, דְּלֵית קְדֻשָּׁה פָּחוֹת מֵעֲשָׂרָה, דְּאִיהִי קְדֻשָּׁה דִּילֵהּ בְּרָכָה דִּילֵהּ יִחוּדָא דִּילֵהּ. וּבְגִין דָּא כַּד בָּעֵי בַּר נָשׁ לְסָלְקָא לִצְלוֹתָא לְעֵלָּא, צָרִיךְ לְסָלְקָא לָהּ בְּכָל תְּנוּעִין. וְאִם חִוְיָא בָּעֵי לְקַטְרְגָא לִצְלוֹתָא צָרִיךְ לְמֶעֱבַד לֵהּ קִירְטָא. וְרָזָא דְּמִלָּה זַרְקָא מֻקָּף שׁוֹפָר הוֹלֵךְ סְגוֹלְתָּא. 
<BR><p></p>פָּתַח רִבִּי שִׁמְעוֹן וְאָמַר עִלָּאִין שָׁמְעוּ תַּתָּאִין אִתְכְּנָשׁוּ, אִלֵּין מָארֵי מְתִיבְתָּא דִּלְעֵלָּא וְתַתָּא אֵלִיָּהוּ בְּאֻמָּאָה עָלָךְ, טֹל רְשׁוּ מִקֻּדְשָׁא בְּרִיךְ הוּא וְנָחִית הָכָא דְּהָא קְרָבָא סַגִּיאָה אִזְדַּמְּנַת לָךְ. חֲנוֹךְ מְטַטְרוֹן נָחִית הָכָא אַנְתְּ וְכָל מָארֵי מְתִיבְתָּא דִּתְחוֹת יְדָךְ. דְּלָא לִיקָרָא דִּילִי עֲבִידְנָא אֶלָּא לִיקָרָא דִּשְׁכִינְתָּא. פָּתַח כְּמִלְּקַדְּמִין וְאָמַר זַרְקָא וַדַּאי בָּהּ צָרִיךְ לְסָלְקָא צְלוֹתָא לְהַהוּא אֲתַר יְדִיעַ, דְּהַאי אַבְנָא דְּקִירְטָא דְּאִזְדְּרִיקַת לַאֲתַר יְדִיעַ, הָכֵי צָרִיךְ לְסָלְקָא מַחֲשַׁבְתָּא בִּצְלוֹתָא בְּהַאי תָּגָא אִיהִי אֶבֶן מֻכְלֶלֶת וּמְעֻטֶרֶת דְּאִתְּמַר כָּל הַזּוֹקֵף זוֹקֵף בַּשֵּׁם צָרִיךְ לְסָלְקָא לֵהּ לַאֲתַר דְּאִתְנַטְלַת וּבְהַהִיא שַׁעֲתָא דְּסָלִיק לָהּ לְגַבֵּי בַּעְלָהּ אֲפִלּוּ נָחָשׁ כָּרוּךְ עַל עֲקֵבוֹ לֹא יַפְסִיק. אַף עַל גַּב דְּאִתְּמַר בֵּהּ <small><small>(בראשית)</small></small> וְאַתָּה תְּשׁוּפֶנּוּ עָקֵב, הַהִיא אֶבֶן דְּאִיהִי י' דְּיַעֲקֹב דְּאִתְּמַר בָּהּ <small><small>(בראשית מט)</small></small> מִשָּׁם רוֹעֵה אֶבֶן יִשְׂרָאֵל לֹא יַפְסִיק לְסַלְקָא לָהּ לְהַהוּא אֲתַר דְּאִתְנְטִילַת מֵעַמּוּדָא דְּאֶמְצָעִיתָא צָרִיךְ לְסָלְקָא לָהּ עַד אֵין סוֹף. וְכַד נָחִית לָהּ אִתְּמַר בֵּהּ כָּל הַכּוֹרֵעַ כּוֹרֵעַ בְּבָרוּךְ. <small><small>(נ''א נחית לה)</small></small> בֵּהּ צָרִיךְ לְסָלְקָא לָהּ עַד אֵין סוֹף וְעַד אֵין תַּכְלִית. וְלֹא יַפְסִיק לָהּ מִינֵהּ לֹא לְעֵלָּא וְלֹא לְתַתָּא. לְזִמְנִין אִיהוּ בַּעְלָהּ ו' בְּצַדִּיק בְּשִׁית פִּרְקִין דִּתְרֵין שׁוֹקִין נְחִיתַת לְגַבֵּהּ בִּתְרֵין שׁוֹקִין. לְזִמְנִין אִיהוּ בַּעְלָהּ ו' בִּתְרֵין דְּרוֹעִין בְּשִׁית פִּרְקִין סְלִיקַת לְגַבֵּהּ בִּתְרֵין דְּרוֹעִין. לְזִמְנִין אִיהוּ בַּעְלָהּ בֵּין אַבָּא וְאִמָּא, בֵּ'ן יָ'הּ צָרִיךְ לְסָלְקָא לָהּ לְגַבֵּי תַּמָּן. לְזִמְנִין אִיהוּ בַּעְלָהּ בְּבָתַר ו' בְּבֵין י''י כְּגַוְנָא דָּא א' צָרִיךְ לְסָלְקָא לָהּ לְגַבָּהּ. וְכַד סְלִיקַת תַּמָּן לְגַבֵּהּ אִתְּמַר בָּהּ <small><small>(תהלים קיח)</small></small> אֶבֶן מָאֲסוּ הַבּוֹנִים וְגוֹ' כַּד אִיהִי סְלִיקַת לְעֵלָּא בְּרֵישָׁא דְּכָל רֵישִׁין, שָׁאֲלִין בְּגִינָהּ מַלְאָכַיָּא אַיֵּה מְקוֹם כְּבוֹדוֹ לְהַעֲרִיצוֹ. וְכַד סָלְקָא לא' <small><small>(נ''א לעלא)</small></small> אִיהִי תָּגָא בְּרֵישָׁא דְּא' עֲטָרָה עַל רֵישֵׁהּ כַּד נַחְתָּא בֵּהּ נַחְתָּא וְאִתְעֲבִיד א נְקֻדָּה לְתַתָּא מִנֵּהּ. וּבְכָל דַּרְגָּא דִּסְלִיקַת הָכֵי נְחִיתַת. כַּד סְלִיקַת אִתְקְרִיאַת תָּגָא בְּרָזָא דְּטַעֲמֵי. וְכַד נְחִיתַת אִתְקְרִיאַת נְקֻדָּה, וְכַד אִיהִי כְּגַוְנָא דָּא א וי מִתְיַחֲדָא עִמֵּהּ וְכַד אִיהִי תָּגָא עַל רֵאשֵׁהּ אִתְקְרִיאַת אוֹת זַיִן. כְּלִילָא מִנֵּהּ אוֹת בְּרִית דְּאִיהוּ שְׁבִיעָאָה דְּכֹלָּא שְׁבִיעִי וַדַּאי, הַאי אַבְנָא אִיהִי בִּנְיָנָא דְּכָל עָלְמִין. וּבְגִינַהּ אִתְּמַר <small><small>(דברים כה)</small></small> אֶבֶן שְׁלֵמָה וְצֶדֶק יִהְיֶה לְךָ. אִיהִי מִדָּה בֵּין כָּל סְפִירָה וּסְפִירָה, דְּכָל סְפִירָה בָּהּ סָלִיק לְעֶשֶׂר. שִׁעוּר דִּילֵהּ ו' בָּהּ אִתְעֲבִיד אַמָּה, עֶשֶׂר אַמּוֹת אֹרֶךְ בֵּין כָּל סְפִירָה וּסְפִירָה. וְרָזָא דְּמִלָּא עֶשֶׂר אַמּוֹת אֹרֶךְ הַקֶּרֶשׁ וּבֵין כָּל אַמָּה וְאַמָּה אִיהִי י', בֵּין פִּרְקָא וּפִרְקָא תַּשְׁכַּח לָהּ. 
<BR><p></p>וי' עֶשֶׂר זִמְנִין סְלִיקַת לְמֵאָה. וְהִפּוּכָא דְּמֵאָה אַמָּ''ה, כָּל מִדָּה וּמִדָּה אִתְקְרֵי עוֹלָם. וְאִנּוּן י''ו שִׁעוּר וּמִדָּה ו' שֶׁקֶל י' מִדָּה דִּילֵהּ, וְשִׁיעוּרָא דְּמִדָּה חָמֵשׁ אַמּוֹת אֹרֶךְ וְחָמֵשׁ אַמּוֹת רֹחַב. וְאִנּוּן לָקֳבֵל שִׁעוּר דְּכָל רָקִיעַ דְּמַהֲלַךְ ת''ק שָׁנָה אָרְכֵּהּ וְת''ק שָׁנָה פּוּתְיָא. וְאִנּוּן ה''ה הֲרֵי לְךָ שִׁעוּר קוֹמָה בְּאַתְוָן יהו'ה, דְּאָת ו' אִיהוּ תִּפְאֶרֶת, שָׁמַיִם חָמֵשׁ רְקִיעִים דִּילֵהּ ה' אִלֵּין אִתְקְרִיאוּ הַשָּׁמַיִם, ה' רְקִיעִים דִּכְלִילָן בַּשָּׁמַיִם. חֹמֶשׁ עִלָּאִין שְׁמֵי הַשָּׁמַיִם. וְאִנּוּן כֻּלְּהוּ ה''ה חָמֵשׁ בְּחָמֵשׁ. ו' רָקִיעַ שְׁתִיתָאָה לוֹן. י' שְׁבִיעִי לוֹן וְאִנּוּן ז' בְּז' וְסָלְקִין י''ד. וְהָכֵי אִנּוּן אַרְעִין ז' עַל גַּבֵּי ז' כְּגִלְדֵי בְּצָלִים. וְכֻלְּהוּ רְמִיזִין בִּתְרֵין עַיְנִין. י' אִתְקְרֵי עוֹלָם קָטָן. ו' עוֹלָם אָרֹךְ וְכָל מָאן דְּבָעֵי לְמִשְׁאַל שְׁאֵלָתוֹי לְגַבֵּי עוֹלָם, צָרִיךְ לְאַרְכָּא בֵּהּ. וּבְעוֹלָם קָצָר לְקַצְּרָא בֵּהּ. וְעַל דָּא אָמְרוּ מ''מ מָקוֹם שֶׁאָמְרוּ לְהַאֲרִיךְ אֵינוֹ רַשַּׁאי לְקַצֵּר לְקַצֵּר אֵינוֹ רַשַּׁאי לְהַאֲרִיךְ. לְקַצֵּר בִּצְלוֹתֵהּ אֵל נָא רְפָא נָא לָהּ בִּנְקֻדַּת י'. לְהַאֲרִיךְ מִסִּטְרָא דְּאָת ו' וּנְפִילָה בְּאָת פ' וְכֹלָּא פ'ו וָאֶתְנַפַּל לִפְנֵי ה' מ' יוֹם וּמ' לַיְלָה. וְכֹלָּא מֵ''ם י' נְקֻדָּה בְּאֶמְצָעִיתָא אִתְעֲבִיד מַיִם. וּמִסִּטְרָא דְּחֶסֶד צָרִיךְ לְאַרְכָּא בִּצְלוֹתֵהּ. וּבִשְׁמָא קַדִּישָׁא יַסְלִיק יְהוָֹ''ה בִּרְבִיעַ. וְצָרִיךְ לְאַרְכָּא בִּתְנוּעָה זוֹ דְּאִיהוּ רָזָא דִּתְקִיעָה. לְקַצֵּר מִסִּטְרָא דִּגְבוּרָה בִּתְנוּעָה דִּשְׁבָרִים, דְּתַמָּן תְּבִיר בֵּינוֹנִי לָא בַּאֲרִיכוּ לֹא בִּקְצִירוּ, בִּתְרוּעָה בְּעַמּוּדָא דְּאֶמְצָעִיתָא דְּאִיהִי שַׁלְשֶׁלֶת. דְּתַרְוַיְהוּ שֶׁקֶל הַקֹּדֶשׁ לָקֳבֵל רְבִיעַ דְּסָלִיק אִיהוּ חֹלָם. שְׁבָרִים לָקֳבֵל שְׁבָא. דָּא בָּעָא לְסָלְקָא קָלָא, וְדָא בָּעָא לְנַחְתָּא לָהּ. וּבְגִין דָּא אִנּוּן שְׁבָרִים תְּרוּעָה שַׁלְשֶׁלֶת דָּא י' סְגוֹלְתָּא. פָּתַח וְאָמַר זַרְקָא מֻקָּף שׁוֹפָר הוֹלֵךְ סְגוֹלְתָּא. בַּחֲשַׁאי שְׁכִינְתָּא תַּתָּאָה וְקוֹלָהּ לֹא יִשָּׁמֵעַ פָּתַח נְקֻדַּת יָמִין יְהוָֹ'ה מֶלֶךְ. נְקֻדַּת שְׂמֹאל יְהוָֹ'ה מָלַךְ. נְקֻדָּה אֶמְצָעִית יְהוָֹ'ה יִמְלֹךְ. רְבִיעַ לְסָלְקָא קָלָא. תְּבִיר לְחַבְּרָא קָלָא. שַׁלְשֶׁלֶת אָחִיד בְּתַרְוַיְהוּ כְּשַׁלְשְׁלָאָה. וְאִיהוּ כְּגַוְנָא דִּרְבִיעַ דְּמַאֲרִיךְ בָּהּ תֵּבָה, וְאִיהוּ נְקֻדָּה חֲדָא כְּגַוְנָא דְּחוֹלָם. לֵית נְקֻדָּה דְּלֵית לָהּ כְּגַוְנָא דִּילָהּ בְּטַעֲמֵי. סֶגוֹל לְגַבֵּי סְגוֹלְתָּא. שְׁבָא לָקֳבֵל זָקֵף גָּדוֹל כֻּלְּהוּ תִּשְׁכַּח לוֹן נִקּוּדֵי, כְּגַוְנָא דְּטַעֲמֵי לְמָאן דִּידַע רָזִין סְתִימִין. קָם סָבָא דְּסָבִין מִבָּתַר טוּלָא דְּרִבִּי שִׁמְעוֹן וְאָמַר רִבִּי רִבִּי הָא כָּל מָארֵי מַתְנִיתִין קָא נָחְתִין לְאַגָּחָא קְרָבָא עִמָּךְ. אִתְתְּקַן וְאִזְדְּרַז בְּכָל מָאנֵי קְרָבָא. וְלֹא עוֹד אֶלָּא כָּל מָארֵי דְּסוּסְוָן דְּאִנּוּן סוּסֵיהוֹן דְּאֵשׁ, מַרְכְּבוֹתֵיהוֹן מֶרְכְּבוֹת לֶהָבָה, רוֹמַחֵיהוֹן אֵשׁ, וְחַרְבוֹתֵיהוֹן אֵשׁ, וְקַשְׁתוֹתֵיהֶן אֵשׁ, וְחֵילֵיהוֹן אֵשׁ. וְלֹא עוֹד אֶלָּא דְּסָבָא דְּסָבִין קָא אָתֵי עִמְּהוֹן, דְּאִתְּמַר בֵּהּ <small><small>(דניאל ד)</small></small> וְעַתִּיק יוֹמִין יְתִב לְבוּשֵׁהּ כִּתְלַג חִוָּר וְכוּ'. קָם רִבִּי שִׁמְעוֹן וְאָמַר, חַבְרֵהּ שַׁעֲתָא אִיהוּ לְאַתְקְנָא שְׁכִינְתָּא בֵּינָנָא לְאַגָּנָא עֲלָנָא בְּהַאי קְרָבָא. וְאוֹרַיְתָא דְּאִיהִי עַמּוּדָא דְּאֶמְצָעִיתָא, אִיהִי נָחִית בְּכַמָּה מָארֵי דְּקָלִין וְשׁוֹפְרִין, וְכַמָּה פָּרַשְׁיָן תַּקִּיפִין מְלֻמְּדֵי מִלְחָמָה לְאַגָּחָא עִמָּנָא. וּבְגִין דְּאוֹרַיְתָא דְּאִיהוּ עַמּוּדָא דְּאֶמְצָעִיתָא, אִיהִי נָחִית צָרִיךְ לְאִתְעָרָא אוֹרַיְתָא בְּאַתְוָן דְּאִנּוּן סוּסֵי אֵשׁ וְנִקּוּדִין דְּאִנּוּן פָּרַשְׁיָן רְכִיבִין עָלַיְהוּ, וְטַעֲמֵי דְּאִנּוּן מָאנֵי קְרָבָא. 
<BR><p></p>וְעוֹד קָם רִבִּי שִׁמְעוֹן וְאָמַר אִם תַּחֲנֶה עָלַי מַחֲנֶה וְכוּ' בְּוַדַּאי אֲנָא בָּעֵינָא וְכוּ' זֶה תִּמְצָא בַּתִּקּוּנִים בדנ''ז שַׁלְהֵי ע''א כמסויים שָׁם וְנִמְשָׁךְ בַּסֵּדֶר עַד דס''א ע''א חֶדְוָה וְנִגּוּנָא בִּקְרִיבוּ דִּילְהוֹן. 
<BR><p></p>פָּתַח רִבִּי שִׁמְעוֹן וְאָמַר זַרְקָא מָקֵף שׁוֹפָר הוֹלֵךְ סְגוֹלְתָּא. כַּד גָּלוּ יִשְׂרָאֵל וְאִזְדְּרִיקוּ בֵּין אֻמִּין דְּעָלְמָא לְד' סִטְרִין, אִזְדְּרִיקוּ ד' אַתְוָן עָלַיְהוּ מִלְּעֵלָּא. י' לַמִּזְרָח. ה' לַמַּעֲרָב. ו' לַדָּרוֹם. ה' לַצָּפוֹן. וְדָא עַמּוּדָא דְּאֶמְצָעִיתָא דְּאִיהִי יְהוָֹ'ה שָׁלִיט עַל ד' סִטְרִין דְּעָלְמָא. וְנִשְׁרָא דְּאִיהִי עִלָּאָה פְּרִישַׂת גַּדְפָּהָא עָלַיְהוּ בְּכָל שַׁבָּת וְיוֹמִין טָבִין. בְּגִין דִּתְהֵא מְגִנָּא עָלַיְהוּ וַדַּאי מִכָּל סִטְרִין בִּישִׁין, וְדָא הוּא הַפּוֹרֵשׂ סֻכַּת שָׁלוֹם וְכוּ'. דְּסֻכָּה וַדַּאי אִתְקְרִיאַת בְּגִין דִּמְסַכֶּכֶת עָלַיְהוּ בְּשֶׁבַע יוֹמֵי סֻכּוֹת אִנּוּן בְּנָהָא לְקָבְלַיְהוּ וְאִנּוּן שֶׁבַע יוֹמֵי דְּפִסְחָא וְעָלַיְהוּ אִתְּמַר שִׁבְעַת יָמִים יִהְיֶה תַּחַת אִמּוֹ. וּמִיּוֹם הַשְּׁמִינִי וָהָלְאָה, דָּא ש''ע עָלֵהּ אִתְּמַר יֵרָצֶה לְקָרְבָּן אִשֶּׁה לַה'. וְהַאי נִשְׁרָא עִלָּאָה אִתְּמַר בָּהּ כַּנֶּשֶׁר יָעִיר קִנּוֹ עַל גּוֹזָלָיו יְרַחֵף. הָדָא הוּא דִּכְתִיב וְרוּחַ אֱלֹהִים מְרַחֶפֶת עַל פְּנֵי הַמָּיִם. דְּאִנּוּן ע' אַנְפִּין דְּאוֹרַיְתָא. מִיָּד וַיֹּאמֶר אֱלֹהִים יְהִי אוֹר. יְהֵא פֻּרְקָנָא לְיִשְׂרָאֵל בְּהַהוּא זִמְנָא יִפְרֹשׂ כְּנָפָיו יִקָּחֵהוּ יִשָּׂאֵהוּ עַל אֶבְרָתוֹ. וּבְגִין דְּאָמַר נִשְׁרָא אִיהוּ עֵינָא, גַּדְפוֹי תְּרֵין כְּרוּבֵי עֵינָא. תְּלָת גַּוְנִין דִילֵהּ אִנּוּן תְּלָת אֲבָהָן, דְּאִתְּמַר בְּהוֹן וּרְאִיתִיהָ לִזְכֹּר בְּרִית עוֹלָם. אִנּוּן גַּוְנִין דְּעֵינָא דְּאִיהִי מְרֻקָּמָא בְּהוֹן. זַכָּאִין עַיְנִין דְּמִסְתַּכְּלְאִין וּמִתְפַּתְּחִין לְגַבָּהּ לְקַבְּלָא לָהּ מֶרְכָּבָה עָלַיְהוּ. וּמִיָּד וָאֶשָּׂא אֶתְכֶם עַל כַּנְפֵי נְשָׁרִים וָאָבִיא אֶתְכֶם אֵלַי. בַּת עֵינָא דָּא שְׁכִינְתָּא תַּתָּאָה. אִיהִי תָּגָא בָּרֹאשׁ זַרְקָא אִמָּא עִלָּאָה פְּרִישַׁת גַּדְפָהָא וּנְטִילַת לָהּ וּפָרְחַת בָּהּ עַד דְּמָטֵי לָהּ לְגַבֵּי בַּעְלָהּ, מִנֵּהּ עַד אֵין סוֹף וְכַד סְלִיקַת לֵהּ מִתְתַּקְּנָא בְּכָל עֶשֶׂר סְפִירָן, מִתְקַשֶּׁטֶת בְּכָל תִּקּוּנִין וּלְבוּשִׁין דִּילָהּ, כֻּלְּהוּ מְרֻקָּמָן מִכָּל גַּוְנִין דְּעָלַהּ, וְחָמֵשׁ אוֹר נְהִירִין בָּהּ. בְּהַהוּא זִמְנָא מַה כְּתִיב בְּבַעְלָהּ דְּאִיהוּ ו' עַמּוּדָא דְּאֶמְצָעִיתָא וּרְאִיתִיהָ לִזְכֹּר בְּרִית עוֹלָם. וְכַד מְיַחֲדָא לוֹן אִמָּא לְתַרְוַיְהוּ, אִיהִי אַמְרַת לְגַבֵּי י' עִלָּאָה דְּאִיהוּ אַבָּא. מַלְכָּא מִלְכִּי יִשְׁפַּר עֲלָךְ. וְדָא אִיהוּ מָקֵף שׁוֹפָר לִישְׁנָא דְּשׁוֹפָרָא. בְּהַהוּא זִמְנָא דְּמִתְחַבְּרַת עִם בַּעְלָהּ יֵימָא לָהּ אַבָּא הוֹלֵךְ סְגוֹלְתָּא, רְחִימָא עִם בַּעְלָהּ. בְּהַהוּא זִמְנָא יִתְקַיִּם בֵּהּ <small><small>(בראשית ב)</small></small> עַל כֵּן יַעֲזֹב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ וְהָיוּ לְבָשָׂר אֶחָד. וּבַיּוֹם הַהוּא יִהְיֶה ה' אֶחָד לְעֵלָּא. וּשְׁמוֹ אֶחָד לְתַתָּא. וִיהוֹן אַבָּא וְאִמָּא בְּיִחוּדָא חֲדָא יָ''הּ לְעֵלָּא וְקוּדְשָׁא בְּרִיךְ הוּא וּשְׁכִינְתֵּהּ בְּיִחוּדָא חֲדָא דְּאִנּוּן וָ''ה לְתַתָּא, וְהָכֵי סָלִיק יְהוָֹ'ה לְחֻשְׁבַּן אֶחָ'ד אֶחָ'ד. בְּהַהוּא זִמְנָא דִּיהוֹן אַרְבַּע חַד. שַׁרְיָן עַל צַדִּיק וְדָא אִיהוּ יְפֵה נוֹף מְשׂוֹשׂ כָּל הָאָרֶץ. וְיִתְּעַר לְתַתָּא מָשִׁיחַ וְיִסְתַּלַּק שְׁמוּעָתֵהּ בְּכָל עָלְמָא. מְשׂוֹשׂ כָּל הָאָרֶץ הַר צִיּוֹן יַרְכְּתֵי צָפוֹן. מַאי הַר צִיּוֹן. דָּא הַהוּא הַר דְּאִתְּמַר בֵּהּ הַר הָעֲבָרִים. מִתַּמָּן יְקוּם וּתְרֵין מְשִׁיחִין דְּאִנּוּן מָשִׁיחַ ן' דָּוִד וּמָשִׁיחַ ן' יוֹסֵף יְהוֹן יַרְכִין דִּילֵהּ. וְאִיהוּ אוֹת בֵּינַיְהוּ. בְּגִין דְּעָלַהּ אִתְּמַר <small><small>(שמות ג)</small></small> וְזֶה לְךָ הָאוֹת. וּבְהַהוּא זִמְנָא שְׁכִינְתָּא עִלָּאָה דְּאִיהִי קִרְיַת מֶלֶךְ רַב דְּאִיהוּ חָכְמָה, נְחִיתַת עֲטָרָה עָלֶיהָ. 
<BR><p></p>קָם סָבָא אָחֳרָא וְאָמַר, סָבָא סָבָא תְּרֵי הֲווֹ, וְהָא אִנּוּן חַד לְתַתָּא. א''ל וַדַּאי, יְפֵה נוֹף צַדִּיק. מְשׂוֹשׂ כָּל הָאָרֶץ, דָּא עַמּוּדָא דְּאֶמְצָעִיתָא דְּאִיהוּ מְשׂוֹשׂ דְּצַדִּיק. וְהָאָרֶץ דְּאִיהִי שְׁכִינְתָּא וּלְגַבָּהּ גּוּף וּבְרִית חַשְׁבִינָן חַד. וּלְעֵלָּא אִנּוּן תְּרֵין. כְּגַוְנָא דְּאִילָנָא דְּעִקָּרָא דִּילֵהּ אִיהוּ חַד, וְעַנְפִּין לְעֵלָּא מִתְפָּרְדִין לְקַבְּלָא אֵיבָא. וְרָזָא דְּמִלָּה וּפְנֵיהֶם וְכַנְפֵיהֶם פְּרוּדוֹת מִלְּמַעְלָה. פְּרוּדוֹת וַדַּאי. אִנּוּן עַנְפִּין לְגַבֵּי אַבָּא וְאִמָּא לְקַבְּלָא נְבִיעוּ מִמְּקוֹרָא עִלָּאָה דְּלֵית לֵהּ סוֹף, וּלְאַרְקָא כֹּלָּא בְּצַדִּיק לְגַבֵּי שְׁכִינְתָּא. וְעוֹד הַר צִיּוֹן יַרְכְּתֵי צָפוֹן הַאי נְקֻדָּה דְּאִיהִי צִיּוֹן, אִיהִי בֵּין תְּרֵי יַרְכֵי קְשׁוֹט דְּאִנּוּן צֵרֵי, וּבְהוֹן אִתְעֲבִיד סֶגוֹל. בִּתְרֵין דְּרוֹעִין אִיהִי סְגוֹלְתָּא. לְעֵלָּא מִנַּיְהוּ חֹלָם עַל צֵרֵי אִתְעֲבִיד סְגוֹלְתָּא. חִירִיק תְּחוֹת צֵרֵי אִתְעֲבִיד סֶגוֹל תְּחוֹת תְּרֵין יַרְכִין. וּבְגִין דְּאִיהִי סְגוֹלְתָּא עַל תְּרֵין דְּרוֹעִין דְּאִנּוּן אַבְרָהָם יִצְחָק וְיַעֲקֹב, אָמַר קְרָא <small><small>(תהלים קיח)</small></small> אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה. וְאִנּוּן ג' יוּדִי''ן ייי, עָלַיְהוּ אִתְּמַר אֵין פּוֹחֲתִין מֵעֲשָׂרָה מַלְכֻיּוֹת וּמֵעֲשָׂרָה זִכְרוֹנוֹת וּמֵעֲשָׂרָה שׁוֹפָרוֹת דְּאִתְרְמִיזוּ בְּיוּ''ד הֵ''י וָא''ו הֵ''י. וְאִנּוּן תְּלָת טִפִּין דְּמֹחָא דְּאִתְקְרִיאוּ יְ''יָ וּמַאי מֹחָא דָּא חָכְמָה עִלָּאָה סְתִימָאָה בְּכִתְרָא דְּרֹאשׁ דְּאִיהוּ כֶּתֶר עֶלְיוֹן. וְאִלֵּין אִנּוּן יִ'חוּד בְּ'רָכָה קְ'דֻשָּׁה דִּבְהוֹן יַ'עֲנֵנוּ בְ'יוֹם קָ'רְאֵנוּ. דְּאִנּוּן רֵאשִׁי תֵּבִין דְּעָלַיְהוּ אִתְּמַר <small><small>(בראשית לב)</small></small> וַיַּעֲבֹר אֶת מַעֲבַר יַבֹּ''ק וְסָלְקִין בְּחֻשְׁבַּן אֶהְיֶ'ה יְהוָֹ'ה אֲדֹנָ'י, דְּאִנּוּן נִשְׁמְתָא וְרוּחָא וְנַפְשָׁא בְּאֹרַח אֲצִילוּת מִתַּמָּן. 
<BR><p></p>וְכַד הַאי זַרְקָא אִתְגָּלֵהּ בְּעָלְמָא אִתְּמַר בֵּהּ <small><small>(ישעיה מ)</small></small> עַל הַר גָּבֹהַּ עֲלִי לָךְ מְבַשֶּׂרֶת צִיּוֹן הָרִימִי בְּכֹחַ קוֹלֵךְ מְבַשֶּׂרֶת יְרוּשָׁלָיִם. עֲלִי לָךְ בִּנְקֻדָּה עִלָּאָה מִן סְגוֹלְתָּא דְּאִיהוּ חֹלָם עַל צֵרֵי. הָרִימִי בְּכֹחַ קוֹלֵךְ מְבַשֶּׂרֶת יְרוּשָׁלַםִ הָרִימִי אַל תִּירָאִי בִּתְרֵין יוּדִין דְּאִנּוּן צֵרֵי וְכֻלְּהוּ סְגוֹלְתָּא. בְּהַהוּא זִמְנָא סָלְקָא לְעֵלָּא קָלָא וְעוֹד בְּזַרְקָא אָבִינוּ מֵת בַּמִּדְבָּר, וְלֵית מִיתָה אֶלָּא גָּלוּתָא. כִּי בְּחֶטְאוֹ מֵת. בְּחֶטְאוֹ נוּקְבָא דְּסַמָּאֵל <small><small>(מת)</small></small> דָּא נָחָשׁ דְּפַתֵּי לְחַוָּה נָחָשׁ אֵשֶׁת זְנוּנִים. וְהוּא לֹא הָיָה בְּתוֹךְ הָעֵדָה, בְּאִלֵּין נוֹעֲדִים עַל ה' בַּעֲדַת קֹרַח, מֵאִלֵּין דַּהֲווֹ מְקַצְּצִין בַּנְּטִיעוֹת וְעָבְדוּ פֵּרוּדָא בֵּין קֻדְשָׁא בְּרִיךְ הוּא וּשְׁכִינְתֵּהּ, וְהַאי נָחָשׁ אִיהוּ כְּרִיכוּ עַל צַוָּארוֹ. וּבְגִין דָּא אָרִיךְ בֵּהּ וְאָמַר אָבִינוּ מֵת בַּמִּדְבָּר. וְדָא קַו יָרֹק דְּאִתְּמַר בֵּהּ וְהָאָרֶץ הָיְתָה תֹהוּ וָבֹהוּ. וְאִיהוּ קַו יָרֹק דְּאַסְחַר כָּל עָלְמָא דָּא קַו בְּחֶנֶק רוּחַ סְעָרָה, וְעָלֵהּ אִתְּמַר <small><small>(איכה ד)</small></small> רוּחַ אַפֵּנוּ מְשִׁיחַ ה' נִלְכָּד בִּשְׁחִיתוֹתָם. רוּחַ אַף בֵּהּ נִלְכַּד מְשִׁיחַ ה', דְּאִתְּמַר בֵּהּ <small><small>(בראשית א)</small></small> וְרוּחַ אֱלֹהִים מְרַחֶפֶת עַל פְּנֵי הַמָּיִם. וְעָלֵהּ אִתְּמַר וּבְרוּחַ אַפֶּךָ נֶעֶרְמוּ מַיִם. וְאִלֵּין מַיָּא דְּאוֹרַיְתָא. בְּזִמְנָא דְּאִנּוּן חַיָּבַיָּא בְּעָלְמָא נִצְּבוּ כְּמוֹ נֵד נוֹזְלִים, טִפִּין טִפִּין זְעֵיר שָׁם זְעֵיר שָׁם. בְּגִין דְּלָא אִשְׁתְּכַח מְהֵמְנוּתָא, קָפְאוּ תְהֹמוֹת בְּלֵב יָם, מַאי לֵב יָם. דָּא לֵ'ב אֱלֹהִים דְּעוֹבָדָא דִּבְרֵאשִׁית. כֻּלְּהוּ קָפְאוּ. בְּגִין דְּלָא יִתְגָּרֵי אַף בְּהוֹן. מַאי יָם דָּא אִמָּא דְּאִיהִי גְּלִידָא חֲתִימָא בֵּינַיְהוּ. וְלָא אִתְנַגִּידַת וְאַשְׁפָּעָא בְּעָלְמָא. וְכַד בָּעֵי קֻדְשָׁא בְּרִיךְ הוּא לְנַטְלָא נוּקְמָא מִן חִוְיָא וּמִן רְתִיכוֹי, מַה כְּתִיב נָשַׁפְתָּ בְּרוּחֲךָ כִּסָּמוֹ יָם, וּבְהַהוּא זִמְנָא אִתְמַשְּׁכָן מַיָּא דְּאוֹרַיְתָא וְאַשְׁפָּעָא לְתַתָּא. וְאִנּוּן מַיִם זְדוֹנִים צָלֲלוּ כְּעֹפֶרֶת בְּמַיִם אַדִּירִים מִנַּיְהוּ. דְּאִנּוּן מֵהַהוּא דְּאִתְּמַר <small><small>(תהלים לג)</small></small> אַדִּיר בַּמָּרוֹם ה'. בְּהוּ אֲבָנִין מְפֻלָּמִין, וְאִית אַבְנִין מִסִּטְרָא אָחֳרָא דְּאִתְּמַר בְּהוֹן עֵץ וְאֶבֶן, נָפְקִין מִנַּיְהוּ מַיִם זְדוֹנִים מִי טוּפָנָא, וּמָאן גָּרִים דְּאִנּוּן שַׁלְטִין עַל עָלְמָא. לוּחוֹת אַבְנֵי אוֹרַיְתָא דְּאִתְּבָרוּ, דְּאִנּוּן אַבְנִין מְפֻלָּמִין דְּמִנְּהוֹן הֲווֹ נָפְקִין מַיִם חַיִּים. וְכַד אִלֵּין מִתְגַּבְּרִין מַה כְּתִיב וּבְרֹב גְּאוֹנֶךָ תַּהֲרֹס קָמֶיךָ. וְאִתְעֲבִידוּ לוֹן אַבְנִין דִּסְקִילָה וְחֹשֶׁךְ עַל פְּנֵי תְהוֹם. וַיְהִי הֶעָנָן וְהַחֹשֶׁךְ וְלֹא קָרַב זֶה אֶל זֶה כָּל הַלַּיְלָה. וְאִתְּמַר בֵּהּ <small><small>(שם קלט)</small></small> גַּם חֹשֶׁךְ לֹא יַחְשִׁיךְ מִמֶּךָ. וְאִתְּמַר בֵּהּ <small><small>(שמות יא)</small></small> וַיְהִי חֹשֶׁךְ אֲפֵלָה בְּכָל אֶרֶץ מִצְרַיִם וּלְכָל בְּנֵי יִשְׂרָאֵל הָיָה אוֹר בְּמוֹשְׁבוֹתָם. וְרָזָא דְּמִלָּה וְעַתָּה לֹא רָאוּ אוֹר. בָּהִיר הוּא בַּשְּׁחָקִים אִתְּמַר הָכָא וְעַתָּה לֹא רָאוּ אוֹר. 
<BR><p></p>וְאִתְּמַר בְּמִצְרָאֵי לֹא רָאוּ אִישׁ אֶת אָחִיו וְלֹא קָמוּ אִישׁ מִתַּחְתָּיו. וּלְכָל בְּנֵי יִשְׂרָאֵל הָיָה אוֹר. וְחֹשֶׁךְ הוּא שְׂרֵפָה, וְעָלֵהּ אִתְּמַר תְּשַׁלַּח חֲרוֹנְךָ יֹאכְלֶמּוֹ כַּקַּשׁ. וְדָא אִיהוּ אֵשׁ אוֹכֶלֶת אֵשׁ, אֶשָּׁא דְּאוֹרַיְתָא דְּאַכְלָא אֶשָּׁא נוּכְרָאָה. תְּהוֹ''ם הוּא הַמָּוֶ''ת. וְאִית תְּהוֹם אָחֳרָא דְּאִתְּמַר בֵּהּ <small><small>(תהלים מב)</small></small> תְּהוֹם אֶל תְּהוֹם קֹרֵא לְקוֹל צִנּוֹרֶיךָ. מַאי צִנּוֹרֶיךָ. אִנּוּן צִנּוֹרִין דְּחָכְמְתָא דְּאִנּוּן וַוֵּי הָעַמּוּדִים. כָּל מִשְׁבָּרֶיךָ, אִלֵּין טְעָמִים דְּאוֹרַיְתָא. וְגַלֶּיךָ, אִלֵּין נִקּוּדֵי אוֹרַיְתָא. עָלַי עָבָרוּ דָּא רָזָא דְּעִבּוּ''ר. דְּאִתְּמַר בֵּהּ <small><small>(שמות לד)</small></small> וַיַּעֲבֹר ה' עַל פָּנָיו וַיִּקְרָא. וְאִית תְּהוֹם דְּאִיהוּ בְּהִפּוּךְ אַתְוָן הַמָּוֶת, וְאִיהוּ הֶרֶג. וְד' אַתְוָן דְּשֵׁם יְהוָֹ'ה שָׁלְטִין עַל ד' מִיתוֹת בֵּית דִּין סְקִילָה שְׂרֵפָה הֶרֶג וְחֶנֶק י' עֲבִידַת סְקִילָה בה''ו. ה' עָבִיד שְׂרֵפָה בְּתֹה''וּ דְּאִיהוּ קַו יָרֹק. וְאִיהוּ תְּשׁוּבָה. ה' אִתְלַבְּשַׁת בֵּהּ לְמֶעֱבַד דִּינָא בְּחַיָּבַיָּא. ו' אִתְלְבַשׁ בַּחֹשֶׁךְ לְמֶעֱבַד בֵּהּ חֵנֶק. ה' אִתְלְבַשׁ בַּתְּהוֹם דְּאִיהוּ הַמָּוֶת לְמֶעֱבַד בֵּהּ הֶרֶג. וְהָאָרֶץ כָּלִיל מִכֻּלְּהוּ קְלִפִּין, וּשְׁכִינְתָּא מִתְלַבְּשַׁת בָּהּ לְבַעֲרָא רוּחַ הַטֻמְאָה. כד''א וְאֶת רוּחַ הַטֻמְאָה אַעֲבִיר מִן הָאָרֶץ, וְאִית מָאן דְּאָמַר דִּבְאִלֵּין קְלִפִּין אִיהוּ שְׁמָא קַדִּישָׁא בְּהִפּוּכָא הוה'י. וְרָזָא דְּמִלָּה וְכָל זֶה' אֵינֶנּ''וּ שׁוֶֹ''ה לִ''י. וְאִנּוּן ה' בְּתֹהוּ ו' בְּבֹהוּ. ב'ו הו'א אנ'י וה'ו. וְחֹשֶׁךְ עַל פְּנֵי תְהוֹם. וְחֹשֶׁךְ בֵּהּ ה'. תְּהוֹם בֵּהּ י'. וְכַד אִיהִי ה' זְעֵירָא בִּקְלִפָּה דְּאִיהִי תֹּהוּ, מַה כְּתִיב לֹא תֹהוּ בְּרָאָהּ. דְּלֵית לָהּ חִבּוּרָא דְּיִחוּדָא עִם בַּעְלָהּ כַּד אִיהִי מִתְלַבְּשָׁא בְּתֹהוּ. וְאִלֵּין קְלִפִּין אִתְקְרִיאוּ עֲרָיוֹת, וְעָלַיְהוּ אִתְּמַר עֶרְוַת אָבִיךָ וְעֶרְוַת אִמֶּךָ לֹא תְגַלֵּה. דָּא חֹשֶׁךְ וּתְהוֹם דְּאִנּוּן עֶרְוַת אַבָּא וְאִמָּא דְּאִנּוּן י'ה. עֶרְוַת אִשָּׁה וּבִתָּהּ, תֹּהוּ וְחֹשֶׁךְ. עֶרְוַת אֲחוֹתְךָ בַּת אָבִיךָ אוֹ בַּת אִמֶּךָ, דָּא ה' זְעֵירָא. כֻּלְּהוּ עֲרָיִין אִנּוּן הָכָא <small><small>(תהו)</small></small> וְהָכָא אִתְּמַר <small><small>(ישעיה כג)</small></small> לֶאֱכֹל לְשָׁבְעָה וְלִמְכַסֶּה עַתִּיק. 
<BR><p></p>וְהָאָרֶץ הָיְתָה תֹהוּ. בְּזִמְנָא דְּקֻדְשָׁא בְּרִיךְ הוּא הֲוָה בְּאִלֵּין קְלִפִּין הֲוָה בּוֹנֶה עוֹלָמוֹת וּמַחֲרִיבָן. וְהָא אוֹקְמוּהּ דְּלֵית הַשְׁפָּעָה בְּכָל עָלְמִין. וְנָהָר דְּאִיהוּ צַדִּיק יֶחֱרַב וְיָבֵשׁ בִּתְרֵין עָלְמִין בְּעָלְמָא דֵּין וּבְעָלְמָא דְּאָתֵי. וְאִית מָאן דְּאָמַר דְּסָלִיק בְּמַחֲשַׁבְתֵּהּ לְמִבְנֵי עָלְמִין וּלְהַחֲרִיבָן, וְאָמַר דֵּין מְהַנְּיָן לִי וְדֵין לָא מְהַנְּיָן לִי. אִלֵּין דְּאִתְּמַר בְּהוֹן אֶת הַשָּׁמַיִם וְאֶת הָאָרֶץ מְהַנְּיָן לִי. אָחֳרָנִין דְּאִתְּמַר בְּהוֹן וְהָאָרֶץ הָיְתָה תֹהוּ וָבֹהוּ, דְּאַחֲזֵי עַל עָלְמִין דְּסָלִיק בִּרְעוּתֵהּ למבר' לוֹן וְלָא עָבִיד לוֹן עָלַיְהוּ. אִתְּמַר תֹּהוּ וָבֹהוּ בְּאִלֵּין אָמַר לָא מְהַנְיָן לִי. וּבְזִמְנָא דְּקֻדְשָׁא בְּרִיךְ הוּא בְּאִלֵּין קְלִפִּין אִתְּמַר בֵּהּ <small><small>(איכה ג)</small></small> סַכֹּתָה בֶּעָנָן לֵךְ מֵעֲבוֹר תְּפִלָּה. בֹּהוּ וְחֹשֶׁךְ עָלַיְהוּ אִתְּמַר וַיְהִי הֶעָנָן וְהַחֹשֶׁךְ עָלַיְהוּ אִתְּמַר וַיְהִי הֶעָנָן וְהַחֹשֶׁךְ. וְאִלֵּין אִנּוּן קְלִפִּין דֶּאֱגוֹזָא מֹחָא מִלְּגָאו דְּאִתְפְּלַג לְד' סִטְרִין, דָּא יְהוָֹ'ה דְּאִיהוּ לֹא קַבִּיל מְסָאֲבוּ. כמד''א <small><small>(ירמיה יח, כג)</small></small> הֲלֹא כֹה דְּבָרִי כָּאֵשׁ נְאֻם ה'. מָה אֶשָּׁא לֹא מְקַבֵּל טֻמְאָה אַף שְׁמֵהּ לֹא מְקַבֵּל טֻמְאָה. וּבְזִמְנָא דְּמִתְעָבְרִין אִלֵּין קְלִפִּין יִתָּבְרוּן מֵאֱגוֹזָא. צְלוֹתָא דְּאִיהִי שְׁכִינְתָּא אדנ'י סַלְקָא לְגַבֵּי בַּעְלָהּ דְּאִיהוּ יוּ''ד, וּסְלִיקַת כֹּלָּא דִּבְזִמְנָא דְּאִיהוּ הֲוָה מִתְכַּסְּיָא מִנֵּהּ בְּאִנּוּן קְלִפִּין, אִיהִי אִתְקְרִיאַת עֲנִיָּה יְבֵשָׁה, וְלֵית לָהּ אֶלָּא מַה דאביהו לָהּ עַבְדֵּהּ בַּחֲשַׁאי. וּבְהַהוּא זִמְנָא דְּאִתְפְּשַׁט קֻדְשָׁא בְּרִיךְ הוּא מֵאִלֵּין קְלִפִּין אִתְּמַר בֵּהּ <small><small>(ישעיה ל)</small></small> וְלֹא יִכָּנֵף עוֹד מוֹרֶיךָ וְהָיוּ עֵינֶיךָ רֹאוֹת אֶת מוֹרֶיךָ. וּמִיָּד דַּהֲוָא יַבָּשָׁה אִתְּמַר בֵּהּ מְלֹא כָל הָאָרֶץ כְּבוֹדוֹ. וְאִתְקְרִיאַת בְּרָכָה דִּילֵהּ, קְטֹרֶת דִּילֵהּ, קָרְבְּנָא דִּילֵהּ, קִשּׁוּרָא דִּילֵהּ, עוֹלָה דִּילֵהּ, וְאוֹקִירַת כָּל אִנּוּן קְלִפִּין וּסְלִיקַת לְגַבֵּהּ. הָדָא הוּא דִּכְתִיב <small><small>(ויקרא ו)</small></small> זֹאת תּוֹרַת הָעֹלָה, בִּצְלוֹתָא דְּשַׁחֲרִית. הִיא הָעֹלָה אִיהִי הָעוֹלָה לְגַבֵּהּ בִּצְלוֹתָא דְּמִנְחָה. עַל מוֹקְדָה עַל הַמִּזְבֵּחַ כָּל הַלַּיְלָה בִּצְלוֹתָא דְּעַרְבִית. דְּבֵהּ אִיהִי אוֹקִידַת כָּל אִלֵּין קְלִפִּין דְּשַׁלְטָאן בְּלֵילְיָא דְּאִיהִי גָּלוּתָא. וְכַד סְלִיקַת לְגַבֵּהּ, סְלִיקַת בְּכַמָּה רֵיחִין וּבָסְמִין דְּגִנְתָּא דְּעֵדֶן דְּאִיהִי גַּן דְּאוֹרַיְתָא. דְּעָלֵהּ אִתְּמַר <small><small>(שיר ד)</small></small> גַּן נָעוּל אֲחֹתִי כַּלָּה. סְתִימָא דְּלָא אִתְפַּתְּחַת אֶלָּא לְגַבֵּי בַּעְלָהּ, וְכַד יֵיתֵי בַּעְלָהּ, אֲדֹנָי שְׂפָתַי תִּפְתָּח, אִתְפַּתְּחַת לְגַבֵּי תְּרֵין סַמְכֵי קְשׁוֹט וְקַבִּילַת לָהּ <small><small>(נ''א וקביל לה)</small></small> בִּתְרֵין דְּרוֹעִין. הָדָא הוּא דִּכְתִיב <small><small>(שם)</small></small> שְׂמֹאלוֹ תַּחַת לְרֹאשִׁי וִימִינוֹ תְחַבְּקֵנִי, יְהוָֹ'ה נָחִית לְגַבָּהּ וְדָא אִיהוּ רָזָא דְּאָמֵן יאהדונה'י, אִיהוּ חִבּוּרָא דִּתְרֵין שְׁמָהָן. וּבְגִין דָּא גָּדוֹל הָעוֹנֶה אָמֵן יוֹתֵר מִן הַמְבָרֵךְ. בְּהַהוּא זִמְנָא דִּיהוֹן תְּרֵין שְׁמָהָן כַּחֲדָא יִתְּעַר בְּרַתָּא דְּמַלְכָּא בְּשִׁיר הַשִּׁירִים וּבְמִשְׁלֵי וּבְקֹהֶלֶת, דְּאִנּוּן תְּרֵין שְׁמָהָן כַּחֲדָא, שְׁלֹשֶׁת אֲלָפִים מָשָׁל, תְּלָת יוּדִין דְּאִנּוּן תְּלָת טִפִּין דְּמֹחָא דְּנָחְתִין מִן י' וּלְאָן אִתְמְשָׁכוּ לְגַבֵּי צַדִּיק דְּאִיהוּ קֶשֶׁת, וּמַה דַּהֲוָה קָטֹן אִתְעֲבִיד גָּדוֹל. וְרָזָא דְּמִלָּה שׁוֹפָר הוֹלֵךְ פָּזֵר גָּדוֹל מָתַי יִהְיֶה זָרִיק חֵץ בְּדִיּוֹקְנָא דָּא. 
<BR><p></p><small><small>(פתח רבי שמעון ואמר עלאין אתתקנו ואזדרזו, זה תמצא בתקונים בדכ''ה ע''ב ונמשך כסדר עד תשלום התקון בדכ''ו ויש מקצת ספרים כתוב כאן ענין זה והוא נאות לעיל ואינו מן הענין.)</small></small> 
<BR><p></p>עוֹד כָּתְנוֹת עוֹר חֲשִׁיבִין דְּעַיְנִין דְּאִתְּמַר בְּהוֹן וַתִּכְהֶןָ עֵינָיו מִרְאוֹת, לְאִסְתַּכְּלָא בְּאִלֵּין דְּאִתְּמַר בְּהוֹן נִפְתְּחוּ הַשָּׁמַיִם וָאֶרְאֶה מַרְאוֹת אֱלֹהִים. דְּאִנּוּן חָמֵשׁ אוֹר דְּמַעֲשֵׂה בְּרֵאשִׁית כָּתְנוֹת עוֹר אִנּוּן וְהָאָרֶץ הָיְתָה תֹהוּ וָבֹהוּ וְהָאָרֶץ חַד. תֹּהוּ תְּרֵין. בֹּהוּ תְּלָתָא. וְחֹשֶׁךְ ד'. תְּהוֹם ה'. וְאַרְבַּע אַתְוָן דִּכְלִילָן בְּגוּפָא, וְאִנּוּן ד' יְסוֹדִין דְּאִנּוּן קְלִפִּין דֶּאֱגוֹזָא. וּבְגִין דָּא וְהָאָרֶץ הָיְתָה תֹהוּ, וְאוֹקְמוּהּ תֹּהוּ הָיְתָה מִקַּדְמַת דְּנָא, דְּהָכֵי אוֹרְחָא דִּקְלִפִּין דִּמְקַדְּמִין לְמֹחָא. וְרוּחַ אֱלֹהִים מְרַחֶפֶת, דָּא רוּחָא דִּמְשִׁיחָא. מִיָּד דַּיְקָא מְרַחֶפֶת עַל אַפֵּי מַיָּא דְּאוֹרַיְתָא, מִיָּד יְהֵא פֻּרְקָנָא. הָדָא הוּא דִּכְתִיב וַיֹּאמֶר אֱלֹהִים יְהִי אוֹר. וַיְשַׁלְּחֵהוּ ה' אֱלֹהִים, מִיַּד מְשִׁיחָא דְּאִיהוּ בְּגִנְתָּא דְּעֵדֶן דְּאִתְּמַר בֵּהּ וַיְשַׁלְּחֵהוּ ה' אֱלֹהִים מִגַּן עֵדֶן. מֵעִדּוּן דִּילֵהּ. וְאַמַּאי לַעֲבֹד אֶת הָאֲדָמָה, דְּאִיהִי שְׁכִינְתָּא, בְּגִין דָּא וַיְשַׁלְּחֵהוּ. מִיָּד דְּיִפּוֹק מִתַּמָּן וְיִשְׁכֹּן מִקֶּדֶם לְגַן עֵדֶן אֶת הַכְּרוּבִים, דְּאִנּוּן מָשִׁיחַ בֶּן דָּוִד וּמָשִׁיחַ בֶּן אֶפְרַיִם דְּמַשְׁכָא רוּחָא דִּמְשִׁיחָא, דְּאִתְּמַר בֵּהּ וְרוּחַ אֱלֹהִים דָּא שִׁילֹ'ה, הַהוּא דְּאִתְּמַר בֵּהּ וְאָצַלְתִּי מִן הָרוּחַ אֲשֶׁר עָלֶיךָ. דְּהָכֵי סָלִיק מֹשֶׁה שִׁילֹ'ה בְּחֻשְׁבָּן. וַיַּשְׁכֵּן מִקֶּדֶם דְּאַקְדִּים שִׁילֹה לְתַרְוַיְהוּ, בְּגִין דִּיהֵא מְרַחֶפֶת עַל אַנְפֵּי מַיָּא דְּאוֹרַיְתָא, וּפֻרְקָנָא בֵּהּ תָּלֵי תַּלְיָא, וְהָא אוֹקְמוּהּ וְאֶת לַהַט הַחֶרֶב הַמִּתְהַפֶּכֶת, מִיָּד יְהֵא בִּידֵהּ וּמַאי נִיהוּ מְטַטְרוֹן, דְּאִתְהַפַּךְ מִמַּטֶה לְנָחָש, וּמִנָּחָשׁ לְמַטֶה. וְעוֹד מַטֶה דָּא שְׁכִינְתָּא תַּתָּאָה, וְאִם זָכוּ יִשְׂרָאֵל מַטֶה כְּלַפֵּי חֶסֶד לִימִינָא וְיִפְקוּן בְּרַחֲמֵי. וְאִם לָאו מַטֶה כְּלַפֵּי חוֹבָא לְסִטְרָא דִּגְבוּרָה, דְּתַמָּן נָחָשׁ אֵל אַחֵר דְּתָבַע לִשְׁפֹּךְ דָּמָא, וְיִתְקְטִיל מְשִׁיחָא וְסַגִּיאִין מִיִּשְׂרָאֵל. וּבְגִין דָּא אִתְּמַר <small><small>(רות)</small></small> חַי ה' שִׁכְבִי עַד הַבֹּקֶר, דְּאִיהוּ בֹּקֶר דְּאַבְרָהָם <small><small>(ערב)</small></small> דִּיהֵא מַטֶה כְּלַפֵּי חֶסֶד. וּבְגִין דָּא וְאֶת לַהַט הַחֶרֶב הַמִּתְהַפֶּכֶת. וְכֹלָּא לִשְׁמֹר אֶת דֶּרֶךְ עֵץ הַחַיִּים, דְּאִיהִי אוֹרַיְתָא. דְּאִתְּמַר בָּהּ עֵץ חַיִּים הִיא לַמַּחֲזִיקִים בָּהּ. וְאִיהִי אוֹרַיְתָא שֶׁבְּעַל פֶּה. אִי זָכָה בַּר נָשׁ, אִיהִי סַם חַיִּים דִילֵהּ. וְאִם לָאו, הִיא מִתְהַפֶּכֶת לֵהּ לְסַם הַמָּוֶת. וְהָא אוֹקְמוּהּ מָארֵי מַתְנִיתִין הָכֵי, כְּגַוְנָא דְּמַטֶה דְּאִתְהַפָּךְ מִמַּטֶה לְנָחָשׁ וּמִנָּחָשׁ לְמַטֶה. וּבְזִמְנָא הַהוּא אִתְמַחוּן מֵעָלְמָא כָּל אִנּוּן דְּאִתְּמַר בְּהוֹן וַיַּעֲשׂוּ גַּם הֵם חַרְטֻמֵּי מִצְרַיִם בְּלָטֵיהֶם כֵּן. עַד כָּאן. 
<BR><p></p>בָּזֹאת יָבֹא אַהֲרֹן אֶל הַקֹּדֶשׁ. בֹּא וּרְאֵה אֵין אָדָם מֵפִיק רְצוֹן הַקָּדוֹשׁ בָּרוּךְ הוּא אֶלָּא בָּזֹאת, שֶׁעָלֶיהָ נֶאֱמַר <small><small>(משלי יח)</small></small> מָצָא אִשָּׁה מָצָא טוֹב. וְזֹאת הִיא עֵת לַעֲשׂוֹת לַה'. וְכַמָּה עִתִּים יֵשׁ וַעֲלֵיהֶם נֶאֱמַר אַל יָבֹא בְּכָל עֵת. וּשְׁלמֹה אָמַר אוֹתָם בְּסִפְרוֹ. <small><small>(קהלת ג)</small></small> עֵת לִשְׂחֹק וְעֵת לִבְכּוֹת הֵם כ''ח וְעַל זֶה הִזְהִיר לְאַהֲרֹן אַל יָבֹא בְּכָל עֵת אֶל הַקֹּדֶשׁ שֶׁהוּא קֹדֶשׁ יִשְׂרָאֵל לַה'. וּכְשֶׁהַשְּׁכִינָה הַנִּקְרֵאת זֹאת עַם יִשְׂרָאֵל שֶׁנֶּאֱמַר בָּהּ, וְאַף גַּם זֹאת בִּהְיוֹתָם בְּאֶרֶץ אֹיְבֵיהֶם. יִשְׂרָאֵל מָה הֵם אוֹמְרִים לָהּ אָנָה הָלַךְ דּוֹדֵךְ הַיָּפָה בַּנָּשִׁים וְגוֹ' <small><small>(שיר השירים ו', א')</small></small>, בְּכַמָּה תַּחֲנוּנִים וּתְפִלּוֹת. וְצִיצִית וּתְפִלִּין וְשַׁבָּתוֹת וְיָמִים טוֹבִים, שֶׁעָלָיו נֶאֱמַר <small><small>(שמות לא)</small></small> בֵּינִי וּבֵין בְּנֵי יִשְׂרָאֵל אוֹת הִיא. אוֹת שֶׁל בְּרִית מִילָה, אוֹת שֶׁל שַׁבָּת, אוֹת שֶׁל יוֹם טוֹב, אוֹת שֶׁל תְּפִלִּין. וְעָלָיו נֶאֱמַר עַל זֹאת יִתְפַּלֵּל כָּל חָסִיד אֵלֶיךָ. מָצָא אִשָּׁה מָצָא טוֹב. וְהַנָּבִיא אָמַר <small><small>(ירמיה יט)</small></small> אַל יִתְהַלֵּל חָכָם כִּי אִם בָּזֹאת. וְיַעֲקֹב אָבִינוּ בַּעֲבוּר שֶׁהָיָה יוֹדֵעַ שֶׁזֹּאת הִיא הָיְתָה עִקָּר לְהָפִיק רְצוֹן אָבִינוּ שֶׁבַּשָּׁמַיִם, צִוָּה לְבָנָיו וְהוֹדִיעָם בָּזֹאת. שֶׁנֶּאֱמַר <small><small>(בראשית מט)</small></small> זֹאת אֲשֶׁר דִּבֵּר לָהֶם אֲבִיהֶם. וְדָוִד הָיָה יוֹדֵעַ שֶׁבָּהּ מֵפִיק רָצוֹן מֵה', כְּשֶׁהָיָה נִלְחַם עִם אוֹיְבָיו אָמַר <small><small>(תהלים כז)</small></small> אִם תַּחֲנֶה עָלַי מַחֲנֶה. בָּזֹאת אֲנִי בּוֹטֵחַ. וְהַנָּבִיא כְּשֶׁרָאָה צַעֲרָן שֶׁל יִשְׂרָאֵל בַּגָּלוּת, וְלֹא רָאָה לָהֶם מְנוּחָה וּגְאֻלָּה אֶלָּא בַּעֲבוּר זֹאת, שֶׁנֶּאֱמַר <small><small>(איכה ג)</small></small> זֹאת אָשִׁיב אֶל לִבִּי. וְכֵן מֹשֶׁה וְאוּלָם בַּעֲבוּר זֹאת. וְכֵן לִיהוּדָה וְזֹאת לִיהוּדָה. וּמִי שֶׁלֹּא שָׁת לִבּוֹ גַּם לָזֹאת, עָלָיו נֶאֱמַר וּכְסִיל לֹא יָבִין אֶת זֹאת. וְעַתָּה צָרִיךְ אַתָּה לָדַעַת כֵּיוָן שֶׁהָאָדָם בָּהּ יָפִיק רְצוֹנוֹ, וּבָהּ מַשִּׂיג שֵׁם ה' שֶׁזֶּהוּ סוֹד עַל זֹאת יִתְפַּלֵּל כָּל חָסִיד. וְעַל זֹאת וַדַּאי לְשֵׁם ה' שֶׁהוּא עַל זֹאת. לָמָּה תִּקְּנוּ בְּשַׁחֲרִית תְּפִלָּה לְמִדָּה יְדוּעָה. וְכֵן בְּמִנְחָה לְמִדָּה יְדוּעָה. וְכֵן בְּעַרְבִית לְמִדָּה יְדוּעָה. וְכֵן בְּשַׁבָּת לְמִדָּה יְדוּעָה. וְכֵן בְּיוֹם טוֹב לְמִדָּה יְדוּעָה. וְכֵן בַּעֲשֶׂרֶת יְמֵי תְּשׁוּבָה לְמִדָּה יְדוּעָה. אֶלָּא מַה שֶּׁאָמַר עַל זֹאת, הוּא מוֹרֶה שֶׁיְּהוָֹ'ה הוּא כְּכָל סְפִירָה וּסְפִירָה. כְּמָה שֶׁאָמַר דָּוִד לְךָ ה' הַגְּדֻלָּה וְהַגְּבוּרָה. וְכָל סְפִירָה אֵין לָהּ פְּעֻלָּה בַּתַּחְתּוֹנִים, אֶלָּא עַל יְדֵי הַמַּלְכוּת. שֶׁנֶּאֱמַר בָּהּ וּמַלְכוּתוֹ בְּכָל מָשָׁלָה. אֲבָל בִּזְמַן שֶׁצָּרִיךְ הַקָּדוֹשׁ בָּרוּךְ הוּא לְהַצְדִּיק צַדִּיק וְלַעֲשׂוֹת עִמּוֹ צְדָקָה, שֶׁהוּא מַלְכוּת עִם הַתַּחְתּוֹנִים, נִכְלָלִים בּוֹ כָּל הַסְּפִירוֹת וְנִקְרָאִים צַדִּיקִים עַל שְׁמוֹ. וְה' נִקְרָא עַל שְׁמוֹ צַדִּיק. שֶׁנֶּאֱמַר צַדִּיק ה' בְּכָל דְּרָכָיו. וּמְרַחֵם עַל בְּרִיּוֹתָיו בִּצְדָקָה. וְאֵין צְדָקָה אֶלָּא תְּפִלָּה, שֶׁהִיא צ', תִּשְׁעִים אֲמֵנִים. ד', ד' קְדֻשּׁוֹת בְּכָל יוֹם. ק', מֵאָה בְּרָכוֹת. ה', חֲמִשָּׁה חֻמְשֵׁי תּוֹרָה. 
<BR><p></p>וְזֶה וּצְדָקָה תְּרוֹמֵם גּוֹי. וְעָלָיו נֶאֱמַר לְאַבְרָהָם וַיַּחְשְׁבֶהָ לוֹ צְדָקָה. וּכְשֶׁהוּא רוֹצֶה לְהָגֵן בָּהּ נֶאֱמַר בָּהּ <small><small>(ישעיה נט)</small></small> וַיִּלְבַּשׁ צְדָקָה כַּשִּׁרְיוֹן. מִצַּד ה' הִיא צְדָקָה. וּמִצַּד י' הִיא כּוֹבַע עַל רֹאשׁ צַדִּיק, אוֹת בְּרִית עֲטָרָה בְּרֹאשׁ כָּל צַדִּיק. וּמִצַּד ו' נֶאֱמַר בָּהּ אֲרֻכָּה מֵאֶרֶץ מִדָּהּ. מִצַּד ה' עֶלְיוֹנָה וּרְחָבָה מִנִּי יָם. וּכְשֶׁרוֹצֶה הַקָּדוֹשׁ בָּרוּךְ הוּא לְהַמְשִׁיךְ נְבוּאָה כָּל הַסְּפִירוֹת כְּלוּלִים בָּהּ וְנִקְרְאוּ נְבִיאִים. וּמַלְכוּת הִיא דִּמְיוֹן כֻּלָּם. שֶׁנֶּאֱמַר <small><small>(הושע יב)</small></small> וּבְיַד הַנְּבִיאִים אֲדַמֶּה. כְּמָה שֶׁנֶּאֱמַר וְדִבַּרְתִּי עַל הַנְּבִיאִים. שֶׁהִיא כְּמוֹ אַסְפַּקְלַרְיָא שֶׁכָּל הַפָּנִים נִרְאִים בָּהּ. וְכֵן כָּל הַסְּפִירוֹת מַרְאִים בָּהּ כֹּחָם וְדִמְיוֹנָם וְצוּרוֹתָם, לְכָל נָבִיא כְּפִי הַשָּׂגָתוֹ לְמַעְלָה. וּכְמוֹ כֵן לְמַטָה הִיא מִתְלַבֶּשֶׁת בְּכִסֵּא הַכָּבוֹד, וּבְכָל הַמַּלְאָכִים וְהָאוֹפַנִּים וְחַיּוֹת הַקֹּדֶשׁ, וּבְכָל הָרְקִיעִים וְהַכִּסְאוֹת שֶׁבָּהֶם הַמַּלְאָכִים הַתְּלוּיִם מֵהֶם, שֶׁיֵּשׁ מַלְאָכִים גְּבוֹהִים עֲלֵיהֶם. שֶׁנֶּאֱמַר <small><small>(קהלת ה)</small></small> כִּי גָּבֹהַּ מֵעַל גָּבֹהַּ שׁוֹמֵר. וּגְבוֹהִים עֲלֵיהֶם וְכֵן בְּכָל כּוֹכָב וּמַזָּל. כְּמוֹ שֶׁנֶּאֱמַר וּמַלְכוּתוֹ בְּכָל מָשָׁלָה. וְזֶהוּ וּבְיַד הַנְּבִיאִים אֲדַמֶּה. לְכָל אֶחָד נִדְמֶה כְּפִי כֹּחוֹ שֶׁהִיא נִשְׁמָתוֹ. וְהַבֵּן אֲמָרָם הָעוֹנֶה אָמֵן בְּכָל כֹּחוֹ ה' הוּא בְּכֶתֶר, שֶׁהָיָה קֹדֶם שֶׁנִּבְרָא הָעוֹלָם הוּא וּשְׁמוֹ לְבַד בְּכֶתֶר. כְּשֶּׁבָּרָא הָעוֹלָם בְּמִדַּת רֵאשִׁית, יָרַד עָלָיו וְלֹא הָיָה חָסֵר מִלְּמַעְלָה, וְכֵן בְּכָל סְפִירָה וּסְפִירָה כְּמַדְלִיק נֵר מִנֵּר, וְאֵינוֹ חָסֵר מִן הָרִאשׁוֹנָה וְלֹא מֵחֲבֶרְתָּהּ עַד אֵין סוֹף וְאֵין תַּכְלִית. וּמִי שֶׁמַּכִּיר אוֹתוֹ בָּזֹאת, כְּאִלּוּ מַכִּיר אוֹתוֹ בָּעֶלְיוֹנִים וּבַתַּחְתּוֹנִים. בַּעֲבוּר שֶׁהִיא כְּלוּלָה מֵהָעֶלְיוֹנִים. וְהִיא יִחוּד וְקֶשֶׁר כֻּלָּם. וְהִיא מִתְלַבֶּשֶׁת בְּכָל הַתַּחְתּוֹנִים. וְעַל זֶה אָמַר הַנָּבִיא <small><small>(ירמיה ט)</small></small> כֹּה אָמַר ה' אַל יִתְהַלֵּל חָכָם כִּי אִם בָּזֹאת וְגוֹ', הַשְׂכֵּל וְיָדוֹעַ אוֹתִי. הִיא נִקְרֵאת נְבוּאָה מִצַּד הַנְּבִיאִים, חָכְמָה מִצַּד הַחֲכָמִים. שֵׂכֶל הַסְּפִירוֹת נִקְרָאִים חָכְמָה. <small><small>(ע''כ לא נמצא יותר ואחר זה כתוב בספרים של כתיבת יד מה שכתוב בתקונים ל''ט עמוד ב'. וכח אתון אנון לכל עובדא מבראשית וכלה אנון בין לכתיבה ונמשך בסדר בד''מ בע''ב בג' ניקודין אנון ממיא ואשא ורוחא ואחריו שייך זה)</small></small> 
<BR><p></p>וְעוֹד כְּחוּט הַשָּׁנִי שִׂפְתוֹתַיִךְ וּמִדְּבָרֵךְ נָאוֶה. דָּא חוּט דְּשִׂפְוָן דִּצְלוֹתָא וּבְהוֹן אֲדֹנָי שְׂפָתַי תִפְתָּח לְזַרְקָא ג' אַבְנִין לְגַבֵּי חִוְיָא. וְאִנּוּן ד' דִּצְלוֹתִין דִּבְהוֹן קִירְטָא דְּאִיהוּ שָׂפָה זָרִיק לוֹן לְגַבֵּי חִוְיָא, וְאִיהוּ מֻקָּף לוֹן בְּתֻקְפָּא הוֹלֵךְ וַאֲזִילַת לוֹן בִּדְרוֹעָא יְמִינָא דְּאִיהוּ חֶסֶד, וְאִתְעֲבִידוּ סְגוֹלְתָּא בְּעַמּוּדָא דְּאֶמְצָעִיתָא. וּמָאן שָׂפָה דְּאַזְרְקַת תְּלָת צְלוֹתִין אִלֵּין, דָּא שְׁכִינָה דְּהָכֵי סָלְקָא בְּחֻשְׁבַּן שָׂפָ'ה. וּבְגִינָהּ אִתְּמַר כְּחוּט הַשָּׁנִי שִׂפְתוֹתַיִךְ. וְהַאי חוּט דְּשָׂפָה אִיהִי קִירְטָא כַּד זְרִיקַת אִלֵּין אַבְנִין לְגַבֵּי חִוְיָא אִתְּמַר בָּהּ <small><small>(שמואל א, כה)</small></small> וְאֶת נֶפֶשׁ אֹיְבֶיךָ יְקַלְּעֶנָּה בְּתוֹךְ כַּף הַקֶּלַע. דְּאִיהִי קִירְטָא וְהַאי קֶלַ''ע אִיהוּ סִינַ''י, דְּבֵהּ אִשְׁתְּמָעוּ שִׁבְעִין קָלִין לְגַבֵּי ע' אֻמִּין פַּלְחֵי כּוֹכְבַיָּא דְּאִנּוּן תַּלְיָן מִזּ' רֵאשִׁין דְּחֵיוָן, דִּמְקַנְּנָא בז' טוּרִין וּמֵתוּ כֻּלְּהוּ. בְּגִין דְּלָא בָּעוּ לְקַבְּלָא ה' חֻמְשֵׁי תּוֹרָה דְּאִנּוּן ה' בְּתוֹסֶפֶת הַקֶּלַע. וְדָוִד בְּה' נָטִיל ה' אַבְנִין לָקֳבֵל חֲמִשָּׁה חֻמְשֵׁי תּוֹרָה. וְאִנּוּן הֲווֹ כְּגַוְנָא דה' תֵּבִין דְּיִחוּדָא דְּאִנּוּן שְׁמַע יִשְׂרָאֵל ה' אֱלֹהֵינוּ ה' אֶחָד. וְכַד שַׁוֵּי לוֹן בְּקִירְטָא אִתְעֲבִידוּ כֻּלְּהוּ אֶחָד. בְּי''ג מִדּוֹת הַתּוֹרָה נִדְרֶשֶׁת וְקָטִיל לִפְלִשְׁתָּאָה דְּאִיהוּ יֵצֶר הָרָע, וְאִיהוּ נָחָשׁ הוּא סַמָּאֵ''ל הוּא עֲמָלֵק הוּא פְּלִשְׁתִּי הוּא מַלְאַךְ הַמָּוֶת, לְכָל בַּר נָשׁ אִתְעֲבִיד לֵהּ כְּפוּם חוֹבוֹי. וְה' אַבְנִין כֻּלְּהוּ מִתְתַּקְּנִין בְּה' תִּקּוּנִין דְּפוּמָא בְּכ''ב אַתְוָן דְּאוֹרַיְתָא. וְאִנּוּן אהח''ע בומ''ף גיכ''ק דטלנ''ת זסצר''ש. וְאִנּוּן מִשְׁתַּמְּשֵׁי בְּשִׂפְוָן בְּלִישְׁנָא בַּחֵיךְ בִּגְרוֹנָא בְּשִׁינַּיִן. וְכֻלְּהוּ חָמֵשׁ אִתְקְרִיאוּ פֶּ''ה אֶחָד. זַכָּאָה אִיהוּ מָאן דְּיָלִיף <small><small>(נ''א דלעי)</small></small> בְּאוֹרַיְתָא דְּאִתְיְהִיבַת בְּה' תִּקּוּנִין אִלֵּין לְקַטְלָא בְּהוֹן לַיֵּצֶר הָרָע. דְּיֵצֶר הָרָע וְחַיְלִין דִּילֵהּ אִיהוּ אַסְחַר גּוּפָא בְּכָל יוֹמָא, לְאַגָּחָא עִמֵּהּ קְרָבָא בְּכַמָּה חוֹבִין דְּכָנִישׁ בְּכָל יוֹמָא, וְקָרִיב לוֹן כֻּלְּהוּ בְּזִמְנָא דְּדִינָא דְּאִיהוּ רֹאשׁ הַשָּׁנָה, לְגַבֵּי כָּרְסֵא דְּדִינָא, בְּהַהוּא זִמְנָא צָרִיךְ בַּר נָשׁ לְאִתַּתְקְנָא בִּצְלוֹתִין. 
<BR><p></p>תִּקּוּנָא א' לְתַתָּא סוּסְוָן אַרְבַּע עִם צְלוֹתָא דְּמוּסָף. וְרָזָא דְּמִלָּה <small><small>(חבקוק ג)</small></small> כִּי תִּרְכַּב עַל סוּסֶיךָ מֶרְכָּבוֹתֶיךָ יְשׁוּעָה. וְאִלֵּין ד' צְלוֹתִין. וְצָרִיךְ לְמִלְבַּשׁ לוֹ שִׁרְיוֹן. הָדָא הוּא דִּכְתִיב <small><small>(ישעיה מט)</small></small> וַיִלְבַּשׁ צְדָקָה כַּשִּׁרְיוֹן. צְדָקָה הָא אוֹקְמוּהּ צ', צ' אֲמֵנִים דְּתַלְיָן מִן א'. ד'. ד' קְדֻשּׁוֹת. ק', מֵאָה בְּרָכוֹת. ה' חֲמִשָּׁה חֻמְשֵׁי תּוֹרָה וְכֹלָּא אָמֵן. מִ''ן תִּשְׁעִים. 
<BR><p></p>וּמָאן דְּלָא אָמַר לוֹן, צָרִיךְ לְכַוֵּן בְּחָמֵשׁ סרי וָוִין דֶּאֱמֶת וְיַצִּיב וְנָכוֹן וְקַיָּם וְגוֹ'. א' מִן אֱמֶת בָּהּ סַלְקִין לְחֻשְׁבַּן אָמֵן. וְאִיהוּ רָזָא יאהדונה''י. 
<BR><p></p>וּמָאן דְּאָמַר לוֹן בְּכָל כֹּחוֹ אִיהוּ אֱלֹהִים דְּהָכֵי סָלִיק לְחֻשְׁבַּן בְּכָ''ל כֹּ''ח וְיָהִיב תֻּקְפָא לְסוּסְוָן וְקוֹרְעִין לוֹ גְּזַר דִּינוֹ שֶׁל שִׁבְעִים שָׁנָה, דְּאִנּוּן ע' סַנְהֶדְרִין דְּאֵינָן גָּזְרִין עַל בַּר נָשׁ. מַה דִּיהֵא לֵהּ בְּכָל שַׁתָּא. 
<BR><p></p>אֱלֹהִים אִיהוּ הַכִּסֵּ'א בְּחֻשְׁבָּן. וְאִיהוּ כִּסֵּא רַחֲמִים. אֵל מֶלֶךְ יוֹשֵׁב עַל כִּסֵּא רַחֲמִים וּמִתְנַהֵג בַּחֲסִידוּת. כִּסֵּא חֶסֶ''ד וַדַּאי דִּסְלִיקוּ לְע''ב קִשְׁרִין וְחֻלְיָן דְּצִיצִית וְאִנּוּן זוּגִין דְּכִסּוּיִין דְּסוּסְוָן דְּסָלִיק נִגּוּנָא דְּכִשְׁכּוּשׁ דִּילְהוֹן לְע''ב גְּוָנִין. בָּתַר דְּנַצְּחִין סוּסְוָן קרב' בִּצְלוֹתִין, בְּהַהוּא זִימְנָא מָארֵי דְּסוּסְוָן דִּמְמָנָן עַל צְלוֹתִין, כֻּלְּהוּ פְּתָחוּ בִּזְמִירוֹת שִׁירוֹת וְתֻשְׁבָּחוֹת וְהוֹדָאוֹת. וְשָׂפָה דְּאִיהִי קִירְטָא זְרִיקַת אַבְנִין בִּרְחִימוּ. וְאִנּוּן חָמֵשׁ בְּחָמֵשׁ דִּכְתִיב תִּקּוּנִין דְּעֵינָא דְּאִנּוּן תְּלָת גַּוְנֵי עֵינָא וּתְרֵי עַפְעַפֵּי עֵינָא. 
<BR><p></p>וּלְגַבֵּי אָן אֲתַר אִזְדְּרִיקוּ, לְגַבֵּי בַּת עֵינָא הָדָא הוּא דִּכְתִיב <small><small>(שמואל א, כא)</small></small> לִשְׁלֹחַ לִי לְמַטָרָה. וּשְׁלֹשָׁה גַּוְנֵי עֵינָא אִנּוּן מְרֻקָּמָן בִּתְלָת לְבוּשֵׁי ג' אֲבָהָן וּתְרֵי עַפְעַפֵּי עֵינָא תְּרֵי נְבִיאֵי קְשׁוֹט דְּאִנּוּן פָּתְחִין וְסָגְרִין עֵינָא דְּאִיהִי מַרְאֶה דִּנְבִיאֵי קְשׁוֹט וּמַאי נִיהוּ בַּת עֵינָא שְׁכִינְתָּא תַּתָּאָה. עָלַהּ אִתְּמַר <small><small>(במדבר יב)</small></small> ה' בַּמַּרְאָה אֵלָיו אֶתְוַדָּע. וְעָלָהּ אִתְּמַר לְגַבֵּי מֹשֶׁה וּתְמוּנַת ה' יַבִּיט. ה' גְּוָנִין אִנּוּן ה'. בַּת עֵינָא דָּא י' מָאן עֵינָא דְּכָלִיל כָּל גְּוָנִין דָּא ו' אִיהוּ פָּתַח וְסָגִיר. 
<BR><p></p>קָם אֵלִיָּהוּ וְאָמַר, בּוּצִינָא קַדִּישָׁא ה' רְבִיעָאָה אָנָה הִיא. אָמַר וַדַּאי חָמֵשׁ אוֹר אִנּוּן מִלְּגָו. וּבְגִין דָּא ה''ה חָמֵשׁ גְּוָנִין מִלְּבַר, חָמֵשׁ גְּוָנִין דְּנָהֲרִין בְּהוֹן מִלְּגָאו. 
<BR><p></p>וְאִנּוּן גָּוָן חִוָּר, גָּוָן סוּמָק, גָּוָן יָרֹק, גָּוָן תְּכֵלֶת, גָּוָן אֻכָּם. וּלְבוּשִׁין דִּילְהוֹן אַרְגָּמָ'ן. א' אורפניא''ל. ר' רפא''ל. ג' גבריא''ל. מ' מיכא''ל. נ' נוריא''ל. אִלֵּין אִנּוּן גּוּפָא לְחָמֵשׁ גְּוָנִין. 
<BR><p></p>א''ל אֵלִיָּהוּ לְרִבִּי שִׁמְעוֹן, בּוּצִינָא קַדִּישָׁא, וַדַּאי עֵינָא יְמִינָא כַּד שַׁרְיָא בֵּהּ יְהוָֹ'ה וְנָהִיר בֵּהּ, וְכֵן בְּעֵינָא שְׂמָאלָא, שְׁכִינְתָּא אַמְרַת לְגַבֵּי עַיְנִין אִלֵּין מֵרְחִימוּ סַגֵּי <small><small>(שיר ו)</small></small>. הֲסֵבִּי עֵינַיִךְ מִנֶּגְדִּי שֶׁהֵם הִרְהִבוּנִי. מוֹקְדִין לִי בְּשַׁלְהוֹבִין דִּרְחִימוּ דְּזַרְקִין לְכָל עֵיבָר. 
<BR><p></p>קָם נַעַר חֲנוֹךְ מְטַטְרוֹן. פָּתַח וְאָמַר, צָעִיר אֲנִי לְיָמִים וְאַתֶּם יְשִׁישִׁים. וְלִנְהוֹרָא דְּעַיְנִין דִּילְכוֹן נְחִיתְנָא, דְּנָהֲרִין עֵלָּא וְתַתָּא וְעָלַיְהוּ אִתְּמַר <small><small>(רות ו)</small></small> עֵינַיךְ בַּשָּׂדֶה אֲשֶׁר יִקְצֹרוּן וְהָלַכְתְּ אַחֲרֵיהֶן. וּמַאי נִיהוּ תָּא חֲזֵי דִּבְכָל אֲתַר דְּיָהֲבֵי עֵינַיְהוּ אוֹ מִיתָה אוֹ עֹנִי. וְאִלֵּין אִנּוּן עוּלֵימִין דְּאִתְפְּטָרוּ בְּקַצְרוּת שָׁנִים. וְכֻלְּהוּ תַּחַת מֶמְשָׁלָה דִּילִי בִּמְתִיבְתָּא דִּרְקִיעָא. וְדָא לָמָּה. בְּגִין שְׁכִינְתָּא דְּיָתְבָא בֵּינַיְהוּ וְשָׂם הַנָּהִיר בְּעֵינַיְהוּ דְּאִתְּמַר בֵּהּ <small><small>(דברים לב)</small></small> אֲנִי אָמִית וְאַחֲיֶה. 
<BR><p></p>וּבְגִין דָּא אָמַר קֻדְשָׁא בְּרִיךְ הוּא עֵינַיִךְ בַּשָּׂדֶה אֲשֶׁר יִקְצֹרוּן. בְּהַהוּא שָׂדֶה דְּתַמָּן וַיֵּצֵא יִצְחָק לָשׂוּחַ בַּשָּׂדֶה לִפְנוֹת עֶרֶב. לִפְנוֹת כָּל מְקַטְרְגִין דְּאִנּוּן עִרְבּוּבָא בְּיִשְׂרָאֵל דְּעֵרֶב רַב. וּבְהוֹן אִתְּמַר בַּשָּׂדֶה אֲשֶׁר יִקְצֹרוּן. 
<BR><p></p>וְעוֹד עֵינַיִךְ אֵלּוּ תַּלְמִידֵי חֲכָמִים דְּאִנּוּן עַיְנִין דְּאוֹרַיְתָא, אֲשֶׁר יִקְצֹרוּן דָּעֳנָשִׁין לְמָאן דְּנָגַע בְּאִסּוּרָא דְּאוֹרַיְתָא. וְעוֹד אֲשֶׁר יִקְצֹרוּן, דְּעָלַיְהוּ אִתְּמַר מָקוֹם שֶׁאָמְרוּ לְהַאֲרִיךְ אֵינוֹ רַשַּׁאי לְקַצֵּר. לְקַצֵּר אֵינוֹ רַשַּׁאי לְהַאֲרִיךְ. וְאִנּוּן פָּסְקִין אוֹרַיְתָא בְּאִסּוּר וְהֶתֵּר, פָּסוּל וְכָשֵׁר, טֻמְאָה וְטָהֳרָה. וְעָבְדוּ כַּמָּה גְּדֵרוֹת בְּאוֹרַיְתָא, דְּלָא עֲבָדִין פִּרְצָה וּפֵרוּדָא בשְׁכִינְתָּא, דְּאִיהִי אוֹרַיְתָא דִּבְעַל פֶּה. וּבְגִין דָּא וְהָלַכְתְּ אַחֲרֵיהֶן. בְּגִין דיהו'ה שַׁלִּיט עָלַיְהוּ. הָדָא הוּא דִּכְתִיב <small><small>(רות ב)</small></small> וַיֹּאמֶר לַקּוֹצְרִים יְהוָֹה עִמָּכֶם. וּבְגִין דָּא וְהָלַכְתְּ אַחֲרֵיהֶן דְּהָכֵי צְרִיכָה אִתְּתָא לְמֵיזַל בָּתַר בַּעְלָהּ. אֲלַקְּטָה בַּשִּׁבֳּלִים אֵלּוּ לְקוּטוֹת דְּאוֹרַיְתָא לְאִתְפַּרְנְסָא בְּהוֹן בְּגָלוּתָא. בֵּין הֶעֳמָרִים תְּלַקֵּט וְלֹא תַּכְלִימוּהָ. וְעָלַיְהוּ אִתְּמַר <small><small>(שמות לז)</small></small> וַיִּמֹדּוּ בָּעֹמֶר. כֻּלְּהוּ בְּמִדָּה עֹמֶר לַגֻּלְגֹּלֶת מִסְפַּר נַפְשׁוֹתֵיכֶם וְלֹא הֶעְדִּיף הַמַּרְבֶּה וְהַמַּמְעִיט לֹא הֶחֱסִיר. דְּלָא לְהוֹסִיף וְלָא לְמִגְרַע מִפִּתְגְּמֵי אוֹרַיְתָא. וְצַדִּיק זָרִיק וּשְׁכִינְתָּא כְּנִישַׁת, וְעָלַיְהוּ אִתְּמַר <small><small>(משלי יא)</small></small> יֵשׁ מְפַזֵּר וְנוֹסָף עוֹד. מַאי וְנוֹסָף עוֹד. דָּא עַמּוּדָא דְּאֶמְצָעִיתָא. וְעוֹד מַאי וְנוֹסָף, דָּא מָאן דִּמְפַזֵּר טַעֲמֵי אוֹרַיְתָא וְנוֹסָף בְּחִדּוּשֵׁהּ. בְּהַהוּא זִמְנָא וַיֹּאמֶר לַקּוֹצְרִים ה' עִמָּכֶם וַיֹּאמְרוּ לוֹ יְבָרֶכְךָ ה'. וְדָא רָזָא דִּיְבָרֶכְךָ ה', יָאֵר יי', יִשָּׂא יְיָ'. דְּאִנּוּן י''ב עֵינוֹת מַיִם. וְאִנּוּן ו''ו דְּנָפְקִין מִן צִנּוֹרָא דְּאִיהוּ א וְכֹלָּא וָא''ו. וּבְגִין דְּבַעְלָהּ תַּמָּן דְּאִיהוּ וָ''ו בְּשִׁית פִּרְקִין דִּדְרוֹעִין, וְשִׁית פִּרְקִין דְּשׁוֹקִין. א בְּאֶמְצָעִיתָא עֲטָרָה עַל גּוּפָא. וּבְגִין דָּא וְשָׁתִית מֵאֲשֶׁר יִשְׁאֲבוּן הַנְּעָרִים, דְּאִנּוּן בָּרְהָטִים בְּשִׁקְתוֹת הַמַּיִם. נְעָרִים אִית לְעֵלָּא וּנְעָרִים אִית לְתַתָּא וְאִנּוּן אַנְפֵּי רַבְרְבֵי וְאַנְפֵּי זוּטְרֵי. 
<BR><p></p>קָם נַעַר וְאָמַר. רַבָּנָן צָעִיר אֲנִי לְיָמִים מִסִּטְרָא דִּזְעֵיר אַנְפִּין. וְאַתֶּם יְשִׁישִׁים מִסִּטְרָא דְּאָרִיךְ אַנְפִּין. דְּאִנּוּן בָּרְהָטִים בְּשִׁקְתוֹת הַמַּיִם. עַל כֵּן זָחַלְתִּי וָאִירָא מִחַוּוֹת דֵּעִי אֶתְכֶם. אַדְּהָכֵי דִּשְׁכִינְתָּא בָּעְיָא אִיהִי לְאִשְׁתְּקָאָה מֵעוּלֵימִין, מִשּׁוֹאֲבוּ דְּאוֹרַיְתָא דְּאִיהִי עַמּוּדָא דְּאֶמְצָעִיתָא, צָרִיךְ לְאִתְשַׁקְיָא לָהּ עַל יְדֵי צַדִּיק דְּאִיהוּ צָעִיר לְיוֹמִין. תְּרֵי נְבִיאֵי קְשׁוֹט דְּאִנּוּן לָקֳבֵל תְּרֵין שִׂפְוָן. דְּאִתְּמַר בְּהוֹן <small><small>(שיר א)</small></small> יִשָּׁקֵנִי מִנְּשִׁיקוֹת פִּיהוּ. מַאי פִּיהוּ. דָּא שְׁכִינְתָּא וְאִנּוּן לָקֳבֵל תְּרֵין כְּרוּבֵי עֵינָא דְּפָתְחִין וְסָגְרִין, דִּבְהוֹן נָהִיר עַמּוּדָא דְּאֶמְצָעִיתָא בָּבַת עֵינָא, וְאִתְקְרִיאַת מִסִּטְרֵהּ אַסְפַּקְלַרְיָא דְּנַהֲרָא וְכַד סָתִים עֵינָא אִתְקְרִיאַת אַסְפַּקְלַרְיָא דְּלָא נַהֲרָא. וּבַת עֵינָא אִיהִי עִתּוֹ דְּצַדִּיק וְעָלָהּ אִתְּמַר <small><small>(בראשית כד)</small></small> לְעֵת עֶרֶב לְעֵת צֵאת הַשּׁוֹאֲבוֹת. יְמִינָא וּשְׂמָאלָא אִתְקְרִיאוּ שִׁקְתוֹת הַמַּיִם, תְּרֵי נְבִיאֵי קְשׁוֹט אַפִּיקִי מַיִם. וַיָּמֹד שֵׁשׁ שְׂעוֹרִים וַיָּשֶׁת עָלֶיהָ, דָּא שִׁעוּרָא דִּתְרֵין שׁוֹקִין דְּאִנּוּן בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד ו' תַּתָּאָה. וְאִית שִׁית עִלָּאִין ו' דְּאִנּוּן ו' עִלָּאָה דִּתְרֵין דְּרוֹעִין, דְּאִנּוּן שְׁמַע יִשְׂרָאֵל. וְכֹלָּא אִשְׁתַּקְּיָן מֵאִמָּא עִלָּאָה דְּאִיהִי א אָלֶף בִּינָה, וּבָהּ אִתְעֲבִידוּ אֶחָד. וַיָּשֶׁת עָלֶיהָ לְגַבֵּי ה' תַּתָּאָה מַלְכוּת. וְעוֹד וַיָּמָד שֵׁשׁ שְׂעוֹרִים לְתַתָּא, אִנּוּן שִׁית סִדְרֵי מִשְׁנָה. וְאִנּוּן מַאֲכַל בְּעִירָן דְּאִנּוּן חַיּוֹת הַקֹּדֶשׁ. לְבָתַר דְּאִיהִי כְּנִישַׁת לוֹן זְרִיקַת לוֹן לְגַבֵּי חֵילָהָא. הָדָא הוּא דִּכְתִיב <small><small>(משלי לא)</small></small> וַתִּתֵּן טֶרֶף לְבֵיתָהּ וְחֹק לְנַעֲרוֹתֶיהָ. וְכַד זְרִיקַת לוֹן לְתַתָּא. אִתְקְרִיאַת זַרְקָא. וּבְגִין דָּא יֵשׁ מְפַזֵּר וְנוֹסָף עוֹד. דְּבַעְלָהּ אוֹסִיף לָהּ. קָמוּ עִלָּאִין וְתַתָּאִין וּבָרִיכוּ לֵהּ. פָּתְחוּ אִנּוּן סָבִין בְּבִרְכָּאן וּבָרִיכוּ לֵהּ. קָם הַהוּא סָבָא מֵאִנּוּן סָבִין וְאָמַר <small><small>(בראשית מח)</small></small> הַמַּלְאָךְ הַגֹּאֵל אוֹתִי מִכָּל רָע יְבָרֵךְ אֶת הַנְּעָרִים. מַאי הַמַּלְאָךְ אִי הֲוָה אָמַר מַלְאָךְ הֲוָה מַשְׁמָע עַל חֲנוֹךְ מְטַטְרוֹן אֲבָל ה' בְּתוֹסֶפֶת, אִיהִי שְׁכִינְתָּא דְּאִיהִי בְּרָכָה, בִּרְכַּת ה' הִיא תַּעֲשִׁיר יְבָרֵךְ אֶת הַנְּעָרִים כֻּלְּהוּ נְעָרִים דְּאִתְקְרִיאוּ עַל שֵׁם נַעַר, אִתְבָּרְכָאן עַל הַהוּא נַעַר. וְיִקָּרֵא בָּהֶם שְׁמִי, דָּא שְׁכִינְתָּא עִלָּאָה. וְשֵׁם אֲבוֹתַי אִלֵּין אֲבָהָן. וְעוֹד יְבָרֵךְ אֶת הַנְּעָרִים, צַדִּיק וּתְרֵי נְבִיאֵי קְשׁוֹט. וְיִדְגּוּ לָרֹב, חָכְמָה דְּאִתְּמַר <small><small>(מלכים ה)</small></small> בָּהּ וַתֵּרֶב חָכְמַת שְׁלֹמֹה, דְּתִתְרַבֵּי וְתִסְגֵּי. בְּקֶרֶב הָאָרֶץ, בְּאִלֵּין דְּאִתְּמַר בְּהוֹן וְהָיָה זַרְעֲךָ כַּעֲפַר הָאָרֶץ. וְלֹא תִּתְפַּסֵּק בִּרְכָתָא מִנָּהּ, כְּמַבּוּעָא דְּאִתְּמַר בָּהּ <small><small>(ישעיה נח)</small></small> וּכְמוֹצָא מַיִם אֲשֶׁר לֹא יְכַזְבוּ מֵימָיו. 
<BR><p></p><small><small>(זה חסר בתקונים בדל''ג ע''ב בשורה י''ט כשאומ' ולא חזרין גופיהו לגבי קודשא בריך הוא)</small></small> דְּלֵית דּוֹרוֹנָא חֲבִיבָא קֳדָם קֻדְשָׁא בְּרִיךְ הוּא כְּדוֹרוֹנָא דִּשְׁכִינְתָּא. זַכָּאִין אִנּוּן דְּרוֹעִין דְּסָלְקִין לָהּ לְגַבֵּי. תְּפִלִּין עַל יְדַיְהוּ וְעַל רֵישַׁיְהוּ זַכָּאִין אִנּוּן רַגְלַיִן וְגוּפָא וְיָדִין וְכָל אֵבָר וְאֵבָר דְּבֵהּ סָלִיק דּוֹרוֹנָא לְקוּדְשָׁא בְּרִיךְ הוּא. דְּלֵית דּוֹרוֹנָא חֲבִיבָא קֳדָם קֻדְשָׁא בְּרִיךְ הוּא כְּדוֹרוֹנָא דִּשְׁכִינְתָּא. זַכָּאָה אִיהוּ אֵבָר דְּעָבִיד בֵּהּ מִצְוָה לְקוּדְשָׁא בְּרִיךְ הוּא. דִּבְגִינָהּ נָחִית קֻדְשָׁא בְּרִיךְ הוּא לְשַׁרְיָא בְּכָל אֵבָר דִּילֵהּ. וְעַל הַאי בַּר נָשׁ מַכְרִיזִין לְעֵלָּא הָבוּ יְקָר לְדִיּוֹקְנָא דְּמַלְכָּא. 
<BR><p></p>וְעוֹד וִידֵי אָדָם. אִית בְּנֵי נָשָׁא דְּסָלְקִין דּוֹרוֹנָא לְמַטְרוֹנִיתָא. וּבְהוֹן מַלְאֲכֵי אֱלֹהִים עֹלִים וְיֹרְדִים בּוֹ. בְּהַהוּא בַּר נָשׁ בְּנִשְׁמָתֵהּ דְּסָלְקָא דּוֹרוֹנָא לְמַלְכָּא, וְנָחְתָא דּוֹרוֹנָא מִנֵּהּ לְמַטְרוֹנִיתָא, דְּכַד נָחְתִין דּוֹרוֹנָא לְמַטְרוֹנִיתָא, וִידֵי אָדָם נָחְתִין מִתְּחוֹת גַּדְפַיְהוּ דְּמַלְאָכִין שְׁלִיחָן דְּמַטְרוֹנִיתָא, וְיָהֲבִין לוֹן שְׁאֵלָתִין וּבָעוּתִין דְּשָׁאֲלִין מִמַּטְרוֹנִיתָא. וְכָל מַה דְּמַטְרוֹנִיתָא יַהֲבָא בִּרְשׁוּתָא דְּבַעְלָהּ אִיהוּ כֹּלָּא. וְאִם לָא עאִלֵּין בִּדְחִילוּ וּרְחִימוּ, דְּחַיִּין לוֹ לְבַר ודּוֹרוֹנָא דִּילְהוֹן לְכַלְבָּא אִתְמְסַר. זַכָּאָה אִיהוּ בַּר נָשׁ דְּמַטְרוֹנִיתָא אִיהִי מְקַבְּלָא מִנֵּהּ דּוֹרוֹנָא, אוֹ יָהֲבָה לֵהּ בידה', דְּוַדַּאי בָּרָא דְּמַלְכָּא אִיהוּ. אֲבָל לְאָחֳרָנִין עַל יְדֵי שְׁלִיחָן יְהָבַת לוֹן. מִיָּדָהָא אִלֵּין נָפְקִין וְאָחֳרָנִין קָא אַתְיָן דָּפְקִין לְפִתְחָהּ, וְאִנּוּן מָארֵי דְּאוֹרַיְתָא מָארֵי דְּפוּמָא. וְאִם עאִלֵּין בִּדְחִילוּ וּרְחִימוּ דְּיָ''ה, הֵיכָלָא אִתְפַּתַּח לְגַבַּיְהוּ, וְקוּדְשָׁא בְּרִיךְ הוּא יָהִיב לוֹן לְשׁוֹן לִמּוּדִים, וְשַׁוֵּי לוֹן דִּבּוּרָא בְּפוּמַיְהוּ לְמַלְּלָא קֳדָם מַטְרוֹנִיתָא. הָדָא הוּא דִּכְתִיב <small><small>(ירמיה א)</small></small> וַיִּשְׁלַח ה' אֶת יָדוֹ וַיִּגַּע עַל פִּי וַיֹּאמֶר ה' אֵלַי הִנֵּה נָתַתִּי דְבָרַי בְּפִיךָ. וְעָלַיְהוּ אִתְּמַר <small><small>(הושע יב)</small></small> וּבְיַד הַנְּבִיאִים אֲדַמֶּה. וְדִבַּרְתִּי עַל הַנְּבִיאִים. בְּדִבּוּר מַמָּשׁ, ועכ''ד דְּיֵעֲלוּן לְהֵיכָלָא כָּל נְבִיאִים לְמַלְּלָא עִם מַטְרוֹנִיתָא, אִיהִי לָא מַלִּילַת עִמְּהוֹן עַד דְּאִתְדַּמְּיָא עָלַיְהוּ קוּדְשָׁא בְּרִיךְ הוּא בְּחֵיוָן דִּילֵהּ. מִנְּהוֹן עאִלֵּין בָּדִיקְנָא דְּשׁוֹר, וּמִנְּהוֹן בָּדִיקְנָא דְּנֶשֶׁר, וּמִנְּהוֹן בָּדִיקְנָא דְּאַרְיֵה, וּמִנְּהוֹן בָּדִיקְנָא דְּאָדָם. וְאִית מָאן דְּעָאל בְּכָל אִנּוּן דִּיּוֹקְנִין. וְאִם יְהוָֹ'ה עליה אדנ'י שְׂפָתַי תִּפְתָּח בְּוַדַּאי הֵיכָלָא מִתְפַּתְּחָא לְגַבֵּהּ. וְאִם שֵׁם יְהוָֹ'ה לָאו תַּמָּן בְּכָל אִנּוּן דִּיּוֹקְנִין מַטְרוֹנִיתָא, אִיהִי כְּבוֹדָהּ בַּת מֶלֶךְ פְּנִימָה. וְאַיֵּה סְתִימָא בְּהֵיכָלָא וּמַלִּילַת עִמְּהוֹן עַל יְדֵי שְׁלִיחָן כְּפוּם דִּיּוֹקְנֵיהוֹן וּמַזָּלֵיהוֹן. וּמֹשֶׁה הֲוָה שְׁלִים בדק חֵיוָן, וְשֵׁם יְהוָֹ'ה עָלֶיהָ. כְּגַוְנָא דָּא שמן משה תְּלָת חֵיוָן אַרְיֵה שׁוֹר נֶשֶׁר. מָה וּדְמוּת פְּנֵיהֶם פְּנֵי אָדָם, שֵׁם יְהוָֹ'ה עָלֶיהָ. מְנָא לָן הָדָא הוּא דִּכְתִיב <small><small>(שמות ג)</small></small> וְאָמְרוּ לִ''י מַ''ה שְּׁמ''וֹ מָ''ה אֹמַר אֲלֵיהֶם. וּבְגִין דְּאִיהוּ שְׁלִים בְּכֹלָּא הֵיכָלָא אִתְפַּתְּחָא לְגַבֵּהּ. הָדָא הוּא דִּכְתִיב אֲדֹנָי שְׂפָתַי תִּפְתָּח. וְאִתְּמַר בֵּהּ <small><small>(במדבר יב)</small></small> פֶּה אֶל פֶּה אֲדַבֵּר בּוֹ וְגוֹ'. וּתְמוּנַת ה' יַבִּיט דְּאִיהוּ מַטְרוֹנִיתָא. מַה דְּלָאו הָכֵי שְׁאָר נְבִיאֵי דְּלָאו אִנּוּן שְׁלֵמִין כַּוָּתֵהּ. וּמִיָּד הָא אִלֵּין נָפְקִין הָא אָחֳרָנִין דְּנָפְקִין לְפִתְחָא, וְאִנּוּן מָארֵי דְּאַנְפִּין דְּיָדְעִין בע' אַנְפִּין לְאוֹרַיְתָא. וְאִם עָאלִין בִּדְחִילוּ וּרְחִימוּ אִתְפְּתַח לוֹן תַּרְעָא, ועאִלֵּין וְלָא יָכְלִין לְאִסְתַּכְּלָא בְּאַנְפָּאָה דְּמַטְרוֹנִיתָא מֵעֲנָוָה דִּילְהוֹן. וְנָפְלִין עַל אַפַּיְהוּ בִּנְפִילַת אַפַּיִם. הָדָא הוּא דִּכְתִיב <small><small>(יחזקאל ג)</small></small> וָאֶפֹּל עַל פָּנַי. יָהֲבִין לוֹן שאלתיהו וְנַפְקוּן. 
<BR><p></p>הָא אָחֳרָנִין קָא אַתְיָן כְּגוֹן יְחֶזְקֵאל אוֹ כַּוָּתֵהּ, וְאִנּוּן מָארֵי דְּעֵינִין דְּאִתְּמַר בְּהוּ וְגַבּוֹתָם מְלֵאוֹת עֵינַיִם, דְּאִנּוּן לְאַתְוָן וְאַתְוָן מִנֵּהּ אִנּוּן מְלֵאוֹת עֵינַיִם מַלְיָן מִכַּמָּה פִּקּוּדִין, דְּאִנּוּן כָּל פִּקּוּדָא נֵר מִצְוָה דְּאִתְּמַר בֵּהּ מִצְוַת ה' בָּרָה מְאִירַת עֵינַיִם וְדָפְקִין לְתַרְעָא אִי אִנּוּן כַּדָּאִין מַטְרוֹנִיתָא מַשְׁגִּיחַ מִן הַחַלּוֹנוֹת מֵצִיץ מִן הַחֲרַכִּים דְּהֵיכָלָא לְגַבַּיְהוּ אֲבָל לָא דְּיֵעֲלוּן לְהֵיכָלָא. וְאִתְּמַר בְּהוֹן וָאֵרֶא כְּגוֹן יְחֶזְקֵאל דְּאָמַר וָאֵרֶא. וּכְגוֹן יְשַׁעְיָהוּ דְּאָמַר וָאֶרְאֶה אֶת ה'. דְּוַדַּאי לֹא אָמַר וָאֶרְאֶה ה'. אֶלָּא אֶת ה'. וְדָא שְׁכִינְתָּא דְּאִיהוּ מַרְאֶה דְּקוּדְשָׁא בְּרִיךְ הוּא דְּבָהּ אִתְחֲזֵי לַנְּבִיאִים. הָא אִלֵּין נָפְקִין וְאָחֳרָנִין קָא אַתְיָן וְדַפְקִין לְפִתְחָא, וְאִנּוּן מָארֵי דְּאוּדְנִין דִּבְהוֹן שְׁמִיעָה, וְאִנּוּן זְרִיזִין דַּהֲווֹ מַקְדִּימִין לְמִצְוֹת, וְהָא קָרָאן קְרִיאַת שְׁמַע עִם דִּמְדּוּמֵי חַמָּה, וְאִנּוּן מָארֵי דִּשְׁמִיעָה הֲוָת נָפְקָא מַטְרוֹנִיתָא לְקַדְמוּתַיְהוּ, וַהֲוַת אוֹקִירַת לוֹן בְּגִין דַּהֲווֹ מַחֲדִין לָהּ עִם קֻדְשָׁא בְּרִיךְ הוּא דְּאִיהוּ יִשְׂרָאֵל וְעָלַיְהוּ אִתְּמַר <small><small>(חבקוק ג)</small></small> יְהוָֹ'ה שָׁמַעְתִּי שִׁמְעֲךָ יָרֵאתִי. דְּכָל נְבִיאִים כֻּלְּהוֹן הֲוָה אֲתַר יְדִיעַ וְזִמְנָא יְדִיעַ אֲבָל מֹשֶׁה לֹא הֲוָה לֹא אֲתַר יְדִיעַ וְלֹא זִמְנָא יְדִיעַ אֶלָּא בְּכָל אֲתַר הֲוָה מִסְתַּכַּל, וְלָא הֲוָת מַטְרוֹנִיתָא מִתְכַּסְּיָא מִנֵּהּ בְּכָל תִּקּוּנָא. 
<BR><p></p>אַחַר זֶה שַׁיָּךְ לְפִי גִּרְסַת הַסְּפָרִים תִּקּוּנָא עֶשְׂרִים וַחֲמִשָּׁה הַכָּתוּב בַּדְּפוּס הָרִאשׁוֹן. וְזֶה חָסֵר בַּתִּקּוּנִים בדמ''ר בְּרֵישׁ ע''כ כְּשֶׁאוֹמֵר ל''ב אֱלֹהִים בֵּהּ נָהִיר מִצְוָה דְּאִתְּמַר בָּהּ נֵר ה' נִשְׁמַת אָדָם וְאִלֵּין אִנּוּן עֶשֶׂר אֲמִירָן. 
<BR><p></p>בְּרֵאשִית בָּרָא אֱלֹהִים אֵת יְהָוְהֵ ב וַיֹּאמֶר אֱלֹהִים יְהִי אוֹר יַהֱוהְ ג וַיֹּאמֶר אֱלֹהִים יְהִי רָקִיעַ יַהֱוְהָ ד וַיֹּאמֶר אֱלֹהִים יִקָּווּ הַמַּיִם יַהֱוִהַ ה וַיֹּאמֶר אֱלֹהִים תַּדְשֵׁא הָאָרֶץ יַהֱוַהָ ו וַיֹּאמֶר אֱלֹהִים יְהִי מְאֹרֹת יַהֱוְהְ ז וַיֹּאמֶר אֱלֹהִים יִשְׁרְצוּ הַמַּיִם יַהֱוִהַ ח וַיֹּאמֶר אֱלֹהִים תּוֹצֵא הָאָרֶץ יַהְוֶהָ ט וַיֹּאמֶר אֱלֹהִים פְּרוּ וּרְבוּ יַהַוְהֱ י וַיֹּאמֶר אֱלֹהִים הִנֵּה נָתַתִּי יַהֱוִהָ אִלֵּין אִנּוּן ל'ב אֱלֹהִים דִּבְרֵאשִׁית, דְּאִנּוּן לָקֳבֵל ל'ב שְׁבִילִין. א' בְּרֵאשִׁית בָּרָא אֱלֹהִים אֶת. ב' וְרוּחַ אֱלֹהִים מְרַחֶפֶת עַל. ג' וַיֹּאמֶר אֱלֹהִים יְהִי אוֹר. ד' וַיַּרְא אֱלֹהִים אֶת הָאוֹר. ה' וַיַּבְדֵּל אֱלֹהִים בֵּין הָאוֹר. ו' וַיִּקְרָא אֱלֹהִים לָאוֹר יוֹם ז' וַיֹּאמֶר אֱלֹהִים יְהִי רָקִיעַ. ח' וַיַּעַשׂ אֱלֹהִים אֶת הָרָקִיעַ. ט' וַיִּקְרָא אֱלֹהִים לָרָקִיעַ הַשָּׁמַיִם. י' וַיֹּאמֶר אֱלֹהִים יִקָּוּוּ הַמַּיִם. יא' וַיִּקְרָא אֱלֹהִים לַיַּבָּשָׁה אֶרֶץ. יב' וַיַּרְא אֱלֹהִים כִּי טוֹב. יג' וַיֹּאמֶר אֱלֹהִים תַּדְשֵׁא הָאָרֶץ. יד' וַיַּרְא אֱלֹהִים כִּי טוֹב. טו' וַיֹּאמֶר אֱלֹהִים יְהִי מְאֹרֹת. טז' וַיַּעַשׂ אֱלֹהִים אֶת שְׁנֵי. טוֹב'. יז' וַיִּתֵּן אוֹתָן אֱלֹהִים בִּרְקִיעַ הַשָּׁמַיִם. יח' וַיַּרְא אֱלֹהִים כִּי טוֹב. יט' וַיֹּאמֶר אֱלֹהִים יִשְׁרְצוּ הַמַּיִם. כ' וַיִּבְרָא אֱלֹהִים אֶת הַתַּנִּינִים. כא' וַיַּרְא אֱלֹהִים כִּי טוֹב כא' וַיְבָרֶךְ אֹתָם אֱלֹהִים לֵאמֹר. כג' וַיֹּאמֶר אֱלֹהִים תּוֹצֵא הָאָרֶץ. כד' וַיַּעַשׂ אֱלֹהִים אֶת חית. כה' וַיַּרְא אֱלֹהִים כִּי טוֹב. כו וַיֹּאמֶר אֱלֹהִים נַעֲשֶׂה. כז' וַיִּבְרָא אֱלֹהִים אֶת הָאָדָם. כח' בְּצֶלֶם אֱלֹהִים בָּרָא אוֹתוֹ. כט' וַיְבָרֵךְ אוֹתָם אֱלֹהִים לֵאמֹר. ל' וַיֹּאמֶר אֱלֹהִים פְּרוּ וּרְבוּ. לא' וַיֹּאמֶר אֱלֹהִים הִנֵּה נָתַתִּי. לב' וַיַּרְא אֱלֹהִים אֶת כָּל. א' וַיְכַל אֱלֹהִים בַּיּוֹם הַשְּׁבִיעִי. ב' וַיְבָרֶךְ אֱלֹהִים אֶת יוֹם הַשְּׁבִיעִי. ג' אֲשֶׁר בָּרָא אֱלֹהִים לַעֲשׂוֹת. אִלֵּין תְּלָתָא סָלְקִין עַל כָּל ל''ב אֱלֹהִים בְּעוֹבָדָא דִּבְרֵאשִׁית. וְדָא רָזָא <small><small>(שמות ג)</small></small> וַיַּרְא אֵלָיו מַלְאַךְ ה' בְּלַבַּת אֵשׁ. בְּלַבַּת אֵשׁ דְּאוֹרַיְתָא. וְדָא אִיהוּ <small><small>(ישעיה סג)</small></small> כִּי יוֹם נָקָם בְּלִבִּי, וּבְהוֹן פּוֹעֲלִים מ'ב אַתְוָן דיהו'ה בם וְכֻלְּהוּ אִתְכְּלִילָן בְּבַת שֶׁבַע <small><small>(תהלים קיט)</small></small> וְאִנּוּן ז' שְׁמָהָן דְּמ''ב אַתְוָן. אבג יתץ קרע שטן נגד יכש בטר צתג חקב טנע יגל פזק שקו צית. עָלַיְהוּ אִתְּמַר שֶׁבַע בַּיּוֹם הִלַּלְתִּיךָ. וּבְהוֹן וַיִּשְׁתַּחוּ אַרְצָה שֶׁבַע פְּעָמִים. 
<BR><p></p>יַעֲקֹב דְּשָׁזִיב לֵהּ מֵעֵשָׂו בְּגָלוּתָא דְּתַמָּן בַּת שֶׁבַע וְכָל דָּא הֲוָה יָדַע יַעֲקֹב בְּרוּחַ קֻדְשָׁא וַהֲוָה אַדְכִּיר אֲדֹנָי לְגַבֵּי ב'ל <small><small>(נ''א הקב''ה)</small></small> דְּאִיהוּ אָדוֹן דְּנָטִיר לֵהּ לַאֲדֹנָי בְּגָלוּתָא. לָקֳבֵל שֶׁבַע שְׁמָהָן אִלֵּין אִנּוּן ז' יוֹמֵי בְּרֵאשִׁית. וְאִנּוּן מ'ב אַתְוָן לְבוּשִׁין לְעֶשֶׂר אֲמִירָן, ול'ב אֱלֹהִים דְּעוֹבָדָא דִּבְרֵאשִׁית, וּתְלָת אֱלֹהִים דְּוַיְכֻלּוּ סָלִיק כֹּלָּא מ'ה, לְאַחֲזָאָה דְּתַמָּן קָבוּר בְּגָלוּתָא הַהוּא דְּאִתְּמַר בֵּהּ וְאָמְרוּ לִ''י מַ''ה שְּׁמ''וֹ מָ''ה וְדָא הֵ''א וָא''ו יוּ''ד הֵ''א, וּשְׁלִימוּ דְּלַיְלָה בְּלֵיל שִׁמּוּרִים, דְּהַיְנוּ ע''ב בְּחֻשְׁבָּן בַּלַּיִל בֵּהּ נָהִיר מָ''ה דְּאִיהוּ שְׁמָא מְפֹרָשׁ דְּגָלוּתָא, דְּאִיהוּ קְבוּרָא דִּשְׁכִינְתָּא. 
<BR><p></p>וְכַד יֵיתֵי לֵיל פֻּרְקָנָא דִּילֵהּ, אַנְהִיר לֵהּ מָ''ה דְּאִיהוּ שְׁמָא מְפָרַשׁ. בְּהַהוּא זִמְנָא בֵּן שׁוֹאֵל לְאָבִיו מַה נִּשְׁתַּנָּה הַלַּיְלָה הַזֶּה מִכָּל הַלֵּילוֹת דְּבֵהּ <small><small>(שם לג)</small></small> מִשָּׁמַיִם הַבֵּט ה' רְאֵה אֶת כָּל בְּנֵי הָאָדָם וְאִם יִתְמַהֲמֵהּ חַכֵּה לוֹ. אבג יתץ וַיִּקְבֹּר אֹתוֹ יב יג' תּוֹרָה 'צִוָּה. לָנוּ מֹשֶׁה צָפוֹן בְּאוֹרַיְתָא. קרע שטן קר''ע דְּאִיהוּ בְּיַמָּא, דְּאִתְּמַר בֵּהּ יְהִי רָקִיעַ בְּתוֹךְ הַמַּיִם. י' מִן רָקִיעַ אִיהוּ עִקַּר יִחוּדָא וּבֵהּ קָרַע יַמָּא. וִיהִי מַבְדִּיל דְּאִיהוּ מַבְדִּיל בֵּין מַיִם לְמַיִם. 
<BR><p></p>אבג ית''ץ בְּרֵאשִׁית אב''ג תש''ר בְּאַתְוָן א''ת ב''ש. קרע שטן יְהִי רָקִיעַ בְּיוֹמָא ב'. נגד יכש יוֹמָא תְּלִיתָאָה. נֶגֶד כָּל עַמְּךָ אֶעֱשֶׂה נִפְלָאוֹת. <small><small>(בטר צתג)</small></small> בֵּהּ תָּבָר נְהוֹרִין וְהֶחֱשִׁיךְ לוֹן הָדָא הוּא דִּכְתִיב <small><small>(ישעיה כד)</small></small> וְחָפְרָה הַלְּבָנָה וּבוֹשָׁה הַחַמָּה. 
<BR><p></p>חקב טנע בְּיוֹמָא חֲמִישָׁאָה נָפְקוּ זַרְעֵי דְּאִילָנִין בְּגִין דְּאִיהוּ ח''ק בט''ן וְאִיהִי ה' דְּאִתְּמַר בָּהּ <small><small>(שמות ב)</small></small> וַתָּשֶׂם בָּהּ אֶת הַיֶּלֶד וַתָּשֶׂם בַּסּוּף דְּאוֹרַיְתָא, בְּגִין לְכַסָּאָה לֵהּ בְּגָלוּתָא דְּעָלֵהּ אִתְּמַר <small><small>(שם א)</small></small> כָּל הַבֵּן הַיִּלּוֹד הַיְאֹרָה תַּשְׁלִיכֻהוּ. דְּאִיהִי נְהוֹרָא דְּאוֹרַיְתָא דְּאִיהִי אוֹר, תַּשְׁלִיכֻהוּ. וְכָל הַבַּת דְּאִיהִי נֵר מִצְוָה תּוֹרָה שֶׁבְּעַל פֶּה, תְּחַיּוּן. כָּל אִלֵּין דְּיִתְגַּדְּלוּן בָּהּ. בְּגִין דַּהֲוָה עָתִיד לְאַפָּקָא מוֹשִׁיעַ. וְלֹא עָבְדוּ הָכֵי הַמְיַלְּדוֹת <small><small>(נ''א הני המילדת והכי אמרו מ''מ)</small></small> דְּאִנּוּן מ''מ, וַתְּחַיֶּיןָ אֶת הַיְלָדִים. בְּגִין דַּהֲווֹ דָּחֲלִין מִקּוּדְשָׁא בְּרִיךְ הוּא הָדָא הוּא דִּכְתִיב <small><small>(שם)</small></small> וַתִּירֶאןָ הַמְיַלְּדֹת אֶת הָאֱלֹהִים וְגוֹ'. וּבְהַאי בֵּן הַיִּלּוֹד הַיְאֹרָה בֵּהּ תַּשְׁלִי''כֻהוּ. וְהַמַּשְׂכִּילִים יַזְהִרוּ כְּזֹהַר הָרָקִיעַ וְגוֹ'. 
<BR><p></p>בְּיוֹמָא שְׁתִיתָאָה אֶלֶף שְׁתִיתָאָה בֵּהּ יגל פזק ביה יג''ל פורקי''ן זֶרַ''ע קְדוֹשִׁי''ם וְעָלֵהּ אִתְּמַר <small><small>(בראשית לא)</small></small> יְגַר שַׂהֲדוּתָא. וְיַעֲקֹב קָרָא לוֹ גִּלְעָד. וְצַדִּיק אִיהוּ עָנִי וּתְרֵין מְשִׁיחִין יְקוּמוּן כְּגַוְנָא דָּא, חַד לָקֳבֵל בַּיִת רִאשׁוֹן דְּאִיהִי ה' עִלָּאָה, וְתִנְיָנָא לָקֳבֵל בַּיִת שֵׁנִי דְּאִיהִי ה' תַּתָּאָה, יוּ'ד הֵ'א וָא'ו הֵ'א, מָ'ה מִן מֹשֶׁה דְּשַׁלִּיט וְרָכִיב עָלַיְהוּ. ע''ב תַּלְיָן מִן י''דוה י''דור י''דור אַרְבַּע אַנְפִּין דְּאַרְיֵה וְד' דְּשׁוֹר וְד' דְּנֶשֶׁר. וְאִנּוּן סָלְקִין אֶלֶף וּמָאתָן וָבֹהוּ רָכִיב מָ''ה חַיָּה דְּאָדָם דְּאִיהוּ מֹשֶׁה. 
<BR><p></p>וְכֹלָּא אִתְעַכֵּב עַד דְּיֵיתֵי שִׁילֹה דְּאִיהוּ מֹשֶׁה בְּגִימַטְרִיָּא מָ''ה, אַרְבָּעִין וְחָמֵשׁ שְׁנִין בָּתַר אֶלֶף וּמָאתָן שְׁנִין. וְכֻלְּהוּ נָחְתִין בְּצַדִּיק וְאַרְבַּע אַתְוָן <small><small>(נראה דה''ג וכלהו דא אתון נחתין בצדיק)</small></small> וְאִתְקַשְּׁרָן בֵּהּ, בְּגִין דְּאִיהוּ קִשּׁוּרָא דְּיִחוּדָא. וּמַאי נִיהוּ י'הוה עַמּוּדָא דְּאֶמְצָעִיתָא, נַהֲרָא בְּצַדִּיק לְאַקָּמָא בֵּהּ לִשְׁכִינְתָּא דְּאִיהִי אֲדֹנָ''י דִּין בְּגָלוּתָא. וּבְגִין דְּצַדִּיק אִתְקְשַׁר בִּגְבוּרָה דְּמִתַּמָּן עוּתְרָא, שְׂמֹאל דּוֹחָה וְלֹא יִפְרוֹק מִתַּמָּן עַד דְּיִתְקַשַּׁר צַדִּיק בִּימִינָא, דְּאִיהוּ עָנִי וְחַכִּים דְּתַמָּן צַדִּיק אִיהוּ מִסְכֵּן וְחָכָם, וּמִלֵּט הוּא אֶת הָעִיר בְּחָכְמָתוֹ. מַאי הָעִיר דָּא יְרוּשָׁלַםִ, דְּאִתְּמַר בָּהּ וְנִלְכְּדָה הָעִיר, וְלֹא יְמוּת מָשִׁיחַ. וּבְגִין עֲנִיּוּתֵהּ וְחָכְמָתֵהּ יְשֵׁיזִב לְקַרְתָּא בְּגִין דְּאִיהוּ עָנִי וְחָשׁוּב כַּמֵּת. וַעֲתִידִין בְּאוֹרַיְתָא לָא יִשְׁתָּאֲרוּן אֶלָּא א' מֵעִיר וּשְׁנַיִם מִמִּשְׁפָּחָה. חַד מֵעִיר דְּאַגִּין עַל קַרְתָּא וְדָא שִׁילֹה דְּדַרְגֵּהּ עַמּוּדָא דְּאֶמְצָעִיתָא, וּתְרֵי מִמִּשְׁפָּחָה, תְּרֵין מְשִׁיחִין מִסִּטְרָא דִּתְרֵי סַמְכֵי קְשׁוֹט, דְּאַגִּינוּ עַל מִשְׁפָּחָה דְּאִנּוּן עֲתִירִין בְּאוֹרַיְתָא וּבִנְבוּאָה. וְאָחֳרָנִין כֻּלְּהוּ עֲנִיִּים בְּאוֹרַיְתָא וּבִנְבוּאָה. וּבִזְכוּת אִלֵּין תְּלָת וּבַעֲנִיּוּתָא דִּילְהוֹן יִשְׁתַּזְבוּן מִמִּיתָא וְעָאקוּ וְיִפְקֹד בְּרַחֲמֵי. וּבְגִין דָּא שְׂמֹאל דּוֹחָה וְיָמִין מְקָרֶבֶת, שקוצית בְּיוֹמָא שְׁבִיעָאָה דְּאִיהוּ אֶלֶף שְׁבִיעָאָה, בָּהּ קֵץ הַיָּמִין. וְרָזָא דְּמִלָּה כוז''ו במוכס''ז כוז''ו, י'י אֱלֹהֵינוּ י'י. אֱלֹהֵינוּ הוּא שְׁכִינְתָּא עִלָּאָה, עָלֵהּ אִתְּמַר <small><small>(רות ג)</small></small> וּגְאַלְתִּיךְ אָנֹכִי חַי ה' שִׁכְבִי עַד הַבֹּקֶר. וְדָא אִיהוּ כִּי יוֹם נָקָם בְּלִבִּי. וְעוֹד ללב''י גִלִּיתִי, דָּא שְׁמָא דְּע''ב שְׁמָהָן, בֵּהּ אִתְבַּנֵּי בֵּי מַקְדְּשָׁא דְּאִיהוּ דְּרוֹעָא יְמִינָא, וּבֵהּ אִתְבָּנֵי עָלְמָא דְּאִיהִי שְׁכִינְתָּא. הָדָא הוּא דִּכְתִיב <small><small>(תהלים פט)</small></small> אָמַרְתִּי עוֹלַם חֶסֶד יִבָּנֶה, וְאִיהִי חֶסֶד ע''ב שְׁמָהָן. וְעָלַיְהוּ אִתְּמַר הִנֵּה ה' רוֹכֵב עַל עָ'ב קַל וּבָא מִצְרַיִם. ע'ב דָּא י' י'ה יה'ו יְהוָֹ'ה, הָא הָכָא עֶשֶׂר אַתְוָן וְסָלְקֵי ע'ב בְּחֻשְׁבָּן. וְתַלְיָן מִנְּהוֹן ע'ב שְׁמָהָן. וְאִלֵּין אִנּוּן וה'ו יל'י. <small><small>(סי'ט על'ם מה'ש לל'ה אכ'א כה'ת הז'י אל'ד לא'ו הה'ע יז'ל מב'ה הק'ם לא'ו כל'י לו'ו פה'ל נל'ך יי'י מל'ה חה'ו נת'ה הא'א יר'ת שא'ה רי'י או'ם לכ'ב וש'ר יח'ו לה'ח כו'ק מנ'ד אנ'י חע'ם רה'ע יי'י הה'ה מי'ך וו'ל יל'ה ס אל ער'י עש'ל מי'ה וה'ו דנ'י הח'ש עמ'ם ננ'א ני'ת מב'ה פו'י נמ'ם יי'ל הר'ח מצ'ר ומ'ב יה'ה ענ'ו מח'י דמ'ב מנ'ק אי'ע חכ'ו רא'ה יב'ם הי'י מו'ם)</small></small> וה'ו אנ'י וה'ו רָאשֵׁי תֵּבִין וָא''ו, י'ג מְכִילָן דְּרַחֲמֵי, עָלַיְהוּ אִתְּמַר <small><small>(ישעיה נט)</small></small> וּבְרַחֲמִים גְּדוֹלִים אֲקַבְּצֶךָ. 
<BR><p></p>וְאִלֵּין אִנּוּן תְּלָת עָשָׂר מְכִילָן דְּרַחֲמֵי דְּכָרַת עִם מֹשֶׁה, לְאַפָּקָא בְּהוֹן לְיִשְׂרָאֵל מִן גָּלוּתָא. וְאִית בְּהוֹן ע'ב תֵּבִין דְּאִנּוּן חֶסֶד דְּרוֹעָא יְמִינָא, וּבְהוֹן רי''ו אַתְוָן בְּחֻשְׁבַּן גְּבוּרָה. וְאִנּוּן אַתְוָן מִתְכַּפְיָן תְּחוֹת תֵּבִין, וְדָא אִיהוּ וַיַּעֲבֹר ע'ב רי'ו. וְדָא אִיהוּ הִנֵּה ה' רוֹכֵב עַל עָ'ב קַ'ל. וְדָא אִיהִי י' י''ה יה''ו יהו''ה יו''ד יו''ד ק''א יו''ד ק''א וא''ו יו''ד ק''א וא''ו ק''א וְאִנּוּן כ''ו אַתְוָן וְנָפְקִין מִן י' י''ה יה''ו יהו''ה וְדָא אִיהוּ הִנֵּה ה' רוֹכֵב עַל עָ''ב קַ''ל בְּהַהוּא זִמְנָא <small><small>(שם מב)</small></small>. ה' כְּגִבּוֹר יֵצֵא כְּאִישׁ מִלְחָמוֹת יָעִיר קִנְאָה יָרִיעַ אַף יַצְרִיחַ עַל אוֹיְבָיו יִתְגַּבָּר. יָרִיעַ, בִּתְקִיעָה וְדָא רְבִיעַ יַצְרִיחַ, בִּשְׁבָרִים, וְאִלֵּין ב' גְּרֵשִׁין. עַל אוֹיְבָיו יתגבָר בִּתְרוּעָה, וְדָא שַׁלְשֶׁלֶת וְהָא אוֹקְמוּהּ. בְּהַהוּא זִמְנָא שׁוֹפָר מְהֻפָּךְ קַדְמָא, זָקֵף קָטָן, זָקֵף גָּדוֹל. מַאי מְהֻפָּךְ אֶלָּא מְהַפֵּךְ מֶמְשָׁלָה דְּאֻמִּין פ''כ דְּעָלְמָא, לְמֶמְשָׁלָה דְּיִשְׂרָאֵל. וּבְהַהוּא זִמְנָא וְהָפַכְתִּי אֶבְלָם לְשָׂשׂוֹן. זָקֵף גָּדוֹל זָקֵף קָטֹן. וּבְהַהוּא זִמְנָא יִתְקַיִּם <small><small>(ישעיה ס)</small></small> הַקָּטן יְהִי לְאֶלֶף וְהַצָּעִיר לְגוֹי עָצוּם אֲנִי ה' בְּעִתָּהּ אֲחִישֶׁנָּה. וְהָא אוֹקְמוּהּ אִם זָכוּ אֲחִישֶׁנָּה, וְאִם לֹא זָכוּ בְּעִתָּהּ, בְּעֵת ה'. 
<BR><p></p>צָרִיךְ לְמִנְדַּע מַאי עִתָּהּ דְּעָלַהּ אִתְּמַר <small><small>(תהלים קיט)</small></small> עֵת לַעֲשׂוֹת לַה' הֵפֵרוּ תּוֹרָתֶךָ. וְהַאי אִית עֵת וְאִית עֵת, הָדָא הוּא דִּכְתִיב <small><small>(ויקרא טז)</small></small> וְאַל יָבֹא בְּכָל עֵת אֶל הַקֹּדֶשׁ. וּבְגִין דָּא אָמַר <small><small>(קהלת ה)</small></small> עֵת לִבְכּוֹת וְעֵת לִשְׂחוֹק. וְרָזָא דְּמִלָּה מִיָּד דְּיֵיתֵי בְּכִיָּה עֵת דְּדַחֲקוּ לְיִשְׂרָאֵל, מִיָּד יְהֵא לוֹן עֵת פֻּרְקָנָא. הָדָא הוּא דִּכְתִיב <small><small>(ירמיה ל)</small></small> עֵת צָרָה הִיא לְיַעֲקֹב וּמִמֶּנָּה יִוָּשֵׁעַ. דְּהָא סַגִּיאִין הֲווֹ עִתִּין דְּעָאקוּ, הָדָא הוּא דִּכְתִיב <small><small>(תהלים)</small></small> מִשְׂגָּב לְעִתּוֹת בַּצָּרָה. מָאן יָכִיל לְמִנְדַּע ההא עֵת בֵּינַיְהוּ, אֶלָּא עֵת דִּבְכִיָּה אִיהוּ. וְרָזָא דְּמִלָּה בְּבֶכִי יָבֹאוּ. בְּבֶכִי דְּדַלּוּת דְּכָךְ סָלִיק חֻשְׁבָּן בְּבֶכִי, כְּחֻשְׁבַּן דַּ''ל. וְכֵיוָן דְּחָזָא מֹשֶׁה הַאי דּוֹחֲקָא דְּדַלּוּת לְיִשְׂרָאֵל, אִתְּמַר בֵּהּ וְהִנֵּה נַעַר בֹּכֶה. מִיָּד מַה כְּתִיב בָּתַר בְּכִיָּה וַתַּחְמֹל עָלָיו בְּפֻרְקָנָא. וְרָזָא דְּמִלָּה וַיִּתְמַהֲמֵהַּ וַיַּחֲזִיקוּ הָאֲנָשִׁים בְּיָדוֹ וּבְיַד אִשְׁתּוֹ וּבְיַד ב' בְּנוֹתָיו בְּחֶמְלַת ה' עָלָיו. דְּהָכֵי עֲתִידִין לְמֶהֱוֵי בְּדָרָא דְּגָלוּתָא בַּתְרָאָה כְּאִנּוּן אַנְשֵׁי סְדוֹם וַעֲמוֹרָה. וּמִיָּד וַיּוֹצִיאוּהוּ וַיַּנִּיחוּהוּ מִחוּץ לָעִיר. וַיּוֹצִיאוּהוּ מִן גָּלוּתָא. וַיַּנִּיחוּהוּ מִמַּיָּא דְּטוֹפָנָא. וְעוֹד וְהִנֵּה נַעַר בּוֹכֶה ב'ו כ'ה דְּאִתְּמַר בֵּהּ וַיִּפֶן כֹּ''ה וָכֹ''ה. וְאִיהוּ כְּלִילָא מֵחַמְשִׁין תַּרְעִין דְּבִינָה דְּאִתְמְסָרוּ לְמֹשֶׁה, וּבְהוֹן וַיַּךְ אֶת הַמִּצְרִי. וּבְהוֹן מָחָא ם' מְחָאָן בְּמִצְרַיִם, וְעָלַיְהוּ אִתְּמַר מִי יִרְפָּא לָךְ. הָדָא הוּא דִּכְתִיב מָחַצְתִּי וַאֲנִי אֶרְפָּא. בְּמַאי דְּמָחַצְתִּי לְמִצְרָאֵי אֲנִי אֶרְפָּא לָךְ. וּבְגִין מָה אֲעִידֵךְ. שְׁלִימוּ דִּקְרָא הַבַּת יְרוּשָׁלַיִם, מָה אַשְוֶה לָּךְ וַאֲנַחֲמֵךְ. כִּי גָּדוֹל כַּיָּם שִׁבְרֵךְ מִ''י יִרְפָּא לָךְ. מִיַּד שׁוֹפָר הוֹלֵךְ אֶתְנָח יָתִיב. בְּהַהוּא זִמְנָא אִתְּעַר מָשִׁיחַ דְּאִיהוּ כְּגַוְנָא דְּנֹחַ דְּאִתְּמַר בֵּהּ זֶה יְנַחֲמֶנּוּ מִמַּעֲשֵׂינוּ דְּאִיהוּ כֹּבֶד הַמְּלָאכָה. וּמֵעִצְבוֹן יָדֵינוּ דְּאִתְּמַר בְּהוֹן אֲשֶׁר עָבְדוּ בָּהֶם בְּפָרֶךְ. וְדָא אִיהוּ אֶתְנָח אֶת הָאֱלֹהִים הִתְהַלֶּךְ נֹח <small><small>(בראשית)</small></small>. וַיִתַּמוּ חַטָאִים מִן הָאָרֶץ, וְעֵרֶב רַב מֹ'ץ וְתֶבֶ'ן שְׂאוֹר וְחָמֵץ. וְיִשְׁתָּאֲרוּן יִשְׂרָאֵל סֹלֶת נְקִיָּה, דְּעָלַיְהוּ אִתְּמַר <small><small>(דברים כה)</small></small> תִּמְחֶה אֶת זֵכֶר עֲמָלֵק מִתַּחַת הַשָּׁמַיִם. דְּאִנּוּן דְּאִשְׁתָּאֲרוּ מִמֵּי טופנ' דְּאִתְּמַר בְּהוֹן, וּמָחִיתִי אֶת כָּל הַיְקוּם, דְּאִנּוּן הֲווֹ קַיְּמִין עַל יִשְׂרָאֵל בְּחָמֵשׁ בְּגִין דְּאִנּוּן רֵישִׁין עָלַיְהוּ בְּגָלוּתָא. וּמִיָּד דְּאִתְמַחוּן יָתִיב קֻדְשָׁא בְּרִיךְ הוּא עַל כֻּרְסֵהּ דְּאֻמָּאָה אֻמֵּי דְּלָא יָתִיב עַל כָּרְסֵהּ עַד דְּיִתְמַחוּן מֵעָלְמָא. הָדָא הוּא דִּכְתִיב כִּי יָד עַל כֵּס יָהּ מִלְחָמָה וְגוֹ'. וְדָא אִיהוּ אֶתְנָח יָתִיב. בְּהַהוּא זִמְנָא דְּיָתִיב עַל כֻּרְסֵא יִמְחֹל לְיִשְׂרָאֵל מִכָּל חוֹבִין דְּעָבְדוּ. הָדָא הוּא דִּכְתִיב וְעַתִּיק יוֹמִין יְתִב לְבוּשֵׁהּ כִּתְלַג חִוָּר. לְקַיְּמָא אִם יִהְיוּ חַטָאֵיכֶם כַּשָּׁנִים כַּשֶּׁלֶג יַלְבִּינוּ. 
<BR><p></p>כֻּרְסֵא שְׁבִיבִין דְּנוּר אִם יַאְדִּימוּ כַּתּוֹלַע כַּצֶּמֶר יִהְיוּ. וְעוֹד אִם יִהְיוּ חַטָאֵיכֶם כַּשָּׁנִים מִסִּטְרָא דְּיִצְחָק, כַּשֶּׁלֶג יַלְבִּינוּ מִסִּטְרָא דְּאַבְרָהָם, דְּבֵהּ מִתְלַבְּנִין. בְּהַהוּא זִמְנָא דְּיָתִיב קֻדְשָׁא בְּרִיךְ הוּא עַל כֻּרְסֵהּ, מִיָּד אַתְּנַח. וַתָּנַח הַתֵּבָה שַׁרְיָא דְּטוּרֵי לוֹטְיָא לְמֶעֱבַד בְּהוֹן דִּינָא, דְּאִנּוּן טוּרֵי קַרְדוֹ, טוּרִין חֲשׁוּכִין בְּגָלוּתָא אֲרִירָן בְּגָלוּתָא הָדָא הוּא דִּכְתִיב <small><small>(דברים כח)</small></small> אָרוּר אַתָּה בָּעִיר, וְאָרוּר אַתָּה בַּשָּׂדֶה. דִּבְהַהוּא זִמְנָא נָחְתִין כָּל חוֹבִין <small><small>(נ''א לוטא)</small></small> עַל יִשְׂרָאֵל. בְּגִין דְּיִתְכַּפְּרוּן מֵחוֹבֵיהוֹן, וְכָל זִכְוָן נָחְתִין עַל חַיָּבַיָּא לְקַבְּלָא בְּהוֹן אַגְרַיְהוּ. וְרָזָא דְּמִלָּה וְהִנֵּה מַלְאֲכֵי אֱלֹהִים עֹלִים וְיֹרְדִים בּוֹ. עוֹלִים סָלְקִין זִכְוָן. וְיוֹרְדִין נִיתִין חוֹבִין. וְכֹלָּא בְּהַאי סֻלָּם סָלְקִין וְנָחְתִין. וּבְטַעֲמֵי סֻלָּם אִיהוּ, וְדָא אִיהוּ שׁוֹפָר הוֹלֵךְ רְבִיעַ דַּרְגָּא תְּרֵי טַעֲמֵי. בְּהַהוּא זִמְנָא סָלִיק זִכְוָתָא דְּיִשְׂרָאֵל לְעֵלָּא, וְנָחִית חוֹבִין דִּילְהוּ כְּמָה דְּאוֹקִימְנָא. מַאי עוֹלִים וְיֹרְדִים. אֶלָּא מָאן דְּחוֹבֵהּ נָחִית, זְכוּתֵהּ סָלִיק. בְּהַהוּא דַּרְגָּא דְּאַנְחִיתוּ לַשְּׁכִינָה עַד עַפְרָא, כָּךְ נָחְתִין אִנּוּן דְּאַנְחִיתוּ לָהּ. וְכַמָּה דְּאִנּוּן נָחְתִין. כָּךְ שְׁכִינְתָּא דְּאִיהִי מַזָּלָא דִּילְהוֹן סְלִיקַת עַד דְּמָטָאת לַאֲתַר דְּאַנְחִיתוּ לָהּ, מִתַּמָּן. וּמִיָּד דִּסְלִיקַת לְאַתְרָהָא, מִיָּד קֻדְשָׁא בְּרִיךְ הוּא קַבִּיל לָהּ בִּימִינָא הָדָא הוּא דִּכְתִיב <small><small>(בראשית ח)</small></small> וַיִּשְׁלַח יָדוֹ וַיִּקָּחֶהָ וַיָּבֵא אוֹתָהּ אֵלָיו הַתֵּבָה. בְּהַהוּא זִמְנָא וְהַמַּיִם הָיוּ הָלוֹךְ וְחָסוֹר, דְּאִנּוּן עֵרֶב רַב עַד הַחֹדֶשׁ הָעֲשִׂירִי. בָּעֲשִׂירִי בְּאֶחָד לַחֹדֶשׁ נִרְאוּ רָאשֵׁי הֶהָרִים, דְּאִנּוּן אֲבָהָן וְאִתְּעַר זְכוּתָא דִּילְהוֹן עַל יִשְׂרָאֵל. דְּעַד הַהוּא זִמְנָא תָּמָה זְכוּת אֲבָהָן. מִתַּמָּן וְאֵילָךְ חָלָה זְכוּת אֲבָהָן בְּהַהוּא זִמְנָא וּבְכֵן צַדִּיקִים יִרְאוּ וְיִשְׂמָחוּ וְגוֹ' וְהָרִשְׁעָה כֻּלָּהּ בְּעָשָׁן תִּכְלֶה וְגוֹ'. בְּכֵן וַדַּאי דְּאִיהוּ חֶסֶד דְּרוֹעָא יְמִינָא כֻּרְסֵא. בְּגִין דְּכוּרְסְיָא בִּימִינָא אִתְתְּקָנַת. הָדָא הוּא דִּכְתִיב וְהוּכַן בְּחֶסֶד כִּסֵּא. וּבָהּ וְתִמְלֹךְ אַתָּה הוּא ה' אֱלֹהֵינוּ. בְּהַהוּא זִמְנָא דְּקוּדְשָׁא בְּרִיךְ הוּא יָתִיב עַל כֻּרְסֵא דְּחֶסֶד דְּאִיהוּ דְּרַחֲמֵי, אִתְּמַר אֵל מֶלֶךְ יוֹשֵׁב עַל כִּסֵּא רַחֲמִים וּמִתְנַהֵג בַּחֲסִידוּת. בְּהַהוּא זִמְנָא וְלֹא יִכָּנֵף עוֹד מוֹרֶיךָ. 
<BR><p></p><small><small>(בכאן שייך מה שכתוב בתיקונים בד''ן סוף ע''ב וגדפוי דשכינתא אנון כסוי דם חיה ועוף)</small></small> 
<BR><p></p>וְכָל דָּא מִסִּטְרָא דְּאִילָנָא דְּחַיֵּי. וּמִסִּטְרָא דְּאִילָנָא דְּטוֹב וְרַע אֶתְרוֹג דָּמֵי לְצַדִּיקַיָּא, וַהֲדַס לַבֵּינוֹנִים, וַעֲרָבָה לָרְשָׁעִים. וּשְׁכִינְתָּא אִתְּמַר בָּהּ וּמַלְכוּתוֹ בְּכָל מָשָׁלָה. אַף עַל גַּב דְּאִתְּמַר בָּהּ עֵץ חַיִּים הִיא לַמַּחֲזִיקִים בָּהּ. אִיהִי שָׁלְטָא עַל עֵץ הַדַּעַת טוֹב וָרָע, מִסִּטְרָא דִּילֵהּ הִיא קְרִיבָא לְמַלְכָּא. <small><small>(נ''א ומסטרין אלין לזמנין איהי נוקבא קריבא למלכא, הדא הוא דכתיב בזאת יבא אהרן אל הקדש מסטרא דימינא לזמנין איהי רחיקא מנה מסטרא דשמאלא ואל יבא בכל עת אל הקדש. מסטרא דימינא איהי לא מקבלה טמאה טוב הוא ימינא. אבל אתרהא טוב מקבלא טמאה מרע ומות הוא אתר לית לה קריבו. (נ''א אל הקדש איהי לא מקבלא טמאה אבל אתרהא טוב מקבלא טמאה מרע ומההוא אתר דלית לה קריבו). 
<BR><p></p>ותמן צריך לקרבא, קטרת לרחקא רוח טמאה מההוא אתר. ולקרבא זכותא לשמאלא גבירתא ולרחקא שפחה מתמן. ובגין דא כל שמהן אית בה ואתקרי שדרה אחור 
<BR><p></p>דאיהי כל עובדוהי כלאחר יד ורזא דמלה כלאחר יד. ורזא דמלה כלאחר יד כל דאיהו צדיק. אחר יד דאיהי שכינתא דא שנוי מעשה. ובזמנא דאיהי כלאחר יד לית תמן סגידו דאתמר בה כל הכורע כורע בברוך. תעלא בעדנה סגיד לה. דבזמנא דאיהי כלאחר יד אתעביד זנב. ועכ''ד דאמר תעלא בעדנה סגיד לה באתרה. 
<BR><p></p>אבל חוץ מאתרה הוי זנב לאריות ואל תהי ראש לשועלים. דהא צדיק גמור אף על גב דנחית מדרגה ואתעביד זנב לאריות, עלה אתמר (תהלים לז) לא ראיתי צדיק נעזב. מאי זנב דילה, ההוא קוצא דאת ד' מן אחד דאיהו י' זעירא שכינתא תתאה עליה אתמר (משלי כד) כי שבע יפל צדיק וקם. 
<BR><p></p>תא חזי גלגול דאת ו' איהו. דנפיק בשעתה, דעלה אתמר מזל שעה גורם. כמה דאוקמוה מ''מ אין מזל יום גורם אלא מזל שעה גורם. באברהם מה כתיב בה כד אתיא בגלגולא (בראשית יט) וישכם אברהם בבקר אל המקום, בגין לאקדמא לה. יצחק מה כתיב בה בגלגולא (שם כד) ויצא יצחק לשוח בשדה לפנות ערב. נפק לגבה לחקלא בגין דאתמר בה (ירמיה ט) מי יתנני במדבר מלון אורחים. חד אקדים לפשפשא לה בצפרא. ותנינא לפשפשא בה ברמשא. יעקב מה כתיב בה (בראשית כב) ויפגע במקום (בראשית). פגע בה. זכאה איהו מאן דפגע בה, כגון יעקב דעלה אתמר (שם) וילן שם. וההיא לינה איהו לויה. מיד דאיערע בה (שם לב) ויפגעו בו מלאכי אלהים. ועכ''ד דפגע בה, הוה נטיר לה ולא אתאחר יעמד עד דאחד בעלה. ודא איהו (שם כה) וילן שם כי בא השמש. דבגינה (שם לב) ויזרח לו השמש דאיהו משה דאתא בה בגלגולא רוחה דמשה. ובגין דא יעקב ומשה הוו קימי בדרגא חדא בעמודא דאמצעיתא. אבל דא בגופא ודא נשמתא לה ובגין דא לית שעתא קימא לכל בר נש דאיהי שכינתא בלא בעלה. ובגין דא כד דחיקת שעתא לרבי פדת ואמר אי בעית דאחרבה לעלמא, ואפשר דנפלת בשעתא דמזוני ואולי דנפלת. מאי ואולי אלא ואולי אי בעי קדשא בריך הוא דנפלת בשעתא דמזוני. דהא אתתה עביד, ואולי אי בעי בעלה דהוי קימא מה דאיהי עבידת בלא רשותא דבעלה. וכגונא דא לית שעתא קימא דאיהי שכינתא חההוא בר נש, אלא אם ייתי בגלגולא בההוא בר נש בעלה דההיא שעתא. ורזא דמלה בזאת יבא אהרן אל הקדש. ובלא בעלה אתמר (ויקרא טז) ואל יבא בכל עת אל הקדש, (שם) והזר הקרב יומת. ולית מיתה אלא עניותא. והאי זר לא בזר אחרא דמום זר, אלא זר מבעלה. זכאה מאן דאערא בשעתא דאתברי מששת ימי בראשית. דכל נשמתא אית לה עת וזמן בגלגולא. כמא דאמר קהלת (קהלת ג) לכל זמן ועת לכל חפץ תחת השמים. ודא שכינתא תתאה דאיהי זמן ועדן לכל ספירה וספירה ולכל גלגולא וגלגולא. ואיהי עדן ועדנין ופלג עדן דכל עדנין שפי מאי ופלג עדן, אלא כגון פלג המנחה בשמאלא אתפלגת לדינא, ובימינא לרחמי, בעמודא דאמצעיתא אשתלימת. וכד אתפלגת בימינא ושמאלא אתמר בה לאסתר (אסתר ה) מה בקשתך עד חצי המלכות ותעש. ואיהי כח יהו'ה פלגו דילה יד ימין, ופלגו דילה יד שמאל. ולקבל תרויהו אדכיר קהלת כ''ח זמנין עת הדא הוא דכתיב (קהלת ג) עת ללדת וגו')</small></small>. 
<BR><p></p>חָזָא דְּלָא אַצְלַח, וְנָתַץ אֶת הַבַּיִת אֶת אֲבָנָיו וְאֶת עֵצָיו וְאַרְכִּיב לֵהּ בְּגוּפָא אָחֳרָא, כְּמָאן דְּאַרְכִּיב אִילָן מִמִּין תַּפּוּחִים בְּמִין חֲבוּשִׁים, וְתַמָּן אִשְׁתַּנֵּי אִילָנָא וְאִיבָא דִּילֵהּ. וְדָא אִיהוּ שִׁנּוּי הַשֵּׁם. חָזָא דְּלָא אַצְלַח אַעְקָר לֵהּ מִתַּמָּן, וְשָׁנֵי לֵהּ בְּכָל עוֹבָדוֹי מִכָּל מַה דַּהֲוָה בְּקַדְמִיתָא וּמִכָּל צִיּוּרִין דִּילֵהּ. וְרָזָא דְּמִלָּה <small><small>(איוב יד)</small></small> מְשַׁנֶּה פָּנָיו וַתִּשְׁלָחֵהוּ. הֵן כָּל אֵלֶּה יִפְעַל אֵל פַּעֲמַיִם שָׁלֹשׁ עִם גָּבֶר. קַרְקַע דְּנָטַע לֵהּ תַּמָּן וְאַצְלַח וְאִתְפְּשַׁט אַנְפּוֹי וְשָׁרְשׁוֹי עַד אֶלֶף דּוֹר, דָּא שְׁכִינְתָּא. הָדָא הוּא דִּכְתִיב דָּבָר צִוָּה לְאֶלֶף דּוֹר. וְעָלַיְהוּ אִתְּמַר <small><small>(שיר ח)</small></small> הָאֶלֶף לְךָ שְׁלֹמֹה. וְאִלֵּין אֶלֶף עָלְמִין דְּכִסּוּפִין דְּאַרְכִּיב לֵהּ לָאָדָם עַל כֻּלְּהוּ וְרָזָא דְּמִלָּה <small><small>(דברים ה)</small></small> וְעֹשֶׂה חֶסֶד לָאֲלָפִים. לְמָאן, לְאֹהֲבָיו וּלְשֹׁמְרֵי מִצְוֹתָיו לְאֶלֶף דּוֹר. כֵּיוָן דְּאַצְלַח בְּכָל גִּלְגּוּלָא וּבְכֻלְּהוּ אִתְדָּכֵי וְאַצְלַח, אִתְּמַר בֵּהּ וְעֹשֶׂה חֶסֶד לָאֲלָפִים. אֲבָל לְחַיָּבָא דְּלָא אַצְלָחִין בְּכָל אִתְּמַר מַה כְּתִיב בְּהוֹן, יִפֹּל מִצִּדְּךָ אֶלֶף, לֹא אִית לוֹן חוּלָקָא בְּאֶלֶף עָלְמִין אִלֵּין. וְרָזָא דְּמִלָּה <small><small>(קהלת ח)</small></small> וּבְכֵן רָאִיתִי רְשָׁעִים קְבוּרִים וָבָאוּ וּמִמָּקוֹם קָדוֹשׁ יְהַלֵּכוּ. מַאי וּמִמָּקוֹם קָדוֹשׁ יְהַלֵּכוּ, דְּהָא אִם אִנּוּן רְשָׁעִים לָא הֲוָה לוֹן מֵאֲתַר דִּקְדֻשָּׁה. אֶלָּא וַדַּאי בְּכֵן רָאִיתִי רְשָׁעִים בְּגִין רִשְׁעוּתָא דִּילְהוֹן לֵית לוֹן חוּלָקָא בקדוש'. אַדְּהָכִי הָא סָבָא דְּסָבִין קָא אִזְדְּמַן לֵהּ, א''ל לָאו כָּל רַשִּׁיעַיָּא שָׁוִין, דְּאִית רָשָׁע גָּמוּר, וְאִית רָשָׁע שֶׁאֵינוֹ גָּמוּר. רָשָׁע שֶׁאֵינוֹ גָּמוּר אִית לֵהּ חוּלָקָא בְּקִדּוּשָׁא, וְאִית לֵהּ חוּלָקָא בִּמְסָאֲבוּ, דְּאִתְעָרְבוּ בֵּהּ תַּרְוַיְהוּ. וּלְהַאי אִתְּמַר רָאִיתִי רְשָׁעִים קְבֻרִים וּבָאוֹ וּמִמָּקוֹם קָדוֹשׁ יְהַלֵּכוּ. וְלֹא אָמַר רָאִיתִי רְשָׁעִים גְּמוּרִים. דְּרָשָׁע גָּמוּר לֵית לֵהּ חוּלָקָא בַּקְּדֻשָּׁה וַדַּאי. אֲבָל רָשָׁע דְּלָאו אִיהוּ גָּמוּר, אִית לֵהּ חוּלָקָא בַּקְּדֻשָּׁה. וּבְגִין לְאִתְרְכָאָה מִמְּסָאֲבוּ נָחְתִין לֵהּ בְּגִלְגּוּלָא. וּלְהַאי לֵית שַׁעֲתָא וְעֵת וּזְמַן יְדִיעַ אֶלָּא יֵיתֵי כַּמָּה זִמְנִין בְּגִלְגּוּלָא עַד דְּיִתְדַּכֵּי מֵהַהוּא זוֹהֲמָא. לְאוּמָנָא דַּהֲוָה לֵהּ מָאנָא דְּכַסְפָּא מְעֹרָב בְּמִינָא אָחֳרָא. בָּעָא לְבָרְרָא וּלְלַבְּנָא לֵהּ. מֶה עָבֵד הֲוָה יוּצַק לֵהּ בְּמָנָא כַּמָּה זִמְנִין, וְאַרְמֵי לֵהּ בְּנוּרָא עַד דְּאִתְבָּרֵר וְאִתְלְבַּן. וְרָזָא דְּמִלָּה <small><small>(איוב כב)</small></small> אֲשֶׁר קֻמְּטוּ וְלֹא עֵת נָהָר יוּצַק יְסוֹדָם. מַאי נָהָר דָּא נָהָר דִּינוּר דְּתַמָּן יוּצַק נִשְׁמְתָא עַד דְּאִתְלַבְּנָא. וּמַאי אֲשֶׁר קֻמְּטוּ בְּלֹא עֵת. אִלֵּין תתקע''ד דָּרִין דְּאִתְקָמִיטוּ בְּלֹא עֵת וְאִסְתַּלָּקוּ בְּלֹא עֵת קֳדָם זִמְנַיְהוּ, וְזָרִיק לוֹן קֻדְשָׁא בְּרִיךְ הוּא בְּגִלְגּוּלָא עַל כָּל דָּרָא וְדָרָא וְחָזַר לוֹן לִיסוֹד. וְדָא אִיהוּ נָהָר יוּצַק יְסוֹדָם. דְּאִנּוּן ד' יְסוֹדִין דְּאַרְבַּע פַּרְצוּפִין, דְּאִנּוּן פַּרְצוּף אָדָם, וּפַרְצוּף אַרְיֵה, וּפַרְצוּף שׁוֹר וּפַרְצוּף נֶשֶׁר, דִּמְמָנָן עַל מַיָּא וְאֶשָּׁא וְרוּחָא וְעַפְרָא. אַרְיֵה מֶרְכָּבָה וְגִלְגּוּלָא דִּילֵהּ מַיָּא, שׁוֹר מֶרְכָּבָה וְגִלְגּוּלָא דִּילֵהּ אֶשָּׁא. נֶשֶׁר מֶרְכָּבָה וְגִלְגּוּלָא דִּילֵהּ רוּחָא. אָדָם מֶרְכָּבָה וְגִלְגּוּלָא דִּילֵהּ עַפְרָא. הָדָא הוּא דִּכְתִיב וְאָדָם עַל עָפָר יָשׁוּב. ג' חֵיוָן עָלַיְהוּ אִתְּמַר הֵן כָּל אֵלֶּה יִפְעַל אֵל פַּעֲמַיִם שָׁלֹשׁ עִם גָּבֶר. אָדָם, צִוָּה לְאֶלֶף דּוֹר. אָתָא רִבִּי שִׁמְעוֹן לְנַשְּׁקָא לֵהּ פָּרַח לְעֵלָּא. אָמַר רִבִּי שִׁמְעוֹן סָבָא סָבָא עָלֶיךָ אִתְּמַר <small><small>(מלאכי ג)</small></small> הֲלֹא אָב אֶחָד לְכֻלָּנוּ. בְּדִיּוֹקְנָא דִּלְעֵלָּא אָבִינוּ שֶׁבַּשָּׁמַיִם זַכָּאָה חוּלָקָנָא דְּזָכִינָא לְמֶהֱוֵי בָּךְ חוּלָקָא. פָּתַח רִבִּי שִׁמְעוֹן כְּמִלְּקַדְּמִין. <small><small>(כמו שנדפס בדח''ו)</small></small> <small><small>(בדק''י ע''ב כשאומר דקרבנא הוה מההוא אחד דאקרו ערוה)</small></small> 
<BR><p></p>וּמַאי הֲוָה פִּשְׁתִּים, דְּאִתְּמַר בֵּהּ <small><small>(שמות כח)</small></small> וְעָשָׂה לָהֶם מִכְנְסֵי בַּד לְכַסּוֹת בְּשַׂר עֶרְוָה. אָמַר לֵהּ רִבִּי אֶלְעָזָר א''כ דְּאִתְכַּסֵּי בֵּהּ עֶרְוָה טָב אִיהוּ. אָמַר לוֹ בְּרִי לָאו כָּל עֲרָיוֹת שָׁוִין, הַאי לָא קָרִיב קָרְבְּנָא דָּא אֶלָּא לִקְרָבָא עֶרְוָה דִּילֵהּ לַה' דְּאִתְּמַר בֵּהּ <small><small>(ויקרא יח)</small></small> אִישׁ אִישׁ אֶל כָּל שְׁאֵר בְּשָׂרוֹ לֹא תִקְרְבוּ לְגַלּוֹת עֶרְוָה אֲנִי ה'. וּמַאי עֶרְוָה דִּילֵהּ זְהֲמָא בִּישָׁא עָרְלָה נוּקְבָא דְּעָרְלָה הִיא דְּאִתְּמַר בָּהּ אָדָם הָרִאשׁוֹן מוֹשֵׁךְ בְּעָרְלָתוֹ הָיָה. וּמַאי נִינְהוּ אִמָּא דְּעִרְבּוּבְיָא בִּישָׁא, אִיבָא דְּאִילָנָא דְּטוֹב וָרָע דְּאִתְּמַר בָּהּ <small><small>(בראשית ג)</small></small>, וַתִּקַּח מִפִּרְי'וֹ וַ'תֹּאכַל וַתִּתֵּן גַּם לְאִישָׁהּ עִמָּהּ וַיֹּאכַל. וּמַאי נִיהִי לילי''ת מִתַּמָּן קָא אַתְיָן עֵרֶב רַב, דְּאִנּוּן מְעֹרָבִין בְּיִשְׂרָאֵל דְּאִתְּמַר בְּהוֹן <small><small>(ישעיה א)</small></small> הוֹי גוֹי חוֹטֵא דְּאִנּוּן זֶרַע מְרֵעִים בָּנִים מַשְׁחִתִים וְגוֹ'. וְאָמְרוּ אֵלֶּה אֱלֹהֶיךָ יִשְׂרָאֵל לָעֶגְלָא. וּבְגִין דָּא <small><small>(בראשית ו)</small></small> וְאֶל קַיִן וְאֶל מִנְחָתוֹ לֹא שָׁעָה. וְהָא קֻדְשָׁא בְּרִיךְ הוּא אִתְּמַר בֵּהּ <small><small>(תהלים קמה)</small></small> וְרַחֲמָיו עַל כָּל מַעֲשָׂיו, וְאִתְּמַר בֵּהּ כִּי לֹא אֶחְפֹּץ בְּמוֹת הַמֵּת, וְקַבִּיל לוֹן כ''ש לְקָרְבְּנָא דְּקַיִן. אֶלָּא דַּהֲוָה רְעוּתֵהּ לְבִישׁ כְּמָא דְּאִתְּמַר אֲבָל הֶבֶל הֲוָה רְעוּתֵהּ בְּקָרְבְּנָא דִּילֵהּ לִקְרָבָא שְׁכִינְתָּא לְהַהוּא דְּאִתְּמַר בֵּהּ <small><small>(דניאל ז)</small></small> וְעַתִּיק יוֹמִין יְתִב לְבוּשֵׁהּ כִּתְלַג חִוָּר וּשְׂעַר רֵישֵׁהּ כַּעֲמַר נְקֵא. בְּמַאי, בְּהַהוּא דְּקָרִיב מִבְּכוֹרוֹת צֹאנוֹ וּמִחֶלְבֵּיהֶן. וּבְגִין דָּא וַיִּשַׁע ה' אֶל הֶבֶל. וְהָא אִתְּמַר וּמִיָּד דְּלָא אִתְקַבַּל קָרְבְּנָא דְּקַיִן, וַיִּחַר לְקַיִן מְאֹד. וַיֹּאמֶר ה' לְקַיִן לָמָּה חָרָה לָךְ דְּלָא אִתְקַבַּל קָרְבְּנָךְ. אִם תֵּיטִיב עוֹבָדָךְ בְּגִלְגּוּלָא, שְּׂאֵת לָךְ בְּעָלְמָא וְתִתְקַבֵּל בִּתְיוּבְתָּא. וְאִם לָאו, לַפֶּתַח חַטָאת רֹבֵץ. אָמַר רִבִּי אֱלִיעֶזְר וְכוּ'. 
<BR><p></p><small><small>(זהו מה שחסר לעיל בדקי''ד ע''ב כשאומר עם דרגין דסטרא דרכיו אצל פסקא והאדם ידע שיך זה)</small></small> הָא הָכָא אָדָם דַּעֲשִׂיָּה וִיצִירָה אָדָם דִּבְרִיאָה דְּאוֹקְמוּהּ עַל תִּפְאֶרֶת. מַאי בְּצַלְמוֹ בְּצֶלֶם תְּרֵין דִּיּוֹקְנִין דִּילֵהּ לְעֵלָּא. אִלֵּין אִנּוּן ו'ו תְּרֵין וָוִין אִנּוּן תְּרֵין דִּיּוֹקְנִין דָּא דְּאִיהוּ אָדָם דְּאֶמְצָעִיתָא. דִּשְׁכִינְתָּא עִלָּאָה אִיהִי דְּמוּת אָדָם עִלָּאָה דְּאִיהוּ חָכְמָה. וּשְׁכִינְתָּא תַּתָּאָה דְּמוּת אָדָם דְּאִיהוּ עַמּוּדָא דְּאֶמְצָעִיתָא. וְעוֹד עַמּוּדָא דְּאֶמְצָעִיתָא בְּדִיּוֹקְנָא דְּכֶתֶר וְדָא אָדָם דִּבְרִיאָה. וְאָדָם דִּיצִירָה צַדִּיק בְּדִיּוֹקְנָא דְּחָכְמָה. וּבְגִין דָּא <small><small>(מלכים א)</small></small> וַיְהוָֹה נָתַן חָכְמָה לִשְׁלֹמֹה. דְּאִיהוּ צַדִּיק בְּרִית שָׁלוֹם שְׁלָם ה'. וּשְׁכִינְתָּא תַּתָּאָה אָדָם דַּעֲשִׂיָּה דְּמוּת דִּשְׁכִינְתָּא עִלָּאָה. וְעוֹד אָדָם מִסִּטְרָא דְּוָא'ו אִיהוּ אָרִיךְ אַנְפִּין וְדָא אָדָם דִּבְרִיאָה אָדָם דִּיצִירָה זְעֵיר אַנְפִּין מִסִּטְרָא דִּוְיֵצֶר. יו'ו אִלֵּין אִנּוּן סְפִירָן דִּבְרִיאָה וִיצִירָה וַעֲשִׂיָּה תַּתָּאִין וְאָדָם דִּבְרִיאָה וִיצִירָה וַעֲשִׂיָּה עִלָּאִין. וְאַשְׁכַּחְנָא טְמִירִין בְּסִפְרָא דַּחֲנוֹךְ, דְּאָדָם בְּחֻשְׁבַּן זְעֵיר תֵּשַׁע אִיהוּ. וְכָל סְפִירָה אִתְקְרִיאת אָדָם. וּשְׁכִינְתָּא תַּתָּאָה דְּמוּת אָדָם. בְּקַדְמִיתָא עִלַּת הָעִלּוֹת אמ' לְכֶתֶר נַעֲשֶׂה אָדָם יְהֵא רֵישָׁא מִמְּךָ. הָדָא הוּא דִּכְתִיב <small><small>(שיר ז)</small></small> רֹאשְׁךָ עָלֶיךָ כְּכַרְמֶל. רֵישָׁא הָא חַד. וּמִצְחָא דִּילֵהּ וּתְרֵין עַיְנִין וּתְרֵין אוּדְנִין הָא שִׁית. וּתְרֵין אַנְפִּין וְחוֹטָמָא הָא תֵּשַׁע. נַעֲשֶׂה אָדָם הָא פּוּמָא דִּיהֵא עֲשִׂירִית כְּלָלָא דְּכֹלָּא. אָמַר לוֹ רִבּוֹן עָלְמָא כָּל עָמָל הָאָדָם לְפִיהוּ. וְכָל גִּלְגּוּלִין דִּילֵהּ לְפִיהוּ. וְאֶפְשָר דְּיָהִיב בְּשַׁעֲתָא דִּמְזוֹנֵי. אָמַר לוֹ אֲנָא אִשְׁתְּתַף בְּכוּ לָא יְהֵא עָמָל בְּפִיהוּ. בְּהַהוּא זִמְנָא בָּרָא כֹּלָּא בְּלֹא עָמָל וִיגִיעָה. הָדָא הוּא דִּכְתִיב <small><small>(תהלים לג)</small></small> בִּדְבַר ה' שָׁמַיִם נַעֲשׂוּ וּבְרוּחַ פִּיו כָּל צְבָאָם. 
<BR><p></p>אָמַר רִבִּי אֶלְעָזָר וּמֶה עָמָל הֲוָה לְעֵלָּא וְחֶסְרוֹנָא דִּמְזוֹנָא. אָמַר לוֹ אֵין דְּהַהוּא אָדָם קַדְמוֹן הֲוָה בְּנֵי עָלְמִין וּמַחֲרִיבָן. בְּגִין דְּעִלַּת הָעִלּוֹת לָא הֲוָה מִשְׁתַּתֵּף תַּמָּן. בְּגִין דְּעַד הַשְׁתָּא לָא הֲוָה שְׁלִים בְּנוּקְבָא דִּילֵהּ. וּבְגִין דָּא אָמַר <small><small>(בראשית א)</small></small> נַעֲשֶׂה אָדָם דְּאִיהוּ נוּקְבָא וְאִשְׁתְּתַף תַּמָּן דְּאִיהוּ לָא שַׁרְיָא אֶלָּא בַּאֲתַר שְׁלִים. 
<BR><p></p>לְבָתַר נָחִית לְמֹחָא דְּאִיהוּ חָכְמָה וְאָמַר נַעֲשֶׂה אָדָם. דְּמֹחָא אִיהוּ חַד וְאִתְפְּלַג לְד' מֹחִין הָא חָמֵשׁ. וּתְרֵין כַּנְפֵי רֵאָה וּתְרֵין כֻּלְּיָן דְּאִתְחֲשִׁיבוּ עִמֵּהּ מִלְּגָאו, הָא תֵּשַׁע וְאָמַר נַעֲשֶׂה אָדָם דָּא לִבָּא דִּיהֵא שְׁלִימוּ דְּכֹלָּא. 
<BR><p></p>וּלְבָתַר נָחִית לְגוּפָא וְאָמַר נַעֲשֶׂה אָדָם. דְּגוּפָא עָלֵהּ צַוָּאר וְקָנֶה וּוֶשֶׁט הָא תְּלָת. וְגוּף וּתְרֵין דְּרוֹעִין הָא שִׁית. וּבְרִית וּתְרֵין שׁוֹקִין הָא תֵּשַׁע. נַעֲשֶׂה אָדָם עֲשִׂירִית לְכֹלָּא דָּא נוּקְבָא בְּכָל אֲתַר נוּקְבָא דָּא שְׁכִינְתָּא תַּתָּאָה אִיהִי שְׁלִימוּ דְּעִלָּאִין וְתַתָּאִין. וְהָכֵי אָזִיל בְּכָל אֵבָר וְאֵבָר וּבְכָל סְפִירָה וּסְפִירָה, וְאָמַר נַעֲשֶׂה אָדָם. עַד דְּאִתְכְּלִילַת שְׁכִינְתָּא בְּכָל סְפִירָה וּבְכָל אֵבָר. 
<BR><p></p>בְּהַהוּא זִמְנָא דְּאִשְׁתְּלִימוּ כָּל אֵבָרִין בָּהּ כָּל חַד לְעֶשֶׂר כְּגַוְנָא דָּא, יוּ''ד הֵ''א וָא''ו הֵ''א. לְבָתַר נָחִית לְאַרְבַּע חֵיוָן דְּאִתְנְטִיל מִנַּיְהוּ אָדָם דְּאִנּוּן יְהוָֹ'ה. וְאָמַר נַעֲשֶׂה אָדָם לְמֶהֱוֵי שְׁכִינְתָּא כְּלִילָא מִכָּל סִטְרָא. וְהָכֵי נָחִית לְתַתָּא לְכָל צָבָא הַשָּׁמַיִם וְאָמַר נַעֲשֶׂה אָדָם. וְהָכֵי לְתַתָּא בִּבְנֵי נָשָׁא. וְאֶלְעָזָר בְּרִי נְקֹט הַאי כְּלָלָא בִּידָךְ, דִּבְכָל אֲתַר דְּלֵית שְׁכִינְתָּא תַּמָּן, לֵית שְׁלֵמוּתָא תַּמָּן, וְעִלַּת הָעִלּוֹת לָא שַׁרְיָא תַּמָּן. וּבְגִין דָּא אִיהוּ בַּר נָשׁ פָּגִים בְּלֹא נוּקְבָא, וְלָא שַׁרְיָא קוּדְשָׁא בְּרִיךְ הוּא עָלֵהּ. אָמַר רִבִּי אֶלְעָזָר וְכָל חַבְרַיָּא דְּתַמָּן אֵלּוּ לָא אֲתֵינָא לְעָלְמָא אֶלָּא לְמִשְׁמַע דָּא דִּי. 
<BR><p></p>וְעוֹד אָמַר רִבִּי שִׁמְעוֹן בִּרְכָּאן לָא נָחְתִין עַל סְפִירָה וְלָא נְבִיעוּ, עַד דִּשְׁכִינְתָּא אִתְחַבְּרַת בְּקוּדְשָׁא בְּרִיךְ הוּא. הָדָא הוּא דִּכְתִיב <small><small>(בראשית ב)</small></small> כִּי לֹא הִמְטִיר ה' אֱלֹהִים עַל הָאָרֶץ. אַמַּאי בְּגִין דְּאָדָם אַיִן. דְּעָלֵהּ אִתְּמַר <small><small>(יחזקאל מה)</small></small> לְהָנִיחַ בְּרָכָה אֶל בֵּיתֶךָ. וְאָדָם לֹא אִתְקְרֵי בְּלֹא נוּקְבָא, וּבְגִין דָּא כִּי לֹא הִמְטִיר ה' אֱלֹהִים עַל הָאָרֶץ. 
<BR><p></p>וְהָאָרֶץ הָיְתָה תֹהוּ וָבֹהוּ. וְכָל בִּנְיָנִין הֲווֹ חֲרֵבִין וִיבֵשִׁין בְּלָא נְבִיעוּ, עַד דְּאָתַת שְׁכִינְתָּא. וּבְגִין דָּא <small><small>(שמות כ)</small></small> בְּכָל הַמָּקוֹם אֲשֶׁר אַזְכִּיר אֶת שְׁמִי אָבֹא אֵלֶיךָ וּבֵרַכְתִּיךָ. וְתִרְגֵּם אֻנְקְלוֹס בְּכָל אַתְרָא דְּאַשְׁרֵי יָת שְׁכִינָתִי. דְּכָל בִּרְכָּאן בֵּהּ מִתְכַּנְּשִׁין. וּבְגִינֵהּ אִתְּמַר כָּל הַכּוֹרֵעַ כּוֹרֵעַ בְּבָרוּךְ. מַאי בָּרוּךְ כ' כֶּתֶר. ר' רֵאשִׁית חָכְמָה. ב' אִמָּא עִלָּאָה וְאִמָּא תַּתָּאָה. ו' כָּלִיל שִׁית סְפִירָן, הָא עֶשֶׂר כְּלִילָן בָּהּ וְכֻלְּהוּ מִתְכַּנְּשִׁין לְגַבָּהּ. וּבְגִין דָּא אִתְקְרִיאַת בֵּית הַכְּנֶסֶת כניסו דְּכֹלָּא. וְכָל הַזּוֹקֵף זוֹקֵף בַּשֵּׁם וְעַל הַכּוֹרֵעַ כּוֹרֵעַ בְּבָרוּךְ. הַהוּא דְּאִתְּמַר בֵּהּ וּבָרוּךְ אֵל עֶלְיוֹן. כָּלִיל עֶשֶׂר סְפִירָן מֵעֵלָּא לְתַתָּא דְּאִיהוּ מְקוֹר כָּל בִּרְכָּאן. וְכָל הַזּוֹקֵף זוֹקֵף בַּשֵּׁם. תְּרֵין זִמְנִין אַמַּאי. הֲוָה לֵהּ לְמֵימַר כָּל מָאן דִּמְצָלֵי כּוֹרֵעַ בְּבָרוּךְ וְזוֹקֵף בַּשֵּׁם. אַמַּאי תְּרֵין כְּרִיעוֹת וּתְרֵין זְקִיפוֹת. אֶלָּא רָזָא דתְּרֵין כְּרִיעוֹת רֵישָׁא וְגוּפָא. עַד חַ''י עָלְמִין דְּאִיהוּ כָּלִיל חַ''י חֻלְיָן. וְדָא אִיהוּ עַד שֶׁיִּתְפַּקְּקוּ כָּל חֻלְיוֹת שֶׁבַּשִּׁדְרָה. וְעָלַהּ אִתְּמַר בְּיַעֲקֹב <small><small>(בראשית לג)</small></small> וַיִּשְׁתַּחוּ אַרְצָה שֶׁבַע פַּעֲמַיִם. וּכְמָא דְּתַקִּין כְּרִיעוֹת אִנּוּן בְּרֵישָׁא וְגוּפָא דְּאִיהוּ בָּרוּךְ. הָכֵי צָרִיךְ תְּרֵין זְקִיפוֹת תַּמָּן. 
<BR><p></p>אָמַר רִבִּי אֶלְעָזָר אַבָּא רָזָא עִלָּאָה אִית יַתִּיר דִּנְחִיתוּ דִּנְבִיעוּ מִלְּגָאו אִיהוּ יַתִּיר. תְּרֵין כְּרִיעוֹת אִנּוּן י'ו לְגַבֵּי מָאן לְגַבֵּי ה'ה. וּתְרֵין זְקִיפוֹת בה'ה לְסָלְקָא ה' בִּי', ה' בּוֹ'. כְּגַוְנָא דְּבַיִת רִאשׁוֹן וְשֵׁנִי דְּאִסְתַּלְּקִין בִּתְרֵין עַמּוּדִין. וְעָלַיְהוּ אִתְּמַר <small><small>(תהלים קמה)</small></small> סוֹמֵךְ ה' לְכָל הַנּוֹפְלִים וְזוֹקֵף לְכָל הַכְּפוּפִים. אָמַר לוֹ וְהָא אִתְּמַר כָּל הַכּוֹרֵעַ כּוֹרֵעַ בִּבְרָכוֹת, דְּאִיהוּ אֵל עֶלְיוֹן דְּאִתְכְּלִילָן בֵּהּ עֶשֶׂר. אֵיךְ אִנּוּן כְּפוּלִים תַּמָּן עֶשֶׂר תִּנְיָנִין לְמֶהֱוֵי תַּמָּן תְּרֵין כְּרִיעוֹת. דְּהָא כְּרִיעוֹת אִנּוּן עֶשֶׂר מֵעֵלָּא לְתַתָּא. זְקִיפוֹת עֶשֶׂר מִתַּתָּא לְעֵלָּא. וְרָזָא דְּמִלָּה אָלֶ''ף הֵ''א יוּ''ד הֵ''א. יוּ''ד הֵ''א. וָא''ו הֵ''א. הַכְּרִיעוֹת בְּעֶשֶׂר מִן אָלֶף דַּאֲדֹנָ''י עַד זְקִיפוֹת מִן י' דאדני עַד אָלֶף מִן אֲדֹנָ''י אִיהוּ אֶהְיֶה. י' מִן אֲדֹנָ''י אִיהוּ יְהוָֹ''ה. וּבְגִין דָּא כָּל הַכּוֹרֵעַ כּוֹרֵעַ בְּבָרוּךְ אָלֶ''ף הֵ''א יוּ''ד הֵ''א. וְכָל הַזּוֹקֵף זוֹקֵף בַּשֵּׁם יוּ''ד הֵ''א וָא''ו הֵ''א. הָא הָכָא זְקִיפָה חַד וְהַכְרָעָה חַד. הַכְרָעָה בְּאֶהְיֶה זְקִיפָה ביהו''ה. וְכֹלָּא בַּאֲדֹנָי. א''כ זְקִיפָה תִּנְיָנָא וְהַכְרָעָה תִּנְיָנָא בְּמַאי. 
<BR><p></p>אָמַר רִבִּי שִׁמְעוֹן בְּרִיךְ בְּרִי לְעַתִּיק יוֹמִין. וַדַּאי זְקִיפָה וְהַכְרָעָה תִּנְיָנָא צָרִיךְ לְעִלַּת הָעִלּוֹת. דְּנָחִית לֵהּ מֵעֵלָּא לְתַתָּא וּלְסָלְקָא בֵּהּ שְׁכִינְתָּא, דְּאִיהוּ זָקֵף לָהּ בְּשֵׁם יְהוָֹ''ה דְּכֹלָּא בִּידֵהּ וּבִרְשׁוּתֵהּ עֲלִיָּה וִירִידָה וּנְבִיעוּ בִּרְשׁוּתֵהּ דְּלָא נָחִית אֶלָּא בִּרְשׁוּתֵהּ. וְאִם הוּא לֹא נָחִית נְבִיעוּ לֹא נָחִית. וְאִם הוּא לֹא נָחִית לֵית סְלִיקוּ לִשְׁכִינְתָּא וּנְבִיעוּ לֹא נָחִית לָהּ. חֲדוּ כֻּלְּהוּ חַבְרַיָּא וַחֲדָא רִבִּי אֶלְעָזָר. נָפַק קָלָא וְאָמַר עַל רִבִּי שִׁמְעוֹן יִשְׂמַח אָבִיךָ וְאִמֶּךָ וְעַל רִבִּי אֶלְעָזָר וְתָגֵל יוֹלַדְתֶּךָ.
<BR><p></p>וְעוֹד נַעֲשֶׂה אָדָם, אִתְחַבָּרוּ אוֹפַן וּמַלְאָךְ וְכִסֵּא וְאָמְרוּ נַעֲשֶׂה אָדָם, דִּיהֵא בְּשֻׁתָּפוּ דִּילָן, נִשְׁמְתָא מִכִּסֵּא וְרוּחָא מִמַּלְאָךְ, וְנַפְשָׁא מֵאוֹפַן לְמֶהֱוֵי בְּדִיּוֹקְנָא דִּילָן לְבָרְכָא וּלְקֻדְשָׁא וּלְיַחֲדָא לֵהּ כְּגַוְנָא דִּילָן וְעוֹד נַעֲשֶׂה אָדָם. אַדְּהָכֵי הָא סָבָא דְּסָבִין עַתִּיקָא דעַתִּיקִין קָא נָחִית וְאָמַר, שִׁמְעוֹן שִׁמְעוֹן מָאן הוּא דְּאָמַר מֹשֶׁה אָדָם. וַיֹּאמֶר אֱלֹהִים מַאי נִיהוּ הָכָא הַאי אֱלֹהִים. מִיָּד פָּרַח וְלֹא חָזָא לֵהּ. כְּמָא דְּשָׁמַע רִבִּי שִׁמְעוֹן שא''ל שִׁמְעוֹן שִׁמְעוֹן וְלֹא קָרָא לֵהּ בְּשֵׁם רִבִּי. אָמַר וַדַּאי אִיהוּ קוּדְשָׁא בְּרִיךְ הוּא דְּאִתְּמַר בֵּהּ <small><small>(דניאל ז)</small></small> וְעַתִּיק יוֹמִין יְתִב לְבוּשֵׁהּ כִּתְלַג חִוָּר. כְּעָן אִיהִי שַׁעֲתָא לְמִפְתַּח בְּהַאי רָזָא דְּוַדַּאי הָכָא אִית רָזָא דְּלָא אִית רְשׁוּ לְאִתְגַּלְּיָא. וּכְעָן מַשְׁמָע דִּרְשׁוּתָא אִתְיְהִיב לְאִתְגַּלְּיָא. 
<BR><p></p>פָּתַח וְאָמַר לְמַלְכָּא דַּהֲוָה לֵהּ כַּמָּה בִּנְיָנִין לְמִבְנֵי, וַהֲוָה לֵהּ אוּמָנָא. וְאוּמָנָא לָא הֲוָה עָבִיד מדעם אֶלָּא בִּרְשׁוּ דְּמַלְכָּא. הָדָא הוּא דִּכְתִיב <small><small>(משלי ח)</small></small> וְאֶהְיֶה אֶצְלוֹ אָמוֹן וְגוֹ'. מַלְכָּא וַדַּאי אִיהוּ חָכְמָה לְעֵלָּא, וְעַמּוּדָא דְּאֶמְצָעִיתָא אִיהוּ מַלְכָּא לְתַתָּא. אֱלֹהִים אוּמָנָא לְעֵלָּא וְדָא אִמָּא עִלָּאָה, אֱלֹהִים אוּמָנָא לְתַתָּא וְדָא שְׁכִינְתָּא דִּלְתַתָּא. וְאִתְּתָא לֵית לָהּ לְמֶעֱבַד מידעם בְּלָא רְשׁוּ דְּבַעְלָהּ. וְכָל בִּנְיָנִין דַּהֲווֹ בְּאֹרַח אֲצִילוּת, הֲוָה אַבָּא אָמַר בַּאֲמִירָה לְגַבֵּי אִמָּא יְהִי כָּךְ, וְכָךְ הֲוָה. הָדָא הוּא דִּכְתִיב <small><small>(בראשית א)</small></small> יְהִי אוֹר וַיְהִי אוֹר. וַיֹּאמֶר, הֲוָה אָמַר לֶאֱלֹהִים יְהִי אוֹר מָארֵי דְּבִנְיָנָא אִיהוּ אוֹמֵר, וְאוּמָנָא עָבִיד מִיָּד. וְהָכֵי בְּכָל בִּנְיָנִין דְּאִנּוּן באור' אֲצִילוּת, הֲוָה אָמַר יְהִי רָקִיעַ יְהִי מְאֹרֹת וְכֹלָּא אִתְעֲבִיד מִיָּד. כַּד מָטָא לְעָלְמָא דְּפֵרוּדָא דְּאִיהוּ עוֹלַם הַנִּפְרָדִים, אָמַר אוּמָנָא לְמָארֵי בִּנְיָנָא, נַעֲשֶׂה אָדָם בְּצַלְמֵנוּ כִּדְמוּתֵנוּ. אָמַר מָארֵי בִּנְיָנָא וַדַּאי טָב הוּא לְמֶעֱבַד לֵהּ אֲבָל עָתִיד הוּא לְמֶחֱטֵי קַמָּךְ, בְּגִין דְּאִיהוּ כְּסִיל. הָדָא הוּא דִּכְתִיב <small><small>(משלי י)</small></small> בֶּן חָכָם יְשַׂמַּח אָב וּבֶן כְּסִיל תּוּגַת אִמּוֹ, אִיהִי אַמְרַת בָּתַר דְּחוֹבֵהּ בְּאִמָּא תַּלְיָא וְלָא בְּאַבָּא, אֲנָא בָּעֵינָא לְמִבְרֵי לֵהּ בְּדִיקְנָא דִּילִי. הָדָא הוּא דִּכְתִיב <small><small>(בראשית א)</small></small> וַיִּבְרָא אֱלֹהִים אֶת הָאָדָם בְּצַלְמוֹ, וְלֹא בָּעָא לאשתתפ' בֵּהּ אַבָּא. בְּזִמְנָא דְּחָב מַה כְּתִיב וּבְפִשְׁעֵיכֶם שֻׁלְּחָה אִמְּכֶם. אָמַר מַלְכָּא לְאִמָּא וְלֹא אֲמָרִית לָךְ דְּעָתִיד אִיהוּ לְמֶחֱטֵי. בְּהַהוּא זִמְנָא תָּרִיךְ לֵהּ וְתָרִיךְ לָהּ עִמֵּהּ. וּבְגִין דָּא כְּתִיב בֶּן חָכָם יְשַׂמַּח אָב, דָּא אָדָם דְּאִיהוּ בְּאֹרַח אֲצִילוּת. וּבֶן כְּסִיל תּוּגַת אִמּוֹ, דָּא אָדָם דִּבְרִיאָה. קָמוּ כֻּלְּהוּ חַבְרַיָּא וְאָמְרוּ רִבִּי יוֹסִי וְכִי אִית פֵּרוּדָא בֵּן אַבָּא וְאִמָּא, דְּמִסִּטְרָא דְּאַבָּא אִיהוּ כְּאֹרַח אֲצִילוּת וּמִסִּטְרָא דְּאִמָּא בַּבְּרִיאָה. אָמַר חַבְרַיָּא חַבְרַיָּא לָאו הָכֵי, דְּהָא אָדָם דַּאֲצִילוּת דְּכָר וְנוּקְבָא הֲוָה מִסִּטְרָא דְּאַבָּא וְאִמָּא, וְדָא אִיהוּ <small><small>(בראשית א)</small></small> וַיֹּאמֶר אֱלֹהִים יְהִי אוֹר וַיְהִי אוֹר. יְהִי אוֹר מִסִּטְרָא דְּאַבָּא. וַיְהִי אוֹר מִסִּטְרָא דְּאִמָּא. וְדָא אִיהוּ אָדָם דּוּ פַּרְצוּפִין. וּלְהַאי לֵית בֵּהּ צֶלֶם וּדְמוּת. אֶלָּא אִמָּא הֲוָת לֵהּ כְּנוֹ''י דְּסָלִיק לְחֻשְׁבַּן אֱלֹהִים. וְהַהוּא כִּנּוּי אִיהוּ אוֹר וְחֹשֶׁךְ. וּבְגִין הַהוּא חֹשֶׁךְ דַּהֲוָה בְּהַהוּא כִּנּוּי, אָמַר אַבָּא דְּעָתִיד לְמֶחֱטֵי לָאָדָם דִּבְרִיאָה <small><small>(נ''א דאצילות)</small></small> דְּאִיהוּ אוֹר לְבוּשׁ עֶלְיוֹן. וְהַאי אִיהוּ אוֹר דְּבָרָא קוּדְשָׁא בְּרִיךְ הוּא בְּיוֹם א' דִּגְנָזוּ לַצַּדִּיקִים. וְהַהוּא חֹשֶׁךְ דְּאִתְבְּרֵי בְּיוֹמָא קַדְמָאָה לְרַשִּׁיעַיָּא הָדָא הוּא דִּכְתִיב <small><small>(שמואל א, ב)</small></small> וּרְשָׁעִים בַּחֹשֶׁךְ יִדָּמּוּ. וּבְגִין הַהוּא חֹשֶׁךְ דַּהֲוָה עָתִיד לִמְמָטֵי לְהַהוּא אוֹר, לָא בָּעֵי אַבָּא לְאִשְׁתַּתְּפָא בֵּהּ. וּבְגִין דָּא אָמַר נַעֲשֶׂה אָדָם בְּצַלְמֵנוּ הַהוּא אוֹר. כִּדְמוּתֵנוּ הַהוּא חֹשֶׁךְ דְּאִיהוּ לְבוּשָׁא דְּאוֹר, כְּגַוְנָא דְּגוּפָא דְּאִיהוּ לְבוּשָׁא לְנִשְׁמְתָא. הָדָא הוּא דִּכְתִיב <small><small>(איוב י)</small></small> עוֹר וּבָשָׂר תַּלְבִּישֵׁנִי. חֲדוּ כֻּלְּהוּ חַבְרַיָּא וְאָמְרוּ זַכָּאָה חוּלָקָנָא דְּזָכִינָא לְמִשְׁמַע מִלִּין דְּלָא אִשְׁתְּמָעוּ עַד הַשְׁתָּא. 
<BR><p></p>פָּתַח רִבִּי שִׁמְעוֹן וְאָמַר <small><small>(דברים לב)</small></small> רָאוּ עַתָּה כִּי אֲנִי אֲנִי הוּא וְאֵין אֱלֹהִים עִמָּדִי. אָמַר חַבְרַיָּא שְׁמָעוּ מִלִּין עַתִּיקִין דַּאֲנָא בָּעֵינָא לְגַלָּאָה בָּתַר דְּאִתְיְהִיב לִי רְשׁוּ לְגַלָּאָה. מַאי נִיהוּ דְּאָמַר רָאוּ עַתָּה כִּי אֲנִי אֲנִי הוּא וְאֵין אֱלֹהִים עִמָּדִי. אֶלָּא דָּא הוּא עִלַּת עַל כָּל עִלָּאִין. וְהַהוּא אִתְקְרֵי עִלַּת הָעִלּוֹת, עִלַּת מֵאִלֵּין עִלּוֹת דְּלָא יַעֲבִיד חַד מֵאִלֵּין עִלּוֹת שׁוּם עובד' עַד דְּנָטִיל רְשׁוּ מֵהַהוּא עִלָּאָה דְּעָלֵהּ, כְּמָה דְּאוֹקִימְנָא לְעֵלָּא בְּנַעֲשֶּׂה אָדָם, נַעֲשֶּׂה וַדַּאי, עַל תְּרֵין אִתְּמַר דְּאָמַר דָּא לְהַהוּא דִּלְעֵלָּא מִנֵּהּ, נַעֲשֶׂה אָדָם וְלָא עָבִיד מִדָּעַם, אֶלָּא בִּרְשׁוּ בַּאֲמִירָה מֵהַהוּא דִּלְעֵלָּא מִנֵּהּ. וְהַהוּא דִּלְעֵלָּא מִנֵּהּ לָא עָבִיד מדעם עַד דְּנָטִיל עֵצָה מֵחַבְרֵהּ. אֲבָל הַהוּא דְּאִתְקְרֵי עִלַּת עַל כָּל הָעִלּוֹת, דְּלֵית לְעֵלָּא מִנֵּהּ וְלֵית לְתַתָּא דשוה לֵהּ. הָדָא הוּא דִּכְתִיב <small><small>(ישעיה מ)</small></small> וְאַל מִי תְּדַמְּיוּנִי וְגוֹ'. אָמַר רָאוּ עַתָּה כִּי אֲנִי אֲנִי הוּא וְאֵין אֱלֹהִים עִמָּדִי, דְּנָטִיל עֵצָה מִנֵּהּ, כְּגַוְנָא דְּהַהוּא דְּאָמַר וַיֹּאמֶר אֱלֹהִים נַעֲשֶׂה אָדָם בְּצַלְמֵנוּ. קָמוּ כֻּלְּהוּ חַבְרַיָּא וְאָמְרוּ ר' הַב לָן רְשׁוּ לְמַלְּלָא בְּהַאי אֲתַר. אָמְרוּ וְהָא אַמְרַת לְעֵיל דְּעִלַּת הָעִלּוֹת אָמַר לְכֶתֶר נַעֲשֶׂה אָדָם, וְאֵיךְ אָמְרוּ בְּעִלַּת הָעִלּוֹת דְּלָא נָטִיל עֵצָה וּרְשׁוּ אֶלָּא אִיהוּ בִּלְחוּדוֹהִי בְּלָא שִׁתּוּף וְחֻשְׁבָּן, דִּכְתִיב וְאֵין אֱלֹהִים עִמָּדִי. אֲפִלּוּ אֱלֹהִים דַּאֲצִילוּת. אָמַר לוֹן יְהוֹן שָׁמְעִין אוּדְנֵיכוֹן מַה דְּפוּמַיְכוּ מְמַלֵּל. וְהָא לָא אֲמָרִית לְכוּ הַשְׁתָּא דְּאִית דְּאִתְקְרֵי עִלַּת הָעִלּוֹת, וְלָאו אִיהוּ הַהוּא דְּאִתְקְרֵי עִלַּת עַל כָּל הָעִלּוֹת. דְּעִלַּת עַל כָּל הָעִלּוֹת לֵית לֵהּ תִּנְיָנָא דְּנָטִיל עֵצָה מִנֵּהּ. דְּאִיהוּ יָחִיד קֳדָם כֹּלָּא, וְלֵית לֵהּ שֻׁתָּפָא. וּבְגִין דָּא אָמַר רָאוּ עַתָּה כִּי אֲנִי אֲנִי הוּא וְאֵין אֱלֹהִים עִמָּדִי דְּנָטִיל עֵצָה מִנֵּהּ. דְּאִיהוּ יָחִיד קֹדֶם כֹּלָּא וְלֵית לֵהּ תִּנְיָנָא וְלָא שֻׁתָּפָא. וְלֵית חֻשְׁבָּנָא. דְּאִית אֶחָד בְּשִׁתּוּף כְּגוֹן דְּכָר וְנוּקְבָא דְּאִתְּמַר בְּהוֹן כִּי אֶחָד קְרָאתִיו וְכוּ'. אֲבָל אִיהוּ חַד בְּלָא חֻשְׁבָּן וּבְלָא שִׁתּוּף. וּבְגִין דָּא וְאֵין אֱלֹהִים עִמָּדִי. קָמוּ כֻּלְּהוּ חַבְרַיָּא וְאִשְׁתְּטָחוּ קַמֵּהּ וְאָמְרוּ, זַכָּאָה דְּמָארֵי אִסְתְּכַם עִמֵּהּ לְגַלָּאָה רָזִין טְמִירִין אִית בַּר נָשׁ דְּלָא הֲווֹ מִתְגַּלְּיָן לַמַּלְאָכִין קַדִּישִׁין. אָמַר לוֹן חַבְרַיָּא אִית לָן לְאַשְׁלָמָא קְרָא, דְּכַמָּה רָזִין טְמִירִין בְּהַאי קְרָא. אֲנִי אָמִית וְאַחֲיֶה וְגוֹ'. אָמִית בִּסְפִירָה וְאַחֲיֶה בִּסְפִירָה מִסִּטְרָא דִּימִינָא חַיֵּי, וּמִסִּטְרָא דִּשְׂמָאלָא מִיתָה. וְאִי לָאֵ אִסְתְּכָמוּ תַּרְוַיְהוּ בְּעַמּוּדָא דְּאֶמְצָעִיתָא לֹא אִתְקְיַם דִּינָא דְּאִנּוּן בְּמוּתָב תְּלָתָא כַּחֲדָא. וּלְזִמְנִין אִתְחַכְּמוּן תְּלָתָא לְמֶעֱבַד דִּינָא, וְיֵיתֵי יַד יְמִינָא דְּאִיהִי פְּשׁוּטָה לְקַבֵּל שָׁבִים. דְּאִיהוּ יְהוָֹ'ה יוּ''ד הֵ''א וָא''ו הֵ''א וְדָא שְׁכִינְתָּא אִתְקְרֵי יַד יָמִין מִסִּטְרָא דְּחֶסֶד, יַד שְׂמֹאל מִסִּטְרָא דִּגְבוּרָה. יַד יְהוָֹ'ה מִסִּטְרָא דְּעַמּוּדָא דְּאֶמְצָעִיתָא. 
<BR><p></p>כַּד בַּר נָשׁ חָזַר בִּתְיוּבְתָּא הַאי יָד שֵׁיזִיב לוֹן מִן דִּינָא. אֲבָל כַּד דָּן עִלַּת עַל כָּל הָעִלּוֹת, אִתְּמַר בֵּהּ וְאֵין מִיָּדִי מַצִּיל. וְעוֹד תְּלָת זִמְנִין אִית בְּהַאי קְרָא אֲנִי אֲנִי אֲנִי דְּאִית בְּהוֹן אֵ אֵ אֵ י י י, דְּאִתְרְמִיזו בְּיוּ''ד הֵ''י וָא''ו הֵ''י. יוּ''ד הֵ''א וָא''ו הֵ''א. וְאִית בְּהוֹן תְּלָת וָוִי''ן וְאַיִ''ן ואחי''ה ואנ''י דְּאִתְרְמִיזוּ בְּאִלֵּין שְׁמָהָן. וְעִם כָּל דָּא דְּהַאי קְרָא אוֹקְמוּהּ חַבְרַיָּא לְגַבֵּי אֱלֹהִים אֲחֵרִים. רָאוּ עַתָּה כִּי אֲנִי אֲנִי הוּא דָּא קוּדְשָׁא בְּרִיךְ הוּא וּשְׁכִינְתֵּהּ דְּאִתְּמַר בְּהוּ אנ'י וה'ו. וְאֵין אֱלֹהִים עִמָּדִי, דָּא שְׂמֹאל וְנָחָשׁ. אֲנִי אָמִית, בִּשְׁכִינְתָּא לְמָאן דְּאִיהוּ חַיָּב. וַאֲנִי אֶחְיֶה בֵּהּ לְמָאן דְּאִיהוּ זַכָּאֵי. וְאֵין מִיָּדִי מַצִּיל דָּא יַד יְהוָֹ'ה דְּאִיהוּ יְהוָֹ'ה יוּ''ד הֵ''א וָא''ו הֵ''א. וְאִיהוּ כוז''ו במוכס'ז וְכֹלָּא קְשׁוֹט. אֲבָל מַה דְּאִתְּמַר לְעֵלָּא עַל עִלָּאָה דְּאִיהוּ עִלַּת עַל כָּל הָעִלּוֹת, הַאי רָזָא לָא אִתְמְסַר אֶלָּא לְחַכִּימַיָּא וּנְבִיאַיָּא. וְעוֹד נַעֲשֶׂה אָדָם בְּצַלְמֵנוּ כִּדְמוּתֵנוּ, הָא אוֹקְמוּהּ חַבְרַיָּא עַל מַלְאֲכֵי הַשָּׁרֵת, דְּאִנּוּן אָמְרוּ הַאי קְרָא בָּתַר דַּהֲווֹ יַדְעִין מַה דַּהֲוָה וּמַה דְּעָתִיד לְמֶהֱוֵי. וְאִנּוּן הֲווֹ יָדְעֵי דַּהֲוָה עָתִיד לְמֶחֱטֵי. ואַמַּאי בָּעֵי לֵהּ לְמֶעֱבַד. וְלֹא עוֹד אֶלָּא עֻזָּא וְעַזָּאֵל הֲווֹ מְקַטְרְגִין עָלֵהּ זִמְנָא דְּאָמַר' שְׁכִינְתָּא לְקוּדְשָׁא בְּרִיךְ הוּא נַעֲשֶׂה אָדָם. אָמְרוּ מָה אָדָם וַתֵּדָעֵהוּ. מָה אָת בָּעֵי לְמֶעֱבַד אָדָם וַתֵּדָעֵהוּ וְעָתִיד לְמֶחֱטֵי קַמָּךְ בְּאִתְּתָא דִּילֵהּ דְּאִיהִי חֹשֶׁךְ. דְּאוֹר אִיהוּ דְּכוּרָא. חֹשֶׁךְ נוּקְבָא. שְׂמֹאל חֹשֶׁךְ דִּבְרִיאָה, בְּהַהוּא זִמְנָא שְׁכִינְתָּא אָמְרָה לוֹ בְּהַאי דְּאַתְוָן מְקַטְרְגִין אַתְוָן עֲתִידִין לְמִנְפַּל. הָדָא הוּא דִּכְתִיב <small><small>(בראשית ו)</small></small> וַיִּרְאוּ בְּנֵי הָאֱלֹהִים אֶת בָּנוֹת הָאָדָם. וְחָשְׁקוּ בְּהוֹן וְטָעוּ בְּהוֹן וְאַפִּיל לוֹן שְׁכִינְתָּא מִקְּדֻשָּׁה דִּילְהוֹן. אָמְרוּ חַבְרַיָּא אִי הָכֵי עֻזָּא וְעַזָּאֵל לֹא מְשַׁקְּרִין בְּמִלּוּלַיְהוּ. דְּוַדַּאי בְּנוּקְבָא הֲוָה עָתִיד לְמֶחֱטֵי אָדָם. אֶלָּא הָכֵי אָמְרָה שְׁכִינְתָּא אַתְוָן דְּאִזְדְּמַנְתּוּן לְקִטְרוּגָא קֳדָמַי יַתִּיר מִכָּל צְבָא מָרוֹם, אִי אַתּוּן הֲוֵיתוּן שַׁפִּירִין מֵאָדָם בְּעוֹבָדַיְכוּ, יָאוּת לְכוּ לְקַטְרְגָא עָלֵהּ. אֲבָל אִם הוּא עָתִיד לְמֶחֱטֵי בְּאִתְּתָא חֲדָא אַתּוּן בְּנָשִׁין סַגִּיאִין. כְּמָא דְּאִתְּמַר <small><small>(בראשית ו)</small></small> וַיִּרְאוּ בְּנֵי הָאֱלֹהִים אֶת בָּנוֹת הָאָדָם. בָּנוֹת הָאָדָם וְלֹא בַּת הָאָדָם. וְלֹא עוֹד אֶלָּא אִם אָדָם חָב הָא אַקְדִּים לֵהּ תְּשׁוּבָה לְאַחֲזָרָא לְמָארֵהּ וּלְאִתְתַּקְּנָא בְּמָא דְּחָב. אָמַר לוֹ חַבְרַיָּא א''כ אַמַּאי כֻּלֵּי הַאי. אָמַר רִבִּי אֶלְעָזָר חַבְרַיָּא אִי לָא הֲוָה הָכֵי דְּבָרָא קוּדְשָׁא בְּרִיךְ הוּא יֵצֶר הַטוֹב וְיֵצֶר הָרָע דְּאִנּוּן אוֹר וְחֹשֶׁךְ, לָא הֲוָה זְכוּ וחוב' לְאָדָם דִּבְרִיאָה. אֶלָּא דְּאִתְבְּרֵי מִתַּרְוַיְהוּ. וּבְגִין דָּא <small><small>(דברים ל)</small></small> רְאֵה נָתַתִּי לְפָנֶיךָ הַיּוֹם אֶת הַחַיִּים וְאֶת הַטוֹב וְאֶת הַמָּוֶת וְאֶת הָרָע וּבָחַרְתָּ בַּחַיִּים. אָמְרוּ לֵהּ וְעוֹד כֻּלֵּי הַאי אַמַּאי. לָא הֲוָה אִתְבְּרֵי לְמֵיחַב קֳדָם יְהוָֹ'ה, וְלָא גַּרְמָא כָּל מַה דְּגָרִים לְעֵלָּא, וְלָא הֲוָה לֵהּ לֹא עֹנֶשׁ וְלֹא שָׂכָר. 
<BR><p></p>אָמַר חַבְרַיָּא מִן הַדִּין הֲוָה לְמִבְרֵי לֵהּ בְּגִין דְּאוֹרַיְתָא בְּגִינָהּ אִתְבְּרִיאַת דִּכְתִיב בָּהּ אַגְרָא לְצַדִּיקַיָּא וְעָנְשָׁא לָרְשָׁעִים. <small><small>(ולא הוה אגרא לצדיקיא וענש לרשיעיא)</small></small>, אֶלָּא בְּגִין אָדָם דִּבְרִיאָה לֹא תֹהוּ בְּרָאָהּ לָשֶׁבֶת יְצָרָהּ. אָמְרוּ וַדַּאי כְּעָן שְׁמַעְנָא מַה דְּלָא שְׁמַעְנָא עַד הַשְׁתָּא. דְּוַדַּאי לֹא בָּרָא קוּדְשָׁא בְּרִיךְ הוּא מִלְּתָא דְּלָאו הוּא צָרִיךְ. וְלֹא עוֹד אֶלָּא אוֹרַיְתָא דִּבְרִיאָה אִיהִי לְבוּשָׁא דִּשְׁכִינְתָּא. אִם אָדָם לֹא הֲוָה עָתִיד לְמִבְרֵי הֲוַת שְׁכִינְתָּא בְּלָא כִּסּוּיָא כְּגַוְנָא דְּעָנִי. וּבְגִין דָּא כָּל מָאן דְּחָב כְּאִלּוּ בְּפָשִׁיט לִשְׁכִינְתָּא מַלְבּוּשָׁהָא, וְהַאי אִיהוּ עוֹנְשָׁא דְּאָדָם. וְכָל מָאן דִּמְקַיִּם פִּקּוּדֵי דְּאוֹרַיְתָא כְּאִלּוּ הוּא לָבִישׁ לִשְׁכִינְתָּא בְּמַלְבּוּשָׁהָא. וּבְגִין דָּא אוֹקְמוּהּ בְּכִסּוּיָא דְּצִיצִית, <small><small>(שמות כב)</small></small> כִּי הִיא כְסוּתֹה לְבַדָּהּ הִיא שִּׂמְלָתוֹ לְעוֹרוֹ בַּמֶּה יִשָׁכָּב בְּגָלוּתָא וְהָא אוֹקְמוּהּ. תָּא חֲזֵי חֹשֶׁךְ אִיהוּ אֻכָּמוּ דְּאוֹרַיְתָא אוֹר חִוָּרוּ דְּאוֹרַיְתָא. וְכַד אִיהוּ אוֹר מִתְלְבַשׁ בַּחֹשֶׁךְ, אִתְּמַר בְּאוֹרַיְתָא שְחוֹרָה אֲנִי וְנָאוָה <small><small>(שיר השירים א)</small></small>. וְכַד אִסְתְּלַק מִתַּמָּן אוֹר דְּאִיהוּ חִוָּרוּ, אִיהִי אוֹמֶרֶת אַל תִּרְאוּנִי שֶׁאֲנִי שְׁחַרְחֹרֶת. וְאוֹרַיְתָא כְּגַוְנָא דְּבַת עֵינָא דְּאִיהִי אֻכָּמָא וְשַׁפִּירָא בְּאוֹר דְּנָהִיר בֵּהּ. וּבְגִין דָּא בַּת עֵינָא וְאוֹר דְּנָהִיר בָּהּ אָמַר דָּוִד <small><small>(תהלים כז)</small></small> ה' אוֹרִי וְיִשְׁעִי מִמִּי אִירָא. אוֹרִי אוֹר י' דְּאִיהִי בַּת עַיִן. וּתְרֵין גַּוְנִין אִית לָהּ, אוֹר מִלְּגָאו וְחֹשֶׁךְ מִלְּבַר לְמֶהֱוֵי שַׁלְטָאָה בְּהוּ עַל כָּל קְלִפִּין. הָדָא הוּא דִּכְתִיב וּמַלְכוּתוֹ בַּכֹּל מָשָׁלָה. בִּלְבוּשָׁא דְּאוֹר אִיהִי שְׁלִיטַת עַל כָּל אִנּוּן דְּאִתְּמַר בְּהוֹן וּלְכָל בְּנֵי יִשְׂרָאֵל הָיָה אוֹר בְּמוֹשְׁבוֹתָם. וּבִלְבוּשׁ אֻכָּמָא שְׁלִיטַת עַל חַיָּבַיָּא דְּאִתְּמַר בְּהוּ וּרְשָׁעִים בַּחֹשֶׁךְ יִדָּמוּ. וְעוֹד אוֹר אִיהִי מִסִּטְרָא דִּימִינָא דְּאִיהוּ אוֹר יוֹם קַדְמָאָה דְּאִתְּמַר בֵּהּ יְהִי אוֹר, דָּא אַבְרָהָם וַיִּקְרָא אֱלֹהִים לָאוֹר יוֹם. חֹשֶׁךְ מִסִּטְרָא דִּשְׂמָאלָא דְּיִצְחָק דְּאִיהוּ יוֹם תִּנְיָנָא דְּאִתְּמַר בֵּהּ וַתִּכְהֶיןָ עֵינָיו מִרְאוֹת. וְלַחֹשֶׁךְ קָרָא לַיְלָה וְגוֹ'. אָדָם דָּא יַעֲקֹב אִתְלְבַשׁ בְּתַרְוַיְהוּ בְּאוֹר דִּימִינָא וּבַחֹשֶׁךְ דִּשְׂמָאלָא. וּבְתַרְוַיְהוּ עַמּוּדָא דְּאֶמְצָעִיתָא אִיהוּ עַמּוּד הֶעָנָן יוֹמָם וְעַמּוּד הָאֵשׁ לַיְלָה דְּנָהִיר בְּתַרְוַיְהוּ. הָדָא הוּא דִּכְתִיב <small><small>(שמות יד)</small></small> לֹא יָמִישׁ עַמּוּד הֶעָנָן יוֹמָם וְעַמּוּד הָאֵשׁ לַיְלָה לִפְנֵי הָעָם וְגוֹ'. עָנָן מִסִּטְרָא דִּילֵהּ מַיָּא. חֹשֶׁךְ מִסִּטְרָא דִּילֵהּ אֶשָּׁא. עַמּוּד אִיהִי שָׁלוֹם בֵּינַיְהוּ. הָדָא הוּא דִּכְתִיב <small><small>(איוב כה)</small></small> עוֹשֶׂה שָׁלוֹם בִּמְרוֹמָיו. וְכַד אִיהוּ בְּאֶמְצָעִיתָא וְלֹא קָרַב זֶה אֶל זֶה כָּל הַלַּיְלָה. לָא קָרִיב מַיָּא לְאֶשָּׁא, וְלֹא אֶשָּׁא לְמַיָּא. כְּגוֹן דְּאִיהוּ אַפְרִישׁ בֵּינַיְהוּ הַאי אִיהוּ מַחֲלֹקֶת לְשֵׁם שָׁמַיִם הִלֵּל וְשַׁמַּאי. לְקָבְלַיְהוּ תְּרֵין אִמּוּרָאֵי בִּרְקִיעָא מִיכָאֵל וְגַבְרִיאֵל וְשַׂר שָׁלוֹם מַכְרִיעַ בֵּינֵיהֶם דְּאִיהוּ נוּרִיאֵל אוּרִיאֵל. אוּרִיאֵל אִתְקְרֵי מִסִּטְרָא דִּימִינָא. נוּרִיאֵל מִסִּטְרָא דִּשְׂמָאלָא. וְאִיהוּ אָדָם דִּתְלָתָא מְטַטְרוֹן שְׁמֵהּ דְּשַׁלִּיט עַל עַל מָארֵי מַתְנִיתִין. הָדָא הוּא דִּכְתִיב וְיָרְדוּ בִּדְגַת הַיָּם. אִלֵּין תַּלְמִידֵי חֲכָמִים דְּמִתְרַבִּין בְּיַמָּא דְּאוֹרַיְתָא דְּיַרְתֵי מִתַּמָּן וְכוּ'. <small><small>(זה תמצא בדף פ''ו ע''ב שורה ח')</small></small> <small><small>(תיקון ע' זה לא נמצא בדפוס ראשון)</small></small> 
<BR><p></p>בְּרֵאשִׁית בָּרָ'א שִׁי'ת וְדָא מטט'רון אוֹת בַּצָּבָא דִּילֵהּ. וּבְגִינֵהּ אִתְּמַר <small><small>(בראשית)</small></small> וַיָּשֶׂם הַ' לְקַיִן אוֹת. לְאַגָּנָא עָלֵהּ מַה דַּהֲוָה אָזִיל נָע וָנָד בְּגִלְגּוּלָא, אִתְעֲבִיד נוֹד. מִיָּד וַיֵּשֶׁב בְּאֶרֶץ נוֹד קִדְמַת עֵדֶן. וְדָא אוֹת דִּבְרִית מִילָה דְּקָנֵי עָלֵהּ דאחוה בְּגִין דְּנוֹלַד מָהוּל. וּבְאָן אֲתַר זָכָה לֵהּ בקיני בְּגִין דְּחָזַר תַּמָּן בִּתְיוּבְתָּא וְנָפְקוּ בְּנוֹי מִנֵּהּ דְּעָאלוּ לְגַן עֵדֶן. וּבְגִין דָּא וַיֵּשֶׁב בְּאֶרֶץ נוֹד קִדְמַת עֵדֶן. לְבָתַר עָבִיד תּוֹלְדִין מִסִּטְרָא דְּרַע, וְאִתְפְּשָׁטוּ בְּגִלְגּוּלִין דְּעָלְמָא. ועָלַיְהוּ אִתְּמַר וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ. חֲנוֹךְ מִסִּטְרָא דְּקַיִן וְדָא יֵצֶר הָרָע חִנּוּכָא לְבִישׁ. וְאִית חֲנוֹךְ מִסִּטְרָא דֶּאֱנוֹשׁ דְּאִיהוּ יֵצֶר הַטוֹב חִנּוּכָא לְטָב. וְאִתְּמַר בֵּהּ <small><small>(שם)</small></small> וַיִּתְהַלֵּךְ חֲנוֹךְ אֶת הָאֱלֹהִים וְאֵינֶנּוּ כִּי לָקַח אֹתוֹ אֱלֹהִים. וְדָא חֲנוֹךְ דְּנֶהֱפַךְ בשריה לְלַפִּידֵי אֵשׁ. וּתְלָתָא אִנּוּן אָדָם שֵׁת אֱנוֹשׁ. אֱנוֹשׁ מִתַּמָּן אִתְיְחֲסוּ כָּל דָּרִין. הָדָא הוּא דִּכְתִיב אָז הוּחַל לִקְרֹא בְּשֵׁם ה'. מִתַּמָּן אִתְפְּשָׁטוּ כָּל גִּלְגּוּלִין דְּצַדִּיקַיָּא. חֲנוֹךְ דְּנָפַק מֵאֱנוֹשׁ אִיהוּ מְטַטְרוֹ''ן דְּנֶהְפַּךְ בְּשָׂרוֹ לְלַפִּידֵי אֵשׁ וְאִיהוּ נוּרִיאֵל. וְעַל תַּרְוַיְהוּ אִתְּמַר וְהַחַיּוֹת רָצוֹא וָשׁוֹב. רָצוֹ''א דָּא נוּרִיאֵל. וָשׁוֹ''ב מְטַטְרוֹ''ן הָכֵי סָלְקֵי בְּחֻשְׁבָּן. כְּמַרְאֵה הַבָּזָק אֶלָּא אִיהוּ כְּמַרְאֵה הַקֶּשֶׁת אֲשֶׁר יִהְיֶה בֶּעָנָן, דְּאִתְּמַר בֵּהּ <small><small>(בראשית)</small></small> וְהָיָה בְּעַנְנֵי עָנָן עַל הָאָרֶץ וְנִרְאֲתָה הַקֶּשֶׁת בֶּעָנָן. וּבְגִינֵהּ אִתְּמַר <small><small>(שם)</small></small> וְלֹא יִהְיֶה מַבּוּל לְשַׁחֵת כָּל בָּשָׂר. בְּגִין דְּאִתְהַפַּךְ לְלַפִּידֵי אֵשׁ. וְכָל מַלְאָכִין דִּמְמָנָן עַל נִשְׁמָתִין דְּגִלְגּוּלִין מִתַּמָּן הֲווֹ. וְעוֹד כְּמַרְאֵה הַקֶּשֶׁת, עָלֵהּ אִתְּמַר לְמֹשֶׁה וּרְאֵה וַעֲשֵׂה בְּתַבְנִיתָם אֲשֶׁר אַתָּה מַרְאֶה בָּהָר. כַּמַּרְאֶה אֲשֶׁר הֶרְאָה ה' אֶת מֹשֶׁה כֵּן עָשָׂה אֶת הַמְּנוֹרָה. וְדָא מְטַטְרוֹ''ן, מ' דִּילֵהּ מְנוֹרָה. נוּרִיאֵל נוּר דָּלִיק וְהוּא ט''ט וְהָיוּ לְטֹטָפוֹת בֵּין עֵינֶיךָ. וְכֹלָּא נִתְפַּשֵּׁט מֵאֱנוֹשׁ וּבְגִין דָּא אָז הוּחַל לִקְרֹא בְּשֵׁם ה'. 
<BR><p></p>בְּרֵאשִׁית בָּרָא אֱלֹהִים. <small><small>(בראשית א)</small></small> הַאי קְרָא אִתְפְּרַשׁ לְע' אַנְפִּין בְּמַה דְּאוֹקְמוּהּ רַבָּנָן ע' אַנְפִּין לְאוֹרַיְתָא. בְּרֵאשִׁי''ת בַּת בִּתְחִלָּה אַמַּאי. אֶלָּא הָכֵי אוֹקְמוּהּ רַבָּנָן דְּמַתְנִיתִין בַּת בִּתְחִלָּה סִימָן טוֹב לְבָנִים. וּמַאי נִיהוּ אִלֵּין שִׁית סְפִירָן דִּכְלִילָן בְּעַמּוּדָא דְּאֶמְצָעִיתָא דְּאִתְּמַר עָלַיְהוּ <small><small>(שמות)</small></small> כִּי שֵׁשֶׁת יָמִים עָשָׂה הַ' אֶת הַשָּׁמַיִם וְאֶת הָאָרֶץ <small><small>(שמות)</small></small>. וְאִנּוּן שִׁית זִמְנִין טוֹב דְּעוֹבָדָא דִּבְרֵאשִׁית. וּבְיוֹמָא תְּלִיתָאָה תְּרֵין זִמְנִין טוֹב. חַד דְּיוֹמָא תִּנְיָנָא דִּבְרֵאשִׁית, וְחַד דְּיוֹמָא תְּלִיתָאָה. וְאִנּוּן <small><small>(דברים הימים א כט)</small></small> הַגְּדֻלָּה וְהַגְּבוּרָה וְהַתִּפְאֶרֶת וְהַנֶּצַח וְהַהוֹד כִּי כָּל. דְּאִיהוּ צַדִּיק. וְהַאי בַּת אִיהִי שְׁכִינְתָּא תַּתָּאָה מַלְכוּת הַקֹּדֶשׁ, עֲשִׂירָאָה לְט', וּשְׁבִיעָאָה לְשִׁית, וּרְבִיעָאָה לִתְלָת אֲבָהָן, וּתְמִינָאָה לְז' חַג שְׁמִינִי עֲצֶרֶת. וְאִיהִי בַּת קוֹל רְבִיעָאָה לִתְלָת דַּרְגִּין דַּהֲווֹ מִשְׁתַּמְּשִׁים בְּהוֹן יִשְׂרָאֵל בְּאַרְכְּהוֹן וְאִנּוּן תּוֹרָה. נְבוּאָה. רוּחַ הַקֹּדֶשׁ. בַּת קוֹל. וְכֻלְּהוּ כְּלִילָן בָּהּ בַּמַּלְכוּת קַדִּישָׁא, אִיהִי תּוֹרָה מִסִּטְרָא דְּעַמּוּדָא דְּאֶמְצָעִיתָא תּוֹרַת ה' תְּמִימָה. וְאִיהִי נְבוּאָה מִסִּטְרָא דְּנֶצַח וְהוֹד דְּאִנּוּן תְּרֵי נְבִיאֵי קְשׁוֹט, בְּכָל צוּרוֹת וּמַרְאוֹת וְדִמְיוֹנוֹת וְחֶזְיוֹנוֹת דִּנְבִיאֵי, כֻּלְּהוּ רְשִׁימִין בָּבַת עַיִן דְּאִיהִי לַבַּת אֵשׁ מִתּוֹךְ הַסְּנֶה, י' כְּלִילָא מֵעֶשֶׂר מַרְאוֹת, וּנְהִירָא מל'ב אֱלֹהִים דְּעוֹבָדָא דִּבְרֵאשִׁית, כְּלִילָא מֵעֲשָׂרָה מַאֲמָרוֹת, וּבָהּ הַלֵּב רוֹאֶה, הַלֵּב יוֹדֵעַ הַלֵּב מֵבִין. לֵ'ב נְתִיבוֹת פְּלִיאוֹת חָכְמָה. וְעָלַהּ אוֹקְמוּהּ מָארֵי קַבָּלָה, נָגַע בַּבַּת וְכָלַל בָּהּ כָּל הַמַּאֲמָרוֹת וְהַנְּתִיבוֹת. וְעֶשֶׂר אֲמִירָן וְל'ב נְתִיבוֹת, אִנּוּן מ'ב דְּרָמִיז בְּהוֹן מֹשֶׁה בְּשִׁיר שֶׁל פְּגָעִים. כִּ'י בִּ'י חָשַׁק וַאֲפַלְּטֵהוּ. כִּ'י בִּ'י מ''ב, דִּבְהוֹן אִתְקְרִיאַת יָד הַגְּדוֹלָה יָד הַחֲזָקָה יָד רָמָה. וְאִיהִי רוּחַ הַ'קֹּדֶשׁ מִסִּטְרָא דְּצַדִּיק חַי עָלְמִין. וְאִיהִי בַּת קוֹל מִסִּטְרָא דְּעַמּוּדָא דְּאֶמְצָעִיתָא דְּאִתְקְרֵי קוֹל הַשּׁוֹפָר הַקּוֹל קוֹל יַעֲקֹב. <small><small>(שמות יט)</small></small> מֹשֶׁה יְדַבֵּר וְהָאֱלֹהִים יַעֲנֵנוּ בְּקוֹל. אִיהִי בַּת קוֹל שֶׁמְּנַהֶמֶת כְּיוֹנָה דְּאִתְּמַר <small><small>(שיר ב)</small></small> יוֹנָתִי בְּחַגְוֵי הַסֶּלַע. וְאוֹקְמוּהּ עָלַהּ בַּת קוֹל הָיְתָה יוֹצֵאת מִן הַשָּׁמַיִם וְאוֹמֶרֶת הֲלָכָה כִּפְלוֹנִי. אִיהִי בַּת קוֹל דְּאִתְּמַר עָלַהּ <small><small>(תהלים יז)</small></small> שָׁמְרֵנִי כְּאִישׁוֹן בַּת עַיִן. אִיהִי בַּת דְּאִתְּמַר בָּהּ <small><small>(תהלים מה)</small></small> כָּל כְּבוֹדָהּ בַּת מֶלֶךְ פְּנִימָה וְגוֹ'. פְּנִימָה לַמִּשְׁנָה דְּפָנִים דְּאִנּוּן נִרְאִים מִסִּטְרָא דיהו'ה. מִמִּשְׁבְּצוֹת זָהָב לְבוּשֵׁהּ מִסִּטְרָא דאדנ''י דְּאִיהִי דִּין דִּגְבוּרָה וְאִיהִי פְּנִימָה רַחֲמִים. דְּעַמּוּדָא דְּאֶמְצָעִיתָא דְּנָטִיל ביְמִינָא וּכְלִילָן כַּחֲדָא יאהדונה'י. אֲדֹנָ'י לְבוּשָׁא ליהו'ה וְאָת י' כְּבוֹדָהּ בַּת מֶלֶךְ פְּנִימָה. וְאִנּוּן בַּת עֵינָא יְמִינָא וּבַת עֵינָא שְׂמָאלָא יְיָ מִן יאהדונה'י. וְאִיהִי בַּת מִסִּטְרָא דְּחֶסֶד דַּרְגָּא דְּאַבְרָהָם, דְּאִתְּמַר בַּת הָיְתָה לְאַבְרָהָם וּבַכֹּל שְׁמָהּ, שֶׁנֶּאֱמַר <small><small>(בראשית כג)</small></small> וְה' בֵּרַךְ אֶת אַבְרָהָם בַּכֹּל. 
<BR><p></p>תִּנְיָנָא בְּרֵאשִׁית, אוֹקְמוּהּ רַבָּנָן אַמַּאי מַתְחִיל אוֹרַיְתָא בְּב'. אֶלָּא הָא אוֹקְמוּהּ בְּגִין דְּחָב אָדָם דְּאָכַל מֵעֵץ הַדַּעַת טוֹב וָרָע וְלָטֵיהּ לָאָדָם עֶשֶׂר קְלָלוֹת וְאַרְעָא תֵּשַׁע, חָסֵר חַד דְּלָא אִתְלְטַיָּא דָּא אַרְעָא. וּמִיָּד דְּאִתְיְהִיבַת אוֹרַיְתָא פָּתַח בְּבֵי'ת דְּאִיהִי בְּרָכָה לְאַפָּקָא עָלְמָא מִלָּטֵיהּ. וְעַל דָּא מַתְחִיל בְּב' וְעָלֵהּ אִתְּמַר <small><small>(משלי י)</small></small> בִּרְכַּת ה' הִיא תַּעֲשִׁיר. <small><small>(יחזקאל מד)</small></small> לְהָנִיחַ בְּרָכָה אֶל בֵּיתֶךָ. וּמָאן אֲתַר אִתְקְרִיאַת בְּרָכָה. לְמֶלֶךְ דְּבָעָא לְמִבְנֵי פַּלְטְרִין. חָפַר בְּאַרְעָא וְחָפַר לֵהּ מַבּוּעָא דְּמַיָּא. אָמַר בָּתַר דְּאִית לִי נְבִיעוּ דְּמַיָּא אֶבְנֶה בַּיִת. וְהַיְנוּ בְּחָכְמָה יִבְנֶה בַּיִת. וּמָקוֹר דְּהַהוּא נָהָר מַבּוּעָא דְּלֵית לֵהּ סוֹף וְלָא פְּסָק. דָּא כֶּתֶר עֶלְיוֹן. וְהַהוּא בַּיִת כַּד אִתְמְלִיאַת מֵחָכְמָה אִתְקְרִיאַת בַּיִת, בַּת י', וְהַיְנוּ בְּחָכְמָה יִבְנֶה בַּיִת. כָּל אִתְּתָא בַּת לְבַעְלָהּ. וּבֵי''ת זְעֵירָא אִתְמְלִיאַת מִתִּפְאֶרֶת דְּהַיְנוּ תּוֹרָה וּבֵהּ אִתְקְרִיאַת בַּת. אֲבָל אִמָּא עִלָּאָה בְּתוֹסֶפֶת י'. וּשְׁלֹמֹה אָמַר <small><small>(מלכים ה)</small></small> וְהַבַּיִת בְּהִבָּנֹתוֹ אֶבֶן שְׁלֵמָה מַסָּע נִבְנָה. מַאי אֶבֶן שְׁלֵמָה. דָּא י' עָלַהּ אִתְבְּנֵי בֵּיתָא. וּבְגִין דָּא בְּחָכְמָה יִבְנֶה בַּיִת. וְדָא י' זְעֵירָא עָלַהּ אִתְבְּנֵי בֵּיתָא דִּלְתַתָּא. כְּגַוְנָא דְּאִתְבְּנֵי בְּאָת י' בֵּיתָא עִלָּאָה. וְאִנּוּן בַּיִת רִאשׁוֹן וּבַיִת שֵׁנִי. וְאִנּוּן יְיָ' מִן יְהוָֹ'ה אֲדֹנָ''י, עָלַיְהוּ אִתְּמַר <small><small>(דברים כו)</small></small> אֲבָנִים שְׁלֵמוֹת תִּבְנֶה אֶת מִזְבַּח ה'. אֶת לְרַבּוֹת מִזְבֵּחַ תִּנְיָנָא. אָמַר רִבִּי אֶלְעָזָר וּשְׁאָר חַבְרַיָּא דַּהֲווֹ עִמֵּהּ, וַדַּאי אֵלּוּ לָא אתינ' לְעָלְמָא אֶלָּא לְמִשְׁמַע דָּא דּיי. וּכְעָן אִשְׁתְּמוֹדַע בֵּהּ מָאן אִתְבָּרְכַת וְאִתְקְרִיאַת בִּרְכַּת יְהוָֹ'ה. וְהַיְנוּ וּמָלֵא בִּרְכַּת ה' יָם וְדָרוֹם ירשה. מִן הַמָּלֵא אִתְבָּרְכַת וּמִתַּמָּן אִשְׁתַּקְּיָן כָּל דְּאִנּוּן צְרִיכִין לְאִשְׁתְּקָאָה. אָמַר מַלְכָּא בָּתַר דְּאִית לִי מַבּוּעָא אַטַע אִילָנָא. וְהַיְנוּ בֵּן, דְּאִיהוּ בֵּן מִלְּשׁוֹן בִּנְיָן כְּמָה דְּאוֹקְמוּהּ רַבָּנָן, אַל תִּקְרִי בָּנַיִךְ אֶלָּא בּוֹנַיִךְ. וְאוֹקְמוּהּ בָּנוֹת בִּכְלַל בָּנִים. וְאַבָּא דְּאִיהוּ מְקוֹר דְּחָכְמָה אִיהוּ כֶּתֶר. מְקוֹר דְּחָכְמָה תִּנְיָנָא מַאי נִיהוּ. אָמַר לֵהּ אִמָּא בְּרִי. אָמַר לֵהּ בְּהַאי קְרָא רָמִיז לֵהּ שְׁלֹמֹה <small><small>(משלי ה)</small></small> יְהִי מְקוֹרְךָ בָּרוּךְ וְדָא צַדִּיק. וּבְגִין דָּא אִתְּמַר בֵּהּ בְּרָכוֹת לְרֹאשׁ צַדִּיק וְדָא שָׁלוֹם. וּשְׁלֹמֹה אִתְקְרֵי עַל שְׁמֵהּ שְׁלֹמֹה. וְאִתְּמַר בֵּהּ וְהַמֶּלֶךְ שְׁלֹמֹה בָּרוּךְ. וּבְגִין דָּא אִתְּתָא לָא אִתְבָּרְכַת אֶלָּא מִפְּרִי דְּבַעְלָהּ, דְּאִיהוּ זֶרַע מִבְּרִית חַי עָלְמִין כָּלִיל חַי בִּרְכָּאן דִּצְלוֹתָא. וּבְגִין דָּא מָאן דְּבָעֵי לְאַשְׁקָאָה מִנֵּהּ צָרִיךְ לְמִכְרַע לְגַבֵּהּ. וְיוֹסֵף הַצַּדִּיק כַּד זָכָה לְדַרְגָּא דָּא דְּצַדִּיק חַי עָלְמִין, חָזָא בְּחֶלְמָא דְּכָל דַּרְגִּין הֲווֹ כָּרְעִין לְדַרְגֵּהּ. הָדָא הוּא דִּכְתִיב <small><small>(בראשית לז)</small></small> וְהִנֵּה הַשֶּׁמֶשׁ וְהַיָּרֵחַ וְגוֹ'. וּבְגִין דָּא כָּל הַכּוֹרֵעַ כּוֹרֵעַ בְּבָרוּךְ. אָמַר לוֹ בְּרִיךְ בְּרִי לְעַתִּיק יוֹמִין. יִשְׂמַח אָבִיךָ וְאִמֶּךָ אָבִיךָ דָּא קוּדְשָׁא בְּרִיךְ הוּא. אִמֶּךָ דָּא שְׁכִינְתָּא. וְתָגֵל יוֹלָדֶתְךָ דָּא אִמֶּךָ דִּלְתַתָּא, דְּוַדַּאי מֵהַהוּא בָּרוּךְ אִתְבָּרְכַת שְׁכִינְתָּא דִּלְתַתָּא. וּבִרְכָּן דִּילֵהּ אַתְיָן מִמֹּחָא דְּאִיהִי חָכְמָה עִלָּאָה עַל יְדֵי עַמּוּדָא דְּאֶמְצָעִיתָא. וּבְגִין דָּא גּוּף וּבְרִית חַשְׁבִינָן חַד. וּכְגַוְנָא דְּצַדִּיק אִיהוּ מְקוֹר דִּשְׁכִינְתָּא תַּתָּאָה, אוּף הָכֵי עַמּוּדָא דְּאֶמְצָעִיתָא אִיהוּ מְקוֹר דְּצַדִּיק. וְחָכְמָה עִלָּאָה מְקוֹר עַמּוּדָא דְּאֶמְצָעִיתָא. וְכֶתֶר מְקוֹר חָכְמָה עִלָּאָה. וּבְכָל אֲתַר בָּרוּךְ דְּכָר, בְּרָכָה נוּקְבָא. וְהַיְנוּ לְהָנִיחַ בְּרָכָה אֶל בֵּיתֶךָ. 
<BR><p></p>תָּא חֲזֵי שְׁכִינְתָּא אִית דְּאִתְקְרִיאַת אַמָּה. וּשְׁכִינְתָּא דְּאִתְקְרִיאַת שִׁפְחָה. וּשְׁכִינְתָּא אִית דְּאִתְקְרִיאַת בְּרַתָּא דְּמַלְכָּא. הָכֵי אִית אִישׁ וְאִית אִישׁ. אִית אִישׁ דְּאִתְּמַר בֵּהּ <small><small>(שמות טו)</small></small> ה' אִישׁ מִלְחָמָה. וְאִית אִישׁ דְּאִתְּמַר בֵּהּ <small><small>(דניאל ט)</small></small> וְהָאִישׁ גַּבְרִיאֵל. וּבְגִין דָּא נִשְׁמְתָא דְּאִיהִי מְחֻיָּבָא בְּגִלְגּוּלָא אִם הִיא בְּרַתָּא דְּקוּדְשָׁא בְּרִיךְ הוּא. אִי תֵּימָא דְּאִתְזְבַן בְּגוּפָא נוּכְרָאָה דְּתַמָּן שֻׁלְטָנוּתָא דְּיֵצֶר הָרָע דְּאִיהוּ מִסִּטְרָא דְּסַמָּאֵל. ח''ו. הָדָא הוּא דִּכְתִיב <small><small>(ישעיה מב)</small></small> אֲנִי ה' הוּא שְׁמִי וּכְבוֹדִי לְאַחֵר לֹא אֶתֵּן. דְּאִיהוּ יֵצֶר הָרָע. וְהַהוּא גּוּפָא דְּשַׁרְיָא בֵּהּ בְּרַתָּא דְּמַלְכָּא אִתְּמַר דְּאִזְדְּבַן בְּכִתְרִין תַּתָּאִין דִּמְסָאֲבוּ. ח''ו. עָלַהּ אִתְּמַר וְהָאָרֶץ לֹא תִּמָּכֵר לִצְמִיתוּת כִּי לִי כָּל הָאָרֶץ. וּמָאן גּוּפָא דִּבְרַתָּא דְּמַלְכָּא, דָּא מְטַטְרוֹ''ן. וְהַהוּא גּוּפָא אִיהוּ אַמָּה דִּשְׁכִינְתָּא. אַף עַל גַּב דְּאִיהוּ נִשְׁמְתָא דְּאִיהִי בְּרַתָּא דְּמַלְכָּא שְׁבוּיָה תַּמָּן בְּגִלְגּוּלָא דְּאַתְיָן גִּלְגּוּלִין. בְּגִין דְּאָתַת תַּמָּן מַה כְּתִיב בֵּהּ <small><small>(שמות כא)</small></small> כִּי יִמְכֹּר אִישׁ אֶת בִּתּוֹ לְאַמָּה וְגוֹ'. וְעוֹד וְכִי יִמְכֹּר אִישׁ אֶת בִּתּוֹ, אִישׁ דָּא קוּדְשָׁא בְּרִיךְ הוּא. אֶת בִּתּוֹ אֵלּוּ יִשְׂרָאֵל דְּאִנּוּן מִסִּטְרָא דְּבַת יְחִידָה אִתְקְרִיאוּ בִּתּוֹ. אִי תֵּימָא דְּיִפְקוּן כְּגַוְנָא דְּאִלֵּין מִסִּטְרָא דְּעֶבֶד דְּאִיהוּ מְטַטְרוֹ''ן דְּנָפְקוּ בִּמְנוּסָה מִמִּצְרַיִם. לֹא תֵצֵא כְּצֵאת הָעֲבָדִים. הָדָא הוּא דִּכְתִיב <small><small>(ישעיה נב)</small></small> כִּי לֹא בְּחִפָּזוֹן תֵּצֵאוּ וּבִמְנוּסָה לֹא תֵּלֵכוּן. 
<BR><p></p>תָּא חֲזֵי בַּר נָשׁ מִיָּד דְּאִתְיְלִיד יָהֲבִין לֵהּ נַפְשָׁא דִּבְעִירָא מִסִּטְרָא דְּדַכְיוּ, מֵאִלֵּין דְּאִתְקְרִיאוּ אוֹפַנֵּי קֹדֶשׁ. זָכָה יַתִּיר יָהֲבִין לֵהּ רוּחָא מִסִּטְרָא דְּחֵיוָן דְּאִנּוּן חַיּוֹת הַקֹּדֶשׁ. זָכָה יַתִּיר יָהֲבִין לֵהּ נִשְׁמְתָא מִסִּטְרָא דְּכֻרְסֵהּ וּתְלָת אִלֵּין אִנּוּן אַמָּ'ה וְעֶבֶ'ד וְשִׁפְ'חָה דִּבְרַתָּא דְּמַלְכָּא. זָכָה יַתִּיר יָהֲבִין לֵהּ נַפְשָׁא בְּאֹרַח אֲצִילוּת מִסִּטְרָא דְּבַת יְחִידָה, וְאִתְקְרִיאַת אִיהִי בַּת מֶלֶךְ. זָכָה יַתִּיר יָהֲבִין לֵהּ רוּחָא דַּאֲצִילוּת מִסִּטְרָא דְּעַמּוּדָא דְּאֶמְצָעִיתָא וְאִתְקְרֵי בֵּן לְקוּדְשָׁא בְּרִיךְ הוּא הָדָא הוּא דִּכְתִיב <small><small>(דברים יד)</small></small> בָּנִים אַתֶּם לַה' אֱלֹהֵיכֶם. זָכָה לְיַתִּיר יָהֲבִין לֵהּ נִשְׁמְתָא מִסִּטְרָא דְּאַבָּא וְאִמָּא, הָדָא הוּא דִּכְתִיב <small><small>(בראשית א)</small></small> וַיִּפַּח בְּאַפָּיו נִשְׁמַת חַיִּים. מָאן חַיִּים. אִלֵּין אִנּוּן יָ'הּ וְעָלַיְהוּ אִתְּמַר <small><small>(תהלים קנ)</small></small> כָּל הַנְּשָׁמָה תְּהַלֵּל יָהּ. וְאִשְׁתְּלִים בֵּהּ יְהוָֹ'ה. זָכָה יַתִּיר יָהֲבִין לֵהּ יוּ''ד הֵ''א וָא''ו הֵ''א דְּאִיהוּ אָדָם בְּאֹרַח אֲצִילוּת לְעֵלָּא וְאִקְּרֵי בְּדִיּוֹקְנָא דְּמָארֵהּ. וְעָלֵהּ אִתְּמַר <small><small>(בראשית א)</small></small> וּרְדוּ בִּדְגַת הַיָּם. הַאי אִיהוּ שֻׁלְטָנוּתָא בְּכָל רְקִיעִין וּבְכָל אוֹפַנִּים וּשְׂרָפִים וְחֵיוָן וּבְכָל חֵילִין וְתוּקְפִין דִּלְעֵלָּא וְתַתָּא. וּבְגִין דָּא כַּד בַּר נָשׁ זָכֵי בַּנֶּפֶשׁ מִסִּטְרָא דְּבַת יְחִידָה, אִתְּמַר בָּהּ לֹא תֵצֵא כְּצֵאת הָעֲבָדִים. 
<BR><p></p>וּבַאֲבֹה רְשָׁעִים רִנָּ'ה. אִיהוּ הַנֵּ'ר דְּאִיהוּ נָהָר יֹצֵא מֵעֵדֶן. וּמַאי נִיהוּ מִצְוֹת עֲשֵׂה וּמִצְוֹת לֹא תַּעֲשֶׂה כְּחֻשְׁבַּן נָהָ'ר, וְאִיהוּ הַנֵּר הַמֵּאִיר לְכָל אָדָם. וְעַל דָּא וּבַאֲבֹד רְשָׁעִים רִנָּה. וּבְהַהוּא זִמְנָא דְּהַטְחוֹל אֵינוֹ שׂוֹחֵק אָז יִמָּלֵא שְׂחוֹק פִּינוּ וּלְשׁוֹנֵנוּ רִנָּה. וַדַּאי וְאָז לֹא יִכְבֶּה בַּלַּיְלָה נֵרָ'הּ, בְּגִין דְּטַעְמָא כִּי טוֹב סַחְרָהּ. וּבְהַהוּא זִמְנָא מְתַקְּנָא יְרוּשָׁלַםִ דְּאִיהִי לִבָּא, הִיא הַלֵּ''ב לה''ב הַמִּזְבֵּחַ. יִכְבֶּ'ה כְּחֻשְׁבַּן לה'ב הַלֵּ'ב. לֹא יִכְבֶּה בַּלַּיְלָה נֵרָהּ דְּאִיהִי גָּלוּתָא, וְדָא יְרוּשָׁלַםִ דְּאִיהִי לִבָּא, וְאִתְבְּנִאָת עַל יְדֵי קוּדְשָׁא בְּרִיךְ הוּא הָדָא הוּא דִּכְתִיב <small><small>(תהלים קמז)</small></small> בּוֹנֶה יְרוּשָׁלַםִ יְיָ. 
<BR><p></p>בְּרֵאשִׁית בָּרָא אֱלֹהִים. בְּרִי''ת אֵ''שׁ. אָמַר רִבִּי אֶלְעָזָר אַבָּא רָזָא דִּבְרִית אַמַּאי שַׁוֵּי עָרְלָה בְּמָאנָא דעַפְרָא. אָמַר לוֹ בְּרִי יוֹמָא חֲדָא שָׂכִילְנָא לְאֵלִיָּהוּ שָׁאִילְנָא לֵהּ עָרְלָה אָמְרֵי תַּקִּינוּ לֵהּ מָאנָא בְּעַפְרָא. אָמַר לִי עָרְלָה וַדַּאי אִיהוּ בַּת זוּגֵהּ דְּנָחָשׁ הַקַּדְמוֹנִי, דְּגָרִים מִיתָא לָאָדָם וּלְכָל בִּרְיָן. וּבְגִינֵהּ מְתַקְּנִין מָאנָא דְּעַפְרָא, וְהַהוּא עַפְרָא מְזוֹנָא לְהַהוּא דְּאִתְּמַר בֵּהּ וְנָחָשׁ עָפָר לַחְמוֹ, וּבְדָא אִתְפְּרַשׁ מִבַּר נָשׁ. וְעָלֵהּ אִתְּמַר <small><small>(שמות כ)</small></small> לֹא תִנְאַף לָא תֵּיהַב לֵהּ אֲתַר דְּאִתְהֲנֵי מִנֵּהּ, אֶלָּא דְּיָהִיב לֵהּ מְזוֹנָא לְבַר. וּבְגִין דָּא פָּלִיג לֹא תֵּ'ן אַ'ף, לָא תֵּיהַב לֵהּ אַתְרָא פְּרִיעָה נוּקְבָא דְּסַמָּאֵל אוֹשִׁיד דָּמָא, עָלֵהּ אִתְּמַר לֹא תִרְצַח, כַּלְבָּא צָרִיךְ לְמֵיהַב לֵהּ דָּמָא לְדָא עַפְרָא וּלְדָא דָּמָא לְקַיְּמָא בְּהוֹן <small><small>(משלי כה)</small></small> אִם רָעֵב שֹׂנַאֲךָ הַאֲכִילֵהוּ לֶחֶם וְאִם צָמֵא הַשְׁקֵהוּ מַיִם. וְכֹלָּא לְבַר וּבְדָא שֵׁזִיב מִנְּהוֹן מִחִבּוּט הַקֶּבֶר וּמִחַרְבָּא דְּמַלְאָךְ הַמָּוֶת. הַאי אִיהוּ לְחַיָּבָא. אֲבָל לַבֵּינוֹנִיִּים הַאי דָּמָא אִתְחֲשִׁיב לֵהּ דָּמָא דְּקֻרְבְּנָא. וְהַאי עַפְרָא אִתְחֲשִׁיב לֵהּ עַפְרָא דְּמַדְבְּחָא. הָדָא הוּא דִּכְתִיב <small><small>(שמות כ)</small></small> מִזְבַּח אֲדָמָה תַּעֲשֶׂה לִי וְגוֹ'. וְאִתְּמַר בְּהוֹן לֹא תִּבְנֶה אֶתְהֶן גָּזִית. בְּגִין דְּלֹא תַעֲשֶׂה לְךָ פֶּסֶל, וְדָא דְּנִדָּה אוֹ שִׁפְחָה אוֹ גּוֹיָה אוֹ זוֹנָה כִּי חַרְבְּךָ הֵנַפְתָּ עָלֶיהָ וַתְּחַלְּלֶיהָ, כְּלוֹמַר מְחַלֵּל שַׁבָּת לְצַדִּיקַיָּא דְּלֵית בְּהוֹן זֻהֲמָא דְּנָחָשׁ אִתְעֲבִיד בִּקְדֻשָּׁה וּבְרָכָה וְיִחוּד. בַּאֲתַר דִּפְרִיעָה שַׁרְיָא בְּהוּ יָ'הּ. וּבַאֲתַר דְּעָרְלָה שַׁרְיָא בְּהוּ וָ'הּ. וְרָזָא דְּמִלָּה מִ'י יַעֲלֶ'ה לָנ'וּ הַשָּׁמַיְמָ'ה בס''ת יְהוָֹ'ה, כְּמוֹ מִי יַעֲלֶה בְּהַר ה'. נַפְשׁוֹ הַהוּא דְּאִתְּמַר בֵּהּ נִשְׁבַּע ה' בְּנַפְשׁוֹ. וְעָלֵהּ אִתְּמַר <small><small>(דברים ד)</small></small> וְאַתֶּם הַדְּבֵקִים בַּה' אֱלֹהֵיכֶם חַיִּים כֻּלְּכֶם הַיּוֹם. <small><small>(אמ''ז כתוב בסדר ההגהות אשר בידי שמכאן ואילך הם ליקוטים)</small></small> 
<BR><p></p>פָּתַח רִבִּי שִׁמְעוֹן וְאָמַר <small><small>(ישעיה מג)</small></small> כָּל הַנִּקְרָא בִּשְׁמִי וְלִכְבוֹדִי בְּרָאתִיו וְגוֹ'. תָּא חֲזֵי יְקָרָא דְּמַלְכָּא עִלָּאָה כַּד בָּרָא כֻּלְּהוּ עָלְמִין בְּרָזָא דִּשְׁמָא קַדִּישָׁא, יָהַב לוֹן חֵילָא לְאַנְהָגָא עָלְמָא. וּבָרָא עָלְמָא עִלָּאָה בְּרָזָא דְּיוֹ''ד וְעָלְמָא תַּתָּאָה בְּרָזָא דְּהֵ''א. הָדָא הוּא דִּכְתִיב כִּי בֵּהּ ה' צוּר עוֹלָמִים. וְאִתְנַהֲגוּתָא דְּהַאי עָלְמָא תַּתָּאָה אַחֲוֵי בְּאַנְהָגוּתֵהּ חֵילָא דְּאִתְיְהִיב לֵהּ מִלְּעֵלָּא לְעוֹלָה. 
<BR><p></p>אִי בַּר נָשׁ אֲהַנֵּי לְקוּדְשָׁא בְּרִיךְ הוּא בְּקָרְבְּנִין דִּצְלוֹתָא. הָכֵי קוּדְשָׁא בְּרִיךְ הוּא אֲהַנֵּי לֵהּ מַאֲכָלִין זְהִירִין בְּהַהוּא עָלְמָא, דְּאִנּוּן מַאֲכָלִים דְּגוּפָא מְזוֹנָא דִּלְעֵלָּא, מַאֲכָלִין לְנִשְׁמְתָא מֵרָזִין דְּאוֹרַיְתָא. בַּר נָשׁ דעבי' דִּירָה לְקוּדְשָׁא בְּרִיךְ הוּא וְלִשְׁכִינְתֵּהּ וּלְחֵילוֹתָיו בְּשַׁבָּתוֹת. כְּמָא דְּאִתְּמַר וְשָׁמְרוּ בְּנֵי יִשְׂרָאֵל אֶת הַשַּׁבָּת לַעֲשׂוֹת אֶת הַשַּׁבָּת לְדֹרֹתָם, לִישְׁנָא דְּדִירָה. הָכֵי קוּדְשָׁא בְּרִיךְ הוּא תַּקִּין לֵהּ דִּירָה בְּהַהוּא עָלְמָא וּלְכָל דְּאָתְיָן עִמֵּהּ. דִּכְמָא דְּבַר נָשׁ עָבִיד נַיְיחָא לְקוּדְשָׁא בְּרִיךְ הוּא וְלִשְׁכִינְתֵּהּ בְּשַׁבָּת, הָכֵי קוּדְשָׁא בְּרִיךְ הוּא עָבִיד לֵהּ לבַּר נָשׁ עִם בַּת זוּגֵהּ בְּהַהוּא עָלְמָא, אִיהוּ נָטִיר שְׁכִינְתָּא עִמֵּהּ בְּשַׁבַּת דְּלָא אִתְחַלַּל, הָכֵי קוּדְשָׁא בְּרִיךְ הוּא נָטִיל לֵהּ לבַּר נָשׁ עִם בַּת זוּגֵהּ דְּלָא אִתְחַלַּל. בַּר נָשׁ דְּלָא אַפְרִיד בֵּין קוּדְשָׁא בְּרִיךְ הוּא וּבֵין שְׁכִינְתֵּהּ, קוּדְשָׁא בְּרִיךְ הוּא נָטִיר לֵהּ לבַּר נָשׁ עִם בַּת זוּגֵהּ בְּהַהוּא עָלְמָא, וְלֵית רְשׁוּ לְחִוְיָא לְמִפְרַד בֵּינַיְהוּ. וּבְכָל פקוְדָא ופקוְדָא דְּאוֹקִיר בַּר נָשׁ לְקוּדְשָׁא בְּרִיךְ הוּא עִם בַּת זוּגֵהּ בְּהַהוּא עָלְמָא. וְהַאי אִיהוּ דְּאָמַר קוּדְשָׁא בְּרִיךְ הוּא כִּי מְכַבְּדַי אֲכַבֵּד. בַּר נָשׁ דְּאַמְלִיךְ לְקוּדְשָׁא בְּרִיךְ הוּא עַל שְׁמַיָּא וְאַרְעָא וְאַרְבַּע סִטְרִין בְּהַאי עָלְמָא הָכֵי קוּדְשָׁא בְּרִיךְ הוּא אַמְלִיךְ לֵהּ עַל שְׁמַיָּא וְאַרְעָא וְאַרְבַּע סִטְרִין בְּהַהוּא עָלְמָא. וּבְגִין דָּא אוֹקְמוּהּ כָּל צַדִּיק וְצַדִּיק יֵשׁ לוֹ עוֹלָם בִּפְנֵי עַצְמוֹ, וּבְהַהוּא עָלְמָא אִיהוּ בַּר נָשׁ בְּדִיּוֹקְנָא דְּמָארֵהּ דְּכֹלָּא, וְהַאי אִיהוּ וַיִּבְרָא אֱלֹהִים אֶת הָאָדָם בְּצַלְמוֹ. וְהַמַּשְׂכִּילִים יַזְהִרוּ כְּזֹהַר דִּרְקִיעַ. אִיהוּ זֹהַר טָמִיר וְגָנִיז וְדָא כֶּתֶ''ר. זֹהַר בָּהִיר בַּשְּׁחָקִים דָּא חָכְמָ''ה זֹהַר זָרִיק נִיצוֹצִין וּמַבְהִיק כְּבָרָק לְעַיְנִין דָּא בִּינָ''ה. זֹהַר חִוָּרוּ כְּזִיהֲרָא דָּא גְּדֻלָּ''ה. זֹהַר זָהִיר סוּמָקָא בְּמַאְדִּים דָּא גְּבוּרָ''ה. זֹהַר מַבְהִיק כָּלִיל חִוָּר וְסוּמָק דָּא תִּפְאֶרֶ''ת. זֹהַר יָרֹק כְּכוֹכָב דָּא נֶצַ''ח זֹהַר כָּלִיל חִוָּר וְסוּמָק דָּא הוֹ''ד. זֹהַר זָהִיר לְכָל עֵיבָר כְּמָאן דְּמֹחָא בְּפַטִישׁ, וְזָרִיק שְׁבִיבִין לְכָל סִטְרִין, דָּא יְסוֹ''ד. וְכֻלָּם מַשְׁפִּיעִים לַמַּלְכוּת כְּנֶסֶת יִשְׂרָאֵל. רָאשֵׁי אַלְפֵי יִשְׂרָאֵל הֵמָּה כֶּתֶר חָכְמָה חֲכָמִים. בִּינָה נְבוֹנִים. חֶסֶד חֲסִידִים. גְּבוּרָה גִּבּוֹרִים. מָארֵי תּוֹרָה תִּפְאֶרֶת. נְבִיאִים נֶצַח. חוֹזִים הוֹד. צַדִּיקִים יְסוֹד. מַלְכוּת מְלָכִים. וְעַל שְׁמָהּ אִתְקְרִיאוּ יִשְׂרָאֵל בְּנֵי מְלָכִים בִּי בילא''ו. 
<BR>
<!--BODY_END-->
<!--_LEND-->       </div>
</body>
</html>
 