<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - פרשת בשלח ","קבלה","d_root__106_kblh.html","זוהר חדש","f_01155.html","פרשת בשלח ","f_01155_part_8.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">פרשת בשלח</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="פרשתBבשלח"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>פרשת בשלח</u></span><BR></U></B></span><p></p><small><small>(שמות יז)</small></small> וַיֹּאמֶר משֶׁה אֶל יְהוֹשֻׁעַ בְּחַר לָנוּ אֲנָשִׁים וְצֵא הִלָּחֵם וְגו', מַאי טַעְמָא יְהוֹשֻׁעַ אַגַּח קְרָבָא וְלָא מִן שְׁאָר עַמָּא. אֶלָּא בְּגִין דַּעֲמָלֵק אָתָא עֲלַיְיהוּ, עַל הַהוּא חוֹבָא דְּשַׁבַּתָּא דְּלָא נָטְרִין לֵיהּ, כְּמָה דְאִתְעָרוּ חֲכָמִים זִכְרוֹנָם לִבְרָכָה, אִלְמָלֵי נָטְרוּ יִשְׂרָאֵל שַׁבַּתָּא קַמָּא, לָא שָׁלְטָא בְּהוּ אוּמָּה וְלָשׁוֹן. מַה כְּתִיב <small><small>(שם טז)</small></small> וַיְהִי בַּיּוֹם הַשְּׁבִיעִי יָצְאוּ מִן הָעָם לִלְקֹט וְלֹא מָצָאוּ, וּכְתִיב וַיָּבֹא עֲמָלֵק. 
<BR><p></p>וְתָּא חֲזֵי רָזָא דְמִלָּה, כַּד פַּקֵּיד לוֹן קוּדְשָׁא בְּרִיךְ הוּא לְיִשְׂרָאֵל בְּמָרָה עַל שַׁבַּתָּא, בְּגִין דְּאַתְיָא מִדַּת דִּינָא לְקַטְרְגָא עַל הַהוּא חוֹבָא דְּצַדִּיק דְּזַבִּינוּ לֵיהּ, דְּאִיהוּ לָקֳבֵיל יוֹמָא דְשַׁבַּתָּא, וְאִינוּן אַפִּיקוּ לֵיהּ לְחוֹל, אֲמַר קוּדְשָׁא בְּרִיךְ הוּא, הָא אִית לוֹן רְפוּאָה לְהַהוּא חוֹבָה, אִי אִינוּן נָטְרִין לְיוֹמָא דְשַׁבַּתָּא, דְּאִיהוּ לָקֳבֵיל צַדִּיק חַי הָעוֹלָמִים. וְהַיְינוּ דִּכְתִיב <small><small>(שם טו)</small></small> וַיּוֹרֵהוּ ה' עֵץ. עֵץ חַיִּים, דְּיִנְטְרוּן יוֹמָא דְשַׁבַּתָּא. וְאִינוּן אֲחִילוּ לֵיהּ, כְּדֵין וַיָּבֹא עֲמָלֵק. 
<BR><p></p>בְּהַהִיא שַׁעֲתָא, אָמַר לֵיהּ משֶׁה לִיהוֹשֻׁעַ, פּוֹק אַגַּח קְרָבָא בַּעֲמָלֵק, דְּהָא לָךְ חַזְיָא, בְּגִין דְּאַתְּ בַּר בְּרֵיהּ דְּהַהוּא צַדִּיק, וְאִיהוּ בְּהַהוּא חוֹבָא אָתֵי עֲלָן. וְאִי לָא אִשְׁתְּכַח מְקַטְרְגָא לֵיהּ לַעֲמָלֵק, מֵחוּלָקֵיהּ וּמִבְּנוֹי דְּהַהוּא צַדִּיק, לֵית מַאן דְּיָכֵיל לֵיהּ, כְּדֵין עֲבַד יְהוֹשֻׁעַ כְּמָא דַּאֲמַר משֶׁה. 
<BR><p></p>וְתָּא חֲזֵי, דִּבְגִין הַהוּא חוֹבָא אָתָא עֲלַיְיהוּ, דְּאַרַע לוֹן לְאִינוּן דַּהֲווֹ מִבָּתַר עֲנָנָא, וּנְסֵיב מִינַיְיהוּ הַאי בְּרִית קַדִּישָׁא, וּזְרֵיק לֵיהּ כְּלַפֵּי עֵילָא. וְאִי לָאו דְּאִינוּן חָאבוּ בֵיהּ, לָא הֲוָה לֵיהּ סִיַּיעְתָּא מִלְּעֵילָא לְמֵיעְבַּד הָכֵי. אֶלָּא בְּגִין לְאַחֲזָאָה לוֹן, דְּיִשְׁתְּמוֹדְעוּן חוֹבֵיהוֹן דְּחָבוּ בְּהַהוּא צַדִּיק, דְּנָטַר הַאי בְּרִית, וְהַשְׁתָּא אֲחִילוּ שַׁבַּתָּא דְּאִיהוּ לְקִבְלֵיהּ, דְּאִיהִי קָאי לַאֲגָנָא עֲלַיְיהוּ מִקַּמֵּי מִדַּת דִּינָא. 
<BR><p></p>תָּא חֲזֵי מַה כְּתִיב, <small><small>(שם)</small></small> וַיִּסְעוּ מִמָּרָה וַיָּבֹאוּ אֵילִמָה וְשָׁם שְׁתֵּים עֶשְׂרֵה עֵינֹת מַיִם וְגו'. מַהוּ אֵילִמָה, אֶלָּא דְּתָבוּ לְפוּלְחָנָא דְּקוּדְשָׁא בְּרִיךְ הוּא, וּלְקַבְּלָא מִלּוֹי בְּלִבָּא שְׁלִים, בְּגִין כָּךְ אֵלִ''ימָ''ה. 
<BR><p></p>וְהָא אוֹקְמוּהָ, דְּהַהִיא אַתְרָא הֲוָה מְשׁוּבָּח בְּמַיָא, מִכָּל אַתְרִין דְּעָלְמָא, דְּהָא אוֹרַיְיתָא שֶׁבִּכְתָב תַּמָּן הוּא, וְתַמָּן תְּרֵין עֲשַׂר מַבּוּעִין, וְשִׁבְעִין דְּקָלִין. וְכוֹלָּא בְּרָזָא דִּמְהֵימְנוּתָא, דְּהָא כָּלְהוֹ ע' סַנְהֶדְּרִין מֵהַהוּא אַתְרָא מִתְזָנִין, וּמִתְבָּרְכִין מֵאִינוּן מַיִּין עִילָאִין בְּסִימָאן. 
<BR><p></p>זַכָאָה מַאן דְּזָכֵי לְהַנְהוּ מַיָיא לְאִתְבָּרְכָא מִנַּיְיהוּ. וְיִשְׂרָאֵל קַדִּישִׁין שָׁרָאן תַּמָּן, וּמְחַבְּרִין אִינוּן מַיִין עִילָּאִין בְּאִינוּן תְּרֵין עֲשַׂר מַבּוּעִין תַּתָּאִין. וְאִי אִינוּן קִלְקְלוּ בְּקַדְמִיתָא, וְחָבוּ לְגַבֵּי הַהוּא צַדִּיק, הָא אַדְבְּקוּ לֵיהּ בְּאַתְרֵיהּ, וּמִתְּזָן עַל יָדֵיהּ עָלְמָא. וְשִׁבְעִים תְּמָרִים אִתְּזֵינָן מֵהַהוּא תָּמָר, <small><small>(שיר השירים ז)</small></small> זֹאת קוֹמָתֵךְ דָּמְתָה לְתָמָר. וְאִינוּן תְּרֵין עֲשַׂר מַבּוּעִין, לָקֳבֵיל תְּרֵין עֲשַׂר שְׁבָטִין, סָחֲרִין לְהַהוּא אַתְרָא קַדִּישָׁא. 
<BR><p></p>וַהֲווּ יִשְׂרָאֵל עָסְקִין בְּאוּלְפַן אוֹרַיְיתָא, דְּאוֹלִיפוּ מִמָּרָה. וְאִתְחַבַּר עִמַּיְיהוּ הַהוּא בְּרִית קַדִּישָׁא, וְאִתְפְּרַשׁ חִוְיָא עֲקִימָא מֵהַהוּא בְּאֵר מַיִם, דְּהֲוָה מְמָרֵר לְאִינוּן מַיִין. וּמַאן הֲוָה גָּרִים חוֹבַיְיהוּ עַד הַשְׁתָּא. 
<BR><p></p>אֲבָל הַשְׁתָּא, כֵּיוָן דְּאַהֲדָרוּ בִּתְיוּבְתָּא לְמָארֵיהוֹן, וְקוּדְשָׁא בְּרִיךְ הוּא אוֹלִיף לוֹן אוֹרְחֵי דְּהַהוּא אִילָנָא דְחַיֵּי, הֲדָא הוּא דִכְתִיב, <small><small>(שמות טו)</small></small> וַיּוֹרֵהוּ ה' עֵץ, דָּא תוֹרָה שֶׁבִּכְתָב. וַיַּשְׁלֵךְ אֶל הַמָּיִם, דָּא תוֹרָה שֶׁבְּעַל פֶּה. וּמַאי וַיַּשְׁלֵךְ, אֶלָּא יֵ''שׁ לָ''ךְ, יֵ''שׁ, דָּא עָלְמָא דְּאָתֵי. הֲדָא הוּא דִכְתִיב, <small><small>(משלי ח)</small></small> לְהַנְחִיל אוֹהֲבַי יֵשׁ. לָ''ךְ, דָּא אִימָּא עִילָּאָה, חַמְשִׁין תַרְעִין דְּאִתְדְּבַק בֵּיהּ. כְּדֵין בְּסִימוּ מַיָא, וּנְחַת טַלָּא עִילָּאָה מֵעַתִּיקָא קַדִּישָׁא, וְאִתְמְלֵי חֲקַל תַּפּוּחִין. 
<BR><p></p>מָאן גָּרַם כָּל דָּא, אֵלִ''י מָ''ה, תְּיוּבְתָּא דְּיִשְׂרָאֵל לְמָארֵיהוֹן. וּכְדֵין הֲוָה לְהוֹן רְשׁוּ, לְמִשְׁרֵי עַל הַנְהוּ מַיָּא. הֲדָא הוּא דִכְתִיב, <small><small>(שמות טו)</small></small> וַיַּחֲנוּ שָׁם עַל הַמָּיִם. מַאי וַיַּחֲנוּ שָׁם, אֶלָּא סַמָּא דְחַיֵּי שַׁרְיָא בְּאִינוּן מַיִין, בְּגִין כָּךְ וַיַּחֲנוּ שָׁם עַל הַמָּיִם. מִהְרָשׁ הַנֶּעֱלָם 
<BR><p></p><small><small>(שמות טז)</small></small> וּמַטְךָ אֲשֶׁר הִכִּיתָ בּוֹ אֶת הַיְאֹר קַח בְּיָדְךָ וְהָלָכְתָּ. תַּנְיָא, אָמַר רִבִּי יוֹסֵי, גָּלֵיף הֲוָה חוּטְרָא מִתְּרֵין סִטְרִין, בִּשְׁמָא קַדִּישָׁא. חַד סִטְרָא דְרַחֲמֵי וְדִינָא בְּאַתְוָון גְּלִיפִין. וְחַד סְטַר דִּינָא בְּדִינָא, נָחָשׁ עֲלֵי צוּר. 
<BR><p></p>תָּא חֲזֵי, כְּתִיב <small><small>(שם יד)</small></small> וְאַתָּה הָרֵם אֶת מַטְךָ וּנְטֵה אֶת יָדְךָ עַל הַיָּם. מַאי וּנְטֵה. כְּלוֹמַר, וּנְטֵה בְּחַד גִּיסָא, דִּגְלִיפָא בְּרַחֲמֵי וְדִינָא. וּכְתִיב וַיֵּט משֶׁה אֶת יָדוֹ, וְלָא כְתִיב וַיִּשְׁלַח אֶת יָדוֹ, כְּלוֹמַר, אַסְטֵי מֵחַד גִּיסָא. 
<BR><p></p>וְאִי תֵימָא, דְּגָלֵיף הֲוָה מִקַּדְמַת דְּנָא נָחָשׁ עֲלֵי צוּר. אֶלָּא בְּאַסְנָא אִתְגְּלֵיף דִּכְתִיב <small><small>(שם ד)</small></small> וַיַּשְׁלִכֵהוּ אַרְצָה וַיְהִי לְנָחָשׁ. בְּהַהִיא שַׁעֲתָא אִתְגְּלֵיף נָחָשׁ עֲלֵי צוּר. 
<BR><p></p>וְתָּא חֲזֵי אָמַר רִבִּי יְהוּדָה, בָּעָא קוּדְשָׁא בְּרִיךְ הוּא דִּשְׁמוֹי דַּהֲווֹ גְּלִיפִין בְּחוּטְרָא יַעֲבֵיד אָתָאן. וְתַנְיָא, תְּרֵין אָתִין אִתְעֲבִידוּ בְּיַמָּא, בְּהַהוּא סְטַר דְּסָטָא משֶׁה בְּרַחֲמֵי וְדִינָא. בָּזַע יַמָּא לְיִשְׂרָאֵל בְּי''ב שְׁבִילִין, וְאָתֵיב בְּדִינָא עַל מִצְרָאֵי, וְאַטְבַּע לוֹן בִּתְהוֹמָא. הֲדָא הוּא דִכְתִיב, <small><small>(שם טו)</small></small> וַיָּשֶׁב ה' עֲלֵיהֶם אֶת מֵי הַיָּם. 
<BR><p></p>בְּהַהִיא שַׁעֲתָא, בָּעֵי לַאֲפָקָא מַיָא, אָמַר לֵיהּ קוּדְשָׁא בְּרִיךְ הוּא, משֶׁה, אַסְטֵי חוּטְרָא מִגִּיסָא אָחֳרָא. דִּתְרֵין אָתָאן אִתְעֲבִידוּ בֵּיהּ. כְּמָא דְּאִתְעֲבֵיד מִסִּטְרָא אָחֳרָא. חַד אָת הָכָא, וְחַד אָת בִּמְרִיבָה. אֲבָל הַשְׁתָּא, <small><small>(שם יז)</small></small> וְהִכִּיתָ בַּצּוּר. מַאי צוּר. בְּהַאי צוּר דְּסָלֵיק נָחָשׁ. 
<BR><p></p>לְזִמְנָא אָחֳרָא אָמַר רִבִּי אֶלְעָזָר, מַאי דִכְתִיב, <small><small>(במדבר כ)</small></small> קַח אֶת הַמַּטֶה וְהַקְהֵל אֶת הָעֵדָה אַתָּה וְאַהֲרֹן אָחִיךָ וְדִבַּרְתֶּם. מַהוּ וְדִבַּרְתֶּם, אָמַר רִבִּי אֶלְעָזָר, מַנֵּי לֵיהּ עֲלֵי נָחָשׁ. דְּהָא אִתְעֲבֵיד בַּצּוּר, הַשְׁתָּא בָּעֵי דְּיִתְעַבֵּיד בַּנָּחָשׁ. לְאַשְׁלָמָא שְׁמוֹי דְּקוּדְשָׁא בְּרִיךְ הוּא, בְּאִלֵּין אַתְוָון. 
<BR><p></p>מַשְׁמַע דִּכְתִיב וְדִבַּרְתֶּם אֶל הַסֶּלַע. וּכְתִיב <small><small>(שם כא)</small></small> וַיְדַבֵּר הָעָם בֵּאלֹהִים וּבְמשֶׁה. מַה כְּתִיב בַּתְרֵיהּ, <small><small>(שם)</small></small> וַיְשַׁלַּח ה' בָּעָם אֵת הַנְּחָשִׁים הַשְּׂרָפִים. מַה נָּחָשׁ חֵילֵיהּ בְּפוּמֵיהּ, אוּף הָכָא בְּפוּמָא. 
<BR><p></p>וּמשֶׁה לָא עָבִיד הָכֵי, אֶלָּא הִכָּה, וְלֹא אַשְׁלֵים שְׁמָא, אֶלָּא חָזַר כְּקַדְמֵיתָא בִּשְׁמָא דְּצוּר, וּשְׁבַק דְּנָחָשׁ, הֲדָא הוּא דִכְתִיב וַיַּךְ, וְלָא כְתִיב וַיְדַבֵּר, כְּמָה דְּאִתְפַּקַּד וְדִבַּרְתֶּם. דְּתָנִינָן, צוּר לְמֶעְבַּד, וְנָחָשׁ לְמַלָּלָא. וּכְתִיב <small><small>(שם)</small></small> וַיַּךְ אֶת הַסֶּלַע בְּמַטֵהוּ פַּעֲמָיִם, חַד דִּלְשֶׁעָבַר, וְחַד דְּהַשְׁתָּא. 
<BR><p></p>תַּנְיָא, אָמַר רִבִּי אֶלְעָזָר בַּהּ שַׁעֲתָא אִשְׁתָּאַר שְׁמָא. כְּלוֹמַר, דְּלָא אִשְׁתְּלֵים בְּהַהוּא אָת, דִּשְׁבַק משֶׁה נָחָשׁ, וְלָא אִשְׁתְּלֵים כָּל שְׁמָא. 
<BR><p></p>דְּהָא בְּחַד גִּיסָא אִשְׁתְּלֵים בְּיַמָּא. מִגִּיסָא אָחֳרָא שָׁרֵי בַּצּוּר, וְלָא אִשְׁתְּלֵים בַּנָּחָשׁ. אָמַר לֵיהּ קוּדְשָׁא בְּרִיךְ הוּא, עֲבָדַת דְּשָׁרֵי שְׁמִי, וְלָא אִשְׁתְּלֵים לְמֶעְבַּד אָתִין. אוּף אַתְּ שָׁרֵית, וְלָא תִשְׁתְּלֵים. לָכֵן לֹא תָבִיאוּ אֶת בְּנֵי יִשְׂרָאֵל. שָׁרֵית לַאֲפָקָא לוֹן, וְלָא תַשְׁלֵים לְאַעֲלָאָה לְהוֹן לְאַרְעָא, לָכֵן לֹא תָבִיאוּ. 
<BR><p></p>אָמַר רִבִּי אֶלְעָזָר, יָדַע לִבָּא דְּמשֶׁה בְּקַדְמִיתָא דְּדָחֵיל, כַּד חָמָא נָחָשׁ. דִּכְתִיב <small><small>(שמות ד)</small></small> וַיָּנָס משֶׁה מִפָּנָיו. לִבָּא חָמָא, וְלָא יָדַע. 
<BR><p></p>אָמַר רִבִּי אֶלְעָזָר, כְּתִיב <small><small>(במדבר כא)</small></small> וַיַּעַשׂ משֶׁה נְחַשׁ נְחשֶׁת וַיְשִׂימֵהוּ עַל הַנֵּס. עַל נֵס לָא כְתִיב, אֶלָא עַל הַנֵּס, בָּעָא לְאִתְקַן וּלְהַשְּׁלֵים מַה דַּחֲסַר. אָמַר לֵיהּ קוּדְשָׁא בְּרִיךְ הוּא, משֶׁה, כְּתִיב <small><small>(שם כז)</small></small> לְהַקְדִּישֵׁנִי בַּמַּיִם, בַּמַּיִם וְלָא בְּדָבָר אַחֵר. כְּשֵׁם שֶׁהִתְחַלְתִּי בְּמַיִם, בָּעֵינָא דְּיִשְׁתְּלֵים בִּשְׁמֵי הַנֵּס בַּמַּיִם. אָמַר רִבִּי אֶלְעָזָר אַתְרָא דַּחֲסַר לָא שְׁלֵים, אֲבָל אִתְעֲבֵיד נִסָּא הָכָא. 
<BR><p></p>אָמַר רִבִּי יְהוֹשֻׁעַ, כְּתִיב <small><small>(שם כא)</small></small> עֲשֵׂה לְךָ שָׂרָף. עֲשֵׂה לְךָ, לְתוֹעַלְתְּךָ. עֲשֵׂה לְךָ, תַּקֵן מִמַּה דְּחָסַרְתָּ. עִם כָּל זֶה לֹא תִּקֵּן אֶלָּא רְאִיָּה, שֶׁהָיוּ רוֹאִין בַּנָּחָשׁ וְחַיִּין, אֲבָל לֹא נִתְקַדֵּשׁ שְׁמָא בַּמַּיִם, וְנִשְׁאָר חָסֵר מֵהַשְּׁאָר. 
<BR><p></p>וְתִקַנְתָּ בָּרְאִיָּה, <small><small>(שם כז)</small></small> עֲלֵה אֶל הַר הָעֲבָרִים הַזֶּה וּרְאֵה וְגו', וְרָאִיתָ אוֹתָהּ וְנֶאֱסַפְתָּ אֶל עַמֶּיךָ, <small><small>(דברים לד)</small></small> הֶרְאִיתִיךָ בְּעֵינֶיךָ וְשָׁמָּה לֹא תַעֲבֹר. תָּא חֲזֵי, דְּעוֹנְשׁוֹ הֲוָה דְּאֲפִילּוּ רְאִיָּה לָא תִקֵּן כִּדְחָזֵי, כֵּיוָן דַּעֲבַד לֵיהּ רְאִיָּה, בְּהַאי אַשְׁלֵים לֵיהּ רְאִיָּה, אֲבָל לָא אַשְׁלֵים שְׁמֵיהּ בְּמַיָא, כְּמוֹ כָּל שְׁאָר שְׁמָא. 
<BR><p></p>אָמַר רִבִּי יִצְחָק, בְּשָׁעָה שֶׁאָמַר קוּדְשָׁא בְּרִיךְ הוּא לָכֵן לֹא תָבִיאוּ. אָמַר משֶׁה, הַאי חִוְויָא לְתַקָּלָא דְּעָלְמָא הֲוָה. אָמַר לֵיהּ קוּדְשָׁא בְּרִיךְ הוּא לָאו הָכֵי, דִּינָא הֲוָה לְחַיָּיבַיָא, וְחַיִּין לְמָארֵי קְשׁוֹט. דִּכְתִיב <small><small>(במדבר כא)</small></small> וְרָאָה אוֹתוֹ וָחָי. בְּאוֹתָהּ שָׁעָה יָדַע משֶׁה דְרָכָיו, וְהִצְדִּיק עָלָיו אֶת הַדִּין. 
<BR><p></p>פָּתַח וְאָמַר, <small><small>(דברים לב)</small></small> הַצּוּר תָּמִים פָּעֳלוֹ, דָּא הוּא צוּר דְּקָא אַמְרִינָן. אֵל אֱמוּנָה וְאֵין עָוֶל, דִּכְתִיב וְרָאָה אוֹתוֹ וָחָי. וּכְתִיב <small><small>(תהלים יח)</small></small> הָאֵל תָּמִים דַּרְכּוֹ. 
<BR><p></p>אָמַר רִבִּי חִיָּיא, וְהָא תָּנִינָן אֵל גְּזֵרַת רַחֲמֵי. כְּמָה דְאַתְּ אָמֵר <small><small>(במדבר כג)</small></small> אֵל מוֹצִיאָם מִמִּצְרַיִם. <small><small>(שמות לד)</small></small> אֵל רַחוּם וְחַנּוּן. אָמַר לֵיהּ לָאו הָכֵי, דְּתָנִינָן, דְּשַׁלֵּיט רַחֲמֵי עַל דִּינָא. אֵל בִּלְחוֹדוֹי יְכוֹלֶת הוּא, וּרְשׁוּתָא הוּא דִּילֵיהּ. מַאי יְכוֹלֶת, שׁוּלְטָנוּתָא. כְּלוֹמַר, שָׁלְטָנוּתָא דְּאֵל, אִתְגַּבַּר גְּזֵרָה דִּילֵיהּ. כְּדָּבָר אַחֵר <small><small>(בראשית לא)</small></small> יֵשׁ לְאֵל יָדִי, רְשׁוּתָא דִילֵיהּ יְכוֹלֶת דְּעֵינָא בִישָׁא. אֲמַר לֵיהּ וְהָא כְתִיב <small><small>(דברים י)</small></small> הָאֵל הַגָּדוֹל הַגִּבּוֹר. אֵל גָּדוֹל נַצְחָא, אֵל בִּלְחוֹדוֹי נַצְחָא. 
<BR><p></p>נֶהְדַּר לְמִילֵי קַדְמָאי, וּכְתִיב <small><small>(שם לב)</small></small> הַצּוּר תָּמִים פָּעֳלוֹ כִּי כָל דְּרָכָיו מִשְׁפָּט, הָא צוּר. אֵל אֱמוּנָה וְאֵין עָוֶל וְגו', הָא נָחָשׁ עֲלֵי צוּר. וּכְתִיב <small><small>(איוב ח)</small></small> הַאֵל יְעַוֵּת מִשְׁפָּט. מִשּׁוּם דְּאוֹרְחֵיהּ דְּנָחָשׁ לְאַסְטָאָה אוֹרְחֵיהּ, לְכָךְ כְּתִיב וְאֵין עָוֶל. הַאֵל יְעַוֵּת מִשְׁפָּט חַס וְשָׁלוֹם. אָמַר רִבִּי אֶלְעָזָר, הַיְינוּ דִּכְתִיב <small><small>(תהלים פה)</small></small> אֶשְׁמְעָה מַה יְּדַבֵּר הָאֵל ה'. 
<BR><p></p><small><small>(שמות ד)</small></small> וַיִּשְׁלַח יָדוֹ וַיַּחֲזֶק בּוֹ וַיְהִי לְמַטֶה בְּכַפּוֹ. כְּדָּבָר אַחֵר מַטֶה כְּלַפֵּי חֶסֶד. אָמַר רִבִּי יוֹסֵי שְׁנֵי מַטוֹת הָיוּ, אֶחָד שֶׁל משֶׁה, וְאֶחָד שֶׁל הַקָּדוֹשׁ בָּרוּךְ הוּא. מַשְׁמַע דִּכְתִיב <small><small>(שם יז)</small></small> וּמַטֶה הָאֱלֹהִים. 
<BR><p></p>דְּתָנִינָן, בְּשַׁעֲתָא שֶׁהָיָה נוֹטֵל משֶׁה הַמַּטֶה, הָיָה כְּאִלּוּ הָיָה בִּרְשׁוּתוֹ וּבִיכָלְתּוֹ. הֲדָא הוּא דִכְתִיב, <small><small>(שמות ד)</small></small> וַיִּקַּח משֶׁה אֶת מַטֶה הָאֱלֹהִים בְּיָדוֹ. וַדַּאי שֶׁבְּיָדוֹ לָקַח, אֶלָּא מַהוּ בְּיָדוֹ, בִּרְשׁוּתוֹ, כְּאִלּוּ הוּא שֶׁלּוֹ. 
<BR><p></p>וְאָמַר רִבִּי יוֹסֵי, בִּרְשׁוּתוֹ שֶׁל משֶׁה הָיָה, עַד שֶׁהוּקַם הַמִּשְׁכָּן. כֵּיוָן שֶׁהוּקַם הַמִּשְׁכָּן, הֶחֱזִיר הַמַּטֶה לִפְנֵי הָעֵדוּת. וּמִשָּׁם הָיָה נוֹטְלוֹ לַעֲשׂוֹת בּוֹ נִסִּים. הֲדָא הוּא דִכְתִיב, <small><small>(שמות ד)</small></small> וַיִּקַּח משֶׁה אֶת הַמַּטֶה מִלִּפְנֵי ה', כֵּיוָן שֶׁלָּקְחוֹ הֲרֵי הוּא בִּרְשׁוּתוֹ, וּכְשֶׁלּוֹ הָיָה. 
<BR><p></p>אָמַר רִבִּי יְהוֹשֻׁעַ, אוֹתוֹ הַמַּטֶה שֶׁל סְנַפִּירִינוֹן הָיָה, וּמִשֵּׁשֶׁת יְמֵי בְרֵאשִׁית אִתְבְּרֵי. כְּמָה דְתָנִינָן, וְהַמִּכְתָּב וְהַמַּטֶה. רַבִּי יְהוּדָה אוֹמֵר, שֶׁל עֵץ הָיָה. 
<BR><p></p>מַאן דַּאֲמַר שֶׁל סְנַפִּירִינוֹן הָיָה, דִּכְתִיב <small><small>(יחזקאל א)</small></small> כְּמַרְאֵה אֶבֶן סַפִּיר דְּמוּת כִּסֵּא, וּכְתִיב מַטֵה הָאֱלֹהִים. וּמַאן דַּאֲמַר עֵץ הָיָה, דִּכְתִיב <small><small>(שמות טו)</small></small> וַיּוֹרֵהוּ ה' עֵץ וַיַּשְׁלֵךְ אֶל הַמָּיִם וְגו'. 
<BR><p></p>שָׁם שָׂם לוֹ חֹק וּמִשְׁפָּט וְשָׁם נִסָּהוּ. אָמַר הַקָדוֹשׁ בָּרוּךְ הוּא, מִכָּאן וּלְהָלְאָה הֲרֵי חֹק וּמִשְׁפָּט לַעֲשׂוֹת נִסִּים. חֹק וּמִשְׁפָּט, דִּכְתִיב <small><small>(משלי ל)</small></small> נָחָשׁ עֲלֵי צוּר. וְשָׁם נִסָּהוּ, מִשּׁוּם דִּכְתִיב וַיִּמְתְּקוּ הַמָּיִם. דָּבָר אַחֵר, אָמַר הַקָּדוֹשׁ בָּרוּךְ הוּא, מִכָּאן וּלְהָלְאָה חֹק וּמִשְׁפָּט, שֶׁלֹּא יְהֵא נִקְדָּשׁ אֶלָּא בַּמַּיִם שֶׁנִּמְתְּקוּ. 
<BR><p></p>אָמַר רִבִּי יְהוּדָה, כְּתִיב כִּי מָרִים הֵם, מִכָּאן שָׁנִינוּ, יֵשׁ מַיִם עֲכוּרִים, וְיֵשׁ מַיִם צְלוּלִים, וְיֵשׁ מַיִם מְתוּקִים, וְיֵשׁ מַיִם מָרִים. וַיִּצְעַק אֶל ה', לָמָּה צָעַק, מִכָּאן שֶׁהָיָה בְּצַעַר בְּאוֹתָהּ שָׁעָה. אָמַר לֵיהּ הַקָּדוֹשׁ בָּרוּךְ הוּא, משֶׁה, הַנָּחָשׁ שֶׁנֶּהְפַּךְ בַּסְּנֶה, עַכְשָׁיו אִצְטְרִיךְ לְחָקְקָא לֵיהּ בַּצּוּר. וְתַרְוַיְיהוּ עָמְדוּ עַל הַמַּיִם הַמָּרִים. וּבְאוֹתָהּ שָׁעָה נִתְחַקֵּק צוּר בַּנָּחָשׁ שֶׁהָיָה בּוֹ קוֹדֶם, הֲדָא הוּא דִכְתִיב שָׁם שָׂם לוֹ חֹק וּמִשְׁפָּט. 
<BR><p></p>כַד אָתָא רַבִּי אַבָּא, שְׁאִילוּ קַמֵּיהּ, אֲמַר לְהוֹ שַׁפִּיר קָאֲמַר ר' יְהוּדָה, וְהָכֵי הוּא. וַאֲנָא אִצְטְרִיךְ לְגַלָּאָה רָזָא דְמִלָּה, הָא חָזֵינָא דְּרַבִּי יְהוּדָה גָּלֵי לָה. 
<BR><p></p>אֶלָּא אָמַר הַקָּדוֹשׁ בָּרוּךְ הוּא לְמשֶׁה, משֶׁה, הַשְׁתָּא בְּמִצְרַיִם הָיָה הַמַּטֶה שֶׁל אַהֲרֹן לִדְחוֹת הַקַּשׁ הַשּׁוֹלֵט עַל יִשְׂרָאֵל בְּמִצְרַיִם, אֲבָל כְּשֶׁיָּצְאוּ מִמִּצְרַיִם, כַּמָּה מְקַטְרְגִים מְזוּמָנִים עַל יִשְׂרָאֵל, לִדְחוֹתָם בַּיָּם, כַּמָּה מַיִם מָרִים נִזְדַּמְּנוּ אֶצְלָם. כַּמָּה מַיִם רָעִים יְקַטְרְגוּ בָהֶם. 
<BR><p></p>בָּאוּ לַיָּם, בָּא רַהַב שָׂרוֹ שֶׁל מִצְרַיִם וְשֶׁל יַם. אָמַר הַקָּדוֹשׁ בָּרוּךְ הוּא, <small><small>(שמות יד)</small></small> משֶׁה הָרֵם אֶת מַטְךָ וּנְטֵה אֶת יָדְךָ. כֵּיוָן דְּאָמַר הָרֵם אֶת מַטְךָ, מַהוּ וּנְטֵה אֶת יָדְךָ. אֶלָּא הָרֵם אֶת מַטְךָ נֶגֶד שָׂרוֹ שֶׁל יָם. בָּאוּ לְמָרָה, כַּמָּה מַיִם מָרִים נִזְדַּמְּנוּ אֶצְלָם, וְנִצְטָעֵר משֶׁה וְצָעַק, הֲדָא הוּא דִכְתִיב וַיִּצְעַק אֶל ה'. 
<BR><p></p>אָמַר לֵיהּ קוּדְשָׁא בְּרִיךְ הוּא, משֶׁה, הֲרֵי לְךָ עֵצָה בָּזֶה, הַשְּׁלֵךְ הַמַּטֶה אֶצְלָם, וְיִתְחַקֵּק נָחָשׁ עֲלֵי צוּר שְׁנֵיהֶם בְּיַחַד, וְיִנָּצְלוּ. הֲדָא הוּא דִכְתִיב, וַיּוֹרֵהוּ ה' עֵץ. כמדָּבָר אַחֵר, <small><small>(קהלת יא)</small></small> מָקוֹם שֶׁיִּפּוֹל הָעֵץ, שֶׁהוּא עֵצָה. וַיַּשְׁלֵךְ אֶל הַמָּיִם. וּכְתִיב שָׁם שָׂם לוֹ חֹק וּמִשְׁפָּט, נָחָשׁ עֲלֵי צוּר. וְשָׁם נִסָּהוּ, עִטְרָהוּ בְּנִסִּים. אָמַר הַקָּדוֹשׁ בָּרוּךְ הוּא, מִכָּאן וּלְהָלְאָה, הֲרֵי לְךָ שֶׁיַּעֲמוֹד אֵצֶל הַמַּיִם, הֲרֵי לְךָ שֶׁיִּתְקַדֵּשׁ שְׁמִי בַּמַּיִם. 
<BR><p></p>כְשֶׁבָּאוּ לְאֵלִים, בָּאוּ הַמַּיִם לְקַטְרֵג עֲלֵיהֶם, אָמַר קוּדְשָׁא בְּרִיךְ הוּא, משֶׁה, בַּמָּקוֹם הַזֶּה אֵין צָרִיךְ מַטֶה, הֲרֵי יַעֲקֹב שֶׁהוּא הָאִילָן בְּשִׁבְעִים נֶפֶשׁ, וְהוּא שִׁבְעִים תְּמָרִים. וּשְׁתֵּים עֶשְׂרֵה עֵינוֹת מָיִם, שְׁנֵים עָשָׂר שְׁבָטִים. כְּשִׁבְעִים עַמּוּדִים, וּשְׁנֵים עָשָׂר שְׁבָטִים, זְכוּתָם יָגֵן עֲלֵיכֶם, בַּמָּקוֹם הַזֶּה שֶׁנִּקְרָא אִילָן, וְהוּא אֵלִים. כְּמָה דְאַתְּ אָמֵר, <small><small>(ישעיה א)</small></small> כִּי יֵבשׁוּ מֵאֵילִים אֲשֶׁר חֲמַדְתֶּם. 
<BR><p></p>מִיָּד וַיַּחֲנוּ שָׁם עַל הַמָּיִם, מַשְׁמַע דִּכְתִיב עַל הַמָּיִם, וּמַשְׁמַע דִּכְתִיב, שָׁם שָׂם לוֹ, וְלֹא בְּמָקוֹם אַחֵר. וְשָׁם שָׁלְטוּ בְּנֵי יִשְׂרָאֵל עַל הַמָּיִם, וְלֹא הוּצְרַךְ הַמַּטֶה. מִכָּאן וּלְהָלְאָה אִצְטְרִיךְ הַמַּטֶה בַּנָּחָשׁ עֲלֵי צוּר, אֵצֶל הַמָּיִם. 
<BR><p></p>בָּאוּ לְחוֹרֵב, בָּאוּ הַמַּיִם לְקַטְרֵג, אָמַר לֵיהּ הַקָדוֹשׁ בָּרוּךְ הוּא, וְהִכִּיתָ בַצוּר, הַמַּטֶה אִצְטְרִיךְ הָכָא, וְהִכִּיתָ לְאֵלּוּ בְּאוֹתוֹ צוּר, וְלֹא בַּנָּחָשׁ. אָמַר משֶׁה, יַתִּיר אִצְטְרִיךְ הָכָא, אֲנָא חָמֵי מַיִם דְּבָעוֹ לְשָׁטְפָא. אַמַּאי, הִנְנִי עוֹמֵד לְפָנֶיךָ שָׁם עַל הַצּוּר וְהִכִּיתָ בַצוּר. 
<BR><p></p>אָמַר לֵיהּ קוּדְשָׁא בְּרִיךְ הוּא לְמשֶׁה, עֲדַיִין בִּמְרִיבָה עֲתִידִים הַמַּיִם לְקַטְרֵג יוֹתֵר, שֶׁהֵם מַיִם עֲכוּרִים רָעִים וּזֵדוֹנִים, וְיִזְדַּוְּוגוּ בָּהֶם בְּיִשְׂרָאֵל בְּגָלוּי לְעֵינֵיהוֹן, וּבְאוֹתָהּ שָׁעָה אִצְטְרִיךְ הַמַּטֶה, וְהַתֵּיר עֲלֵיהֶם הַנָּחָשׁ בְּגָלוּי לְעֵינֵיהֶם, וְיִתְקַדֵּשׁ שְׁמִי. הֲדָא הוּא דִכְתִיב, <small><small>(במדבר כז)</small></small> לְהַקְדִּישֵׁנִי בַּמַּיִם לְעֵינֵיהֶם. מַהוּ לְעֵינֵיהֶם. בְּגָלוּי. כְּדָבָר שֶׁנִּזְדַּוְּוגוּ בָּהֶם בְּגָלוּי. 
<BR><p></p>תָּא חֲזֵי, הָכֵי חָמָא דָוִד, דִּכְתִיב <small><small>(תהלים קכד)</small></small> לוּלֵי ה' שֶׁהָיָה לָנוּ בְּקוּם עָלֵינוּ אָדָם, זֶה פַּרְעֹה. אֲזַי עָבַר עַל נַפְשֵׁנוּ הַמַּיִם הַזֵּדוֹנִים, כִּדְאַמְרִינָן. וּכְתִיב <small><small>(שם)</small></small> נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים וְגו'. 
<BR><p></p>אָמַר רִבִּי אַבָּא, מַה רָאָה משֶׁה בְּאוֹתָהּ שָׁעָה, שֶׁלֹּא עָשָׂה בַּנָּחָשׁ. אֶלָּא יִשְׂרָאֵל הָיוּ דּוֹחֲקִין לְמשֶׁה תְּנָה לָנוּ מַיִם, נִתְיָעֵץ משֶׁה וְאָמַר, קוּדְשָׁא בְּרִיךְ הוּא אָמַר לִי לַעֲמוֹד בַּנָּחָשׁ, וַאֲנָא חָמֵי דְּאֵין גְּזֵירָה לַנָּחָשׁ בַּמַּיִם, דְּאֵין יְכוֹלְתּוֹ אֶלָּא בְּעָפָר, דִּכְתִיב <small><small>(בראשית ג)</small></small> וְעָפָר תֹּאכַל כָּל יְמֵי חַיֶּיךָ, מַשְׁמַע דְּעַפְרָא יֵיכוֹל וִישֵׁיצֵי כָּל יוֹמוֹי, אֲבָל בְּמַיָּא לָא. וְיִשְׂרָאֵל דָּחֲקִין לִי, וְאַף עַל גַּב דְּיַעֲבֵיד נִיסָּא, לָא יַעֲבֵיד בַּאֲתַר דָּא, אֶלָּא כַּד אִתְחַקַּק, אִתְחַקַּק בְּעַפְרָא, וְלָא בְּמַיָא. דִּכְתִיב <small><small>(שמות ד)</small></small> וַיַּשְׁלִיכֵהוּ אַרְצָה וַיְהִי לְנָחָשׁ. וְצוּר בְּדָא אִתְחַקַּק, בְּמַיָא, בְּמָרָה, וּכְבָר עֲבַד נִיסָּא. טַב דְּאִעֲבֵיד בְּהַאי, דְּאִתְעֲבֵיד נִסָּא אָחֳרָא. מִיָּד וַיַּךְ אֶת הַסֶּלַע בְּמַטֵהוּ פַּעֲמַיִם, אָמַר לֵיהּ קוּדְשָׁא בְּרִיךְ הוּא, משֶׁה יַעַן לֹא הֶאֱמַנְתֶּם בִּי לְהַקְדִּישֵׁנִי, דַּחֲשַׁבְתּוּן דְּלָא יָכֵיל נָחָשׁ בַּמַּיִם, לָכֵן לֹא תָבִיאוּ. וּמַטְךָ אֲשֶׁר הִכִּיתָ בוֹ אֶת הַיְאוֹר כו' מַאי טַעְמָא מִשּׁוּם דִּמְחַקַּק בְּנִיסִּין הֲוָה וּשְׁמָא קַדִּישָׁא עִלָּאָה רְשִׁימָא בֵּיהּ. 
<BR>
<!--BODY_END-->
<!--_LEND-->       </div>
</body>
</html>
 