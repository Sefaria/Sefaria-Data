<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא חמישאה ","קבלה","d_root__106_kblh.html","תיקוני הזוהר","f_01153.html","תקונא חמישאה ","f_01153_part_8.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא חמישאה</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBחמישאה"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>תקונא חמישאה</u></span><BR></U></B></span><p></p>בְּרֵאשִׁית, ב' רֵאשִׁית, נְקוּדָה בְהֵיכָלֵיהּ, וְהַאי נְקוּדָה אִיהִי מַחֲשָׁבָה סְתִימָא, אַדְהָכִי הָא אֵלִיָּהוּ אִזְדַּמַּן לְגַבֵּיהּ דְרַבִּי שִׁמְעוֹן, אָמַר לֵיהּ רַבִּי רַבִּי, וְהָא ב' פְּתִיחָא אִיהִי, אִם כֵּן בְּמַאי אִיהִי מַחֲשָׁבָה סְתִימָא בָּהּ, אֶלָּא בְּרֵישׁ הוּרְמְנוּתָא דְמַלְכָּא, בּוֹצִינָא דְקַרְדִינוּתָא, כַּד מְדִיד מְשִׁיחָא, הַאי נְקוּדָה, נְפִיק מִינָהּ קַו, דְּסָתִים נִיצוֹצָא, הַהִיא מַחֲשָׁבָה כְּגַוְונָא דָא ם, בְּקַדְמֵיתָא אִיהִי מֵ''ם סְתִימָא, וְכַד אִתְפַּשַּׁט קַו דְּאִיהִי ו' מִן הַמִּדָּה, אִיהִי אִתְפַּתְּחַת וְאִתְעֲבִידַת ב', וְדָא בְּרֵאשִׁית ב' רֵאשִׁית, נְקוּדָה בְהֵיכָלֵיהּ. 
<BR><p></p>וְכַד אִיהִי ם סְתִימָא, אִיהִי מ''ם רַבְּתָא מִלְּםַרְבֵּה הַמִּשְׂרָה <small><small>(ישעיה ט ו)</small></small>, וְאִתְעֲבִידַת עִזְקָא, וּבְגִינָהּ אִתְּמַר לְגַבֵּי כַלָּה, תְּהֵא לִי מְקוּדֶשֶׁת בְּטַבַּעַת זוֹ ם, וַעֲלָהּ אִתְּמַר קוּטְרָא בְּגוֹלְמָא, נָעוּץ בְּעִזְקָא, וְאִיהִי לָא חִוָּור וְלָא סוּמַק וְלָא אוּכַם וְלָא יָרוֹק וְלָא גַוָּון כְּלָל, וְכַד אִתְפַּשְׁטָא לְאַנְהָרָא, אִיהִי עֲבִידַת גַּוָּונִין לְאַנְהָרָא. 
<BR>
<!--$~-->
<BR><a name="דףBיטBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף יט ע''ב</u></span><BR></U></B></span><p></p>וְרָזָא דְמִלָּה עוֹטֶה אוֹר כַּשַּׁלְמָה כו' <small><small>(תהלים קד ב)</small></small>, כַּד אִיהִי אוֹר מְעוּטָּף וְלָא אִתְפַּשַּׁט, וְאִיהוּ סָתִים, אִתְקְרֵי אַוִּיר, אוֹר סָתִים בְּאָת יוּ''ד, נְקוּדָה בְהֵיכָלֵיהּ, כַּד אַפִּיק י' מֵאַוִּי''ר, אִתְגַּלְיָא אוֹ''ר, וְדָא אִיהוּ וַיֹּאמֶר אֱלֹהִי''ם יְהִי אוֹר <small><small>(בראשית א ג)</small></small>, וְחָמֵשׁ זִמְנִין אוֹר אִינוּן בְּעוֹבָדָא דִבְּרֵאשִׁית, וְאִינוּן ה', וַעֲלַיְהוּ אִתְּמַר <small><small>(ישעיה מ יב)</small></small> מִי מָדַד בְּשָׁעֳלוֹ מַיִם, וְדָא דְרוֹעָא יְמִינָא, וְאִיהוּ גַוָּון חִוָּור, וְשָׁמַיִם בַּזֶּרֶת תִּכֵּן, דָּא דְרוֹעָא שְׂמָאלָא, דְאִיהוּ גַוָּון סוּמַק, וְכָל בַּשָּׁלִישׁ עֲפַר הָאָרֶץ, דָּא גוּפָא עַמּוּדָא דְאֶמְצָעִיתָא, וְדָא גַוָּון יָרוֹק, וְשָׁקַל בַּפֶּלֶס הָרִים <small><small><span style="color=#0055ff"> (דף יט ע''ב) </small></small></span>וּגְבָעוֹת בְּמֹאזְנָיִם, תְּרֵי סַמְכֵי קְשׁוֹט, וְהַאי ה' אִיהִי אִתְפַּשְּׁטַת לְאַנְהָרָא בְחָמֵשׁ גַּוָּונִין, דְּאִינוּן חָמֵשׁ זִמְנִין אוֹר, י' אִיהִי מִדָּה דִילָהּ, ה' עִלָּאָה חָמֵשׁ אוֹר, ה' תַּתָּאָה חָמֵשׁ גַּוָּונִין דְּנַהֲרִין בְּהוֹן חָמֵשׁ אוֹר, וְכַד אִתְפַּשְּׁטַת ה' עִלָּאָה לְאַנְהָרָא בְּה' תַּתָּאָה, בְחָמֵשׁ גַּוָּונִין <small><small>(דנהרין)</small></small> דִּילָהּ, מִיָּד אִתְפַּשַּׁט ו' לְגַבָּהּ, וְדָא אִיהוּ נוֹטֶה שָׁמַיִם כַּיְרִיעָה, דְּוַדַּאי כַּד אִיהִי נְהִירָא בְגַוָּונִין דִּילָהּ, אִתְּמַר בָּהּ <small><small>(בראשית ט טז)</small></small> וּרְאִיתִיהָ לִזְכּוֹר בְּרִית עוֹלָם, וּרְאִיתִיהָ בְּתַכְשִׁיטָהָא, כְּכַלָּה דְמִתְקַשְּׁטָא לְגַבֵּי בַּעִִלָהּ, וּמִיָּד נוֹטֶה שָׁמַיִם כַּיְרִיעָה, דְאָתִי בַּעִִלָהּ לְגַבָּהּ. 
<BR><p></p>וְדָא אִיהוּ רָזָא דְקַו הַמִּדָּה דְאִיהוּ ו', מֵהַהִיא מִדָּה דְאִיהִי י', וּלְבָתַר דְּאִיהִי נָטְלָא שְׁמָא קַדִּישָׁא, אִתְעֲבִידַת אִיהִי מִדָּה מִתַּתָּא לְעִילָא. 
<BR><p></p>כְּמָה דִנְקוּדָה י' אִיהִי מִדָּה לְעִִשֶׂר יְרִיעָן, כַּךְ אִיהִי אַמָּה מִסִּטְרָא דְאוֹת ו', כְּלִילָא מֵעִִשֶׂר אַמּוֹת, הֲדָא הוּא דִכְתִיב <small><small>(שמות כו טז)</small></small> עִִשֶׂר אַמּוֹת אֹרֶךְ הַקָּרֶשׁ, וְדָא י', וְאַמָּה ה' עִלָּאָה, וַחֲצִי הָאַמָּה ה' תַּתָּאָה, אֹרֶךְ הַיְרִיעָה הָאַחַת דָּא ו', וְאַמַּאי אִתְקְרֵי ה' תַּתָּאָה חֲצִי הָאַמָּה, בְּגִין דְּאִתְקְרֵי מַצָּה פְּרוּסָה לֶחֶם עוֹנִי. 
<BR><p></p>וְהַאי נְקוּדָה כַּד סָלְקָא לְגַבֵּי א' דְאִיהוּ אַוִּירָא סָתִים, אִתְקְרֵי קָמֵ''ץ, קוֹמֶץ סָתִים, בְּגִין וְקָמַץ הַכֹּהֵן מִשָּׁם מְלֹא קֻמְצוֹ <small><small>(ויקרא ב ב)</small></small>, וְאִיהִי מַחֲשָׁבָה סְתִימָא, ם סְתִימָא, מַפְתְּחָא דִילָהּ מַאי נִיהוּ פַּתַ''ח, וְדָא ו', וְאִיהוּ נָטוּי כְּגַוְונָא דָא [ציור] <small><small>(נ''א)</small></small>, כַּד אִתְפַּרִישׁ מִנְּקוּדָה אִיהוּ רָקִיעַ פָּתוּחַ וַדַּאי. 
<BR><p></p>נָטוּי עַל רָאשֵׁי הַחַיָּה דְאִיהִי נִיצוֹצָא דְקָמֵ''ץ, הֲדָא הוּא דִכְתִיב <small><small>(יחזקאל א כב)</small></small> וּדְמוּת עַל רָאשֵׁי הַחַיָּה רָקִיעַ, מָאן חַיָּה דָּא מַלְכוּת, דְּאִיהִי נִיצוֹץ לְתַתָּא מִן רָקִיעַ, כְּגַוְונָא דָא א <small><small>(נ''א)</small></small> מָאן רָקִיעַ דָּא צַדִּיק, וְהַאי אִיהִי חַיָּה אֲשֶׁר תַּחַת אלה''י יִשְׂרָאֵל, רָאשֵׁי הַחַיָּה דִלְתַתָּא נֶצַח וְהוֹד. 
<BR><p></p>וְאִית חַיָּה עִלָּאָה כְּגַוְונָא דָא [ציור] וְדָא י' עִלָּאָה דְאִיהִי עַל הָרָקִיעַ, וְאִיהִי מַחֲשָׁבָה עִלָּאָה, כֶּתֶר בְּרֵישָׁא דְכַלָּה, רָקִיעַ דִילָהּ ו' עִלָּאָה, וְהַאי אִיהִי עֲטֶרֶת תִּפְאֶרֶת, רֵאשִׁין דִּילָהּ תְּרֵין דְּרוֹעִין. 
<BR><p></p>וְאִיהִי עֲטָרָה בְרֹאשׁ אַבָּא וְאִימָּא, וְאִיהִי כֶּתֶר עִלָּאָה וַדַּאי, וְרֵישִׁין דִּילָהּ לְעִילָא אִינוּן אַבָּא וְאִימָּא, אִיהִי י' בְּכָל אֲתַר, קוֹצָא דִילָהּ לְעִילָא, וְגֵיו דִּילָהּ בְּאֶמְצָעִיתָא, וְסוֹפָא דִילָהּ לְתַתָּא, כְּלָלָא דְאַתְוָון דִּשְׁמָא מְפָרַשׁ. 
<BR><p></p>רֵישָׁא דִילָהּ לְעִילָא בְרָזָא דְטַעֲמֵי, וְגֵיו דִּילָהּ בְּאֶמְצָעִיתָא בְּרָזָא <small><small>(נ''א כללא)</small></small> דְּאַתְוָון, גּוּפָא לְתַרְוַיְיהוּ, וְקוֹצָא דִילָהּ לְתַתָּא בְּרָזָא דִנְקוּדֵי, וּלְתַתָּא אִיהִי הַאי נְקוּדָה מַיִם נוּקְבִין, וּלְעִילָא מַיִם דְּכוּרִין, רָקִיעַ בְּאֶמְצָעִיתָא כְּגַוְונָא דָא א, עֲלָהּ אִתְּמַר <small><small>(בראשית א ו)</small></small> וִיהִי מַבְדִּיל בֵּין מַיִם לָמָיִם. 
<BR><p></p>וְהַאי אִיהוּ מַחֲלוֹקֶת שֶׁהִיא לְשֵׁם שָׁמַיִם, דְּאִיהוּ סוֹפָהּ לְהִתְקַיֵּים, וּלְאַעָלָא שְׁלָם וְיִחוּדָא בְּתַרְוַיְיהוּ, וְלַאו מַחֲלוֹקֶת דְּפִרוּדָא, כְּגוֹן מַחֲלוֹקֶת קֹרַח וַעֲדָתוֹ בְּאַהֲרֹן, וּמַחֲלוֹקֶת הַאי דְאִיהוּ לְשֵׁם שָׁמַיִם, בְּגִין דְּמַיִם תַּתָּאִין אִינוּן בּוֹכִין וְאָמְרִין אֲנַן בַּעִִיָין לְמֶהֱוֵי קֳדָם מַלְכָּא עִלַּת הָעִלּוֹת, וּבָעָן לְסַלְקָא לְעִילָא, רָקִיעַ אַפְרִישׁ בֵּינַיְיהוּ, עַד דְּעִלַּת הָעִלּוֹת שַׁוִּי לוֹן שָׁוִין, י' מִסִּטְרָא דָא, וְי' מִסִּטְרָא דָא, ו' בְּאֶמְצָעִיתָא, כְּגַוְונָא דָא יו''י דְּאִיהִי א, וְאִלֵּין כֻּלְּהוּ קְרֵבִין לְעִלַּת הָעִלּוֹת, וְרָזָא דְמִלָּה וַיַּעַשׁ אֱלֹהִי''ם אֶת שְׁנֵי הַמְּאוֹרוֹת הַגְּדוֹלִים, וְאִינוּן שָׁוִין, הֲדָא הוּא דִכְתִיב <small><small>(ישעיה ל כא)</small></small> וְהָיָה אוֹר הַלְּבָנָה כְּאוֹר הַחַמָּה. 
<BR>
<!--$~-->
<BR><a name="דףBכBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף כ ע''א</u></span><BR></U></B></span><p></p>תָּא חֲזִי קָמֵ''ץ אִיהוּ סָתִים בְּאָת י' מִכָּל סִטְרָא, עִילָא וְאֶמְצָעִיתָא וְתַתָּא, וְדָא קוֹמֶץ סָתִים בִּתְלַת סְפִירָן, פְּתִיחוּ דִילָיהּ אִיהוּ בְּחָמֵשׁ אוֹר, דְּאִינוּן חָמֵשׁ אֶצְבְּעָאן עִלָּאִין וְאִינוּן ה' עִלָּאָה, <small><small><span style="color=#0055ff"> (דף כ ע''א) </small></small></span>חָמֵשׁ אָאַאֹאֻאִ, דְּאִנּוּן אוֹר אוֹר אוֹר אוֹר אוֹר, חָמֵשׁ זִמְנִין, חָמֵשׁ נְהוֹרִין דְּעוֹבָדָא דִבְּרֵאשִׁית, וּנְקוּדָא דִלְהוֹן אָאַאֹאֻאִ חָמֵשׁ דְּסָלְקִין לְעִִשֶׂר. 
<BR><p></p>וְרָזָא דְמִלָּה וְהִנֵּה אֲנַחְנוּ מְאַלְּמִים וְגוֹמֵר, וְהִנֵּה קָמָה אֲלֻמָּתִי וְגַם נִצָּבָה <small><small>(בראשית לז ז)</small></small>, דָּא א' בְּחֹלֵ''ם, דְּאִיהוּ לְעִילָא מִכָּל נְקוּדִין, בְּקוֹמָה זָקִיף, וּבֵיהּ אִסְתַּלַּק <small><small>(נ''א אסתכל)</small></small> יוֹסֵף בְּחֶלְמָא, וְכֵן יַעֲקֹב, הֲדָא הוּא דִכְתִיב <small><small>(שם כח יב)</small></small> וַיַּחֲלֹם וְהִנֵּה סֻלָּם מֻצָּב אַרְצָה וְרֹאשׁוֹ מַגִּיעַ הַשָּׁמָיְמָה, דָא א דְּאִיהוּ רֹאשׁ, וְהִנֵּה מַלְאֲכֵי אלהי''ם עוֹלִים וְיוֹרְדִים בּוֹ, אָמְרוּ מָארֵי מַתְנִיתִין, עוֹלִים תְּרֵי, וְיוֹרְדִים תְּרֵי, וְאִנּוּן אָאְאִאֻ. 
<BR><p></p>וְהַאי אָת דְּאִיהִי אַלֶּ''ף חֹלֵ''ם דְּאִיהִי בְּאֶמְצָעִיתָא, אִיהִי כֶתֶר עִלָּאָה דְאַסְחַר עַל רֵישָׁא דְעַמּוּדָא דְאֶמְצָעִיתָא, וּבְגִין דָּא וְהִנֵּה תְסֻבֶּינָה אֲלֻמֹּתֵיכֶם וַתִּשְׁתַּחֲוְיןָ לַאֲלֻמָּתִי <small><small>(שם לז)</small></small>, הַאי כִּתְרָא אִתְּמַר בָּהּ <small><small>(תהלים קיח כב)</small></small> אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה, וְאִיהִי אַבְנָא דְאִתְגַּזְרַת דְּלָא בִידַיִן, הֲדָא הוּא דִכְתִיב <small><small>(דניאל ב לד)</small></small> עַד דִּי הִתְגְּזֶרֶת אֶבֶן דִּי לָא בִידַיִן וְגוֹמֵר, וּבְגִין דְּלָא אַשְׁכְּחָן לָהּ אֲתַר מֵאָן אִתְגַּזְרָא, שָׁאֲלִין מַלְאָכַיָּא קַדִּישַׁיָּא אַיֵּה מְקוֹם כְּבוֹדוֹ לְהַעֲרִיצוֹ, וְלָא אַשְׁכְּחִין לָהּ אֲתַר, עַד דְּאָמְרִין בָּרוּךְ כְּבוֹד יְיָ' מִמְּקוֹמוֹ <small><small>(נ''א אדהכי הא סבא לגביה ואמר רבי רבי האי בשכינתא תתאה דלית לה תמן אלא אצילותא, ודא הוא אתגזרת אבן, בגין דאיהי גזרת מלכין, ובה גזרין דינא רפיא, דא דין בתראה, וכתר מלכות אתקריאת ספירה דלית ספירה שלימה בר מינה לתתא)</small></small>. 
<BR><p></p>וְהַאי אֶבֶן אִיהִי סְגוּלַת מְלָכִים, אִיהִי שִׂיחַת מַלְאֲכֵי הַשָּׁרֵת, שִׂיחַת חֵיוָן וּשְׂרָפִים וְאוֹפַנִּים, שִׂיחַת כָּל עִלָּאִין וְתַתָּאִין, יְדִיעַת שִׁמְשָׁא וְסִיהֲרָא בְּעִתִּים, עִת וּזְמַן לְכֹלָּא. 
<BR><p></p>כָּל טַעֲמֵי וּנְקוּדֵי וְאַתְוָון כְּלִילָן בָּהּ, קָלָא דִבּוּר וּמַחֲשָׁבָה, כְּלִילָן בָּהּ, אִיהִי כֶתֶר תּוֹרָה, וְכֶתֶר כְּהוּנָה, וְכֶתֶר מַלְכוּת, וְאִיהִי תַּגָּא בְּרֵישׁ כָּל אַתְוָון, כְּגַוְונָא דָא ִשֹׂ, וְעַל הַאי אַבְנָא אָמַר רַבִּי עֲקִיבָא לַחֲבֵרָיו, כְּשֶׁתַּגִּיעוּ לְאַבְנֵי שַׁיִשׁ טָהוֹר אַל תֹּאמְרוּ מַיִם מַיִם. 
<BR><p></p>וְאִיהִי קוֹצָא דְכָל אַתְוָון, בּ כְּגַוְונָא דָא דּ, קוֹץ דְּכָל אָת וְאָת, שִׁיעוּר קוֹמָה דִּילְהוֹן ו', מֵעִילָא לְתַתָּא וּמִתַּתָּא לְעִילָא, וְרָזָא דְמִלָּה מִקְצֵה הַשָּׁמַיִם וְעַד קְצֵה הַשָּׁמָיִם <small><small>(דברים ד ג)</small></small>, וְרָזָא דָא לְךָ יְיָ' הַגְּדֻלָּה וְהַגְּבוּרָה וְהַתִּפְאֶרֶת וְגוֹמֵר <small><small>(ד''ה א כח)</small></small>, לְךָ יְיָ' הַמַּמְלָכָה דָא מַלְכוּת, דְּאִיהִי בְּכֹלָא. 
<BR><p></p>וְאִיהוּ צִפְצוּף עוֹפִין קַדִּישִׁין, דְּאִתְּמַר בְּהוֹן <small><small>(קהלת י ב)</small></small> כִּי עוֹף הַשָּׁמַיִם יוֹלִיךְ אֶת הַקּוֹל, צִפְצוּפָא דְכָל צִפָּרִין דְּאִינוּן נִשְׁמָתִין קַדִּישִׁין, דִּמְצַפְצְפִין בְּכַמָּה צְלוֹתִין, שִׂיחַת חֵיוָון דְּאִינוּן ת''ח, וּבְגִינָהּ אִתְּמַר <small><small>(בראשית כד סג)</small></small> וַיֵּצֵא יִצְחָק לָשׂוּחַ בַּשָּׂדֶה וכו', וְלֵית שִׂיחָה אֶלָּא צְלוֹתָא. 
<BR><p></p>וּבְגִינָהּ אִתְּמַר תְּפִלַּת שַׁחֲרִית חוֹבָה, תְּפִלַּת עַרְבִית רְשׁוּת, דְּאִיהוּ רְשׁוּ דְלַיְלָה בִּפְנֵי עַצְמָהּ, וּבְגִין דָּא לֵית לָהּ קְבִיעוּת בַּלַּיְלָא דְדַמְיָא לְגָלוּתָא, אֶלָּא זִמְנִין אִשְׁתַּכְּחַת תַּמָּן וְזִמְנִין לָא אִשְׁתַּכְּחַת. 
<BR><p></p>זַכָּאָה אִיהוּ מָאן דְּפָגַע בָּהּ, כְּגוֹן יַעֲקֹב דְּאִתְּמַר בֵּיהּ <small><small>(שם כח יא)</small></small> וַיִּפְגַּע בַּמָּקוֹם וַיָּלֶן שָׁם עִמָּהּ כִּי בָא הַשֶּׁמֶשׁ, עַד דְּאָתָא בַעִִלָהּ וְנָטִיר לָהּ, וּבַת תַּמָּן עִמָּהּ, מִתַּמָּן וְאֵילֵךְ קְבָעוּהָ חוֹבָה. 
<BR><p></p>אֲבָל בְּשַׁבָּת אִיהִי רְשׁוּת הַיָּחִיד, דְּאִיהִי בִרְשׁוּתָא דְבַעִִלָהּ, וְלַאו כְּגַוְונָא דְלֵילְיָא דַהֲוַת יְחִידָה בִרְשׁוּתָא דִילָהּ, הֲדָא הוּא דִכְתִיב <small><small>(איכה א)</small></small> אֵיכָה יָשְׁבָה בָדָד. 
<BR>
<!--$~-->
<BR><a name="דףBכBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף כ ע''ב</u></span><BR></U></B></span><p></p>וְיַעֲקֹב בְּגִין דְּקָרִיב לָהּ לְבַעִִלָהּ בִּפְגִיעָה דִילֵיהּ, וַדַּאי עֲבִיד לָהּ חוֹבָה, וְכַד אָתָא שִׁמְשָׁא בְשַׁחֲרִית, דְּאִתְּמַר בֵּיהּ <small><small>(תהלים פד יב)</small></small> כִּי שֶׁמֶשׁ וּמָגֵן יְיָ' אלהי''ם, אִתְּמַר בֵּיהּ <small><small>(בראשית לב לב)</small></small> וַיִּזְרַח לוֹ הַשֶּׁמֶשׁ, מִתַּמָּן וְאֵילֵךְ קָשַׁר לָהּ עִמֵּיהּ, דְּאִיהוּ קֶשֶׁר דִּתְּפִלִּין דְּיָד, קָשִׁיר לָהּ עִמֵּיהּ דְּלָא תָּזוּז מִינֵיהּ לְעָלְמִין, מִסִּטְרָא דִשְׂמָאלָא קָשִׁיר לָהּ בִּתְפִלִּין דְּיָד, דְּאִינוּן בִּדְרוֹעָא שְׂמָאלָא, מִסִּטְרָא דִימִינָא שַׁוִּי לָהּ כִּתְרָא עַל רֵישֵׁיהּ, תְּפִלִּין דְּרֵישָׁא, וְהַאי בְּיוֹמָא דְאִיהִי קְשִׁירָא עִם <small><small><span style="color=#0055ff"> (דף כ ע''ב) </small></small></span>בַּעִִלָהּ, אִתְּמַר בָּהּ יְשַׁחֲרוּנְנִי וְאָז יִמְצָאוּנְנִי, אֲבָל בְּלֵילְיָא דְאִיהִי גָלוּתָא, דְּאִיהִי לְבַר מִבַּעִִלָהּ, וְאִיהִי רְשׁוּת בִּפְנֵי עַצְמָהּ, אִתְּמַר בָּהּ אַל תִּתְוַדַּע לָרָשׁוּת, וּבְגִין דָּא אָמַר דָּוִד <small><small>(תהלים קלב ד)</small></small> אִם אֶתֵּן שְׁנָת לְעִינָי וְגוֹמֵר עַד אֶמְצָא מָקוֹם לַייָ. 
<BR><p></p>עַד כַּאן רָזָא דְקָמֵ''ץ, דְּאִיהוּ רָזָא דְמַחֲשָׁבָה עִלָּאָה וְתַתָּאָה <small><small>(נ''א עילא ותתא)</small></small>, דְּאִיהִי נְקוּדָה בִּרְשׁוּת בַּעִִלָהּ דְּאִיהוּ ו' רָקִיעַ, וּפַתַ''ח בְּלָא נְקוּדָה רְשׁוּ בִּפְנֵי עַצְמוֹ, וּנְקוּדָה בְּלָא פַּתַ''ח רְשׁוּ בִפְנֵי עַצְמָהּ, דִּכְּמָה דְאַתְוָון אִינוּן דְּכַר וְנוּקְבָא, הָכִי נְקוּדִין אִינוּן דְּכַר וְנוּקְבָא, אֲבָל אַתְוָון אִנְהוּ לְגַבֵּי נְקוּדֵי כְּגוֹן גּוּפָא לְגַבֵּי רוּחָא, וְכֵן נְקוּדָה בְּו', כְּגוֹן חֹלֵ''ם אוֹ חִירֵ''ק אוֹ שׁוּרֵק, חֹלֵם לְעִילָא מִן ו' אִתְעֲבִיד ז', חִירֵ''ק לְתַתָּא אִתְעֲבִיד זָנָב גִּימַ''ל, שׁוּרֵק בְּאֶמְצָעִיתָא קוֹצָא דְאָת ד' קוֹצָא בְּאֶמְצָעִיתָא, וְכֹלָּא חָד, אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי''ם <small><small>(ישעיהו מד ו)</small></small>. 
<BR><p></p>שְׁבָ''א מָאן אִיהוּ, כַּאֲשֶׁר יִהְיֶה הָאוֹפַן בְּתוֹךְ הָאוֹפָן, וְאִינוּן אֶת הַמָּאוֹר הַגָּדוֹל וְאֶת הַמָּאוֹר הַקָּטֹן, וְאִינוּן גּוּף וּבְרִית, וּלְקִבְלַיְיהוּ חַמָּה וּלְבָנָה, דְאִינוּן לָקֳבֵל אִימָּא עִלָּאָה וְתַתָּאָה. 
<BR><p></p>וְהִנֵּה אוֹפַן אֶחָד בָּאָרֶץ אֵצֶל הַחַיּוֹת <small><small>(יחזקאל א טו)</small></small>, דָּא נְקוּדָה דִתְחוֹת סֶגוֹ''ל נְקוּדָה דִלְתַתָּא, אֵצֶל הַחַיּוֹת דְּאִינוּן צֵרִ''י, אֶת שְׁנֵי הַמְּאוֹרוֹת הַגְּדוֹלִים. 
<BR><p></p>וְכֵן אִיהוּ בְּתוֹךְ הָאוֹפַנִּים שׁוּרֵ''ק, אוֹפַן חַד לְעִילָא וְאוֹפַן חַד לְתַתָּא, וְאִיהוּ עַמּוּדָא דְאֶמְצָעִיתָא בֵינַיְיהוּ, וְהִנֵּה אוֹפַן אֶחָד בָּאָרֶץ דָּא חִירֵק דְּאִיהוּ לְתַתָּא, כָּל נִיצוֹץ אִיהוּ י', וְכָל רָקִיעַ ו'. 
<BR><p></p>יְהוָֹ''ה שְׁבָ''א אִיהוּ דִינָא, קָמֵ''ץ רַחֲמֵי, שְׂמָאלָא וִימִינָא, דְמִתַּמָּן אוֹרַיְיתָא אִתְיַיהִיב דְּאִיהוּ עַמּוּדָא דְאֶמְצָעִיתָא, וּבְזִמְנָא דְאִינוּן שְׁבָ''א קָמֵ''ץ חֹלֵ''ם, אִיהוּ רָמוּז כִּי בִי חָשַׁ''ק וַאֲפַלְּטֵהוּ, רַק בַּאֲבוֹתֶיךָ חָשַׁ''ק יְיָ'. 
<BR><p></p>מִסִּטְרָא דְחַד דְּאִיהוּ יו''י דְּסָלִיק יהו''ה, הֲוָה קוּדְשָׁא בְּרִיךְ הוּא הוּא וּשְׁמֵיהּ לְחוֹד בְּכִתְרָא, קֳדָם דְּאִתְבְּרֵי עָלְמָא, עַד דְּסָלִיק בְּמַחֲשַׁבְתֵּיהּ לְמִבְרֵי אָדָם, דְּאִיהִי י' בְּרֵישָׁא דְא', תַּגָּא לְעִילָא, וּלְתַתָּא נְקוּדָה, וּבִנְקוּדֵי דְאַתְוָון אִשְׁתְּמוֹדְעָאן כָּל סְפִירָן, דְּתֵשַׁע נְקוּדֵי אִינוּן, וּבְהוֹן י''ד נִיצוֹצִין, וַעֲלַיְהוּ אִתְּמַר <small><small>(שמות יד כח)</small></small> וּבְנֵי יִשְׂרָאֵל יוֹצְאִים בְּיָ''ד רָמָה, וְאִינוּן לָקֳבֵל פִּרְקִין דְה' אֶצְבְּעָן דְּאִינוּן י''ד, וּתְרֵין רְקִיעִין תַּמָּן, חַד מִן קָמֵ''ץ וְחַד מִן פַּתַ''ח, לָקֳבֵל תְּרֵין קָנֵי דִדְרוֹעִי, וְכָל נִיצוֹץ אִיהוּ פֶּרֶק, וְאִיהוּ מִדָּה, וְרָקִיעַ אַמָּה, וְקָנֶה, וְקַו הַמִּדָּה. 
<BR><p></p>טַעֲמֵי אִינוּן מִן כִּתְרָא, וְאִינוּן בְּרֵישָׁא דְעַמּוּדָא דְאֶמְצָעִיתָא, נְקוּדִין מִן מוֹחָא, וְאִינוּן בִּרְכָאָן עַל רֵישָׁא דְצַדִּיק, כְּמָה דְאַתְּ אָמַר <small><small>(משלי י ו)</small></small> בְּרָכוֹת לְרֹאשׁ צַדִּיק, וְאִינוּן תְּלַת טִפִּין דְּאִתְמַשְׁכוּ מִן מוֹחָא לְגַבֵּי בְּרִית מִילָה, אַתְוָון מִסִּטְרָא דְאִימָּא עִלָּאָה, וְכֻלְּהוּ אִתְכְּלִילָן בְּמַלְכוּתָא, וּנְקוּדֵי לְאַתְוָון כְּנִשְׁמָתָא לְגוּפָא, דְּגוּפָא אִיהוּ כְּסוּס לָרוֹכֵב, וְאַתְוָון אִינוּן פְּתִיחִין לִנְקוּדֵי לְקַבְּלָא לוֹן, וַעֲלַיְיהוּ אִתְּמַר <small><small>(יחזקאל א יא)</small></small> וְכַנְפֵיהֶם פְּרוּדוֹת מִלְמָעִִלָה, לְקַבְּלָא עֲלַיְהוּ נְקוּדֵי, וּנְקוּדֵי בְּכָל אֲתַר בַּת קוֹל. 
<BR><p></p>טַעֲמֵי אִינוּן מָאנֵי קְרָבָא, רָפֶ''ה אִיהוּ לְעִילָא מֵאַתְוָון, וַעֲלֵיה אִתְּמַר <small><small>(שם כב)</small></small> וּדְמוּת עַל רָאשֵׁי הַחַיָּה רָקִיעַ, כְּעִין הַקֶּרַח הַנּוֹרָא נָטוּי עַל רָאשֵׁיהֶם מִלְמָעִִלָה, נָטוּי דָּא אִיהוּ רָפֶ''ה, נָטוּי עַל רָאשֵׁי חֵיוָן, דְּאִינוּן יהו''ה אַרְבַּע אַתְוָון וַדַּאי, דָּגֵ''שׁ אִיהוּ מִלְּגָאו דְּאַתְוָון, כְּגַוְונָא דָא יּהּוּ''הּ, רָפֶ''ה מִלְּבָר כְּגַוְונָא דָא יֹהוֹֹ''הֹ, וְאִינוּן כְּמֶתֶג וָרֶסֶן לְאוֹתִיּוֹת, וּבְהוֹן וְהַחַיּוֹת רָצוֹא וָשׁוֹב, רָצוֹא בְּדָגֵ''שׁ, וָשׁוֹב בְּרָפֶ''ה. 
<BR>
<!--BODY_END-->
<!--_LEND-->       </div>
</body>
</html>
 