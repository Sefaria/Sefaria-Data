<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - פרשת אחרי ","קבלה","d_root__106_kblh.html","זוהר חדש","f_01155.html","פרשת אחרי ","f_01155_part_13.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">פרשת אחרי</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="פרשתBאחרי"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>פרשת אחרי</u></span><BR></U></B></span><p></p>תָּא חֲזֵי, בְּשַׁעֲתָא דְּאִתְבְּרִיאוּ אִתְלַבָּשׁוּ בִּדְיוּקְנָא קַדִּישָׁא עִילָאָה דִּנְהוֹרָא, בְּגִנְתָּא דְעֵדֶן דִּלְעֵילָא. וּבִדְיוּקְנָא קַדִּישָׁא אָחֳרָא, בְּגִנְתָּא דְעֵדֶן דִּלְתַתָּא. וְיָהֲבִין לוֹן אַחְסַנְתָּא עִילָּאָה. וְיָהֲבוּ לְהוֹן חוּלָקָא עִילָּאָה. וּבָתַר דְּיָהֲבִין לְהוֹן דָּא, אֲמַר לְהוֹן מַלְאָכָא, אָתָא זִימְנָא דְּתִיפְקוּ, דְּקוּדְשָׁא בְּרִיךְ הוּא אֲמַר דִי תִפְקוּן מִכָּאן. 
<BR><p></p>תְּוַוהוּ, וַאֲמָרוּ לְאָן. אָמַר לֵיהּ תְּרֵין מַלְאָכִין, קוּדְשָׁא בְּרִיךְ הוּא אֲמַר <small><small>(בראשית יב)</small></small> לֶךְ לְךָ מֵאַרְצְךָ וּמִמּוֹלַדְתְּךָ וּמִבֵּית אָבִיךָ אֶל הָאָרֶץ אֲשֶׁר אַרְאֶךָֹּ. מֵאַרְצְךָ: דָּא גִּנְתָא דְעֵדֶן דִּלְתַתָּא. וּמִבֵּית אָבִיךָ: דָּא גִּנְתָא דְּעֵדֶן דִּלְעֵילָא. אֶל הָאָרֶץ אֲשֶׁר אַרְאֶךָֹּ: דָּא אַרְעָא חֲשׁוֹכָא שְׁפָלָה. 
<BR><p></p>וְאַחֲזִיאוּ לֵיהּ כָּל גִּנְתָא דְעֵדֶן. וְאַחֲזִיאוּ לֵיהּ הֵיכָלִין וּבֵיתִין, מָדוֹרִין עִילָּאִין וְכַמָּה הֵיכָלִין דִּכְסִיפִין, וְכַמָּה בֵּיתִין, וְכַמָּה מָדוֹרִין, וְכַמָּה דַּרְגִּין, וְכָל חֵלֶק וְחֵלֶק שֶׁיֵּשׁ לוֹ לַצַּדִּיק בִּפְנֵי עַצְמוֹ. 
<BR><p></p>אֲמַר מָה אִינוּן הֵיכָלִין, אֲמָרוּ לֵיהּ תְּרֵין מַלְאָכִין, אַרְבָּעִין וּתְרֵין הֵיכָלִין אִינוּן מְרַקְּמָן מִכַּמָּה גְּוָונִין נָאִים, וְכָל אֵינַשׁ דְּקָרֵי קְרִיאַת שְׁמַע שְׁמָא דְּמ''ב שְׁמָהָן כִּדְקָא יָאוֹת, יִירַת לוֹן. עָאל לֵיהּ לְשִׁבְעִין דַּרְגִּין, וּבְהוֹן ע''ב חַלּוֹנוֹת, וּמְרַקְּמָן בְּכַמָּה גְּוָונִין. אֲמַר לְמָאן אִינוּן. אֲמָרוּ לֵיהּ, כָּל אֵינַשׁ דְּקָרֵי קְרִיאַת שְׁמַע שְׁמָא דְּע''ב תֵּיבִין כִּדְקָא יָאוֹת, יִירַת דָּא. 
<BR><p></p>עָאל לֵיהּ לְהַלָּן, וְאַחְזֵי לֵיהּ חַמְשִׁין מְדוֹרִין אָחֳרָנִין, מְרַקְּמָן בְּכַמָּה גְּוָונִין. אֲמַר לְמָאן אִינוּן. אֲמָרֵי לֵיהּ, לְכָל בַּר נָשׁ דְּקָרֵי קְרִיאַת שְׁמַע שְׁמָא דְּחַמְשִׁין תֵּיבִין כִּדְקָא יָאוֹת, יִירַת דָּא. 
<BR><p></p>עָאל לֵיהּ לְהַלָּן, אַחֲזֵי לֵיהּ שִׁבְעִין וּתְרֵין מְדוֹרִין אָחֳרָנִין מְרַקְּמָן בְּכַמָּה גְּוָונִין. אֲמַר לְמָאן אִינוּן, אָמַר לֵיהּ, לְכָל בַּר נָשׁ דְּקָרֵי קְרִיאַת שְׁמַע שְׁמָא דְּע''ב תֵּיבִין דְּאִית בְּפָרָשָׁתָא רְבִיעָאָה. 
<BR><p></p>אֲמַר לְהוֹן, וּבַמֶּה אֲנָא אַרְוַוח דָּא. אֲמָרוּ לֵיהּ, <small><small>(בראשית ג)</small></small> בְּעִצָּבוֹן תֹּאכֲלֶנָּה. אֲמַר לְהוֹן וּמַהוּ הָעִצָּבוֹן. אֲמָרוּ לֵיהּ נַעֲשֶׂה וְנִשְׁמָע. עֲשִׂיָּיה, בְּעוֹבָדִין טָבִין. וּשְׁמִיעָה, בְּאוֹרַיְיתָא. 
<BR><p></p>אֲפִיקוּ לֵיהּ מִגִּנְתָא דְּעֵדֶן, וַאֲזָלוּ עִמֵּיהּ לַגֵּיהִנֹּם, וְעַמּוּדָא דַּעֲנָנָא לְמֵהַךְ בְּהוּ בִּימָמָא עַל רֵישֵׁיהּ, וְעַמּוּדָא דְּאֶשְׁתָּא לְמֵיהַךְ בְּהוּ בְּלֵילָא. אֲמָרוּ לֵיהּ, תָּא חֲזֵי, אַתְרָא דָא אִיהוּ חֲשׁוֹכָא בִּימָמָא וּבְלֵילָא. אַחֲזִיאוּ לֵיהּ כָּל מָדוֹרִין דְּגֵיהִנֹּם וְאַחֲזִיאוּ לֵיהּ לַהַט הַחֶרֶב הַמִּתְהַפֶּכֶת. וְאַחֲזִיאוּ לֵיהּ <small><small>(ישעיה נו)</small></small> הַכְּלָבִים עַזִּי נֶפֶשׁ לֹא יָדְעוּ שָׂבְעָה. 
<BR><p></p>אֲמַר לוֹן, מָאן אִינוּן. אֲמָרוּ לֵיהּ, אִינוּן אַרְבְּעִין וּתְרֵין הֵיכָלִין חֲשׁוּכִין. וְכַמָּה גּוּבְרִין בְּשַׁלְשְׁלִין בְּצַוָּארֵיהוֹן, וַאֲסוּרִין מִן יְדֵיהוֹן וּמִן רַגְלֵיהוֹן, וְאִינוּן צָוְוחִין וְאָמְרִין וַוי וַוי. וַוי לָנָא דַּאֲזֵילְנָא בְּהַבְלֵי עָלְמָא, וְלָא אֲזֵילְנָא לְבָתֵּי כְנֵסִיּוֹת, וְלָא קָרֵינָא שְׁמָא דְּאַרְבְּעִין וּתְרֵין שְׁמָהָן, דְּלָא אוֹלִיפְנָא לֵיהּ. וַוי לָנָא, וַוי לְנַפְשָׁנָא, וּבַעַל הָאִסּוּרִין מְמוּנֶּה עֲלֵיהֶם. 
<BR><p></p>עָאלוּ לֵיהּ לְהַלָּן, אַחֲזִיאוּ לֵיהּ ע''ב חַלּוֹנִין חֲשׁוֹכִין, וּבְהוֹן הֲווֹ עָאלִין הַשַּׁלְשְׁלָאִין מִן צַוָּארֵיהוֹן. עָאלוּ לֵיהּ לְהַלָּן, וְאַחֲזִיאוּ לֵיהּ חַמְשִׁין שְׁעָרִין, וְכָלְהוֹ נוּקְבִין, וְרַגְלֵיהוֹן מִן חַיָּיבַיָא הֲווֹ עָאלִין בְּאִינוּן נוּקְבִין, וְאִינוּן צָוְוחִין וְאָמְרִין, וַוי לְרַגְלָנָא דַּאֲזִילוּ בְּהַבְלֵי הָעוֹלָם, וְלָא אֲזֵילְנָא לְבֵית הַכְּנֶסֶת. וְלָא לָמַדְנָא שְׁמָא דְּחַמְשִׁין תֵּיבִין מִן קְרִיאַת שְׁמַע. 
<BR><p></p>עָאלוּ לֵיהּ לְהַלָּן, ע''ב מָדוֹרִין, וִידֵיהוֹן אֲסִירִין בְּנוּקְבִין מִן מְזוּזְיָין דְּמִן בֵּיתָא, וְאִינוּן אָמְרִין וַוי לָנָא, וַוי לִידָנָא, דְּלָא אַקְשְׁרוּ תְּפִילִּין בְּרֵישָׁא וּבִידָנָא. 
<BR><p></p>עָאלוּ לֵיהּ לְהַלָּן, וְאַחֲזִיאוּ לֵיהּ כָּל מְדוֹרִין דְּגֵיהִנֹּם, אֲמָרוּ, כָּל בַּר נָשׁ דְּעָלְמָא, יֵיעוֹל בְּאַתְרָא דֵין. וַאֲפִילּוּ מַאן דְּאִיהוּ חָפְשִׁי. הֲדָא הוּא דִכְתִיב, <small><small>(איוב ג)</small></small> קָטֹן וְגָדוֹל שָׁם הוּא וְעֶבֶד חָפְשִׁי מֵאֲדֹנָיו, וְלֵית חָפְשִׁי אֶלָּא כָּל גְּבַר דְּיָדַע שְׁמָא דְּקוּדְשָׁא בְּרִיךְ הוּא כִּדְקָא יָאוֹת. הֲדָא הוּא דִכְתִיב, <small><small>(תהלים צא)</small></small> אֲשַׂגְּבֵהוּ כִּי יָדַע שְׁמִי יִקְרָאֵנִי וְאֶעֱנֵהוּ. 
<BR><p></p>תָּא חֲזֵי, כָּל גַּבְרָא דַּעֲבֵיד עוֹבָדִין טָבִין, דְּאִינוּן מִצְוֹת עֲשֵׂה. כָּל מִצְוָה וּמִצְוָה דְּיַעֲבֵיד, אִסְתַּלַּק לְעֵילָא, וְקָיְימָא קַמֵּי קוּדְשָׁא בְּרִיךְ הוּא, וַאֲמַר אֲנָא מִפְּלַנְיָיא דַּעֲבֵד לִי, וִיהַב לֵיהּ קוּדְשָׁא בְּרִיךְ הוּא מַלְאָךְ אֶחָד, דְּיַעַזְרוּנֵיהּ בַּאֲתַר חֲשׁוֹכָא דְּגֵיהִנֹּם דְּאִתְקְרֵי לֵילְיָא דְּאִיהוּ בְּאַתְרָא הָדֵין. 
<BR><p></p>וְכָל פִּתְגָּמָא דְּאוֹרַיְיתָא דְּשָׁמַע, עַל כָּל מִלָּה וּמִלָּה, יְהַב לֵיהּ קוּדְשָׁא בְּרִיךְ הוּא מַלְאָךְ אֶחָד, לְכָל מִלָּה וּמִלָּה דְּיַעַזְרוּנֵיהּ. וְעַל דָּא <small><small>(יהושע א)</small></small> וְהָגִיתָ בּוֹ יוֹמָם וָלַיְלָה לְמַעַן תִּשְׁמֹר לַעֲשׂוֹת כְּכָל הַכָּתוּב בּוֹ כִּי אָז תַּצְלִיחַ אֶת דְּרָכֶיךָ וְאָז תַּשְׂכִּיל. וְאִם אַתְּ תַּעֲבֵיד דָּא, דְּקוּדְשָׁא בְּרִיךְ הוּא פַּקְּדָךְ דְּתִתְעַסֵּק בְּאוֹרַיְיתָא בִּימָמָא וְלֵילֵי, וְתִיטַר וְתַעֲבֵיד כָּל מַה דְּאִית בָּהּ, לָא תִדְחַל מֵאַתְרָא דָּא. הֲדָא הוּא דִכְתִיב, <small><small>(שם)</small></small> הֲלֹא צִוִּיתִיךָ חֲזַק וֶאֱמָץ אַל תַּעֲרֹץ וְאַל תֵּחָת וְגו'. קוּדְשָׁא בְּרִיךְ הוּא יְהֵא עִמָּךְ בְּשַׁעֲתָא דְּתִתְעַסֵּק בְּאוֹרַיְיתָא בִּימָמָא וּבְלֵילְיָא. וְקוּדְשָׁא בְּרִיךְ הוּא יְהֵא עִמָּךְ בְּשַׁעֲתָא דְּתִשְׁמֹר לַעֲשׂוֹת כְּכָל הַכָּתוּב בּוֹ, קוּדְשָׁא בְּרִיךְ הוּא יְהֵא עִמָּךְ בְּשַׁעֲתָא דְּתִתְפַּטְרָא מֵעָלְמָא, וְתֵיעוֹל הָכָא. 
<BR><p></p>וְאִי לָא תַעֲסוֹק בְּאוֹרַיְיתָא, וְלָא תִיטַר וְלָא תַעֲבֵיד פִּקּוּדֵי אוֹרַיְיתָא, קוּדְשָׁא בְּרִיךְ הוּא יִסְתַּלַּק מִנָּךְ. וּמַלְאָכָיו לָא יְצַוֶּה לָךְ לִשְׁמָרְךָ בְּכָל דְּרָכֶיךָ. הֲדָא הוּא דִכְתִיב, <small><small>(ויקרא כו)</small></small> וְאִם תֵּלְכוּ עִמִּי קֶרִי וְגו' וְהָלַכְתִּי אַף אֲנִי עִמָּכֶם בְּקֶרִי. 
<BR><p></p>בָּתַר דְּיַחֲזֵי לֵיהּ כָּל דָּא, וְיֵימָא לֵיהּ כָּל דָּא, אֲמַר לֵיהּ מַלְאָכָא חַד מִן הַתְּרֵין, דְּאִיהוּ יֵצֶר הַטוֹב, קוּדְשָׁא בְּרִיךְ הוּא אֲמַר לִי דַּאֲזֵילְנָא עִמָּךְ, אֲנָא וְיֵצֶר הָרָע. אוֹמֵי לִי דִּתְקַיִּים אוֹרַיְיתָא כֹּלָּא, לִלְמוֹד וּלְלַמֵּד לִשְׁמֹר וְלַעֲשׂוֹת. אוֹמֵי לֵיהּ. וּבָתַר כֵּן אֲמַר, לֶךְ לְךָ מֵאַרְצְךָ וּמִמּוֹלַדְתְּךָ, לְגוּף שָׁפֵל, כְּמָא דַּאֲמַרְנָא. 
<BR><p></p>וּבְשַׁעֲתָא דְּיִפּוֹק מִבֶּטֶן אִימֵּיהּ, יַתְקִיף מַלְאָךְ בִּידֵיהּ בְּצַוָּארֵיהּ, וְיַשְׁכַּח לֵיהּ אוֹרַיְיתָא, וְרָשִׁים לֵיהּ בְּאֶצְבָּעֵיהּ עַל פּוּמֵיהּ, לָא תִשְׁכַּח הַשְּׁבוּעָה דְּנִשְׁבַּעְתָּ לִי. וְאִם גַּבְרָא יַעֲבֵיד, וְאִתְקַיִּים הַשְּׁבוּעָה, יַהֲבוּ לֵיהּ כָּל מַה דְּאַחֲזִיאוּ לֵיהּ. וְאִם יוֹתֵר יַרְוִיחַ, יוֹתֵר יִתְּנוּ. הֲדָא הוּא דִּתְנַן, לְמוֹד תּוֹרָה הַרְבֵּה וְיִתְּנוּ לְךָ שָׂכָר הַרְבֵּה. 
<BR><p></p>וְאִם לָאו, תָּא חֲזֵי, בְּבַּר נָשׁ אִית בֵּיהּ שֵׁם יהו''ה. י''ה, הָעוֹלָם הַבָּא. ו''ה, הָעוֹלָם הַזֶּה. י''ה אִתְלַבַּשׁ בִּדְיוּקְנָא עִילָּאָה, מִן גִּינְתָא דְעֵדֶן דִּלְעֵילָא. ו''ה אִתְלַבַּשׁ בִּדְיוּקְנָא דְּעֵדֶן דִּלְתַתָּא. וְאִינוּן כְּדוּגְמָא דָא, י', אֱלִימֶלֶךְ. ה', נָעֳמִי. ו', מַחְלוֹן. ה', רוּת. 
<BR><p></p>וְאִם הַהוּא גַּבְרָא אָזֵיל בְּאָרְחִין טָבִין, וִיקַיַּים הָאוֹמָאָה דְּאוֹמֵי, יַהֲבוּ לֵיהּ כָּל טִיבוּ דְּאַחֲזִיאוּ לֵיהּ, וְכָל מַה דְּרָוַוח בְּעָלְמָא דֵין. וְאִם לָאו, מָה אָמְרַת נִשְׁמָתָא קַדִּישָׁא, <small><small>(איוב א)</small></small> עָרֹם יָצָאתִי מִבֶּטֶן אִמִּי וְעָרֹם אָשׁוּב שָׁמָּה. וּמַאי אִיהוּ עָרֹם, מִשְּׁמָא קַדִּישָׁא יהו''ה דַּאֲמִינָא. 
<BR><p></p>תָּא חֲזֵי, בְּשַׁעֲתָא דְּאָתֵי בַּר נָשׁ לְעָלְמָא, יְהַב בֵּיהּ קוּדְשָׁא בְּרִיךְ הוּא שְׁמֵיהּ בְּבַּר נָשׁ. וּשְׁמָא אָחֳרָא מִן שֵׁד יְהוּדָאי, דְּאִיתְקְרֵי חוֹל. וּשְׁמָא אָחֳרָא, דְּאִתְקְרֵי חשֶׁךְ. 
<BR><p></p>הֲדָא הוּא דִכְתִיב, <small><small>(דברים ל)</small></small> רְאֵה נָתַתִּי לְפָנֶיךָ הַיּוֹם אֶת הַחַיִּים וְאֶת הַטוֹב וְאֶת הַמָּוֶת וְאֶת הָרָע. הַחַיִּים: דָּא שֵׁם יהו''ה דְּקוּדְשָׁא בְּרִיךְ הוּא. וְאֶת הַטוֹב: זֶה הַשֵּׁד יְהוּדָאי, דִּיהַב לֵיהּ עוֹשֶׁר בְּעָלְמָא דֵין. וְאֶת הַמָּוֶת וְאֶת הָרָע: אִלֵּין תְּרֵין מְקַטְרְגִין רְשָׁעִים טְמֵאִים, מִסִּטְרָא דִּסמאָמַר לֵיהּ וְנָחָשׁ, מִן שָׂרוֹ שֶׁל יִשְׁמָעֵאל וְעֵשָׂו. 
<BR><p></p>אִם בַּר נָשׁ יְקַיֵּים הָאוֹמָאָה דְּאוֹמֵי, טוֹב. וְאִם לָאו, יִסְתַּלַּק מִנֵּיהּ י''ו, אִשְׁתְּאָרַת ה' ה'. וּבְהַאי שַׁעֲתָא, ה' עִילָּאָה מָה אָמְרַת. <small><small>(יחזקאל לג)</small></small> שׁוּבוּ שׁוּבוּ מִדַּרְכֵּיכֶם הָרָעִים, שֶׁהֵם הָרְשָׁעִים שֶׁאָמַרְנוּ. 
<BR><p></p>וְאִם תָּבוּ הֲרֵי טַב. וְאִם לָאו, יִסְתַּלַּק ה' עִילָּאָה עִם ו''י, וְאִתְעֲבֵיד הו''י. וּמַה הִיא אוֹמֶרֶת. <small><small>(ישעיה א)</small></small> הוֹי גוֹי חוֹטֵא וְגו'. וְאִם תָּבוּ מִדְּאִשְׁתְּאָרַת בֵּיהּ ה' תַּתָּאָה, הֲרֵי טַב. וְאִם לָאו, יִתְעֲבֵיד הוי''ה. הֲדָא הוּא דִכְתִיב, <small><small>(איכה ב)</small></small> הֵשִׁיב אָחוֹר יְמִינוֹ מִפְּנֵי אוֹיֵּב. וְיִתְעֲבִידוּ הָרְשָׁעִים שַׂר עֲלֵיהֶם. 
<BR><p></p>וּבְהַהוּא זִמְנָא, יִתְעֲבִידוּ הָרְשָׁעִים אֲדוֹנִים לְהוֹן, וּמִתְעַלֶּה הַטָמֵא דְּאִיהוּ מִסִּטְרָא דְּשָׂרוֹ שֶׁל עֵשָׂו, עַל אֱלִימֶלֶךְ וְנָעֳמִי. וְשָׂרוֹ שֶׁל יִשְׁמָעֵאל, עַל מַחְלוֹן וְרוּת. וּבְהַהִיא שַׁעֲתָא אֲמָרוּ, <small><small>(ישעיה כו)</small></small> ה' אֱלֹהֵינוּ בְּעָלוּנוּ אֲדוֹנִים זוּלָתֶךָ. 
<BR><p></p>וּבְהַהִיא שַׁעֲתָא, וַיְהִי רָעָב בָּאָרֶץ. הָאָרֶץ, דָּא גּוּפָא. וּבְהַהִיא שַׁעֲתָא, אִם יִתְעַסֵּק בַּתּוֹרָה הֲרֵי טַב. וְאִם לָאו, יֵיתֵי סמאָמַר לֵיהּ רָכִיב עַל נָחָשׁ, לֶאֱלִימֶלֶךְ. <small><small>(בראשית לב)</small></small> וַיַּרְא כִּי לֹא יָכוֹל לוֹ וַיִּגַּע בְּכַף יְרֵכוֹ. אָזִיל לְאִתְּתָא נָעֳמִי, יַהֲפֹךְ לָהּ, וְיַעֲבֵיד לָהּ דְּתֵיחוֹב, וּתְהֵא בִּישָׁא. 
<BR><p></p>אִם אָדָם אִתְפְּרַשׁ מִינָהּ, הֲרֵי טַב. כְּמָא דַּאֲמַר אִיּוֹב, <small><small>(איוב ב)</small></small> כְּדַבֵּר אַחַת הַנְּבָלוֹת תְּדַבֵּרִי גַּם אֶת הַטוֹב נְקַבֵּל מֵאֵת הָאֱלֹהִים וְהָרָע לֹא נְקַבֵּל. הָעֵצָה דִּיהַב לָךְ הַטָמֵא, לֹא נְקַבֵּל. וְאִם יָקוּם עֲצַת הַחֵטְא כְּמוֹ שֶׁאָמְרָה הִיא, וְיִגְנוֹב אוֹ יַעֲשֶׂה כָּל הָעֲבֵירוֹת שֶׁבָּעוֹלָם, אַחַר כַּךְ יִתְלוּהוּ עַל הָעֵץ וְיָמוּת. הֲדָא הוּא דִכְתִיב, <small><small>(רות א)</small></small> וַיָּמוּתוּ גַּם שְׁנֵיהֶם מַחְלוֹן וְכִלְיוֹן. וְנִשְׁאֲרוּ ה''ה אַלְמָנוֹת. 
<BR><p></p>וַתֹּאמֶר נָעֳמִי, וּמַה הִיא אוֹמֶרֶת. וַ''י וַ''י וַ''ה. וְעִם כָּל זֶה נָעֳמִי אוֹמֶרֶת, <small><small>(שם)</small></small> שֹׁבְנָה בְנוֹתַי, שׁוּבוּ שׁוּבוּ בִּתְשׁוּבָה, הַעוֹד לִי בָנִים בְּמֵעַי וְהָיוּ לָכֶם לַאֲנָשִׁים, י''ו דְּאִסְתַּלָּקוּ. עָרְפָּה מִסִּטְרָא דִּמְסָאֲבוּ, תָּשׁוּב אֶל עַמָּהּ וְאֶל אֱלֹהֶיהָ. וְרוּת דָּבְקָה עִם נָעֳמִי, הֲדָא הוּא דִכְתִיב, <small><small>(שם)</small></small> אֶל אֲשֶׁר תֵּלְכִי אֵלֵךְ. 
<BR><p></p>וְאִם תָּבוּ בִּתְיוּבְתָּא, יֵיתֵי אֱלִימֶלֶךְ, וְיֵיתֵי מַחְלוֹן. וְאִם תָּבוּ כּוּלְהוֹ, יֵיתֵי שְׁמָא קַדִּישָׁא עִילָּאָה. וְאִם לָא, יָמוּתוּ. הֲדָא הוּא דִכְתִיב, <small><small>(שם)</small></small> וַתֵּצֵא מִן הַמָּקוֹם אֲשֶׁר הָיְתָה שָׁמָּה וּשְׁתֵּי כַלּוֹתֶיהָ עִמָּהּ, נְפָקוּ מִגּוּפָא. 
<BR><p></p>בְּהַהִיא שַׁעֲתָא אִיהִי אָזְלַת לְנָטְרֵי גַּן עֵדֶן, לְמֵיעַל בְּגִנְתָא דְעֵדֶן, דְּחַיִּין לָהּ לְבַר, וְאָזְלַת בַּאֲתַר דַּחֲשׁוֹכָא. <small><small>(שם)</small></small> וַתֵּהֹם כָּל הָעִיר עֲלֵיהֶן וַתֹּאמַרְנָה הֲזֹאת נָעֳמִי. בְּהַהִיא שַׁעֲתָא אֲמָרַת, אֲנִי מְלֵאָה הָלַכְתִּי וְרֵיקָם הֱשִׁיבַנִי ה', שְׁמָא קַדִּישָׁא דְּהֲוָה בִּי. הֲדָא הוּא דִכְתִיב, <small><small>(שם)</small></small> וַה' עָנָה בִי, שְׁמָא קַדִּישָׁא דְּיהו''ה, אַסְהֵיד בִּי כָּל חוֹבִין דַּעֲבִידְנָא. 
<BR><p></p>בְּהַהִיא שַׁעֲתָא יֵיתֵי נָחָשׁ וְנָסֵיב לָהּ לְשִׁפְחָה. בְּהַהִיא שַׁעֲתָא אֲמָרַת, <small><small>(ישעיה א)</small></small> אֵיכָה הָיְתָה לְזוֹנָה קִרְיָה נֶאֱמָנָה מְלֵאֲתִי מִשְׁפָּט צֶדֶק יָלִין בָּהּ וְעַתָּה מְרַצְּחִים. 
<BR><p></p>י''ו נִשְׁאֲרוּ עָנִי וְדָל, <small><small>(זכריה ט)</small></small> עָנִי וְרוֹכֵב עַל חֲמוֹר. דַּל, עֲלֵיהּ אִתְּמָר <small><small>(תהלים מא)</small></small> אַשְׁרֵי מַשְׂכִּיל אֶל דָּל בְּיוֹם רָעָה יְמַלְּטֵהוּ ה'. אִם יִשָּׁאֵר לוֹ בֵּן דְּאָזֵיל בְּאָרְחוֹהִי דְּקוּדְשָׁא בְּרִיךְ הוּא, וְאִתְעַסַּק בְּאוֹרַיְיתָא, אַפֵּיק לוֹ מִן רָעָה. שֶׁהֵם מִתְפָּרְדִּים בְּד' פִּנּוֹת הָעוֹלָם. 
<BR><p></p>כְתִיב <small><small>(ישעיה כט)</small></small> כֹּה אָמַר ה' אֶל בֵּית יַעֲקֹב אֲשֶׁר פָּדָה אֶת אַבְרָהָם. יַעֲקֹב לָא הֲוָה בְּעָלְמָא, וְאַתְּ אָמֵר אֲשֶׁר פָּדָה אֶת אַבְרָהָם. 
<BR><p></p>אֶלָּא תָּא חֲזֵי, בְּשַׁעֲתָא דְּאַפִּילוּ לְאַבְרָהָם בְּנוּרָא יָקֵידְתָּא, בְּקַדְמִיתָא הֲווֹ דַּיְינִין לֵיהּ לְעֵילָא, אֲמַר קוּדְשָׁא בְּרִיךְ הוּא, כָּרְסְיָא דִילִי, זִילִי וְשֵׁזֵיבִי לְאַבְרָהָם מִן אוּר כַּשְׂדִּים, שֶׁבִּשְׁבִיל כְּבוֹדִי עָבִיד מַה דְּעָבִיד. 
<BR><p></p>אֲמָרוּ לֵיהּ מַלְאֲכֵי הַשָּׁרֵת, רִבּוֹנוֹ שֶׁל עוֹלָם, גַּבְרָא דְּיִפּוֹק מִינֵיהּ יִשְׁמָעֵאל, דְּיַעַבְדִין לְהוֹ לְיִשְׂרָאֵל מַה דְּיַעַבְדִין. אֲמַר לְהוֹ כֵּן יִפּוֹק מִינֵיהּ יִצְחָק, דְּיוֹשִׁיט קַדְלֵיהּ עַל גַּבֵּי מַדְבְּחָא. אֲמָרוּ לֵיהּ, הָא עֵשָׂו דְּנָפֵיק מִינֵיהּ דְּיַחֲרִיב בֵּי מַקְדְּשָׁא. אֲמַר, הָא נָפֵיק מִינֵיהּ יַעֲקֹב, דְּאִיהוּ כּוּרְסְיָא שְׁלֵימָא. אֲמָרוּ, הָא וַדַּאי בִּזְכוּתָא דְּיַעֲקֹב יִשְׁתְּזֵיב. הֲדָא הוּא דִכְתִיב, כֹּה אָמַר ה' אֶל בֵּית יַעֲקֹב אֲשֶׁר פָּדָה אֶת אַבְרָהָם. 
<BR><p></p>וּבְשַׁעֲתָא דִּכְפִיתוּ לַחֲנַנְיָה מִישָׁאֵל וַעֲזַרְיָה, לְמִרְמֵי לְגוֹ אַתּוּן נוּרָא יָקֵידְתָּא, פְּתַח חֲנַנְיָה וַאֲמַר, ה' לִי <small><small>(תהלים קיח)</small></small> לֹא אִירָא מַה יַּעֲשֶׂה לִי אָדָם. ה' לִי בְּעוֹזְרָי וַאֲנִי אֶרְאֶה בְשׂוֹנְאָי. פְּתַח מִישָׁאֵל וַאֲמַר, כֹּה אָמַר ה' אֶל בֵּית יַעֲקֹב אֲשֶׁר פָּדָה אֶת אַבְרָהָם לֹא עַתָּה יֵבוֹשׁ יַעֲקֹב וְלֹא עַתָּה פָּנָיו יֶחֱוָרוּ כִּי בִרְאוֹתוֹ יְלָדָיו מַעֲשֵׂה יָדַי וְגו'. 
<BR><p></p>וּבְהַהִיא שַׁעֲתָא דָּנוּ דִינֵיהּ לְעֵילָא, אֲמַר הַקָדוֹשׁ בָּרוּךְ הוּא, <small><small>(ישעיה מד)</small></small> זֶה יֹאמַר לַה' אָנִי, זֶה חֲנַנְיָה, שֶׁאָמַר ה' לִי בְּעוֹזְרָי וַאֲנִי אֶרְאֶה בְשׂוֹנְאָי. וְזֶה יִקְרָא בְּשֵׁם יַעֲקֹב, זֶה מִישָׁאֵל, שֶׁאָמַר כֹּה אָמַר ה' אֶל בֵּית יַעֲקֹב וְגו'. וּבְשֵׁם יִשְׂרָאֵל יְכַנֶּה, זֶה עֲזַרְיָה, שֶׁאָמַר שְׁמַע יִשְׂרָאֵל. 
<BR><p></p>תָּא חֲזֵי, בְּשַׁעֲתָא דַּאֲמַר מִישָׁאֵל, כֹּה אָמַר ה' אֶל בֵּית יַעֲקֹב אֲשֶׁר פָּדָה אֶת אַבְרָהָם, עֲבָדוּ לֵיצָנוּת בְּלִישָׁנֵיהוֹן. אֲמַר קוּדְשָׁא בְּרִיךְ הוּא, כּוּרְסְיָיא דִילִי, הַהוּא לֵיצָנוּתָא דַּעֲבָדוּ, שֵׁזִיב לוֹן בְּדַרְגָּא דָא, כְּמָה דְּשֵׁזִיבַת לְאַבְרָהָם. וְלֹא עַתָּה יֵבוֹשׁ יַעֲקֹב וְלֹא עַתָּה פָּנָיו יֶחֱוָרוּ. בְּהַהִיא שַׁעֲתָא, כָּל אִינוּן דִּכְפִיתוּ לוֹן, קָטַל לוֹן שְׁבִיבָא דְּנוּרָא. 
<BR><p></p>דָּנִיֵּאל אַמַּאי לָא הֲוָה עִמְּהוֹן. אֲמַר בְּלִבֵּיהּ, הָא עֲבָדוּ מִינֵיהּ צַלְמָא. וּמַלְכָּא אֲמַר, שְׁמֵיהּ כְּשֵׁם אֱלוֹהַּ דִּילֵיהּ, הֲדָא הוּא דִכְתִיב, <small><small>(דניאל ד)</small></small> דִּי שְׁמֵיהּ בֵּלְטְשַׁאצַר כְּשֵׁם אֱלֹהָי. וּכְתִיב <small><small>(דברים ז)</small></small> פְּסִילֵי אֱלֹהֵיהֶם תִּשְׂרְפוּן בָּאֵשׁ, וְעַל דָּא אִתְכַּסֵּי מִינַּיְיהוּ. וְכִי אָדָם יִבְרַח מִן הַמַּלְכוּת, אֶלָּא מַלְאָכִין הֲווֹ מְכַסִין לֵיהּ. 
<BR><p></p>מַה רָאוּ חֲנַנְיָה מִישָׁאֵל וַעֲזַרְיָה דְּיַהֲבוּ גַּרְמַיְיהוּ לְנוּרָא. אֶלָּא תָּא חֲזֵי, יוֹמָא חַד הֲוָה דָּוִד נָחֵית לְהַנּוֹת גּוּפוֹ לִפְנֵי הַנָּהָר. וַהֲוָה אֲמַר, <small><small>(תהלים פו)</small></small> שָׁמְרָה נַפְשִׁי כִּי חָסִיד אָנִי. אֲמָרוּ לֵיהּ, וְאַתָּה חָסִיד. אֲמַר לְהוֹ, וְלֹא חָסִיד אֲנִי, שֶׁיָּדַי מְלוּכְלָכוֹת בִּשְׁפִיר וּבְשִׁלְיָא, וּמְטַהֵר אֶת הַטָהוֹר, וּמְטַמֵּא אֶת הַטָמֵא. וַאֲנִי קָם בְּחֶדְוָה בְּג' מִשְׁמָרוֹת, כְּדָּבָר אַחֵר <small><small>(תהלים קיט)</small></small> חֲצוֹת לַיְלָה אָקוּם לְהוֹדוֹת לָךְ. וַאֲנָא נָאִים כְּסוּסְיָא בְּהֶבֶל א'. 
<BR><p></p>וּבַחֲצוֹת לַיְלָה אָקוּם לְהִתְעַסֵּק בַּתּוֹרָה. וּבְמִשְׁמָרָה שְׁלִישִׁית, אֲנִי מְנַגֵּן עִם הַמַּלְאָכִים לְקוּדְשָׁא בְּרִיךְ הוּא. הֲדָא הוּא דִכְתִיב, <small><small>(איוב לח)</small></small> בְּרָן יַחַד כּוֹכְבֵי בֹקֶר וַיָּרִיעוּ כָּל בְּנֵי אֱלֹהִים. מָאן אִינוּן, מַלְאָכִין קַדִּישִׁין דַּאֲמָרָן שִׁירָה עִמִּי בַּלַּיְלָה. הֲדָא הוּא דִכְתִיב, <small><small>(תהלים מב)</small></small> וּבַלַּיְלָה שִׁירֹה עִמִּי תְּפִלָּה לְאֵל חַיָּי. 
<BR><p></p>אֲמָרוּ הַצְּפַרְדְּעִים, אֲנַחְנָא עֲבִידְנָא יַתִּיר מִינָּךְ בְּדִיל קוּדְשָׁא בְּרִיךְ הוּא, אֲמַר לוֹן דָּוִד, וּמָה עֲבַדְתּוּן אַתּוּן יַתִּיר מִינִּי. אֲמָרוּ לֵיהּ, דַּהֲוֵינָן מוֹקְדִין גּוּפָנָא בְּנוּרָא בְּתַנּוּרָא בְּמִצְרַיִם. וּבְשַׁעֲתָא דַּהֲווֹ מְכַפְתִּין חֲנַנְיָה מִישָׁאֵל וַעֲזַרְיָה, אֲמָרוּ בְּלִבַּיְיהוּ דְּנַעֲבֵיד כַּצְּפַרְדְּעִים. 
<BR><p></p>תַּנְיָא, שָׁלשׁ מִשְׁמָרוֹת הֲוֵי הַלַּיְלָה, וְעַל כָּל מִשְׁמָר וּמִשְׁמָר יוֹשֵׁב הַקָּדוֹשׁ בָּרוּךְ הוּא וְשׁוֹאֵג כָּאֲרִי. תָּא חֲזֵי, שָׁלשׁ מִשְׁמָרוֹת אִינוּן י''ב שַׁעֲתֵי, וְאִתְפַּלְגּוּן ד' לְכָל מִשְׁמָר. וּבְכָל מִשְׁמָר יוֹשֵׁב הַקָּדוֹשׁ בָּרוּךְ הוּא וְשׁוֹאֵג כָּאֲרִי, וְאוֹמֵר אוֹי שֶׁהֶחֱרַבְתִּי אֶת בֵּיתִי וכו'. 
<BR><p></p>תָּא חֲזֵי, כְּדוּגְמָא דְּאִית מִשְׁמָרוֹת בִּרְקִיעָא, כָּךְ אִית מִשְׁמָרוֹת בְּאַרְעָא. וּמָאן אִינוּן. מִשְׁמָרָה שְׁנִיָה, כְּלָבִים צוֹעֲקִים. הֲדָא הוּא דִכְתִיב, <small><small>(משלי ל)</small></small> לַעֲלוּקָה שְׁתֵּי בָנוֹת הַב הַב. <small><small>(ישעיה נו)</small></small> וְהַכְּלָבִים עַזִּי נֶפֶשׁ לֹא יָדְעוּ שָׂבְעָה. רִאשׁוֹנָה, חֲמוֹר נוֹעֵר. הֲדָא הוּא דִכְתִיב, <small><small>(דברים כב)</small></small> לֹא תַחֲרשׁ בְּשׁוֹר וּבַחֲמֹר יַחְדָּו. 
<BR><p></p>וְעַל דָּא בִּלְעָם בָּזֶה הַחֲמוֹר וּבְאִשְׁתּוֹ, הָיָה מִתְנַבֵּא. הֲדָא הוּא דִכְתִיב, <small><small>(שם לד)</small></small> וְלֹא קָם נָבִיא עוֹד בְּיִשְׂרָאֵל כְּמשֶׁה. אֲבָל בְּאוּמוֹת הָעוֹלָם קָם. וְכִי מְטוּנָּף מִן הַטִנּוֹפֶת, אַתָּה מַזְכִּיר עִם הַטָהוֹר. אֶלָּא משֶׁה בַּטָהֳרָה. וּבִלְעָם בַּטוּמְאָה. וְעֲבוֹדָה זָרָה הָיָה עוֹשֶׂה מַעֲשֶׂה אִישׁוּת עִם הָאָתוֹן. 
<BR><p></p>כְתִיב <small><small>(שם)</small></small> כִּי יִקָּרֵא קַן צִפּוֹר לְפָנֶיךָ וְגו', תָּא חֲזֵי, קַן: דָּא הוּא גּוּפָא. בַּדֶּרֶךְ: דְּאָזֵיל בְּאוֹרְחִין טָבִין. בְּכָל עֵץ: דָּא תּוֹרָה, כְּדָּבָר אַחֵר <small><small>(משלי ג)</small></small> עֵץ חַיִּים הִיא לַמַּחֲזִיקִים בָּהּ. אוֹ עַל הָאָרֶץ: אִלֵּין אִינוּן יִשְׂרָאֵל, דְּאִתְקְרוּן אֶרֶץ, דִּמְלַמֵּד לְהוֹן אוֹרַיְיתָא. אֶפְרוֹחִים: אִלֵּין אִינוּן נְעָרִים גְּדוֹלִים, דְּיִתְעַסְּקוּן בְּאוֹרַיְיתָא. אוֹ בֵּיצִים: אִלֵּין זְעִירִין, דְּיוֹלִיף לוֹן אל''ף בי''ת. 
<BR><p></p>וְהָאֵם רוֹבֶצֶת, אֵין אֵם אֶלָּא תּוֹרָה, הֲדָא הוּא דִכְתִיב, <small><small>(שם א)</small></small> וְאַל תִּטוֹשׁ תּוֹרַת אִמֶּךָ. אִם תִּרְצֶה שֶׁתִּקַּח הַבָּנִים, <small><small>(דברים כב)</small></small> שַׁלֵּחַ תְּשַׁלַּח אֶת הָאֵם, וְאַחַר כַּךְ וְאֶת הַבָּנִים תִּקַּח לָךְ וְהַאֲרַכְתָּ יָמִים. 
<BR><p></p>דָּבָר אַחֵר כִּי יִקָּרֵא, כְּדָּבָר אַחֵר וְאִם תֵּלְכוּ עִמִּי קֶרִי, וְהָלַכְתִּי אַף אֲנִי עִמָּכֶם בְּקֶרִי. וְיָסַפְתִּי לְיַסְּרָה אֶתְכֶם שֶׁבַע עַל חַטֹאתֵיכֶם. מַאן אִיהִי שֶׁבַע, דָּא שְׁכִינְתָּא. 
<BR><p></p>בַּדֶּרֶךָ: דָּא קְבוּרַת רָחֵל, דְּאִיהִי קָיְימָא בְּפָרָשַׁת דְּרָכִים, וִיבַשֶּׂר לָהּ וִינַחֵם לָהּ וְלָא צְבִיאַת לְקַבְּלָא תַּנְחוּמִין, הֲדָא הוּא דִכְתִיב, <small><small>(ירמיה לא)</small></small> מֵאֲנָה לְהִנָּחֵם עַל בָּנֶיהָ. וּבִשְׁבִיל דַּאֲזָלוּ עִמּוֹ בְּקֶרִי, גָּלָה לְהוֹן, וּשְׁכִינְתָּא גָּלְתָה עִמְּהוֹן. 
<BR><p></p>בְּכָל עֵץ: דָּא יְרִיחוֹ. אוֹ עַל הָאָרֶץ: דָּא יְרוּשָׁלַ ם. אֶפְרוֹחִים: אִלֵּין כְּרוּבִים דִּלְעֵילָא. אוֹ בֵיצִים: אִלֵּין כְּרוּבִים דִּלְתַתָּא. אַנְפֵּי רַבְרְבֵי, וְאַנְפֵּי זוּטְרֵי. 
<BR><p></p>וְהָאֵם רוֹבֶצֶת עַל הָאֶפְרוֹחִים אוֹ עַל הַבֵּיצִים לֹא תִקַּח הָאֵם עַל הַבָּנִים שַׁלֵּחַ תְּשַׁלַּח אֶת הָאֵם. הֲדָא הוּא דִכְתִיב, <small><small>(ישעיה נ)</small></small> וּבְפִשְׁעֵיכֶם שֻׁלְּחָה אִמְּכֶם. וְאֶת הַבָּנִים תִּקַּח לָךְ לְמַעַן יִיטַב לָךְ וְהַאֲרַכְתָּ יָמִים, בִּשְׁבִיל דְּאִימָּא אָזְלָא וּמְנַדְּדָא מִגּוֹזְלָהּ וּמִקִּינָהּ. וְדָא גָרֵים לָךְ אֲרִיכוּ דְּאַנְפִּין, שִׁית יוֹמִין דִּלְעֵילָא, דִּירַחֲמוּ עַל עָלְמָא. הֲדָא הוּא דִכְתִיב, <small><small>(שמות לד)</small></small> ה' ה' אֵל רַחוּם וְחַנּוּן אֶרֶךְ אַפַּיִם וְרַב חֶסֶד וֶאֱמֶת. וְאָרִיךְ רוּגְזָא מִן אַפִּין דְּאִסְתַּלָּקוּ בְּחוֹבֵיהוֹן דְּיִשְׂרָאֵל. הֲדָא הוּא דִכְתִיב, <small><small>(שם לג)</small></small> וְרָאִיתָ אֶת אֲחוֹרָי וּפָנַי לֹא יֵרָאוּ. 
<BR><p></p><small><small>(שיר השירים ו)</small></small> דּוֹדִי יָרַד לְגַנּוֹ לַעֲרֻגוֹת הַבֹּשֶׂם לִרְעוֹת בַּגַּנִּים וְלִלְקֹט שׁוֹשַׁנִּים. תָּא חֲזֵי, כָּל הַשִּׁירִים קֹדֶשׁ, וְשִׁיר הַשִּׁירִים קֹדֶשׁ קֳדָשִׁים. כְּנֶסֶת יִשְׂרָאֵל מְשַׁבַּחַת לֵיהּ לְּקוּדְשָׁא בְּרִיךְ הוּא, וְאוֹמֶרֶת דּוֹדִי. הֲדָא הוּא דִכְתִיב, <small><small>(שם ה)</small></small> דּוֹדִי צַח וְאָדוֹם. 
<BR><p></p>תָּא חֲזֵי, בְּשַׁעֲתָא דִּיהֵא פַּלְגוּת לֵילְיָא. אִיתְעַר שַׁלְהוֹבָא חָדָא, וְיֵעוֹל תְּחוֹת גַּדְפֵי דְּתַרְנְגוֹלָא, וְקָארֵי. וּבְהַהוּא שַׁעֲתָא, קוּדְשָׁא בְּרִיךְ הוּא יָרַד אֶל גַּנּוֹ, דְּאִיהוּ גַּן עֵדֶן עִילָּאָה, דְּאִית לֵיהּ לְקוּדְשָׁא בְּרִיךְ הוּא. וּבְהַהִיא שַׁעֲתָא אִתְעַר תַּרְנְגוֹלָא דִּלְעֵילָא, וַאֲמַר, קוּמוּ כָּל אִינוּן דְּשֵׁינְתָא בְּחוֹרֵיהוֹן, הָא שַׁעֲתָא אִיהִי לְאִתְחַבְּרָא אַיַּילְתָּא בְּבַעֲלָהּ. זַכָּאָה אִיהוּ כָּל בַּר נָשׁ דִּיקוּם בְּפַלְגוּת לֵילְיָא לְאִתְעַסְּקָא בְּאוֹרַיְיתָא. דְּקוּדְשָׁא בְּרִיךְ הוּא וְכָל צַדִּיקַיָיא אֲצִיתוּ לְקָלֵיהּ. הֲדָא הוּא דִכְתִיב, <small><small>(שם ח)</small></small> הַיּוֹשֶׁבֶת בַּגַּנִּים חֲבֵרִים מַקְשִׁיבִים לְקוֹלֵךְ הַשְׁמִיעִינִי. 
<BR><p></p>וּבְהַאי שַׁעֲתָא, מַאן דְּאִתְעַסַּק בְּאוֹרַיְיתָא, אִיתָּרַק עֲלֵיהּ חַד חוּטָא דְּחֶסֶד. וּבְהַאי שַׁעֲתָא, קוּדְשָׁא בְּרִיךְ הוּא יָרַד לְגַנּוֹ. לְמִי יָרַד, לַעֲרוּגּוֹת הַבּוֹשֶׂם. וּמַאן אִינוּן עֲרוּגּוֹת הַבּוֹשֶׂם, הֲדָא הוּא דִכְתִיב, <small><small>(שממות ל)</small></small> בְּשָׂמִים רֹאשׁ. וּמַאן אִינוּן, צַדִּיקִים. 
<BR><p></p>לִרְעוֹת בַּגַּנִּים, בְּגַן עֵדֶן דִּלְעֵילָא, וְגַן עֵדֶן דִּלְתַתָּא, דְּאִיקְּרֵי הָעוֹלָם הַזֶּה, וְהָעוֹלָם הַבָּא. לִלְקוֹט שׁוֹשַׁנִּים, מַאן אִינוּן שׁוֹשַׁנִּים. אִלֵּין צַדִּיקַיָיא דְּאִתְעַסְּקוּ בְּאוֹרַיְיתָא, וְאִינוּן דִּמְרַחְשָׁן אוֹרַיְיתָא בְּשִׂפְוָותַיְיהוּ. הֲדָא הוּא דִכְתִיב שׁוֹשַׁנִּים, אַל תִּקְרֵי שׁוֹשַׁנִּים, אֶלָּא שֶׁשּׁוֹנִים, שֶׁאֲפִילּוּ בַּקֶּבֶר רוֹחֲשׁוֹת תּוֹרָה. 
<BR><p></p>אָמַר לֵיהּ, וְכִי לְאִינוּן דְּאִתְעַסְּקֵי בְּאוֹרַיְיתָא קָטֵיל לוֹן קוֹדֶם זְמַנָּם, וְאִינוּן צַדִּיקִים דְּלָא חָבוֹ. תָּא חֲזֵי, יָרָבְעָם בְּשַׁעֲתָא דְּהֲוָה יְנוּקָא, הֲוָה זַכַּאי, וְלָא הֲוָה לֵיהּ חוֹבָה, אָמַר הַקָּדוֹשׁ בָּרוּךְ הוּא לְמַלְאַךְ הַמָּוֶת, זִיל וְאַיְיתֵי לְיָרָבְעָם בֶּן נְבָט. 
<BR><p></p>בְּהַהוּא שַׁעֲתָא אָמְרוּ מַלְאֲכֵי הַשָּׁרֵת, <small><small>(תהלים ח)</small></small> ה' אֲדוֹנֵנוּ מָא אַדִּיר שִׁמְךָ בְּכָל הָאָרֶץ. מָה דְּשִׁמְךָ אִיהוּ אַדִּיר בֵּיהּ, וְהוּא צַדִּיק, אֲנַח לֵיהּ, וְעַל זְכוּתָא דִּילֵיהּ יֵיתֵי שֶׁפַע לָנָא. אֲמַר לְהוֹן קוּדְשָׁא בְּרִיךְ הוּא, אִי רַעֲוָא דִּילְּכוֹן דְּאֶשְׁבּוֹק לֵיהּ, אֲנָא שָׁבֵיק לֵיהּ. 
<BR><p></p>וּבָתַר כֵּן נְפַק לְתַרְבּוּת רָעָה, וְעָבִיד תְּרֵי עֶגְלֵי דְּדַהֲבָא, וְחָטָא וְהֶחֱטִיא אֶת יִשְׂרָאֵל. אֲמַר לְהוֹן קוּדְשָׁא בְּרִיךְ הוּא, הֲרֵי כָּל שֶׁפַע דְּהֲוָה יָהֵיב לְכוֹן, אִתְהַפַּךְ לְכוֹן בְּזוּהֲמָא, לָא הֲוָה טַב לְכוֹן דְתֵייתִי לֵיהּ הָכָא בְּשַׁעֲתָא דְּהֲוָה זַכַּאי, וַהֲוָה אוֹלִיף לֵיהּ מטטרו''ן אוֹרַיְיתָא. בְּשַׁעֲתָא הַהִיא, פָּתְחוּ כָּלְהוֹ וַאֲמָרוּ, <small><small>(תהלים קיט)</small></small> צַדִּיק אַתָּה ה' וְיָשָׁר מִשְׁפָּטֶיךָ. וְעַל דָּא קוּדְשָׁא בְּרִיךְ הוּא יָרַד לְגַנּוֹ לִלְקֹּט שׁוֹשַׁנִּים. 
<BR><p></p>פְּתַח יָנוּקָא וַאֲמַר, <small><small>(מיכה ו)</small></small> עַמִּי מֶה עָשִׂיתִי לְךָ וּמָה הֶלְאֵתִיךָ עֲנֵה בִּי. קוּדְשָׁא בְּרִיךְ הוּא בַּחֲבִיבוּתָא דְּאִית לֵיהּ עִם יִשְׂרָאֵל, קָרָא לְהוֹן עַמִּי. מֶה עָשִׂיתִי לְךָ, לָמָּה עָשִׂיתִי לְךָ. אֶלָּא דְּתֵזְלִין לְבָתֵּי כְנֵסִיּוֹת וּלְבָתֵּי מִדְרָשׁוֹת, וְתַסְהִידוּ בִּי דַּאֲנָא אֶחָד, הֲדָא הוּא דִכְתִיב ז <small><small>(דברים ו)</small></small> ה' אֶחָד. 
<BR><p></p>תַּסְהִיהוּ דַּאֲנָא חַד, וּמִתְעַלֶּה עַל שְׁמָא דְּמ''ב תֵּיבִין, דְּאִינוּן בְּפָרָשַׁת קְרִיאַת שְׁמַע, מִן וְאָהַבְתָּ עַד וְהָיָה. וְתַעֲבִידוּ לְיַחֲדֵנִי עֲלַיְיכוּ. וְאִיהוּ שְׁמָא כְּדוּגְמָא שְׁמָא דְּמ''ב שְׁמָהָן. 
<BR><p></p>וּבִשְׁמָא דְּע''ב תֵּיבִין, דְּאִית בְּפָרָשַׁת קְרִיאַת שְׁמַע, מִן וְהָיָה עַד וְשַׂמְתֶּם. וּבִשְׁמָא דַּחֲמִשִּׁין תֵּיבִין, מִן וְשַׂמְתֶּם עַד סוֹף פָּרָשָׁתָא, כְּחוּשְׁבַּן שַׁעֲרֵי בִינָה. וּבִשְׁמָא דְּע''ב, מִן וַיֹּאמֶר עַד סוֹף הַפָּרָשָׁה. 
<BR><p></p>וְאִינוּן אַרְבַּע פָּרָשִׁיָּין, עִם י''ב תֵּיבִין דְּאִית בִּקְרִיאַת שְׁמַע, תְּרֵין יִחוּדִין עִילָּאִין, יִתְעֲבִידוּ כָּלְהוֹ מָאתָן וְאַרְבָּעִין וּתְמַנְיָא, כְּחוּשְׁבַּן רמ''ח אֵבָרִים. וְכָל אֵינַשׁ דְּיִקְרֵי קְרִיאַת שְׁמַע כִּדְקָא יָאוֹת, כָּל תֵּיבָה וְתֵּיבָה מַשְׁפִּיעַ בְּכָל אֵבָר וְאֵבָר דִּילֵיהּ. וְאִי אֵינַשׁ לָא יִקְרֵי קְרִיאַת שְׁמַע בִּימָמָא וּבְלֵילְיָא, כָּל אֵבָר וְאֵבָר דִּילֵיהּ יִתְמְלֵי מִן רוּחַ רָעָה, וּמִכָּל מִלִּין וּמַרְעִין בִּישִׁין דְּעָלְמָא. 
<BR><p></p>אֲמַר יְנוּקָא, תְּלַת תֵּיבִין אִינוּן, דְּחַסְרִין מִן קְרִיאַת שְׁמַע, מִן רמ''ח תֵּיבִין, וּבַמֶּה אִשְׁתְּלִימוּ. אֲמַר, אֲנָא שְׁמַעְנָא מֵאַבָּא, עִם ה' אֱלֹהֵיכֶם אֱמֶת שֶׁהָשְׁלִיחַ צִבּוּר חוֹזֵר בְּקוֹל. 
<BR><p></p>פְּתַח סָבָא דִּינוּקָא וַאֲמַר, עִיר קְטַנָּה וַאֲנָשִׁים בָּהּ מְעַט וְגו', <small><small>(קהלת ט)</small></small> וּמָצָא בָהּ יֶלֶד מִסְכֵּן חָכָם וְגו'. תָּא חֲזֵי, עִיר קְטַנָּה, דָּא תֵּיבַת נֹחַ. וַאֲנָשִׁים בָּהּ מְעַט, אֵלּוּ אִשְׁתּוֹ וּבָנָיו וּנְשֵׁי בָנָיו, וְחַיּוֹת וְעוֹפוֹת וּבְהֵמוֹת. וּבָא אֵלֶיהָ מֶלֶךְ גָּדוֹל וְסָבַב אוֹתָהּ, זֶה יֵצֶר הָרָע. וּמָצָא בָהּ אִישׁ מִסְכֵּן וְחָכָם, דָּא נֹחַ. וּמִלַּט הוּא אֶת הָעִיר בְּחָכְמָתוֹ. 
<BR><p></p><BIG><B><BR>סִתְרֵי תּוֹרָה </B></BIG>סְעוּדְתֵי דְשַׁבָּת בְּכָל אִינוּן אוּכְלוּסִין עִילָּאִין. <small><small>(שמות טז)</small></small> וַיֹּאמֶר משֶׁה אִכְלוּהוּ הַיּוֹם כִּי שַׁבָּת הַיּוֹם לַד'. הַיּוֹם לֹא תִמְצָאֻהוּ בַּשָּׂדֶה. תְּלַת זִמְנִין הַיּוֹם, כְּחוּשְׁבַּן תְּלַת סְעוּדְתֵי, דְּאִתְקְרִיאוּ עֹנֶג. וּמַהוּ עֹנֶג. הֲדָא הוּא דִכְתִיב, <small><small>(ישעיה נח)</small></small> וְקָרָאתָ לַשַּׁבָּת עֹנֶ''ג. <small><small>(בראשית ב)</small></small> וְנָהָר יוֹצֵא מֵעֵדֶן לְהַשְׁקוֹת אֶת הַגָּן. וּבְחֶשְׁבּוֹן תְּלַת גָּלוּיּוֹת, שֶׁאָמַר משֶׁה כְּנֶגְדָן אֶהְיֶ''ה אֶהְיֶ''ה אֶהְיֶ''ה תְּלַת זִמְנִין. 
<BR><p></p>אֲנָא אֶהְיֶה עִמְּכוֹן בְּגָלוּתָא קַדְמָאָה, הֲדָא הוּא דַּאֲמָרוּ, גָּלוּ לְמִצְרַיִם שְׁכִינָה עִמָּהֶם. וַאֲנָא אֶהְיֶה עִמְּכוֹן בְּגָלוּתָא תִּנְיָינָא, הֲדָא הוּא דִכְתִיב, גָּלוּ לְבָבֶל שְׁכִינָה עִמָּהֶם. וַאֲנָא אֶהְיֶה עִמְּכוֹן בְּגָלוּתָא תְּלִיתָאָה, הֲדָא הוּא דִכְתִיב גָּלוּ לְיָוָן שְׁכִינָה עִמָּהֶם. אֶהְיֶה רְבִיעָאָה לָא גִּילָּה לְהוֹן, אֶלָּא <small><small>(ישעיה ס)</small></small> אֲנִי ה' בְּעִתָּהּ אֲחִישֶׁנָּה. זָכוּ אֲחִישֶׁנָּה, לֹא זָכוּ בְּעִתָּהּ. 
<BR><p></p>אָמַר רַבִּי פִּנְחָס, רָצָה הַקָּדוֹשׁ בָּרוּךְ הוּא לְנַסּוֹת אֶת יִשְׂרָאֵל וכו'. 
<BR><p></p>תָּא חֲזֵי, אִם יָשִׁיבוּ לֹא נִשְׁאֲרוּ בַּגָּלוּת יוֹם א' שָׁלֵם. אֲמַר לֵיהּ בַּחֲשַׁאי, מַהוּ יוֹם א', זֶהוּ שֶׁאָמַר <small><small>(בראשית כט)</small></small> הֵן עוֹד הַיּוֹם גָּדוֹל לֹא עֵת הֵאָסֵף הַמִּקְנֶה וְגו'. אִם תָּבוּ בִּתְיוּבְתָּא, יֵצְאוּ לִזְמַן הַיּוֹם שֶׁאָמַר הַנָּבִיא. וְאִם לֹא עֵת הֵאָסֵף הַמִּקְנֶה, הַשְׁקוּ הַצֹּאן וּלְכוּ רְעוּ. בְּסִפְרָא דְּרַב הַמְנוּנָא סָבָא, אִם לָא תָבוּ בִּתְיוּבְתָּא, לָא יִפְקוּן עַד דְּיִשְׁתְּלֵים שְׁמָא דְּקוּדְשָׁא בְּרִיךְ הוּא יהו''ה. 
<BR><p></p>דָּבָר אַחֵר, יִשְׂרָאֵל נִמְשְׁלוּ לְיוֹנָה, וְהַכְּנָפַיִם לְמִצְוֹת, כְּמוֹ בְּשָׁעָה שֶׁהַיּוֹנָה יֵשׁ לָהּ כְּנָפַיִם, וְהַכְּנָפַיִם שְׁלֵימִים, לֹא יֵשׁ עוֹף בָּעוֹלָם שֶׁיִּקָּחֶהָ. כָּךְ יִשְׂרָאֵל, בְּשָׁעָה שֶׁהֵם שְׁלֵמִים בְּמִצְוֹת, לֹא יֵשׁ בְּכָל הָעוֹלָם מִי שֶׁיּוּכַל לָהֶם. כְּמוֹ שֶׁהוּא כָּתוּב בְּפ' בִּלְעָם <small><small>(במדבר כג)</small></small> מָה אֶקֹּב לֹא קַבֹּה אֵל וּמָה אֶזְעֹם לֹא זָעַם ה'. וְאַחַר כַּךְ זָנוּ אַחֲרֵי אֱלֹהֵיהֶם, וַיִּחַר אַף ה' בָּהֶם. 
<BR><p></p>וְעַל דָּא <small><small>(במדבר טו)</small></small> וְלֹא תָתוּרוּ אַחֲרֵי לְבַבְכֶם וְאַחֲרֵי עֵינֵיכֶם אֲשֶׁר אַתֶּם זֹנִים אַחֲרֵיהֶם. וּמַהוּ אַחֲרֵי לְבַבְכֶם וְאַחֲרֵי עֵינֵיכֶם. זֶהוּ רַק רַע כָּל הַיּוֹם, וְזֶהוּ <small><small>(משלי כ)</small></small> רַע רַע יֹאמַר וְגו'. 
<BR><p></p>וְעַל דָּא <small><small>(שמות לג)</small></small> וְרָאִיתָ אֶת אֲחוֹרָי. הֲדָא הוּא דִכְתִיב, <small><small>(איכה ב)</small></small> הֵשִׁיב אָחוֹר יְמִינוֹ. וּכְתִיב <small><small>(דברים לב)</small></small> אַסְתִּירָה פָנַי מֵהֶם אֶרְאֶה מָה אַחֲרִיתָם וְגו'. וְעַל דָּא בְּשָׁעָה שֶׁיִּשְׂרָאֵל הָיוּ בְּלֵב שָׁלֵם לִפְנֵי ה', מֶה הָיָה. פָּנִים בְּפָנִים דִּבֶּר ה'. וְאִם לָאו, בְּסִטְרָא דַּאֲחוֹרַיִים. וְזֶהוּ הָעֲרָיוֹת. הֲדָא הוּא דִכְתִיב, <small><small>(ויקרא יח)</small></small> עֶרְוַת אָבִיךָ וְעֶרְוַת אִמְּךָ לֹא תְגַלֵּה. 
<BR><p></p>וְיֵשׁ אָחוֹר מִן קְדוּשָּׁה. הֲדָא הוּא דִכְתִיב, <small><small>(הושע יא)</small></small> אַחֲרֵ''י ה' יֵלְכוּ כְּאַרְיֵה יִשְׁאָג. וְאִתְקְרֵי פָּנִים לְגַבֵּי מַטָה, וְאָחוֹר לְגַבֵּי מַעְלָה. וְאִתְקְרֵי חוֹל לְגַבֵּי מַעְלָה, וְקוֹדֶשׁ לְגַבֵּי מַטָה. 
<BR><p></p>וְזֶה בִּקֵּשׁ משֶׁה לֵידַע, זֶה שֶׁהָיָה פָּנִים לְגַבֵּי מַעְלָה. וְאָמַר לֵיהּ, כִּי לֹא יִרְאַנִי הָאָדָם וָחָי. וְאַחַר כַּךְ בִּקֵּשׁ שֶׁיִּתֵּן נְשָׁמָה לְיִשְׂרָאֵל מִן הַפָּנִים שֶׁהֵם לְמַטָה, וְנִקְרְאוּ אֲחוֹרַיִם לְגַבֵּי מַעְלָה. וְאָמַר לֵיהּ, וְרָאִיתָ אֶת אֲחוֹרָי. אַתָּה תִרְאֶה וְהֵם לֹא יִרְאוּ. הֲרֵי תָּבִין שֶׁהָיָה לְגַבֵּיהּ אָחוֹר, וּלְגַבֵּי יִשְׂרָאֵל פָּנִים. וְעַל זֶה אָמַר לֹא יֵרָאוּ, וְלֹא אָמַר לֹא תִרְאֶה. 
<BR><p></p>תָּא חֲזֵי, בְּחוֹבָא דְּאָדָם קַדְמָאָה, אָבְדוּ הַפָּנִים עִילָּאִין. וּבְחוֹבָא דְעֵגֶל, פָּנִים תַּתָּאִין, דְּאִתְקְרֵי אָחוֹר לְגַבֵּי עֵילָא. וּבְכָל גָּלוּת וְגָלוּת אָבָדוּ. וְאִיהוּ רָזָא רַבְרְבָא, וְכָל דָּא נִרְמַז בְּשֵׁם יהו''ה. י', פָּנִים עִילָּאִין. ה', אָחוֹר לְגַבֵּי י', וּפָנִים לְגַבֵּי ו'. ו', אָחוֹר לְגַבֵּי ה' עִילָּאָה, וּפָנִים לְגַבֵּי ה' תַּתָּאָה. ה', אָחוֹר לְגַבֵּי ו', וּפָנִים לְגַבֵּי רָזָא דִלְתַתָּא. 
<BR><p></p>וּמַאי אִיהוּ ידו''ד, דְּאִתְקְרֵי אָחוֹר לְגַבֵּי ידו''ד דִּלְעֵילָא, וְדָא הַמַּבְדִּיל בֵּין הַקֹּדֶשׁ וּבֵין קֹדֶשׁ הַקֳּדָשִׁים. ידו''ד דִּלְעֵילָא, אָדָם עִילָּאָה. ידו''ד דִלְתַתָּא, אָדָם תִּנְיָינָא. וְאִית אָדָם דְּאִיהוּ תְּלִיתָאָה, דְּאִקְּרֵי אָחוֹר, לְגַבֵּי שְׁמָא תִּנְיָינָא. וּשְׁמָא תִּנְיָינָא אִיהוּ פָּנִים לְגַבֵּי דָּא. וְדָא הוּא הַמַּבְדִּיל בֵּין קֹדֶשׁ לְחוֹל. וְאִינוּן תְּלַת, בְּחוּשְׁבַּן אֶהְיֶ''ה אֶהְיֶ''ה אֶהְיֶ''ה תְּלַת זִמְנִין. 
<BR><p></p>דָּבָר אַחֵר <small><small>(שמות טז)</small></small> וַיֹּאמֶר משֶׁה אִכְלוּהוּ הַיּוֹם כִּי שַׁבָּת הַיּוֹם לַה' הַיּוֹם לֹא תִמְצָאוּהוּ בַּשָּׂדֶה. הַאי קְרָא אוֹקְמוּהָ חַבְרַיָא, תְּחוֹת כַּפְתּוֹר עִילָּאָה, כַּפְתּוֹר דִי מְמַנָּא בְּכ''ב אַתְוָון. בְּעִיזְקָא דִּלְעֵילָא, לָקְטִין תְּרֵין סִטְרִין, חַד עִיזְּקָא. וְהַהוּא עִיזְּקָא אִיהוּ בְּרִיבּוּעָא לְאַרְבַּע סִטְרֵי עָלְמָא. 
<BR><p></p>אֲחִיהָן הַאי עִיזְּקָא מֵהַאי סִטְרָא וּמֵהַאי סִטְרָא, דָּא לְיָמִינָא, וְדָא לִשְׂמָאלָא. הַהוּא דְּיָמִינָא סָלְקָא בְּרֵישָׁא, וְכַד אִיהוּ זָקְפָא, נָטֵיל עִמֵּיהּ שִׁית מְאָה אֶלֶף גּוּבְרִין גִּבָּרִין, אֲחִידָן סְיָיפִין עַל יְרֵכִין. הֲדָא הוּא דִכְתִיב, <small><small>(שמות יב)</small></small> כְּשֵׁשׁ מֵאוֹת אֶלֶף רַגְלִי הַגְּבָרִים לְבַד מִטָף. וְהַהוּא דִּשְׂמָאלָא סָלְקָא לְבָתַר כֵּן, וְכַד אִיהוּ זָקְפָא, נָטֵיל עִמֵּיהּ שִׁית מְאָה אֶלֶף <small><small>(''חילופי גרסאות'')</small></small> מָארֵי דְגַדְּפִין, אַנְפִּין דְּרַחֲמֵי. וּמִתְחַלְּפִין דְּיָמִינָא בִּשְׂמָאלָא, וְדִשְׂמָאלָא בְּיָמִינָא. 
<BR><p></p>זָקְפָאן לְעֵילָא, עַד דְּאַמְטוּ לְחַד כַּהֲנָא, דְּגָלֵי מִיּוֹמָא דְּאִתְבְּרֵי עָלְמָא. כַּד מָטוֹ תַּמָּן, נָפֵיק הַהוּא כַּהֲנָא רַבָּא, וְקָא מְבָרֵךְ לְהַהוּא כַּפְתּוֹר. כֵּיוָן דְּקָא מִתְבָּרְכָא מִתַּמָּן, מִגּוֹ עַתִּיקָא סָבָא דְסָבִין סִיבָּתָא דְּכָל סִיבָּתִין, נָפֵיק טַלָּא דִּבְדוֹלָחָא, וְנָגֵיד לְהַהוּא רֹאשׁ דְּכַהֲנָא, וְאִיהוּ אִמְּלֵי לְהַאי כַּפְתּוֹר, כֵּיוָן דְּאִתְמַלְיָיא, אִתְמַלְיָיא בְּשִׁית סִטְרִין, לְשִׁית יוֹמִין דְּשַׁבַּתָּא. 
<BR><p></p>כַד נָחִית מִסִּטְרָא דִשְׂמָאלָא, וְאַקְרִישׁ לְהַהוּא בְּדוֹלְחָא, אִתְעֲבֵיד כְּגַוְונָא דִבְדוֹלְחָא דְּאֶבֶן טָבָא. וְכָלְהוֹ אוּכְלוּסִין אִתְּזְנוּ מִנֵּיהּ בְּכָל יוֹמָא, וּמִנְּהוֹן בְּלֵילְיָא. אִינוּן דִּימָמָא אָכְלֵי בְּגַוְונָא חַד, וְאִינוּן דְּלֵילְיָא אָכְלֵי בְּגַוְונָא אָחֳרָא. אִינוּן דְּלֵילְיָא אִקְּרוּן מְתַבְּרֵי טוּרִין וְטִנָּרִין, אִלֵּין לָקְטִין מִפַּלְגוּת דְּלֵילְיָא עַד דְּיִתְתַּקֵּף שִׁמְשָׁא, כֵּיוָן דְּאָתָא שִׁמְשָׁא לָא לָקְטֵי. אִינוּן דִּימָמָא, אִקְרוּן יְלִידֵי בֵּיתָא, טְמִירֵי הֵיכָלָא. לָא לָקְטֵי אֶלָּא בְּצַפְרָא. כֵּיוָן דְּאָתֵי צַפְרָא, לָקְטֵי כָּל חַד וְחַד כִּדְקָא חָזֵי לֵיהּ. אָחֳרָנִין אִית דְּלָקְטֵי לְעִידַן רַמְשָׁא, וְכָל חַד וְחַד כִּדְקָא חָזֵי לֵיהּ. 
<BR><p></p>אִינוּן דְּלֵילְיָא, עֲלַיְיהוּ כְּתִיב <small><small>(שמות טז)</small></small> וּבַבֹּקֶר הָיְתָה שִׁכְבַת הַטָל. אִלֵּין אִינוּן נָזְלֵי טַלָּא דְּמַנָּא לְתַתָּאי, מְחוּלָּקָא דִּילְּהוֹן. הַאי מַנָּא לָא הֲוָה לֵיהּ גַּוָּון, וְלָא אִגְלִיד. אִינוּן דְּצַפְרָא, עֲלַיְיהוּ כְּתִיב <small><small>(קהלת יא)</small></small> בַּבֹּקֶר זְרַע אֶת זַרְעֲךָ. אִלֵּין הֲוֵי נָזְלֵי טַלָּא דְּמַנָּא לְתַתָּאי, וְיַהֲבֵי גַוָּון לְהַהוּא מַנָּא, וּמִתְקָא וְדוּבְשָׁא. 
<BR><p></p>אִינוּן דְּרַמְשָׁא, עֲלַיְיהוּ כְּתִיב <small><small>(שמות טז)</small></small> עֶרֶב וִידַעְתֶּם. וְאִינוּן דְּלֵילְיָא, הֲווֹ נָזְלֵי בְּזִמְנָא חָדָא מִסִּטְרָא דְאִלֵּין. מַאן דְּאַשְׁאַר מִנֵּיהּ עַד צַפְרָא, כְּתִיב, <small><small>(שם)</small></small> וַיָּרֻם תּוֹלָעִים וַיִּבְאַשׁ. 
<BR><p></p>תְּלַת סִטְרִין גְּלִיפִין הָכָא, לָקֳבֵיל תְּלַת, הַיּוֹ''ם הַיּוֹ''ם הַיּוֹ''ם. תְּלַת הֵהִי''ן, ה' ה' ה', וּלְכָלְהוֹ הֵהִי''ן, תְּלַת תְּלַת אַתְוָון, וְאִתְעֲבִידוּ תְּרֵין עֲשַׂר, כְּחוּשְׁבַּן תְּרֵי עֲשַׂר שַׁעְתֵּי דִּימָמָא, וְכָלְהוֹ חַד, וְכָלְהוֹ יוֹם. תְּלַת שַׁבַּתֵּי אִינוּן, כָּלְהוֹן יוֹמָא חַד, שַׁבַּתָּא דְּלֵילְיָא, שַׁבַּתָּא דִּימָמָא, שַׁבַּתָּא דְּרַמְשָׁא. לְקִבְלֵהוֹן תְּלַת סְעוּדְתֵי, סְעוּדָתָא דְּלֵילְיָא, סְעוּדָתָא דִּימָמָא, סְעוּדָתָא דְּרַמְשָׁא. 
<BR><p></p>סְעוּדָתָא דְלֵילְיָא, עַד לָא אִתְקַדֵּשׁ יוֹמָא, מִתְתַּקְּנֵי אוּכְלוּסִין כָּלְהוֹ תְּלַת קְשִׁירִין, עָאלִין גּוֹ נַהֲרֵי דַּאֲפַרְסְמוֹנָא, אִתְסַחְיָין בִּתְסִירוּ דִּוְורָדֵי גְלִיפָן, מִתְעֲבָרָן גּוֹ נְהַר דִּינוּר, וְסָלְקִין מִתַּמָּן בְּקוֹמֵי. כֵּיוָן דְּסָלְקִין לִסְטַר חִוָּורָא, אִתְסַחְיָין אִינוּן וְורָדִין. סָהֲדוֹ סָהֲדִין דְּשַׁבָּת בְּרֵאשִׁית. כָּלְהוֹן דְּלֵילְיָא קַדִּישִׁין. לִסְטַר חַד לְשִׁית שִׁית סִטְרִין. 
<BR><p></p>כַד בָּעָא יוֹמָא לְאִתְקַדְּשָׁא, קָל שׁוֹפָרָא אִתְנְגֵיד מִלְּעֵילָא לְתַתָּא, וְהַהוּא קָלָא חוּלְקָא דְּעַמָּא דְּיִשְׂרָאֵל אִיהוּ. בְּגִין דְּלִית קִדּוּשָׁא בַּר כַּד אִשְׁתְּמַע הַהוּא קָלָא. וּכְדֵין יְדִיעַ דְּאִתְקַּדַּשׁ יוֹמָא. 
<BR><p></p>סַנְדַּלְפוֹן נְזִירָא פְּרִישָׁא, אִתְעַטְרָא בְּעִטְרוֹי גְּלִיפִין, רְשִׁימָאן בְּאַתְוָון דְּאִקְּרֵי גִּלְגּוּלָא דְּחַד וּתְרֵין וּתְלַת אַרְבַּע וְחָמֵשׁ וְשִׁית, וְאִינוּן אַתְוָון אי''ק בכ''ר גל''ש דמ''ת הנ''ך וכו'. 
<BR><p></p>כְדֵין בוְאָמַר לֵיהּ, רַב אַסְוָון דְּאִקְּרֵי רְפָאֵל, <small><small>(במדבר יב)</small></small> אֵל נָא רְפָא נָא, בָּעוּתָא דְּקָאֲמַר מְהֵימְנָא דְּמָארוֹי, וַאֲתַר דָא אַסֵּי לְמִרְיָם. נ''א נ''א הוּא בוְאָמַר לֵיהּ, בְּאַתְוָון רְשִׁימָאן דְּאָלֶ''ף דָּלֶ''ת נוּ''ן יוּ''ד. בֵּי''ת וָא''ו אָלֶ''ף לָמֶ''ד, דָּא הוּא בוְאָמַר לֵיהּ. הַאי רַב אַסְוָון אַסֵּי לְכָלְהוֹ אוּכְלוּסֵי, וּמַעֲבַר מִנַּיְיהוּ זִיוָא דַּחֲשׁוֹכָא, דְּהֲוָה מְקַרְבָא גַּבַּיְיהוּ שְׁאָר יוֹמֵי. 
<BR><p></p>בְּהַהוּא שַׁעֲתָא מִתְעָרֵי תְּרֵין רוּחִין עִילָּאִין, חַד מִסִּטְרָא דְּאוֹר וְחַד מִסִּטְרָא דְחשֶׁךְ. וְאִינוּן מִיכָאֵל גַּבְרִיאֵ''ל, מִתְגַּלְפָאן לְשִׁתִּין רִבּוֹא אוּכְלוּסִין, דְּשָׁלְטָן בְּהַהוּא לֵילְיָא. וְאִתְעַתְּדָן חַד לְיָמִינָא וְחַד לִשְׂמָאלָא, לְכָל חַד וְחַד פָּתוֹרֵי אִתְתַּקְּנָן. בָּתַר דְּאִתְחַזּוּן כָּל פָּתוֹרֵי דִּלְתַתָּא בְּהֵיכָלָא יְדִיעָא. 
<BR><p></p>כָל אוּכְלוּסִין דִּלְעֵילָּא, אִית לוֹן דּוּכְתִּין פְּרִישָׁן בְּהַאי לֵילְיָא. וְכָל חַד רַב וְיַקִּירָא בְּדוּכְתֵּיהּ, עַל כָּל שְׁאָר חֵילוֹי, וְאִינוּן חַיָילִין מְמַנָּן תְּחוֹת יְדוֹי. מֵאִינוּן חֵילוֹי, מִתְפָּרְשָׁן תְּרֵין עִילָּאִין דִּי בְהוֹ, וְנָטְלֵי פָּתוֹרָא חַד מִיָּמִינָא וְחַד מִשְׂמָאלָא, וְכָל פָּתוֹרָא דְּלָא אִתְקְרַב בֵּין תְּרֵין אִלֵּין, לָאו אִיהוּ פָּתוֹרָא דְּשַׁבַּתָּא, וְלָאו אִיהוּ פָּתוֹרָא דְּקַמֵּי מַלְכָּא קַדִּישָׁא. 
<BR><p></p>וְכַד אִינוּן אִתְּתָא וּבַעֲלָהּ בְּחֶדְוָוה, כְּדֵין הַהוּא פָּתוֹרָא מִתְעַטְרָא. כַּד אִתְקְרֵיב הַהוּא פָּתוֹרָא, בְּשִׁית נַהֲמֵי דְּהַהוּא מַנָּא בְּהַהוּא סִטְרָא. וְשִׁית נַהֲמֵי דְּהַהוּא מַנָּא בְּהַאי סִטְרָא. דָּא אִיהוּ פָּתוֹרָא דְּמִתְעַטְרָא בְּעִטְרוֹי. 
<BR><p></p>אִינוּן תְּרֵין דְּנָטְלִין פָּתוֹרָא, אִצְטְרִיכוּ לְנַטְרָא פָּתוֹרָא, דְּלָא יִתְעָרְבוּ נַהֲמֵי שִׁית דְּהַאי סִטְרָא, וְשִׁית דְּהַאי סִטְרָא. כֵּיוָן דְּהַאי פָּתוֹרָא, אִתְקְרֵיב קַמֵּי הַהוּא רַב וְעִילָּאָה מִינַּיְיהוּ, כְּדֵין נָטֵיל חַד מֵהַאי סִטְרָא, וְחַד מֵהַאי סִטְרָא, וְקָא מְבָרְכָא עֲלַיְיהוּ. כָּל חַד אֲמַר לְאוּכְלְסוֹי, זֶה הַשּׁוּלְחָן אֲשֶׁר לִפְנֵי ה'. הֵכִין זֶ''ה תְּרֵין עֲשַׂר. 
<BR><p></p>עַל כָּל פָּתוֹרָא וּפָתוֹרָא, אִתְמַנָּן תְּלַת סַרְכִין, וְרוּחָא עִילָּאָה עֲלַיְיהוּ, וְהַהוּא רוּחָא חָדֵי בְּהַהוּא חֶדְוָה, וְהוּא אוֹרִיאֵ''ל. וְעִם כָּל אוּכְלוּסִין דִּילֵיהּ אָזִיל, עַל כָּל אִינוּן פָּתוֹרִין. 
<BR><p></p>שִׁתִּין מְמַנָּן, טָעֲמִין טַעֲמָא עַל כָּל חַד וְחַד, וְאוֹמֵר הַמּוֹצִיא, וּמְבָרֵךְ לְהַקָּדוֹשׁ בָּרוּךְ הוּא. וּמַאן דְּטָעֵים בְּתֵיאוֹבְתָּא, הָכֵי אִיתּוֹסַף חֵילָא בְּתֵיאוּבְתָּא עִילָּאָה. הַהוּא רוּחָא דְקָא שָׁלְטָא עֲלַיְיהוּ, שֶׁסָּלְקָא נְהִירוּ בְּחֶדְוָוה. 
<BR><p></p>וְתָּא חֲזֵי, כְּדוּגְמָא דְּאִינוּן מַלְאָכִים, דְּאִינוּן שֵׁדִין יְהוּדָאִין, דְּאָכְלִין בְּדוּגְמָא דְּבַר נָשׁ. כָּךְ אִית אָחֳרָנִין עִילָּאָה לְעֵילָא לְעֵילָא, וְאִינוּן אָכְלִין וְשָׁתִין מֵאוֹר דִּשְׁכִינְתָּא דְּאִינוּן נֶהֱנִין. וְדָא הוּא דְּאָמְרוּ, צַדִּיקִים יוֹשְׁבִין וְעַטְרוֹתֵיהֶם בְּרָאשֵׁיהֶן, וְנֶהֱנִין מֵאוֹר הַשְּׁכִינָה. וְדָא הָאֲכִילָה וַדָּאִית. 
<BR><p></p>חַד אָת נָהֵיר לְעֵילָא לְעֵילָא, וְאִיהִי אָת י'. הַאי אָת נָהֵיר, וְאַנְהֵיר כָּל אוּכְלוּסִין, וְאִיהִי לָא יְדִיעַ, וְלָא אִתְגַּלְּיָיא. תְּחוֹת הַאי, אִתְנַהֲרָן חָמֵשׁ אַתְוָון, וּפְרִישָׂן עַל כָּלְהוֹ אוּכְלוּסִין, וְאִינוּן אֱלֹהִי''ם. אִתְגַּלְגְּלָא אָת א', וְשַׁרְיָיא עַל אוּכְלֻסָא חַד. וְכֵן כּוּלָּם. 
<BR><p></p>וְתָּא חֲזֵי, בְּיוֹמָא דָא דְּשַׁבַּתָּא, בָּעֵי בַּר נָשׁ לְמֶחֱדֵי בִּימָמָא וּבְלֵילְיָיא, וּבָעֵי לְתַקָּנָא פָּתוֹרָא, וְיַעֲבֵיד חֵידוּ לְעִילָאִין וְתַתָּאִין. 
<BR><p></p>וְתָּא חֲזֵי, כַּד אָתֵי בַּר נָשׁ מִבֵּי כְּנִישְׁתָּא, יָהֲכוֹן עִמֵּיהּ מַלְאָכִין קַדִּישִׁין מֵהַאי גִיסָא, וּמַלְאָכִין מֵהַאי גִיסָא, וּשְׁכִינְתָּא עַל כָּלְהוֹן, כְּאִימָּא עַל בְּנִין. וּבְהַאי שַׁעֲתָא, <small><small>(תהלים צא)</small></small> יִפֹּל מִצִּדְּךָ אֶלֶף וּרְבָבָה מִימִינֶךָ וְגו', <small><small>(שם)</small></small> רַק בְּעֵינֶיךָ תַבִּיט וְגו', <small><small>(שם)</small></small> כִּי אַתָּה ה' מַחְסִי וְגו', <small><small>(שם)</small></small> לֹא תְאֻנֶּה אֵלֶיךָ רָעָה וְגו'. 
<BR><p></p>כָל דָּא, אִם אִינִישׁ יָעֵיל לְבֵייתֵיהּ בְּחֶדְוָוא, וִיקַבֵּל אוּשְׁפִּיזִין בְּחֶדְוָוא. וְכַד אָתֵי שְׁכִינְתָּא וּמַלְאָכִין, וְיֶחֱזוּ שְׁרַגָּא נָהֲרָא, וּפָתוֹרָא מִתְתַּקְּנָא, וְאִינִישׁ וְאִיתְּתֵיהּ בְּחֶדְוָה, הַאי שַׁעֲתָא שְׁכִינְתָּא אָמְרַת, זֶה שֶׁלִּי הוּא, <small><small>(ישעיה מט)</small></small> יִשְׂרָאֵל אֲשֶׁר בְּךָ אֶתְפָּאֵר. 
<BR><p></p>וְאִם לָאו, שְׁכִינְתָּא אָזְלַת, וּמַלְאָכִין עִמָּהּ, וְיֵיתֵי יֵצֶר הָרָע עִם חֵילֵיהּ, וְאִתְחַבָּרוּ עִמְּהוֹן, וְיֹאמֶר זֶה שֶׁלִּי הוּא, וּמִן חֵיילִין דִּילִי. וּמִיָּד שׁוֹרָה עָלָיו וּמְטַמְאָתּוֹ, וְיִסְתַּלֵּק י''ה, מִן אִישׁ וְאִשָּׁה, וְיִשְׁתָּאַר אֶשָׁא עִם אֶשָׁא. וּמַאֲכָלוֹ טָמֵא. וְעַל דָּא, <small><small>(משלי כג)</small></small> וְאַל תִּתְאָו לְמַטְעַמּוֹתָיו שֶׁל רַע עַיִן. וַדַּאי פָּתוֹרָא דִילֵיהּ הִיא מְלֵאָה קִי''א צוֹאָ''ה. וְאֵין צוֹאָה, אֶלָּא יֵצֶר הָרָע, שֶׁהוּא טָמֵא. 
<BR><p></p>וְעַל דָּא הַבָּא לִיטָהֵר מְסַיְיעִין אוֹתוֹ. בָּא לִטָמֵא פָּתְחִין לוֹ. וְתָּא חֲזֵי, מַלְאָכִין קַדִּישִׁין, וּמַלְאָכִין מְסָאֲבִין, אָזְלִין עִם בַּר נָשׁ בְּכָל אֲתַר דְּאָזֵיל. אִם בַּר נָשׁ זַכָּאָה הוּא, אִזְדַּוְּוגוּ לֵיהּ מַלְאָכִין קַדִּישִׁין, וְיִנְטְרוּן לֵיהּ בְּכָל אַתְרָא דְּאָזֵיל, הֲדָא הוּא דִכְתִיב, <small><small>(תהלים צא)</small></small> כִּי מַלְאָכָיו יְצַוֶּה לָךְ לִשְׁמָרְךָ בְּכָל דְּרָכֶיךָ. וְאִם לָאו, יִסְתַּלְּקוּן מִנֵּיהּ מַלְאָכִין קַדִּישִׁין, וְיִשְׁלְטוּן עֲלֵיהּ מַלְאָכִין מְסָאֲבִין, וְאַנְהִיגוּ לֵיהּ לַגֵּיהִנֹּם. וּבְהַאי שַׁעֲתָא, קָרָאתִי וְאֵין עוֹנֶה בִּשְׁעַת דָּחֲקוֹ. וּבְשַׁעֲתָא דְּשַׁלֵּיט עֲלֵיהּ רוּחַ מְסָאֲבָא, אוֹ מַרְעִין, אוֹ שָׁלְטִין עֲלֵיהּ אוּמוֹת הָעוֹלָם, <small><small>(איכה ג)</small></small> סַכֹּתָה בֶעָנָן לָךְ מֵעֲבוֹר תְּפִלָּה. וְגַם תְּפִלָּתוֹ תּוֹעֵבָה. 
<BR><p></p>דָּבָר אַחֵר <small><small>(תהלים מא)</small></small> אַשְׁרֵי מַשְׂכִּיל אֶל דָּל בְּיוֹם רָעָה יְמַלְּטֵהוּ ה', <small><small>(ישעיה כז)</small></small> אוֹ יַחֲזֵק בְּמָעֻזִּי יַעֲשֶׂה שָׁלוֹם לִי שָׁלוֹם יַעֲשֶׂה לִּי. תָּא חֲזֵי, דַּל אִתְקְרֵי, גַּבְרָא דְּלֵית לֵיהּ מִדִּילֵיהּ כְּלוּם, וְלָא שָׁאֵיל פְּרוּטָה מִשּׁוּם גַּבְרָא, וְאִיהוּ נִסְתָּר, דְּלָא גָּלֵי דּוֹחֲקָא דִילֵיהּ לְשׁוּם גַּבְרָא. וּבִשְׁעַת דּוֹחֲקָא דִילֵיהּ, הוּא יַעֲשֶׂה מְרִיבָה כְּלַפֵּי מַעְלָה, וַאֲמַר, יוֹתֵר חַיָּיבָא אֲנָא מִכָּל שְׁאָר גּוּבְרִין דְּעָלְמָא, לְגַבְרָא חַד עוֹתְרָא סַגֵּי, בֵּיתָא דִילֵיהּ מַלְיָיא מִן דַּהֲבָא, מִן כַּסְפָּא, וְלִי אֵין לִי שׁוּם פְּרוּטָה בָּעוֹלָם, וְלָא אִית לִי לֶחֶם לֶאֱכֹל וּבֶגֶד לִלְבּשׁ, עַד דְּיֵחוֹב קַמֵּי קוּדְשָׁא בְּרִיךְ הוּא. וְכָל אִינִישׁ דְּיַחֲזֵק בְּמָעֻזּוֹ, וִיהֵיב לֵיהּ צְדָקָה, יַעֲשֶׂה שָׁלוֹם לִי שָׁלוֹם יַעֲשֶׂה לִי. 
<BR><p></p>וְתָּא חֲזֵי, כָּל אִינִישׁ דְּאִיהוּ דַּל וְחָב קַמֵּי קוּדְשָׁא בְּרִיךְ הוּא, לָא חָשֵׁיב לֵיהּ קוּדְשָׁא בְּרִיךְ הוּא חוֹבָה, בְּגִין דְּלָאו אִיהוּ בְּדַעְתֵּיהּ. וּמְנָא לוֹן, מֵאִיּוֹב, בְּשַׁעֲתָא דַּאֲמַר קוּדְשָׁא בְּרִיךְ הוּא לַשָּׂטָן <small><small>(איוב א)</small></small> מֵאַיִן תָּבֹא כו', <small><small>(איוב ב)</small></small> הֲשַׂמְתָּ לִבְךָ אֶל עַבְדִּי אִיּוֹב. אָמַר לֵיהּ הַשָּׂטָן לְקוּדְשָׁא בְּרִיךְ הוּא, אִית בַּר נָשׁ בְּעָלְמָא, דְּיָהֵיב לֵיהּ מָארֵיהּ כַּסְפָּא וְדַהֲבָא וּמַרְגָּלִיּוֹת וּבָנִים וְכָל טוּבָא דְּעָלְמָא, וִיהֵא בִישׁ. 
<BR><p></p>אָמַר לֵיהּ, הִנֵּה כָּל אֲשֶׁר לוֹ בְּיָדְךָ רַק אֵלָיו אַל תִּשְׁלַח יָדְךָ. יָהַב לֵיהּ בִּידוֹי, וְקָטֵיל בְּנוֹי, וְלָא נִשְׁאַר בִּידוֹי כְּלוּם. לְבָתַר הָדַר וַאֲמַר, וְגַע אֶל עַצְמוֹ וְאֶל בְּשָׂרוֹ. עַד דְּקוּדְשָׁא בְּרִיךְ הוּא אֲמַר לֵיהּ, הִנּוֹ בְּיָדְךָ אַךְ אֶת נַפְשׁוֹ שְׁמֹר. 
<BR><p></p>בְּהַהִיא שַׁעֲתָא נְפַק אִיּוֹב מִדַּעְתֵּיהּ, וַאֲמַר הָכֵי, <small><small>(שם י)</small></small> הֲטוֹב לְךָ כִּי תַעֲשֹׁק. הֲטוֹב זֶה הָעוֹשֶׁק שֶׁתַּעֲשֶׂה לִי. אָבִי וְאִמִּי עָשׂוּ הַגּוּף. וְאַתָּה הִתְחַבַּרְתָּ עִמָּהֶם בְּשׁוּתְּפוּת, וְנָתַתָּ בִּי נֶפֶשׁ וּנְשָׁמָה. הַנֶּפֶשׁ שֶׁהוּא שֶׁלְּךָ, אָמַרְתָּ אַךְ אֶת נַפְשׁוֹ שְׁמוֹר, וְהַגּוּף שֶׁעָשׂוּ לִי אָבִי וְאִמִּי, אָמַרְתָּ עֲשֵׂה בוֹ כָּל מַה שֶּׁתִּרְצֶה, וְכִי הוּא טוֹב זֶה הָעוֹשֶׁק שֶׁתַּעֲשֶׂה לִי. 
<BR><p></p>דָּבָר אַחֵר <small><small>(תהלים מא)</small></small> אַשְׁרֵי מַשְׂכִּיל אֶל דָּל, מַהוּ דָּל. אָדָם שֶׁיָּמוּת בְּלֹא בָנִים. יָצְאָה נִשְׁמָתוֹ מִמֶּנּוּ, בִּשְׁעַת פְּטִירָתוֹ מִן הָעוֹלָם, רְאֵה מַה אָמַר עָלָיו הַפָּסוּק, <small><small>(משלי יא)</small></small> יָד לְיָד לֹא יִנָּקֶה רָע. וְאִם נִשְׁאָר לוֹ בֵּן בָּעוֹלָם, אִם יַחֲזִיק בּוֹ א', וִילַמְדֶנוּ תּוֹרָה, יַעֲשֶׂה שָׁלוֹם לִי. וּבְיוֹם רָעָה יְמַלְּטֵהוּ ה'. 
<BR><p></p>וְתָּא חֲזֵי, גַּבְרָא חַד אָזֵיל לְבֵי טוּרֵי קַרְדוֹנְיָיא, הוּא וּתְרֵין עִמֵּיהּ, וְחָמָא גּוּמִין בְּקִיעִין דְּאֶשָׁא, וּתְנָנָא נָפֵיק מִן גּוּמִין. וְשָׁמַע גַּבְרָא חַד דַּאֲמַר וַוי וַוי. אֲמַר, וַדַּאי אֲתַר חַד מִן דּוּכְתֵּי דְּגֵיהִנֹּם הָכָא. 
<BR><p></p>אַהְמוּךָ וְחָזָא בְּחֶלְמֵיהּ לְאֵינַשׁ חַד, וַחֲדָא גְדִישָׁא מִן קוֹצִין עַל כִּתְפוֹי, וּתְרֵין מְמוּנִּין מִן גֵּיהִנֹּם עָאלִין נוּרָא תְּחוֹת גְּדִישָׁא דְּמִן קוֹצִין, וְאִיתּוֹקַד. וַהֲוָה צָעֵיק. וַהֲווּ אָמְרִין לֵיהּ תְּרֵין מַלְאָכִין קַדִּישִׁין, שְׁלוּחִין מִן הַשּׁוֹפֵט דִּלְעֵילָא דְּדָן לֵיהּ, אַתְּ שָׁבַקְתְּ לְהַקָּדוֹשׁ בָּרוּךְ הוּא וּלְמַלְאָכִין דִּילֵיהּ, דַּהֲווֹ נָטְרִין לָךְ בְּעָלְמָא דֵּין וּבְעָלְמָא דְּאָתֵי, וְאַתְּ עָבַדְתְּ רַעֲוָוא דְּקוֹצִין, דְּאִינוּן רְשָׁעִים, דְּאִינוּן מִסִּטְרָא דִּסמאָמַר לֵיהּ וְנָחָשׁ. הַקּוֹצִין יִשְׂרְפוּ אוֹתְךָ. 
<BR><p></p>אָמַר לֵיהּ לְהַהוּא חַיָּיבָא דְּגֵיהִנֹּם, מַאן אַנְתְּ. אֲמַר יוּדָאי חַיָּיבָא אֲנָא, וּמְמוּנִּין דְּגֵיהִנֹּם לָא מַדְכְּרִין לִי שְׁמִי. וּתְלַת זִמְנִין דַּיְינִין לִי בְּיוֹמָא, וּתְרֵין בְּלֵילְיָא. אֲמַר לֵיהּ שְׁמָא דְּדוּכְתָּךְ יָדְעֵית. אֲמַר לֵיהּ, גְּלִילָא עִילָּאָה. וְשָׁבַקְתְּ בַּר בְּעָלְמָא. 
<BR><p></p>אֲמַר יְנוּקָא שָׁבַקְנָא. וַאֲנָא קַצָּבָא הֲוֵינָא. וּמִן בִּישִׁין סַגִּיאִין דַּעֲבִידְנָא בְּקַדְמִיתָא, הֲווֹ דָּיְינִין לִי מִפִּי, וּמֵרַגְלַי, וּמִיָּדַי. וּמַלְאָךְ שֶׁהוּא מְמוּנֶּה עַל הַקְּבָרוֹת, אוֹמֵר לִי בְּשַׁעֲתָא דְּדָיְינִין לִי, אוֹי לְמִי שֶׁנִּשְׁבַּע לְקַיֵּים אֶת הַתּוֹרָה, וְנִשְׁבַּע עַל שָׁקֶר. וַוי לְקַרְקַפְתָּא דְּלָא מַנְחָא תְּפִלִּין מֵעוֹלָם. וְאוֹי לַיָּדַיִם שֶׁשִּׁמְשׁוּ בְּהַבְלֵי הָעוֹלָם. וְאוֹי לָרַגְלַיִם שֶׁהָיוּ הוֹלְכִים בְּהַבְלֵי הָעוֹלָם. 
<BR><p></p>בְּשַׁעֲתָא שֶׁהָיוּ מַלְקִין אוֹתִי מַכּוֹת מַרְדּוּת, אָמַרְתִּי כָּל מַה שֶּׁעָשִׂיתִי. וּבָאָה נִשְׁמָתִי, וְהַמַּלְאָךְ שֶׁהָיָה מְמוּנֶּה עַל נִשְׁמָתִי, וְנָתְנוּ כְּתַב אֶחָד מִכָּל מַה שֶׁעָשִׂיתִי. וְנִשְׁמָתִי עָשְׂתָה עֵדוּת עִם הַמַּלְאָךְ, וְאָמְרוּ <small><small>(דברים יז)</small></small> עַל פִּי שְׁנַיִם עֵדִים אוֹ שְׁלשָׁה עֵדִים יוּמַת הַמֵּת. וְעַל דָּא <small><small>(מיכה ז)</small></small> מִשֹׁכֶבֶת חֵיקֶךָ שְׁמֹר פִּתְחֵי פִיךָ. וּמַאן אִיהוּ. דָּא נִשְׁמָתָא, דְּהִיא מְעִידָה עַל בַּר נַשׁ בִּשְׁעַת מִיתָתוֹ. 
<BR><p></p>אִיתְעַר מִשִּׁינְתֵיהּ הַהוּא גַבְרָא, אָזֵיל לִגְלִילָא עִילָּאָה, וַאֲמַר לְגַבְרָא חַד, חָזִיתָא לִינוּקָא דְּאִיהוּ בֶּן קַצָּבָא, דְּמִית בִּזְמַן פְּלוֹנִי. אָמַר לֵיהּ יְנוּקָא דָא דְּאַתְּ שְׁאֵיל עֲלֵיהּ, אִיהוּ אָזֵיל בְּבֵי מִטְבָּחַיָא, וְאִיהוּ רָשָׁע כַּאֲבוּהִי, כָּךְ וְכָךְ יְהֵא לֵיהּ, וְלַאֲבוּהָ, וּלְמֵינִיקְתָּא דְּיַנִיקָא לֵיהּ. אָזֵיל לְמִדְרְשָׁא חַד, שָׁמַע לִינוּקָא דְּהֲוָה אֲמַר, <small><small>(משלי ב)</small></small> אִם תְּבַקְּשֶׁנָּה כַכָּסֶף וְגו'. 
<BR><p></p>אָזַל לְבֵי מִטְבָּחַיָא, וְחָזָא לִינוּקָא דְּהֲוָה מְשַׂחֵק עִם הַנְּעָרִים בְּבֵי מִטְבָּחַיָיא, אָמַר לֵיהּ, בְּרִי, זִיל עִמִּי, וְאָזַל עִמֵּיהּ, וְאַלְבֵּישׁ יָתֵיהּ, וִיהַב לֵיהּ לְרַב חַד דְּהֲוָה אוֹלִיף לֵיהּ אוֹרַיְיתָא, עַד דְּרָבָא רַבְיָא וּקְרָא. וַעֲבַד לֵיהּ, דְּיֵימַר הַפְטֹרָה בְּבֵית הַכְּנֶסֶת, וַעֲבַד לֵיהּ דְּיִתְפַּלֵּל. עַד דְּקָרָא וְשָׁנָה וְאִתְחַכֵּם יוֹתֵר, עַד דְּקָרוּ לֵיהּ רַבִּי. 
<BR><p></p>הַהוּא בַּר נָשׁ מִית דְּהוּא אֲבוּהִי דִינוּקָא, דַּהֲווֹ דָּיְינִין לֵיהּ, אָתָא בְּחֶלְמָא לְחָכָם דָּא וַאֲמַר לֵיהּ, רַבִּי, כְּמָה דְּנִחַמְתְּ לִי, יְנַחֵם לָךְ קוּדְשָׁא בְּרִיךְ הוּא. בְּשַׁעֲתָא דַּאֲמַר בְּנִי הַהַפְטֹרָה בַּקָּהָל, אַפְקְעֵי לִי מִן דִּינָא. בְּשַׁעֲתָא דַּעֲבַר לִתְפִלָּה, וַאֲמַר קַדִּישׁ, קָרְעוּ לִי גְּזַר דִּין מִכֹּל וָכֹל. וּבְשַׁעֲתָא דְּאִתְחַכַּם, יַהֲבוּ לִי חוּלָקָא בְּגִנְתָּא דְעֵדֶן, וְדָא הוּא חֵלֶק, דְּאָמְרֵי חֵלֶק לעוֹלָם הַבָּא, חֵלֶק שֶׁיֵּשׁ לְכָל צַדִּיק וְצַדִּיק בִּפְנֵי עַצְמוֹ, וְעָאלוּ לִי עִם הַצַּדִּיקִים בִּישִׁיבָה דִּילְּהוֹן. 
<BR><p></p>וּבְשַׁעֲתָא דְּאִתְחַכַּם יוֹתֵר, וּקְרוֹ לֵיהּ רַבִּי, אַעֲטָרוּ לִי בְּכִתְרָא, דְּצַדִּיקַיָּיא אִתְעַטְרִין בֵּיהּ. וְיַהֲבוּ לִי אֲכִילָה וּשְׁתִיָּה, מֵהַהִיא שֶׁנֶּהֱנִין מִזִּיו הַשְּׁכִינָה. וְדָא הוּא דְּאָמְרֵי, צַדִּיקִים יוֹשְׁבִין וְעַטְרוֹתֵיהֶם בְּרָאשֵׁיהֶם וְנֶהֱנִין מִזִּיו הַשְּׁכִינָה. וְכָל גַּבְרָא דְּנֶהֱנָה מִזִּיו הַשְּׁכִינָה, כְּאִלּוּ אָכַל וְשָׁתָה. וּבִשְׁבִילְךָ רַבִּי, זָכֵינָא לְכָל הַאי יְקָר. זַכָּאָה חוּלָקָךְ, שֶׁבִּשְׁבִיל דָּא אִית לָךְ חוּלָקָא עִילָּאָה יַתִּיר, בְּעָלְמָא דֵין, וּבְעָלְמָא דְאָתֵי. וְזַכָּאָה אִיהוּ, מַאן דְּזָכֵי דְּיִשְׁבּוֹק בְּרָא בְּעָלְמָא. 
<BR><p></p>עִנְיַן י''ח אֶלֶף עוֹלָמוֹת, רַבִּי שִׁמְעוֹן אוֹמֵר, עַד שֶׁלֹּא בָּרָא הַקָּדוֹשׁ בָּרוּךְ הוּא אֶת עוֹלָמוֹ, הֲוָה הוּא וּשְׁמֵיהּ סָתִים בְּגַוֵּיהּ. סָלֵיק בִּרְעוּתָא לְמִבְרֵי עָלְמָא, כֵּיוָן דְּסָלֵיק בִּרְעוּתָא, אַסְחַר נְקוּדָה דְּסָתִים, וְאַסְחַר תְּחוּמֵיהּ בְּהֵיכָלֵיהּ. וּפָשִׁיט פְּשִׁיטוּ לִתְלַת סִטְרִין וְלָא יַתִּיר. 
<BR><p></p>מִגּוֹ דִנְקוּדָה דָא, נָפְקוּ כַּחֲדָא תְּלַת נְקוּדִין, וְאִתְיַישְּׁרוּ תְּרֵין בְּחַד גַּוְונָא, וְחַד לְתַתָּא. וְאִיהִי נְקוּדָה דְּאַפֵּיק אִלֵּין תְּלַת, עָאל וְאִתְטַמַּר בְּאֶמְצָעִיתָא, וְעַד דְּלָא עָאל, סָלֵיק וְאִיגְנִיז. 
<BR><p></p>בְּשַׁעֲתָא דִּנְפָקוּ אִלֵּין תְּלַת נְקוּדִין, וְדָלִיגוּ מִגַּוָּוהּ, נְפַק מִגּוֹ סְתִימָא דְּסָתִים, חַד בּוּצִינָא יְדִיעַ וְלָא יְדִיעַ, טָמִיר וְלָא טָמִיר, וּמָדֵיד מִשְׁחָתָא סְתִימָא, מִנְּקוּדָא דָא לִנְקוּדָא דָא. אִתְפַּשְּׁטוּ נְקוּדִין גּוֹ חֵילָא דְּבוּצִינָא, וּמָדֵיד אֶלֶף עָלְמִין סְתִימִין, דְּעַיִן לֹא רָאָתָה, מִן דָּא נְקוּדָה לְדָא נְקוּדָה. וְאִתְאַחִידוּ תְּרֵין נְקוּדִין כַּחֲדָא. וּבֵין נְקוּדָה לִנְקוּדָה, אֶלֶף עָלְמִין. מָדֵיד אֶלֶף מִגּוֹ נְקוּדָה תִּנְיָינָא, עַד נְקוּדָה דִּלְתַתָּא, וְעָבַד מִשְׁחָתָא בִּפְשִׁיטוּ דְּאֶלֶף עָלְמִין אָחֳרָנִין. וְכָלְהוֹ עָלְמִין סְתִימִין. 
<BR><p></p>וְאִלֵּין, אִינוּן תְּרֵין אַלְפִין שְׁנִין דְּקָיְימָא אוֹרַיְיתָא, עַד לָא אִבְרֵי עָלְמָא. כְּדֵין עָאל אוֹרַיְיתָא, נְקוּדָה סְתִימָא בְּאֶמְצָעִיתָא, וְאַשְׁלֵים לְהַאי סִטְרָא, וּלְהַאי סִטְרָא. וְאִשְׁתַּכָּחוּ לְהַאי סִטְרָא תְּלַת נְקוּדִין, וּלְהַאי סִטְרָא תְּלַת נְקוּדִין. 
<BR><p></p>כֵיוָן דְּאִתְעֲבֵיד דָּא, אִתְפַּשְּׁטוּ נְקוּדִין מֵהַאי נְקוּדָה לְהַאי נְקוּדָה אָחֳרָא, נְהוֹרָא דְּנָהֵיר, וְאִתְלַבֵּשׁ נְקוּדָה דָא בִּנְקוּדָא דָּא. דָּלֵיג מֵהַאי נְקוּדָא אָחֳרָא סְתִימָא, נְקוּדָא אָחֳרָא, וְאִתְלַבַּשׁ דָּא בְּדָא. 
<BR><p></p>נְקוּהָה סְתִימָא דִּבְרָא כֹּלָּא, בָּטַשׁ, וּבְגִין דְּקָיְימָא בְּאֶמְצָעִיתָא, אַפֵּיק נְקוּדָה אָחֳרָא, עַמּוּדָא דְּקָיְימָא בְּאֶמְצָעִיתָא בֵּין אִינוּן נְקוּדִין דִּנְפָקוּ, דְּאִינוּן לְבוּשִׁין לְהַנֵּי סְתִימִין. 
<BR><p></p>עַד הָכָא תְּרֵין נְקוּדִין סְתִימִין, דְּאִתְפַּשְּׁטוּ וְאִיבְרוּ מִגּוֹ נְקוּדָה סְתִימָא, עָבְדוּ אוּמָּנוּת דָּא, בְּהַהִיא נְקוּדָה סְתִימָא. הַהוּא נְקוּדָה דִּלְתַתָּא, דְּאַסְחַר בֵּין אִינוּן תְּרֵין, אַפֵּיק כִּנְקוּדָא דִּלְעֵילָא, תְּרֵין נְקוּדִין לְתַתָּא. וּמֵאִינוּן נְקוּדִין לְבוּשִׁין דְּקָא אֲמָרָן. 
<BR><p></p>וְהַהִיא נְקוּדָה עִיקָּרָא דְּכֹלָּא, אַפֵּיק וְדָלֵיג מִנֵּיהּ נְקוּדָה אָחֳרָא, דְּקָיְימָא בְּאֶמְצָעִיתָא, בֵּין תְּרֵין נְקוּדִין אִלֵּין דִּלְתַתָּא. 
<BR><p></p>עַד הָכָא, אִינוּן נְקוּדִין לְבוּשִׁין לִנְקוּדִין עִילָּאִין כִּדְקָא חָזֵי. וְאִינוּן שִׁית נְקוּדִין, דְּנָפְקָא מִגּוֹ תְּלַת נְקוּדִין סְתִימִין, דְּאִינוּן שִׁית בִּנְקוּדָא עִיקָּרָא דְּכֹלָּא, דְּאַשְׁלֵים לְכָל סְטַר. 
<BR><p></p>אִלֵּין נְקוּדִין לְבוּשִׁין, דְּאִינוּן שִׁית, כָל חַד אַפֵּיק תְּרֵין, וְאִיהוּ עָאל בְּאֶמְצָעִיתָא, וְאִתְלַבַּשׁ בִּתְרֵין נְקוּדִין אִלֵּין, וְאִתְעֲבִידוּ לְבוּשִׁין לְהַאי נְקוּדָה דִּנְפָקוּ מִתַּמָּן. 
<BR><p></p>וְאַף עַל גַּב דַּאֲמָרָן דְּאִינוּן שִׁית, אַרְבַּע נְקוּדִין מִנַּיְיהוּ הֲווֹ, דַּאֲפִיקוּ כָּל חַד וְחַד תְּרֵין נְקוּדִין, לְאִתְכַּסָּאָה וּלְאִתְלַבְּשָׁא בְּהוּ, וְאִתְעֲבִידוּ תְּמַנְיָיא נְקוּדִין, דְּאִינוּן לְבוּשִׁין לְד' נְקוּדִין. לְבוּשִׁין לְאִינוּן עִילָּאִין סְתִימִין. עַד הָכָא נְקוּדִין דְּצִיּוּרָא דְּעָלְמָא עִילָּאָה. 
<BR><p></p>כֵיוָן דְּאִצְטַיָּירוּ נְקוּדִין, נְפַק בּוּצִינָא, וְעָבַד מִשְׁחָתָא, וּמָדֵיד אֶלֶף בֵּין נְקוּדָא לִנְקוּדָא. וּבֵין כָּל נְקוּדָא וּנְקוּדָא אִשְׁתַּכָּחוּ, מְדִידוּ וּמִשְׁחָתָא דְּבוּצִינָא. בְּאִלֵּין נְקוּדִין תְּמַנְיָיא אֶלֶף עָלְמִין מִתְפַּשְׁטִין. תְּמַנְיָא נְקוּדִין דְּאִתְאַחֲדָן בְּהוּ אִלֵּין מָשְׁחָתֵי, אִקְרוּן תְּמַנְיָיא אֶלֶף עָלְמִין גְּנִיזִין, אִשְׁתַּכָּחוּ מָשְׁחָתֵי בְּאִתְגַּלְּיָיא, וּנְקוּדֵי דְאִתְכַּסְיָין, שִׁיתְּסַר אֶלֶף עָלְמִין. וּמִן שִׁית נְקוּדִין לְבוּשִׁין אִלֵּין, אִשְׁתַּכָּחוּ תְּרֵין דְּאִינוּן בְּאֶמְצָעִיתָא דִּנְקוּדִין, עַל כָּל חַד אֶלֶף עָלְמִין, אִשְׁתַּכָּחוּ תְּמַנֵּיסַר אֶלֶף עָלְמִין, דְּאָזֵיל בְּהוּ קוּדְשָׁא בְּרִיךְ הוּא בְּכָל יוֹמָא. וְכָל עָלְמָא וְעָלְמָא גָּנִיז וְסָתִים מִן דָּא. וְעַל כָּלְהוֹ כְּתִיב <small><small>(קהלת ה)</small></small> כִּי גָּבֹהַּ מֵעַל גָּבֹהַּ שֹׁמֵר וּגְבֹהִים עֲלֵיהֶם. וּכְתִיב <small><small>(ישעיה סד)</small></small> עַיִן לֹא רָאָתָה אֱלֹהִים זוּלָתְךָ. 
<BR>
<!--BODY_END-->
<!--_LEND-->       </div>
</body>
</html>
 