<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("זוהר חדש - פרשת כי תשא ","קבלה","d_root__106_kblh.html","זוהר חדש","f_01155.html","פרשת כי תשא ","f_01155_part_11.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>זוהר חדש</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
זוהר חדש<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:18px; ">
&nbsp&nbsp&nbsp&nbsp&nbsp<a href="#HtmpReportNum0000_L3">פרשת כי תשא</a><BR></span>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="פרשתBכיBתשא"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>פרשת כי תשא</u></span><BR></U></B></span><p></p>מַאי <small><small>(שמות ל)</small></small> כָּל הָעוֹבֵר עַל הַפְּקוּדִים, אֶלָּא דָּא הוּא מַאן דְּעָבַר עַל פִּקּוּדִין דְּמָארֵיהּ, אִי בָּעֵי לְאִתְתַּקָּנָא קַמֵּי מָארֵיהּ, וְלָא יִשְׁלוֹט עֲלֵיהּ דִּינָא דִלְעֵילָא, זֶה יִתְּנוּ. זֶ''ה בָּעֵי לְמִיתַּן, לְקָרְבָא לֵיהּ בְּזֹא''ת, וּלְאַנְהָרָא לֵהּ בִּנְהִירוּ, בְּגִין דְּלָא תּוֹקֵיד עַלְמָא בְּשַׁלְהוֹבוֹי. בְּגִין דְּמַאן דְּעָבַר עַל פִּקּוּדִין דְּמָארֵיהּ, אַפְרֵיד זֶה מִזֹּאת, כְּדֵין בָּעֵי לְאַתְקָנָא לְהַהוּא אֲתַר, וּלְאֲרָמָא רֵישָׁא קַמֵּי דִינָא, וְלָא יִשְׁלוֹט דִּינָא עֲלֵיהּ. 
<BR><p></p>זֶה יִתְּנוּ. תָּא חֲזֵי, בֵּי דִינָא דִּלְעֵילָא, לָא מַעֲנִישִׁין לֵיהּ לְבַּר נָשׁ עַד דְּאִיהוּ בַּר עֶשְׂרִין שְׁנִין. מַאי טַעְמָא, בְּגִין דְּהַהוּא זִמְנָא אִשְׁתַּלֵּים בִּתְרֵין חוּלָקִין, בְּחוּלָקָא דְקוּדְשָׁא בְּרִיךְ הוּא וּכְנֶסֶת יִשְׂרָאֵל. וְעַל דָּא, אִי הַהוּא זִמְנָא עָבַר עַל פִּיקּוּדָא, לְמַאן בָּעֵי לְמֵיהַב, בְּאַתְרָא דְּחָב גַּבֵּיהּ, וּלְמַאן בָּעֵי לְאַמְשָׁכָא. הָדַר וַאֲמַר מַחֲצִית הַשֶּׁקֶל. 
<BR><p></p>תָּא חֲזֵי, קוּדְשָׁא בְּרִיךְ הוּא וּכְנֶסֶת יִשְׂרָאֵל אִיקְרוּן אֶחָד. וְכַד כְּנֶסֶת יִשְׂרָאֵל בְּגָלוּתָא, לָא אִיקְּרֵי אֶחָד. וְעַל דָּא מַחֲצִית הַשֶּׁקֶל, דְּהוּא עֶשֶׂר גֵּרָה, רָזָא דְיו''ד, בָּעֵי לְאַמְשָׁכָא וּלְאַנְהָרָא בְּאַתְרָא דְּפָגֵים. 
<BR><p></p>וְהָא הוּא כּוֹפֶר נַפְשׁוֹ וַדַּאי, דְּהָא נֶפֶשׁ וא''ו אִיהִי בֵּי דִינָא. בְּמַאי אִתְכַּפְּרָא וְאִסְתַּלֵּיק דִּינָא. בְּהַהוּא מַחֲצִית הַשֶּׁקֶל, וְדָא אִיהוּ טוֹב, דְּאַנְהַר לֵיהּ. וְכַד מִתְדַּבְּקִין תַּרְוַויְיהוּ כַּחֲדָא, טוֹב וְנֶפֶשׁ, כְּדֵין אִקְרֵי שֶׁקֶל הַקֹּדֶשׁ. וְאִיתְעַר כֶּסֶף יְמִינָא דְמַלְכָּא, לְגַבֵּי תְּרוּמַת ה'. 
<BR><p></p>וְעַל דָּא בָּעָא משֶׁה בְּשַׁעֲתָא דְּדִינָא, וְעַתָּה יִגְדַּל נָא כֹּחַ אֲדֹנָ''י. יו''ד רַבָּתָא יִתְחַבַּר בַּהֲדָה, דְּאִקְּרֵי מַחֲצִית הַשֶּׁקֶל. וּבְאָן אֲתַר אִתְחַבַּר. בְּשֶׁקֶל הַקֹּדֶשׁ. וְכַד תַּרְוַויְיהוּ מִתְחַבְּרִין, כָּל אִינוּן בָּתֵּי דִינִין דְּבִתְרַע מַקְדְּשָׁא, מִסְתַּלְּקִין דְּלָא לְמֶעְבַּד דִּינָא, דְּהָא וַדַּאי כֹּפֶר נַפְשׁוֹ יָהַב. 
<BR><p></p>תָּא חֲזֵי הַאי כּוּפְרָא, כְּדַאי הוּא לְכַפָּרָא עַל עֲשָׂרָה שְׁבָטִין, דְּזַבִּינוּ לְיוֹסֵף, וְאַפְרִידוּ זֶ''ה מִזֹּא''ת, וְעָבְרוּ עַל פִּקּוּדַיָיא דְּמָארֵיהוֹן. בְּגִין כָּךְ עֶשְׂרִים גֵּרָה הַשָּׁקֶל, לָקֳבֵיל הַהוּא דְּגָר בְּאַרְעָא נוּכְרָאָה, דְּאִסְתַּלַּק מֵאַרְעָא קַדִּישָׁא, וְנִמְכַּר בְּעֶשְׂרִים. וּבְנֵי יִשְׂרָאֵל לָא אֲרִימוּ רֵישָׁא מֵהַהוּא שַׁעֲתָא, בְּהַהוּא חוֹבָא. אָמַר לֵיהּ קוּדְשָׁא בְּרִיךְ הוּא לְמשֶׁה, אִי אַתְּ בָּעֵי לַאֲרַמָאָה רֵישֵׁיהוֹן לְעֵילָא, זֶה יִתְּנוּ, כָּ''ל. 
<BR><p></p>תָּא חֲזֵי, הַהוּא צַדִּיק כָּל אִקְּרֵי, וּכְנֶסֶת יִשְׂרָאֵל עֲשִׂירָאָה דְּכָלְהוֹ אִתְכְּלִילַת בֵּיהּ אִתְקָרְבוּ דָּא בְּדָא, כְּדֵין שֶׁקֶל הַקֹּדֶשׁ אִקְּרוּן, בְּגִין דְּאִיהוּ פְּלַג גּוּפָא, וּכְּנֶסֶת יִשְׂרָאֵל פְּלַג גּוּפָא, אִתְחַבָּרוּ דָּא בְּדָא, גּוּפָא אִשְׁתְּלֵים. 
<BR><p></p>וּתְרֵין עֲשַׂר שִׁבְטִין דִּתְחוֹת יַמָּא, יָנְקִין כָּל חַד מֵאֲתַר דִּילֵיהּ. הֲדָא הוּא דִכְתִיב, זֶה יִתְּנוּ. זֶ''ה, חוּשְׁבַּן תְּרֵין עֲשַׂר, דְּאִתְדַּבְּקֵי סַחֲרָנֵי מַשְׁכְּנָא עִילָּאָה. וּבְהַהוּא זִמְנָא יְהֵא לוֹן נְשִׂיאוּת רֵישָׁא, מִשּׁוּם דְּאִתְדַּבַּק רֹאשׁ הַמַּטֶה בְּאַתְרֵיהּ הַהוּא דְנָטֵיר יו''ד. וְכַד אָזַל לְעַלְמָא דְאָתֵי, אִתּוֹסַף בֵּיהּ יו''ד, דִּכְתִיב <small><small>(בראשית נ)</small></small> וַיִּישָׂם בָּאָרוֹן בְּמִצְרָיִם. 
<BR><p></p>וְעַל יְדוֹי דְּמשֶׁה דְּאִתְיַילֵיד בַּאֲדָר, אִסְתַּלַּק מִתַּמָּן, וַהֲוָה לוֹן לְיִשְׂרָאֵל נְשִׂיאַת רֹאשׁ. וּבְגִין כָּךְ בַּאֲדָר יָהֲבִין אִינוּן שְׁקָלִים, לַאֲרָמָא רֵישֵׁיהוֹן לְעֵילָא, וּלְקָרְבָא קִידּוּשִׁין דְּמַלְכָּא לְאַתְרַיְיהוּ, וְסִטְרָא דְּיָמִינָא אִתְעַר בְּעָלְמָא, וְסָמְכֵי מַשְׁכְּנָא אִתְקַיְּימוּ עַל תִּיקּוּנֵיהוֹן. וְאַתְיָא זֹאת בִּרְשִׁימוּ דְּצַדִּיק דְּהוּא יו''ד, דְּאִיתְדַּבַּק בָּהּ בְּכָל קִידּוּשִׁין דִּלְעֵילָא, כַּד אִתְיְיהֵיב מַחֲצִית הַשֶּׁקֶל, דְּאִיהוּ מָעִין דְּכַסְפִּין, דְּאִתְקַשְּׁרוּ דָּא בְּדָא. 
<BR><p></p>וְעַל דָּא קְטֹרֶת לְבַטָלָא דִּינָא, וּלְבַטָלָא מוֹתָנָא, בְּגִין דְּקָשִׁיר לָהּ בְּאַתְרָא דְּזֶה. וְתָּא חֲזֵי, קְטֹרֶת וְכָל קָרְבָּנִין דִּמְקָרְבִין, מֵהַאי מַחֲצִית הַשֶּׁקֶל אָתֵי, דְּיָהֵיב כָּל חַד וְחַד מִיִּשְׂרָאֵל, וּכְדֵין תְּרוּמַת ה' וַדַּאי. 
<BR><p></p>תָּא חֲזֵי, כְּתִיב <small><small>(משלי טז)</small></small> עֲטֶרֶת תִּפְאֶרֶת שֵׂיבָה כו'. עֲטֶרֶת, דָּא תְּרוּמַת ה', דְּאִיהִי עֲטֶרֶת תִּפְאֶרֶת. בְּגִין דְּהָא תּוֹרָה שֶׁבְּעַל פֶּה, מְעַטְרָא לְתוֹרָה שֶׁבִּכְתַב, בְּגִין דְּאִיהִי אַתְרָא דְּאִתְגַּלְּיָיא, לְגִלוּיֵי סִתְרָהָא, וּלְפֵרוּשֵׁי תִּיקּוּנִין דִּילָהּ, עַל יְדָא דַּעֲטֶרֶת, דְּאִיהִי מַרְאָה, דְּכָלְהוֹ אִתְגַּלְּיָין בָּהּ. וְכִי תֵימָא הֵיאַךְ אִתְגַּלְּיָין בָּהּ. בְּהַהוּא אֲתַר דְּאִקְּרֵי דֶּרֶ''ךְ צְדָקָ''ה. וּמַאן אִיהוּ דֶּרֶךְ צְדָקָה. דָּא זֶה דְּאַנְהֵיר לָהּ. וּכְדֵין תִּמָּצֵ''א וַדַּאי נְהִירוּ דְּתוֹרָה שֶׁבִּכְתָב. 
<BR><p></p>וְעַל דָּא תְּרוּמַת ה' אִיקְּרֵי, תְּרוּמַת וַדַּאי, דְּאָרֵים דִּגְלֵיהּ עַל כּוֹלָּא, הַהוּא דִכְתִיב בֵּיהּ, <small><small>(תהלים מח)</small></small> גָּדוֹל ה' וּמְהֻלָּל מְאֹד בְּעִיר אֱלֹהֵינוּ. אֵימַת אִיהוּ גָּדוֹל וְאִתְעַטַר בְּעִטְרוֹי, בְּעִיר אֱלֹהֵינוּ. וּכְדֵין, נְהִירוּ דְּעַתִּיק יוֹמִין נָהֵיר בִּזְעֵיר אַנְפִין, וְאִתְעַטַר בְּגִין לְאִתְדַּבָּקָא בְּקַרְתָּא קַדִּישָׁא. הֲדָא הוּא דִכְתִיב, עֲטֶרֶת תִּפְאֶרֶת שֵׂיבָה בְּדֶרֶךְ צְדָקָה תִּמָּצֵא. וְנָגֵיד לְהַהוּא אַתְרָא דְּאִקְּרֵי צְדָקָה, וְאַנְהֵיר חִוָּורָא לְסוּמְקָא. 
<BR><p></p>וְנָהֲרִין מִנֵּיהּ שִׁתִּין גִּבּוֹרִין, וּתְרֵין עֲשַׂר שִׁבְטִין. בְּגִין כָּךְ שִׁשִּׁים עִשָּׂרוֹן בִּכְלִי אֶחָד נִבְלָלִין, דְּכָלְהוֹ מִסִּטְרָא חָד. וּתְרֵין עֲשַׂר לָא אִתְכַּלְּלָן עִמְּהוֹן, דְּאִינוּן יַנְקִין נוֹפָא דְּאִילָנָא, הֲדָא הוּא דִכְתִיב זֶה יִתְּנוּ, וַדַּאי יִתְּנוּ לְכוֹלָּא, לְעַנְפֵי דְּסָחֳרָנֵי אִילָנָא. וְעַל דָּא כָּל אוּמִּין מִתְכַּפְּרִין בְּקָרְבָּנָא דְיִשְׂרָאֵל. 
<BR><p></p>וְיִשְׂרָאֵל יָנְקִין בְּקַדְמִיתָא מֵהַאי אֲתַר דְּאִקְּרֵי סֶלַע. הַיְינוּ דִּכְתִיב <small><small>(דברים לב)</small></small> וַיְנִיקֵהוּ דְּבַשׁ מִסָּלַע. וּמַאי טַעְמָא דְּבַשׁ, בְּגִין דְּאִיהוּ תָּמָר, דִּכְתִיב <small><small>(שיר השירים ז)</small></small> זֹאת קוֹמָתֵךְ דָּמְתָה לְתָמָר. 
<BR><p></p>וּלְבָתַר, שֶׁמֶן מֵחַלְמִישׁ צוּר. דָּא אַתְרָא דִלְעֵילָא, אַתְרָא דְּיִצְחָק שָׁרֵי. אַף עַל גַּב דְּשֶׁמֶן מִסִּטְרָא דְאַבְרָהָם, כַּד יִשְׂרָאֵל מְכַשְׁרִין עוֹבָדַיְיהוּ, מְהַפְּכִין דִּינָא לְרַחֲמֵי וְדָא הוּא דַּאֲמַר לוֹן קוּדְשָׁא בְּרִיךְ הוּא, וַיְנִיקֵהוּ דְּבַשׁ מִסָּלַע, דְּאִתְחַבְּרָן תָּמָר דְּכַר וְנוּקְבָא. וְשֶׁמֶן מֵחַלְמִישׁ צוּר, כּוּלְהוֹ דַּרְגִּין נַגְדִין שָׁמֶן, וַאֲפִילּוּ אֲתַר דְּאִיקְּרֵי צוּר. וְהַיְינוּ דִּכְתִיב, <small><small>(דברים לב)</small></small> הַצּוּר תָּמִים פָּעֳלוֹ. דְּאִתְהַדַּר צוּר לְמֶעְבַּד פָּעֳלוֹ דְּתָמִים. תָּמִים דָּא אַבְרָהָם, דִּכְתִיב <small><small>(בראשית יז)</small></small> הִתְהַלֶּךְ לְפָנַי וֶהְיֵה תָמִים. צוּר דָּא יִצְחָק, וְאוֹקְמוּהָ. 
<BR><p></p>תָּא חֲזֵי, עַל דָּא תָּמַהּ משֶׁה וַאֲמַר, <small><small>(במדבר כ)</small></small> הֲמִן הַסֶּלַע הַזֶּה נוֹצִיא לָכֶם מָיִם. כֵּיוָן דְּאַתּוּן לָא אָזְלִין בְּאוֹרַח מֵישַׁר, וְלָא מְבַסְּמִין אַתְרָא. וְעַל דָּא יִשְׂרָאֵל עָבְדִין נִסּוּךְ הַמַּיִם בַּחַג, לְיָנְקָא הַאי מִזְבֵּחַ מִמַּיָּא דְּאַבְרָהָם, וּכְדֵין אִתְבָּרַךְ עָלְמָא. 
<BR><p></p>וּבַּר נָשׁ כַּד אִיהוּ מְבָרֵךְ עַל מְזוֹנָא בְּכַסָּא, אִיבָּעֵי לֵיהּ לְמֵיהַב בֵּיהּ מַיָא, בְּבִרְכַּת הָאָרֶץ, לְבָרְכָא לְהַאי אֶרֶץ, דְּאִיקְּרֵי מִזְבֵּחַ, וְאִיקְּרֵי כּוֹס שֶׁל בְּרָכָה, דְּכָלְהוֹ בִּרְכָאן בֵּיהּ תַּלְיָין. 
<BR><p></p>וְתָּא חֲזֵי, כַּד יִשְׂרָאֵל מַכְשְׁרָן עוֹבָדַיְיהוּ, הַאי מִזְבֵּחַ, שָׁלְטָא בְּסִטְרָא דְּיָמִינָא, וַהֲווּ חַזְיָין כְּחֵיזוּ אַרְיֵה רְבִיעַ עֲלֵיהּ, עַל קָרְבָּנָא, וְאָכֵיל לֵיהּ. וְעַל דָּא מַדְבְּחָא אִיקְּרֵי אֲרִיאֵל. <small><small>(ישעיה כט)</small></small> קִרְיַת חָנָה דָּוִד. וַדַּאי דְּחוּלָקֵיהּ דְּדָוִד הוּא, וְכָל יוֹמוֹי אִשְׁתַּדֵּל לְאַנְהָרָא לָהּ. 
<BR><p></p>וְעַל דָּא <small><small>(תהלים טז)</small></small> תּוֹדִיעֵנִי אוֹרַח חַיִּים. כְּמָה דְאַתְּ אָמֵר, <small><small>(שמות ב)</small></small> וַיֵּדַע אֱלֹהִים. אוֹרַח חַיִּים, וּמַאן הוּא, שׂוֹבַע שְׂמָחוֹת, הַהוּא דְּכָל שָׂבְעָא אִתְכְּלֵיל בֵּיהּ, וִיהַדַּר אַנְפּוֹי לָקֳבְלֵי פָנֶיךָ, דַּאֲנָא אָחִיד בְּהוֹן. וּכְדֵין נְעִימוֹת בִּימִינְךָ נֶצַח, דִּשְׂמָאלָא אִתְכְּלֵילַת בְּיָמִינָא, וְכַד אִתְכְּלֵילַת, אִתְהַדַּר צוּר לְמֶעְבַּד פָּעֳלוֹ דְּתָמִים, וְעַל דָּא זֶה יִתְּנוּ. 
<BR><p></p>פְּתַח וַאֲמַר, <small><small>(דברים לג)</small></small> בְּכוֹר שׁוֹרוֹ, דָּא יוֹסֵף. הָדָר, דָּא יַעֲקֹב. דִּכְתִיב אֵלֶּה תּוֹלְדוֹת יַעֲקֹב יוֹסֵף. וּמְנָא לָן דְּאִקְּרֵי יַעֲקֹב הָדָר. דִּכְתִיב <small><small>(בראשית לו)</small></small> וַיִּמְלֹךְ תַּחְתָּיו הֲדַר, וְאוֹקְמוּהָ בְּאִידְּרָא קַדִּישָׁא. וְקַרְנֵי רְאֵם קַרְנָיו, אֵלּוּ אַבְרָהָם וְיִצְחָק. בָּהֶם עַמִּים יְנַגַּח יַחְדָּיו. מַהוּ יַחְדָּיו, אֶלָּא כַּד כָּלְהוֹ אֲבָהָן כַּחֲדָא, לֵית דִּיקוּמוּן קַמַּיְיהוּ וּבְהַהוּא זִמְנָא, יִשְׂרָאֵל זָקְפִין רֵישָׁא. הֲדָא הוּא דִכְתִיב, כִּי תִשָּׂא. 
<BR><p></p>וְתָּא חֲזֵי, כַּד נָפְקוּ יִשְׂרָאֵל מִמִּצְרַיִם, בְּסִיּוּעָא דַּאֲבָהָן נָפְקוּ, וַאֲרִימוּ רֵישָׁא. הֲדָא הוּא דִכְתִיב, <small><small>(שמות יד)</small></small> וּבְנֵי יִשְׂרָאֵל יוֹצְאִים בְּיָד רָמָה. מַאן יָד רָמָה. דָּא אַבְרָהָם. יְדָא יָמִינָא, דְּבָעֵי לַאֲרָמָא לָהּ עַל שְׂמָאלָא. 
<BR><p></p>וּמַה אַבְרָהָם, עָבַד לֵיהּ קוּדְשָׁא בְּרִיךְ הוּא נוּקְמִין בְּלֵילְיָא, אוּף יִשְׂרָאֵל בְּיַד רָמָה נָפְקִין, וְסִיּוּעָא דִילֵיהּ נָקְטוּ. וְנָטְרוּ יַד דִּילֵיהּ, דְּאוֹמֵי לַאֲבִימֶלֶךְ. וְעַל דָּא לְנָטְרָא הַהוּא יַד רָמָה <small><small>(שם יג)</small></small> וְלֹא נָחָם אֱלֹהִים דֶּרֶךְ אֶרֶץ פְּלִשְׁתִּים. 
<BR><p></p>וּמָנוּ שֶׁבַע שְׁבוּעִין מִתַּתָּא לְעֵילָא לְסָלְקָא לְאַתְרֵיהּ, וּלְקַבְּלָא חֵירוּת מֵאִימָּא עִילָּאָה. וְכַד אִשְׁתְּלִימוּ, נָחֲתָא אוֹרַיְיתָא, וּפְתִיחוּ דִּילָהּ בְּאַבְרָהָם, אָנֹכִי לְקִבְלֵיהּ. לֹא יִהְיֶה, לְקִבְלֵיהּ דְּיִצְחָק. 
<BR><p></p>וְתָּא חֲזֵי, כַּד יְהֵיב קוּדְשָׁא בְּרִיךְ הוּא אוֹרַיְיתָא לְיִשְׂרָאֵל, רָשִׁים לָהּ בְּרָזָא דִּשְׁמָא קַדִּישָׁא, וַאֲמַר <small><small>(שם כ)</small></small> אָנֹכִי ה' אֱלֹהֶיךָ, בְּרָזָא דְחֶסֶד דְּאַבְרָהָם אָחִיד בָּהּ, וּלְקִבְלֵיהּ מִצְוֹת עֲשֵׂה. וְרָזָא דָא, תַּפְקֵידְתָּא קַמַּיְיתָא דְּפַקֵּיד קוּדְשָׁא בְּרִיךְ הוּא לְאַבְרָהָם, מִצְוַת עֲשֵׂה הֲוָה. דִּכְתִיב, <small><small>(בראשית יב)</small></small> לֶךְ לְךָ מֵאַרְצְךָ. וּבְגִין כָּךְ מִצְוֹת עֲשֵׂה רמ''ח, כְּחוּשְׁבַּן אַבְרָהָם. 
<BR><p></p><small><small>(שמות כ)</small></small> לֹא יִהְיֶה לְךָ אֱלֹהִים אֲחֵרִים. בְּרָזָא דִגְבוּרָה, דְאָחִיד בָּהּ יִצְחָק. דְּכָל אִינוּן אֱלֹהִים אֲחֵרִים, וְאִינוּן סָרְכִין מְמַנָּן, מִסִּטְרֵיהּ יָנְקִין. וְכֵן עֵשָׂו, וְכָל אִינוּן מְמַנָּן דִּילֵיהּ. דְהָא יִצְחָק בְּמִצְוַת לֹא תַּעֲשֶׂה אָחֵיד, וְתַפְקֵידְתָּא קַמַּיְיתָא דִילֵיהּ, מִצְוַת לֹא תַעֲשֶׂה הֲוָה, דִּכְתִיב <small><small>(בראשית כו)</small></small> אַל תֵּרֵד מִצְרַיְמָה. וּמִצְוַת לֹא תַּעֲשֶׂה מִסִּטְרָא דְדִינָא אָתֵי, דְּהָא מַעֲנִישִׁין לֵיהּ לְבַר נָשׁ כַּד עָבַר עֲלָהּ. 
<BR><p></p>וּבְגִין כָּךְ, חוּשְׁבַּן מִצְוַת לֹא תַעֲשֶׂה, בְּרָזָא דְדַרְגָא דִּילֵיהּ, בְּרָזָא דְּשס''ה לָקֳבֵיל יוֹמִין דְּשִׁמְשָׁא, דְּנָהֵיר מִסִּטְרָא דִגְבוּרָה. הֲדָא הוּא דִכְתִיב, <small><small>(שופטים ה)</small></small> כְּצֵאת הַשֶּׁמֶשׁ בִּגְבוּרָתוֹ. 
<BR><p></p>לֹא תִשָּׂא, בְּרָזָא דְת''ת, דְּאִקְּרֵי אֱמֶת, דְּאָחִיד בָּהּ יַעֲקֹב שְׁלֵימָא, וְיָנֵיק תְּרֵי חוּלָקִין, מִצְוֹת עֲשֵׂה וּמִצְוַת לֹא תַּעֲשֶׂה. דִּכְתִיב, <small><small>(בראשית כה)</small></small> וְיַעֲקֹב אִישׁ תָּם יוֹשֵׁב אֹהֳלִים. וְעַל דְּאִיהוּ אַשְׁלֵים לְכָל סִטְרִין, לְרַחֲמֵי וּלְדִינָא, לְמִצְוֹת עֲשֵׂה וּלְמִצְוֹת לֹא תַּעֲשֶׂה, אִיקְּרֵי שְׁלִים. וּלְקִבְלֵיהּ לֹא תִשָּׂא, בְּגִין דִּשְׁבוּעָתָא לִשְׁלָמָא אָתֵי. וְעַל דָּא אִיהוּ בְּרָזָא דַּעֲשֵׂה וְלֹא תַעֲשֶׂה. דִּכְמָא דְּאִיהִי לֹא תַּעֲשֶׂה כַּד אִיהִי לְשִׁקְרָא, דִּכְתִיב <small><small>(שמות כ)</small></small> לֹא תִשָּׂא. הָכֵי אִיהִי מִצְוֹת עֲשֵׂה, כַּד אִיהִי בֶּאֱמֶת, דִּכְתִיב <small><small>(ירמיה ד)</small></small> וְנִשְׁבַּעְתָּ חַי ה' בֶּאֱמֶת. וּכְתִיב <small><small>(דברים ו)</small></small> וּבִשְׁמוֹ תִּשָּׁבֵעַ. 
<BR><p></p><small><small>(שמות כ)</small></small> זָכוֹר אֶת יוֹם הַשַּׁבָּת, בְּרָזָא דִּבְרִית, דְּאִיהוּ יְסוֹד, דְּאָחֵיד בֵּיהּ יוֹסֵף. וְעַל דָּא אִקְּרֵי שַׁבָּת. דְּהָא יוֹסֵף כָּל אִקְּרֵי, וְשַׁבָּת נָמֵי אִיקְּרֵי כֹּל. בְּגִין דְּכָל עִינּוּגָא וְתַפְנוּקָא נָפֵיק מִנֵּיהּ, לְקַיָּימָא לְעָלְמִין כָּלְהוֹ. וְעַל דָּא שַׁבָּת כְּלִילָא מֵעֲשֵׂה וְלֹא תַעֲשֶׂה. בְּגִין דְּיוֹסֵף נָמֵי בּוּכְרָא, דְּנָטֵיל תְּרֵין חוּלָקִין. 
<BR><p></p>תָּא חֲזֵי, כְּתִיב בַּדִּבְּרוֹת בְּמִשְׁנֶה תּוֹרָה, <small><small>(דברים ה)</small></small> וְזָכַרְתָּ כִּי עֶבֶד הָיִיתָ בְּאֶרֶץ מִצְרָיִם וַיִּפְדְּךָ ה' אֱלֹהֶיךָ מִשָּׁם בְּיָד חֲזָקָה וּבִזְרֹעַ נְטוּיָה עַל כֵּן צִוְּךָ ה' אֱלֹהֶיךָ לַעֲשׂוֹת אֶת יוֹם הַשַּׁבָּת. הָכָא אוֹלִיף לָן אוֹרַיְיתָא רָזָא עִילָּאָה, דְּהָא הַהוּא צַדִּיקָא דְּאִזְדַּבַּן לְעַבְדָּא בְּמִצְרַיִם, וַאֲחִילוּ לֵיהּ. לְקִבְלֵיהּ אִיהוּ זָכוֹר אֶת יוֹם הַשַּׁבָּת. וּבְגִין כָּךְ אֲמַר לוֹן קוּדְשָׁא בְּרִיךְ הוּא לְיִשְׂרָאֵל, בְּבָעוֹ מִנְכוֹן הֲווֹ דְּכִירִין הַהוּא צַדִּיקָא דְּאִזְדַּבַּן עַל יְדַיְכוּ, וַהֲוָה לְעַבְדָּא בְּמִצְרַיִם, וּבְהַהוּא חוֹבָא אִתְגְּזַר עֲלַיְיכוּ לְאִשְׁתַּעְבְּדָא בְּמִצְרַיִם, וּלְכַפָּרָא הַהוּא חוֹבָה דְּזַבִּינְתּוּן לֵיהּ. נְטָרוּ יוֹמָא דְּשַׁבַּתָּא, וְיִשְׁתְּבֵיק לְכוֹן, דְּהָא יוֹמָא דְּשַׁבַּתָּא לְקִבְלֵיהּ אִיהוּ. 
<BR><p></p>כִהְאוֹקִימְנָא בְּרָזָא דִמְהֵימְנוּתָא. יוֹמָא קַדְמָאָה, לְקִבְלֵיהּ דְּאַבְרָהָם. הֲדָא הוּא דִכְתִיב, <small><small>(תהלים נב)</small></small> חֶסֶד אֵל כָּל הַיּוֹם. יוֹמָא תִּנְיָינָא, לְקִבְלֵיהּ דְּיִצְחָק. וּבְגִין כָּךְ בֵּיהּ יְתֵיב קוּדְשָׁא בְּרִיךְ הוּא לְמֵידַן עָלְמָא. יוֹמָא תְּלִיתָאָה לְקִבְלֵיהּ דְּיַעֲקֹב, דְּאִיהוּ קַו הָאֶמְצָעִי, וּבְגִין כָּךְ כְּתִיב בֵּיהּ בְּעוֹבָדָא דִּבְרֵאשִׁית, <small><small>(בראשית א)</small></small> יִקָּווּ הַמַּיִם. 
<BR><p></p>יוֹמָא רְבִיעָאָה, לְקִבְלֵיהּ דְּדָוִד. דִּכְתִיב בֵּיהּ, <small><small>(שם)</small></small> יְהִי מְאוֹרוֹת. מְאֹרֹת חָסֵר, דְּהָא כְּנֶסֶת יִשְׂרָאֵל לֵית לָהּ נְהוֹרָא מִדִּילָהּ, אֶלָּא מַה דְּאִיתְיְיהֵב לָהּ עַל יְדָא דְּצַדִּיקָא. הָכֵי נָמֵי דָּוִד, דִּכְתִיב בֵּיהּ <small><small>(תהלים פו)</small></small> עָנִי וְאֶבְיוֹן אָנִי, וְלֵית לֵיהּ חַיִּים, אֶלָּא מַה דְּאִתְיְהֵיב לֵיהּ מִיּוֹמֵי דְּאָדָם קַדְמָאָה, ע' שְׁנִין. 
<BR><p></p>יוֹמָא חֲמִישָׁאָה, לְקִבְלֵיהּ דְּמשֶׁה. יוֹמָא שְׁתִיתָאָה, לְקִבְלֵיהּ דְּאַהֲרֹן. וְאִינוּן שֵׁשֶׁת יְמֵי בְרֵאשִׁית לְתַתָּא, לָקֳבֵיל שֵׁשֶׁת יְמֵי בְרֵאשִׁית דִּלְעֵילָא. וּמַאן אִינוּן שֵׁשֶׁת יְמֵי בְרֵאשִׁית לְעֵילָא. אִינוּן דִּרְמִיזוּ בִּקְרָא, <small><small>(דברי הימים א כט)</small></small> לְךָ ה' הַגְּדֻלָּה וְהַגְּבוּרָה וְהַתִּפְאֶרֶת וְהַנֵּצַח וְהַהוֹד כִּי כֹל וְגו' לְךָ ה' הַמַּמְלָכָה. וְאִינוּן חוּלָקֵיהוֹן דְּצַדִּיקַיָא בְּרָזָא דָּא, הַגְּדֻלָּה: דָּא אַבְרָהָם. הַגְּבוּרָה: יִצְחָק. הַתִּפְאֶרֶת: יַעֲקֹב. הַנֵּצַח: חוּלָקָא דְּמשֶׁה. הַהוֹד: חוּלָקָא דְאַהֲרֹן. כִּי כֹל: לָקֳבֵיל חוּלָקָא דְּיוֹסֵף. הַמַּמְלָכָה: חוּלָקָא דְּדָוִד. וְיוֹסֵף שַׁבָּת אִקְּרֵי לְתַתָּא, לָקֳבֵיל צַדִּיק חֵי הָעוֹלָמִים, וְאִקְּרֵי שַׁבָּת לְעֵילָא. וּבְגִין כָּךְ כְּתִיב, <small><small>(דברים ה)</small></small> עַל כֵּן צִוְּךָ ה' אֱלֹהֶיךָ לַעֲשׂוֹת אֶת יוֹם הַשַּׁבָּת. 
<BR><p></p>תָּא חֲזֵי, כַּד בְּעוֹ יִשְׂרָאֵל לְמִכְבַּשׁ לְאַרְעָא דִכְנָעַן, אֲקִיפוּ לָהּ שִׁיתָּא יוֹמִין, זִמְנָא חָדָא בְּכָל יוֹמָא, לָקֳבֵיל אִינוּן שִׁית זַכָּאֵי קְשׁוֹט דַּעֲלֵיהוֹן מִתְקַיֵּים עָלְמָא. וּבְיוֹמָא שְׁבִיעָאָה שֶׁבַע זִמְנִין, לָקֳבֵיל יוֹמָא דְּשַׁבַּתָּא, דְּאִיהוּ לָקֳבֵיל צַדִּיק, דְּאִיהוּ זָן לְכוּלְהוֹ, וּמְקַיִּים לְהוֹן, דִּכְתִיב <small><small>(משלי ט)</small></small> חָצְבָה עַמּוּדֶיהָ שִׁבְעָה. וּכְתִיב <small><small>(שם י)</small></small> וְצַדִּיק יְסוֹד עוֹלָם. אִיהוּ יְסוֹדָא וְעִיקָּרָא דְּכָל אִינוּן זַכָּאִין, וְאִי לָא זְכוּתְהוֹן דְּצַדִּיקַיָּא, לָא הֲווֹ יָכְלִין לְמִכְבְּשָׁהּ. הֲדָא הוּא דִכְתִיב, <small><small>(דברים ט)</small></small> לֹא בְצִדְקָתְךָ וּבְישֶׁר לְבָבְךָ אַתָּה בָא לָרֶשֶׁת כו', וּלְמַעַן הָקִים אֶת הַדָּבָר אֲשֶׁר נִשְׁבַּע ה' לַאֲבֹתֶיךָ לְאַבְרָהָם כו'. 
<BR><p></p><small><small>(שמות כ)</small></small> כַּבֵּד אֶת אָבִיךָ, בְּרָזָא דְנֶצַּח, דְּאָחִיד בָּהּ משֶׁה, וְיַנִּיק לָהּ, דְּהָא משֶׁה הֲוָה אוֹקִיר לֵיהּ לְקוּדְשָׁא בְּרִיךְ הוּא בְּאוֹרַיְיתָא. תָּא חֲזֵי, אִי לָאו אוֹרַיְיתָא דְּאִתְיַיהֲבַת עַל יְדוֹי דְמשֶׁה נְבִיאָה רַבָּא, לָא הֲווֹ יָדְעִין בְּנֵי נָשָׁא לְקוּדְשָׁא בְּרִיךְ הוּא, וְלָא הֲווֹ מוֹקְרִין לֵיהּ, דְּהָא עַל יְדָא דְאוֹרַיְיתָא אוֹלֵיף בַּר נָשׁ פּוּלְחָנָא דְמָארֵיהּ, וְאוֹקִיר לֵיהּ לְקוּדְשָׁא בְּרִיךְ הוּא. וּבְגִין כָּךְ כַּבֵד אֶת אָבִיךָ וְאֶת אִמֶּךָ, לָקֳבֵיל דְּמשֶׁה אִיהוּ. 
<BR><p></p>דָּבָר אַחֵר, כַּבֵּד אֶת אָבִיךָ, זוֹ תּוֹרָה שֶׁבִּכְתָב. וְאֶת אִמֶּךָ, דָּא תּוֹרָה שֶׁבְּעַל פֶּה. דִּכְמָא דְאַבָּא יָהֵיב שֶׁפַע לְאִימָּא, הָכִי נָמֵי יָהֵיב שֶׁפַע תּוֹרָה שֶׁבִּכְתַב לְתוֹרָה שֶׁבְּעַל פֶּה. 
<BR><p></p><small><small>(שם)</small></small> לֹא תִרְצָח, לָקֳבֵיל דַּרְגָּא דְהוֹד, דְּאָחִיד בָּהּ אַהֲרֹן. וּבְגִין כָּךְ לֹא תִרְצָח. בְּגִין דְּכַד קָטְלִין לֵיהּ לְבַּר נָשׁ, הַהוּא זִיוָא וְהוֹד עִילָּאָה דַּעֲלֵיהּ, נָטְלִין מִנֵּיהּ. הֲדָא הוּא דִכְתִיב, <small><small>(דניאל י)</small></small> וְהוֹדִי נֶהְפַּךְ עָלַי לְמַשְׁחִית. וּבְגִין כָּךְ אַזְהֵיר לוֹן קוּדְשָׁא בְּרִיךְ הוּא לִבְנֵי נָשָׁא, דְּהַהוּא שׁוּפְרָא עִילָּאָה דִּיהַב לוֹן, דְּלָא יִטְלוּן לֵיהּ מִנְּהוֹן. וְאִית נָמֵי רָזָא דִּשְׁלָמָא, וּבְגִין כָּךְ קָאִים אַהֲרֹן לְכַפָּרָא, לְנִכְסָא נִכְסַת קוּדְשִׁין. וְעַל פּוּמֵיהּ כַּפֵּר לְעַמְּךָ יִשְׂרָאֵל אֲשֶׁר פָּדִיתָ. 
<BR><p></p><small><small>(שמות כ)</small></small> לֹא תִנְאָף, בְּרָזָא דְמַלְכוּת. דְּאָחִיד בָּהּ מַאן דְּאָחִיד. וְאִיהוּ רָזָא דְּחָכְמְתָא, דְּהָא כְּנֶסֶת יִשְׂרָאֵל לָא אִתְחַבְּרַת אֶלָּא בְּהַהוּא דְּחָזֵי לָהּ, דְּאִיהוּ צַדִּיק יְסוֹד עוֹלָם. דָּבָר אַחֵר, הָכֵי אוֹלִיפְנָא בְּרָזָא דִמְהֵימְנוּתָא. כַּבֵּד, לָקֳבֵל כְּנֶסֶת יִשְׂרָאֵל. לֹא תִרְצָח, לָקֳבֵל דַּרְגָּא דְּנֶצַח. לֹא תִנְאָף, לָקֳבֵל דַּרְגָּא דְּהוֹד. 
<BR><p></p>דָּבָר אַחֵר, כַּבֵּד, לָקֳבֵיל יְהִי מְאוֹרוֹת, דְּעוֹבָדָא דִּבְרֵאשִׁית. לֹא תִרְצָח, לָקֳבֵל <small><small>(בראשית א)</small></small> יִשְׁרְצוּ הַמַּיִם שֶׁרֶץ נֶפֶשׁ חַיָּה. בְּגִין כָּךְ נֶפֶשׁ חַיָּה לָא תִקְטוֹל. לֹא תִנְאָף, לָקֳבֵיל <small><small>(שם)</small></small> תּוֹצֵא הָאָרֶץ נֶפֶשׁ חַיָּה לְמִינָהּ. בְּגִין כָּךְ, לֹא תִנְאָף בְּאִיתְּתָא דְּלָאו מִינָךְ, דְּלָאו אִיהִי בַּת זוּגָךְ. 
<BR><p></p>לֹא תִגְנֹב, לֹא תַעֲנֶה, לֹא תַחְמֹד. דָּא הוּא סִיּוּמָא דְּעֶשֶׂר אֲמִירָן דְּאוֹרַיְיתָא, לָקֳבֵל עַתִּיקָא דְּעַתִּיקִין, רֵאשִׁיתָא דְּכֹלָּא לְאַחֲדָא סוֹפָא בְּרֵישָׁא, וְלִמְהֱוֵי כֹּלָּא חַד. וְהַאי דְּלָא שָׁארֵי בְּהוּ בְּקַדְמִיתָא. לְאוֹלָפָא רָזָא עִילָּאָה, עַד אָן אֲתַר אִתְיְיהֵיב רְשׁוּתָא לְמשֶׁה לְאִסְתַּכָּלָא, וּמֵאָן אֲתַר קַבֵּיל אוֹרַיְיתָא, דְּהוּא מִזְּעֵיר אַנְפִּין. 
<BR><p></p>וּבְגִין כָּךְ אֲמַר שֶׁבַע אֲמִירָן, לָקֳבֵל שֶׁבַע דַּרְגִּין עִילָּאִין, דִּרְמִיזִין בִּקְּרָא <small><small>(דברי הימים א כט)</small></small> דִּלְּךָ ה' הַגְּדֻלָּה וכו'. וְעַד הַהוּא אֲתַר אִסְתַּכַּל משֶׁה, הֲדָא הוּא דִכְתִיב, <small><small>(דברים ה)</small></small> פָּנִים בְּפָנִים דִּבֶּר ה' עִמָּכֶם. פָּנִים, דָּא בְּרָא קַדִּישָׁא, בְּפָנִים, דָּא בְּרַתָּא. 
<BR><p></p>פָּנִים, דָּא בְּרִית. בְּפָנִים, דָּא אָרוֹן. וְכֵיוָן דְּאִתְחַבָּרוּ, דִּבֶּר ה'. וּמַאי נִיהוּ. שֶׁבַע אֲמִירָן, בְּאִינוּן תְּלָתָא דַּרְגִּין עִילָּאִין דְּעַתִּיקָא קַדִּישָׁא, אִתְאֲמָרוֹ לְקִבְלֵיהוֹן תְּלָתָא אֲמִירָן בַּתְרָאִין, וּסְלִיקוּ מִתַּתָּא לְעֵילָא. 
<BR><p></p>וְאָמַר לֹא תִגְנֹב, לָקֳבֵל אִימָּא עִילָּאָה, בִּינָה, דְּיָנְקָא מֵחָכְמָה. וּמַאן דְּאִית בֵּיהּ בִּינָה, אִיקְּרֵי מֵבִין דָּבָר מִתּוֹךְ דָּבָר. כְּמַאן דְּגָנִיב וּנְסִיב מַה דְּאִית בְּלִבָּא דְּחָכָם, דְּאוֹלִיף לֵיהּ חָכְמְתָא, וְאוֹלִיף לֵיהּ אוֹרַיְיתָא. וְאַף עַל גַּב דְּאִשְׁתְּרֵי לְגַבֵּיהּ בִּינָה לְיָנְקָא מֵחָכְמְתָא. גְּנִיבָא אִית מִסִּטְרָא אָחֳרָא דְּאָסִיר, וַאֲמַר לֹא תִגְנֹב סְתָם. 
<BR><p></p><small><small>(שמות כ)</small></small> לֹא תַעֲנֶה, לָקֳבֵיל דַּרְגָּא עִילָּאָה דְּחָכְמְתָא. דְּהָא בַּר נָשׁ לָא יָכֵיל לַאֲתָבָא פִּתְגָם, אֶלָּא בְּגִין דַּרְגָא דְּרוּחָא עִילָּאָה דְּחָכְמְתָא דְּאִית בֵּיהּ. דִּכְתִיב, <small><small>(איוב טו)</small></small> הֶחָכָם יַעֲנֶה דַּעַת רוּחַ. וְאַף עַל גַּב דְּהַאי עֲנִיָּיה דְּאִיהוּ עָנִי, אִית בֵּיהּ קִיּוּמָא דְעָלְמָא, וְאִית לֵיהּ בָּהּ סִיּוּעַ עִילָּאָה, לְמִנְדַע לְמָארֵיהּ, וְאִיהִי בְּרָזָא דִּמְהֵימְנוּתָא. אִית עֲנִיָּיה מִסִּטְרָא אָחֳרָא דְּאָסִיר, דִּכְתִיב <small><small>(שמות כ)</small></small> לֹא תַעֲנֶה בְרֵעֲךָ עֵד שָׁקֶר. 
<BR><p></p><small><small>(שם)</small></small> לֹא תַחְמֹד, לָקֳבֵל דַּרְגָּא סְתִימָאָה עִילָּאָה, דְּכָל מַחְשַׁבְתָּן בֵּיהּ תַּלְיָין, וְלֵית בְּעָלְמָא דְּיִנְדַע הַהוּא דַרְגָּא, בְּגִין דְּאִיהוּ סְתִימָאָה דִסְתִימִין. וְכַד סָלֵיק בְּמַחֲשָׁבָה עִילָּאָה, לְמִיבְרָא, עָלְמָא עִילָּאָה וְעָלְמָא תַּתָּאָה, כּוֹלָּא הֲווֹ בְּרִגְעָא חָדָא. הֲדָא הוּא דִכְתִיב, <small><small>(ישעיה מח)</small></small> יַעַמְדוּ יַחְדָּו. וְהַהוּא מַחֲשָׁבָה סְתִימָא. 
<BR><p></p>וּבַּר נָשׁ לְתַתָּא, אִית לֵיהּ מַחֲשָׁבָה סְתִימָאָה, דְּלֵית דְּיָדַע בָּהּ, בַּר קוּדְשָׁא בְּרִיךְ הוּא בִּלְחוֹדוֹי. וְיַהֲבָהּ לֵיהּ לְבַּר נָשׁ, לְמֶחְשַׁב מִלִּין דְּאוֹרַיְיתָא, מִלִּין דְּמִצְוָה. בְּגִין דְּהַהִיא מַחֲשָׁבָה עִילָּאָה, נַגְדָא מַבּוּעִין דִּילָהּ, לְאַתְרָא דְּחָכְמְתָא, וְלָא אִתְפְּרַשׁ כְּלָל. וּמֵהַהִיא חָכְמְתָא עִילָּאָה נָפְקָא תּוֹרָה. וְנָגִיד שַׁקְיוּתָא עַד הַהוּא אֲתַר דְחָכְמָה תַּתָּאָה, דְּאִיקְּרֵי מִצְוָה. 
<BR><p></p>וְעַל דָּא מַאן דְּחָשִׁיב לְמֶעְבַּד מִצְוָה, כְּאִלּוּ עֲשָׂאָהּ. בְּגִין דְּגָרֵים לְמֵיתֵי סִיפּוּקָא דְּבִרְכָאן, מֵהַהוּא מַחֲשָׁבָה עִילָּאָה, לַאֲתַר דְּאִקְרֵי מִצְוָה. וּכְאִלּוּ עֲשָׂאָהּ. כְּדָּבָר אַחֵר וַעֲשִׂיתֶם אֹתָם. מַחֲשָׁבָה וַדַּאי רֵישָׁא דְּכוֹלָּא. וְאַף עַל גַּב דִּבְסִטְרָא דְּמַחֲשָׁבָה עִילָּאָה אִתְיְיהַב לֵיהּ רְשׁוּתָא לְמֶחְשַׁב. מִלִּין דְּמִצְוָה מוּתָּר, מִלִּין דְּלָאו מִצְוָה, אֲסִירָן, דִּכְתִיב לֹא תַחְמֹד. 
<BR><p></p>וְתָּא חֲזֵי, מַאי טַעְמָא כָּלְהוֹ אֲמִירָאן, לָקֳבֵל כָּל כִּתְרָא, מִצְוֹת עֲשֵׂה בְּאַתְרָא דְּחָזֵי לֵיהּ, מִצְוַת לֹא תַּעֲשֶׂה בְּאַתְרָא דְּחָזֵי לֵיהּ. וְאִינוּן תְּלָתָא בַּתְרָאי, אִינוּן לֹא תַעֲשֶׂה, מִכְּלַל דַּעֲשֵׂה, כִּדְאוֹקִימְנָא בְּכוֹלָּא, אַף עַל גַּב דְּהַאי שָׁרֵי, הַאי אָסוּר. דִּבְגִין דְּאִינוּן לָקֳבֵל עַתִּיקָא דְּעַתִּיקִין, דְּחֶסֶד וְרַחֲמִים גְּדוֹלִים בֵּיהּ שָׁרְיָין, וְלָא אִתְחֲזֵי אֶלָּא לְמִצְוַת עֲשֵׂה. בְּגִינֵי כָּךְ דַּיֵּיק מִנַיְיהוּ, דְּלָא יִתְפְּנֵי בַּר נָשׁ לְסִטְרָא אָחֳרָא, וְרָשִׁים לְהוֹ בְּמִצְוַת לֹא תַעֲשֶׂה. 
<BR><p></p>וְאַזְהֵיר לוֹן לִבְנֵי נָשָׁא בְּלָאו, עַל הַאי אֲמִירָה בַּתְרָאָה, דְּאִיהוּ כְּלָלָא בַּתְרָאָה דְּאוֹרַיְיתָא, וּמַאן דְּעָבַר עַל הַאי, כְּאִלּוּ עָבַר עַל כָּל אוֹרַיְיתָא. בְּגִין דְּאִיהוּ לְעֵילָא, רֵאשִׁיתָא דְּכֹלָּא, כְּלָלָא דְּכֹלָּא. וְאִי בַּר נָשׁ עָבַר עַל הַאי, וְאַסְטֵי מַחְשַׁבְתֵּיהּ מִן אוֹרְחִין דְּאוֹרַיְיתָא, כְּדֵין אִתְדַּבַּק בְּסִטְרָא אָחֳרָא, בְּסִטְרָא דְשֶׁקֶר, וּכְדֵין אָתֵי לִידֵי לֹא תַעֲנֶה בְרֵעֲךָ עֵד שָׁקֶר. כִּדְאַשְׁכַּחְנָא בְּאַחְאָב, דְּחָמִיד כַּרְמָא דְּנָבוֹת הַיִּזְרְעֵאלִי, וּכְדֵין אַסְהִידוּ עֲלֵיהּ שִׁקְרָא, וּמֵהַאי אָתֵי בַּר נָשׁ לְמֶעֱבַר עַל כָּלְהוֹ אֲמִירָן. 
<BR><p></p>אֲבָל כַּד אִיהוּ אָזֵיל בְּאוֹרְחִין דְּאוֹרַיְיתָא, וְחָשִׁיב בְּפִקּוּדוֹי, כְּדֵין אִתְפַּשְּׁטָא הַהִיא מַחֲשָׁבָה בְּכָלְהוֹ דַּרְגִּין, מִסִּטְרָא דֶאֱמֶת, סִטְרָא דִמְהֵימְנוּתָא עִילָּאָה. 
<BR><p></p>וְתָּא חֲזֵי, דְּהָא נְעִיצִין כָּלְהוֹ אֲמִירָן, סוֹפָא בְּרֵישָׁא, וְרֵישָׁא בְּסוֹפָא. רֵישָׁא לְמִנְדַע לְקוּדְשָׁא בְּרִיךְ הוּא בְּמַחֲשַׁבְתֵּיהּ. סוֹפָא דְּלָא לְאַסְטָאָה מַחֲשַׁבְתֵּיהּ וּרְעוּתֵיהּ לְסִטְרָא אָחֳרָא. וְכַד בַּר נָשׁ מִתְדַּבֵּק בְּהַאי, כְּדֵין כָּלְהוֹ עָלְמִין מִתְמַלָּאן בִּרְכָאן עִילָּאִין דְּנָגְדִין מִן עַתִּיקָא סְתִימָא דְּכֹלָּא. 
<BR><p></p>וְכַד נָחֲתוּ, כָּלְהוֹ אִתְקַּשְׁרוּ בַּיּוֹם הַשְּׁלִישִׁי, וְדָא יַעֲקֹב. בְּגִין כָּךְ שְׁבִיעָאָה לְקִבְלֵיהּ, דְּכָלְהוֹ שִׁבְעָה אִתְקַשְּׁרָן בֵּיהּ. וּכְדֵין דְּאָתֵי אֶרֶץ, בִּנְהִירוּ עִם בְּנָהָא, דְּכָלְהוֹ שִׁבְעָה אִתְקַשְּׁרָן לְאַנְהָרָא, וּכְדֵין אַרְבָּעָה כּוֹסוֹת, אַרְבָּעָה גְּאוּלּוֹת. 
<BR><p></p>קִידּוּשׁ עַל הַיַּיִן, לְקִבְלֵיהּ דְּדָוִד. הַגָּדָה, לְקִבְלֵיהּ דְּיַעֲקֹב. בִּרְכַּת הַמָּזוֹן, לְקִבְלֵיהּ דְּיִצְחָק. הַלֵּל הַגָּדוֹל, לְקִבְלֵיהּ דְּאַבְרָהָם. 
<BR><p></p>מִתַּתָּא לְעֵילָא סָלֵיק כְּגַוְונָא דָא, מַצָּה, לְקִבְלֵיהּ דְּדָוִד. שָׁבוּעוֹת, לְקִבְלֵיהּ דְּיַעֲקֹב. רֹאשׁ הַשָּׁנָה, לְקִבְלֵיהּ דְּיִצְחָק. סוּכּוֹת, לְקִבְלֵיהּ דְּאַבְרָהָם. וְאַף עַל גַּב דְּאוֹקִימְנָא לְקִבְלֵיהּ דְּאַהֲרֹן, כֹּלָּא חַד. וְכֵיוָן דְמָטוֹ לְאַתְרָא שְׁלֵימָא דְּיַעֲקֹב, אָמְרוּ הַלֵּל הַגָּדוֹל. 
<BR><p></p>דָּבָר אַחֵר <small><small>(שמות ל)</small></small> זֶה יִתְּנוּ, כַּמָּה אִית לוֹן לִבְנֵי נָשָׁא לְאִסְתַּמְּרָא בְּאוֹרְחַיְיהוּ, דְּכַד הַהוּא זַכָּאָה אִזְדַּבַּן, כָּלְהוֹ עֶשֶׂר דַּרְגִּין אַסְתִּימוּ נְהוֹרַיְיהוּ, דְּהָא לָא נָגֵיד נְהִירוּ דְּעַתִּיקָא, אֶלָּא בְּגִינֵיהּ לְתוֹעַלְתָּא עַל אַרְעָא. וּמַאן דְּעָבַר עַל דָּא, עָבַר עַל כָּל פִּיקּוּדַיָיא. וְקוּדְשָׁא בְּרִיךְ הוּא בִּרְחִימוּ סַגְיָא, יְהַב שַׁבָּת לְנַטְרָא לְקִבְלֵיהּ, דְּשָׁקֵיל כְּכָל פִּיקּוּדַיָּיא. וְעַל דָּא עֶשֶׂר גֵּרָה, דְּאַהֲדַר לְאַתְרֵיהּ, אִיהוּ כּוֹפֶר נֶפֶשׁ, וְנָהֲרִין לְאַתְרָא דְּאִיקְּרֵי נֶפֶשׁ, מֵאַתְרָא דְּיִשְׂרָאֵ''ל. וְשָׁמַיִם נְהִירִין לְהַאי אֶרֶץ, וְיָהֲבִין לָהּ כָּל תִּקּוּנָהָא לְאִתְחַבְּרָא לְעֵילָא. 
<BR><p></p>תָּא חֲזֵי, כְּתִיב <small><small>(תהלים יט)</small></small> הַשָּׁמַיִם מְסַפְּרִים כְּבוֹד אֵל. מַאן שָׁמַיִם. שְׁמַיָא דְּקוּדְשָׁא בְּרִיךְ הוּא, מְסַפְּרִים לְאַתְרָא דְּאִיקְּרֵי כְּבוֹד אֵל. מַאן כְּבוֹד אֵל. בְּרַתֵּיהּ דְּאַבְרָהָם, דְּאִיקְּרֵי אֵל. אֵל, דָּא אַבְרָהָם. מַאי מְסַפְּרִים. כְּמָה דְאַתְּ אָמֵר <small><small>(איוב כח)</small></small> אָז רָאָהּ וַיְסַפְּרָהּ. מַאי וַיְסַפְּרָהּ. כְּדָּבָר אַחֵר <small><small>(שם)</small></small> מְקוֹם סַפִּיר אֲבָנֶיהָ. וְאִינוּן שְׁמַיָא, מְתַקְּנִין לָהּ בְּכָל תִּיקּוּנָהָא, לְהַאי כְּבוֹד אֵל. 
<BR><p></p>וְעַל דָּא יִשְׂרָאֵל לְתַתָּא, מַיְיתִין לָהּ נְהִירוּ בִּלְחִישׁוּ, מִמַּבּוּעָא דִלְעֵילָא, וְאוֹמְרִין בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד. 
<BR><p></p>וַאֲתַר דְּאִיקְּרֵי שָׁמַיִם אַסְהֵיד בְּהוֹן. וְעַל דָּא עַיִ''ן וְדָלֵי''ת אִינוּן רַבְרְבִין, לְמֶהֱוֵי סַהֲדִין. שָׁמַיִם, דִּכְתִיב <small><small>(דברים ל)</small></small> הַעִדֹתִי בָכֶם הַיּוֹם אֶת הַשָּׁמַיִם, דָּא יַעֲקֹב, אַתְרָא דְשָׁמָיִם. וּמְנָא לָן דְּאִיהִי אַסְהֵידַת. דִּכְתִיב וְאֶת הָאָרֶץ. וּכְתִיב <small><small>(תהלים פט)</small></small> כְּיָרֵחַ יִכּוֹן עוֹלָם וְעֵד בַּשַּׁחַק נֶאֱמָן. 
<BR><p></p>וְכַד יִשְׂרָאֵל בִּשְׁלִימוּ כִּדְחָזֵי, סַהֲדִין שְׁלֵימִין סַהֲדִין בְּהוּ, קוּדְשָׁא בְּרִיךְ הוּא וּכְנֶסֶת יִשְׂרָאֵל, וּבְהַהוּא זִמְנָא נָגֵיד טַלָּא דִּלְעֵילָא, מֵאַתְרָא דְּעַתִּיקָא. אֵימָתַי, כַּד אִינוּן בְּיִחוּדָא. הֲדָא הוּא דִכְתִיב, <small><small>(שיר השירים ה)</small></small> שֶׁרֹאשִׁי נִמְלָא טָל. חֶשְׁבּוֹן טָ''ל: יהו''ה אֶחָ''ד. קוּדְשָׁא בְּרִיךְ הוּא וּכְנֶסֶת יִשְׂרָאֵל. דִּבְהַהוּא שַׁעֲתָא אִתְחַזּוּן יִשְׂרָאֵל לְטַלָּא. 
<BR><p></p>וְיִשְׂרָאֵל דְּיָדְעִין בְּהוֹן, אִינוּן מְיַחֲדוּן לוֹן תְּרֵי זִמְנֵי בְּיוֹמָא. חַד בְּסִטְרָא דִּימָמָא, וְחַד בְּסִטְרָא דְּלֵילְיָא. 
<BR><p></p>וּמֵהַהוּא טַלָּא, זְמִינִין מֵיתַיָיא לְאַחְיָא לְעָלְמָא דְּאָתֵי. הֲדָא הוּא דִכְתִיב, <small><small>(דניאל יב)</small></small> וְרַבִּים מִיְּשֵׁנֵי אַדְמַת עָפָר יָקִיצוּ. מִיְּשֵׁנֵי, כְּדָּבָר אַחֵר, <small><small>(שיר השירים ה)</small></small> אֲנִי יְשֵׁנָה וְלִבִּי עֵר כו', אַתְרָא דְּלִבִּי. קוֹל דּוֹדִי, אַתְרָא דְּאִיקְּרֵי קוֹל, וְדָא יַעֲקֹב. שֶׁרֹאשִׁי נִמְלָא טָל, הַיְינוּ בִּרְכוֹת שָׁמַיִם, דְּאַתְיָין לְהַאי אַתְרָא דְּאִיקְּרֵי שָׁמַיִם, כַּד אִיהוּ בְּיִיחוּדָא עִם נוּקְבָא, וְתֵיקוּם מֵעַפְרָא. 
<BR><p></p>וְיִצְחָק כַּד בָּרֵיךְ לֵיהּ לְיַעֲקֹב, אֲמַר, <small><small>(בראשית כז)</small></small> וְיִתֶּן לְךָ הָאֱלֹהִים מִטַל הַשָּׁמַיִם. בְּגִין דְּחָזָא דְּיַעֲקֹב יָרֵית הַהוּא אַתְרָא. הָאֱלֹהִים, דָּא אִימָּא עִילָּאָה. דְּעַטְרָא לֵיהּ בְּעִיטְרִין עִילָּאִין, לְאִזְדַּוְּוגָא בְּמַטְרוֹנִיתָא. 
<BR><p></p>וְכַד מָטֵי הַאי טַלֵּא לִזְעֵירָא, מִסִּטְרָא דְּצָפוֹן אִגְלִיד. וּמִסִּטְרָא דְּדָרוֹם נָגִיד. עַד דְּמָטֵי לְכִסֵּא הַכָּבוֹד. וְכַד מָטֵי לְכִסֵּא הַכָּבוֹד, אַתְרָא דְּאִיקְּרֵי אֶרֶץ, כְּדֵין סִטְרָא דְּצָפוֹן דְּאָחִיד בֵּיהּ, אִגְלִיד וְיִתְעֲבֵיד שֶׁלֶג, וּבֵיהּ אִתְבְּרֵי עָלְמָא. וְעַל דָּא אִיתְעָרוּ קַמָּאי, עוֹלָם מֵהֵיכָן אִתְבְּרֵי, מִשֶּׁלֶג שֶׁתַּחַת כִּסֵּא הַכָּבוֹד. 
<BR><p></p>וְעַל דָּא בְּדִינָא לָא קָאִים עָלְמָא, עַד דְּאִתְעָרוֹ רַחֲמֵי. הֲדָא הוּא דִכְתִיב, <small><small>(תהלים יט)</small></small> הַשָּׁמַיִם מְסַפְּרִים כְּבוֹד אֵל וּמַעֲשֵׂה יָדָיו מַגִּיד הָרָקִיעַ. דָּא רָקִיעַ, דְּבֵיהּ תַּלְיָין כָּל נְהוֹרִין וְכוֹכְבַיָיא. וְדָא צַדִּיק, דְּאַנְגֵיד לוֹן לְהַאי אֲתַר דְּכָבוֹד. 
<BR><p></p><small><small>(שם)</small></small> יוֹם לְיוֹם יַבִּיעַ אֹמֶר, מַאן יוֹם לְיוֹם, דָּא שְׁמַיָא וְרָקִיעַ. וְלַיְלָה לְלַיְלָה יְחַוֶּה דָעַת, הַאי אַתְרָא דְּאִיקְּרֵי לַיְלָה אַנְגֵיד לְגַבְרִיאֵל דְּאִיקְּרֵי לַיְלָה. מַאי דְּקַבֵּיל מֵאַתְרָא דְּאִיקְּרֵי דַעַת. וְהוּא הוֹן יָקָר וְנָעִים, דְּגָנִיז דַּעְתֵּיהּ, בְּהַאי אַתְרָא דְּלַיְלָה. וְגַבְרִיאֵל קַבֵּיל מִתַּמָּן, וְהוּא דְּאִקְּרֵי לַיְלָה, וְאַנְגֵיד לְתַתָּאי רוּחַ דַּעַת וְיִרְאַת ה'. 
<BR><p></p><small><small>(שם)</small></small> אֵין אֹמֶר וְאֵין דְּבָרִים, בְּגִין דְּכֹלָּא בִּלְחִישׁוּ. בְּכָל הָאָרֶץ יָצָא קַוָּם, דָּא קַו הָאֶמְצָעִי, דְּאַנְגֵיד לְהַאי אֶרֶץ. הָדַר פָּרֵישׁ מַאן שָׁמַיִם, דָּא שָׁמֶשׁ. <small><small>(שם)</small></small> וְהוּא כְּחָתָן יוֹצֵא מְחֻפָּתוֹ, דָּא <small><small>(שיר השירים ג)</small></small> עֲטָרָה שֶׁעִטְרָה לוֹ אִמּוֹ. 
<BR><p></p>יָשִׂישׂ כְּגִבּוֹר לָרוּץ אוֹרַח, לְאַנְהָרָא לְסִיהֲרָא, מַהוּ יָשִׂישׂ כְּגִבּוֹר. בְּגִין דְּסִטְרָא דִּגְבוּרָה אִיתְעַר בְּהַהוּא זִמְנָא. <small><small>(תהלים יט)</small></small> מִקְצֵה הַשָּׁמַיִם מוֹצָאוֹ, דָּא רֵישָׁא דְּכוֹלָּא. וּתְקוּפָתוֹ עַל קְצוֹתָם, בְּגִין דְּהוּא מַקִּיף לְכוֹלָּא, מַבְרִיחַ מִן הַקָּצֶה אֶל הַקָּצֶה. 
<BR><p></p>וְאֵין נִסְתָּר מֵחַמָּתוֹ, הַיְינוּ דִּכְתִיב <small><small>(ירמיה כג)</small></small> אִם יִסָּתֵר אִישׁ בַּמִּסְתָּרִים. תּוֹרַת ה' תְּמִימָה, כְּמָה דְאַתְּ אָמֵר <small><small>(בראשית כה)</small></small> וְיַעֲקֹב אִישׁ תָּם. מְשִׁיבַת נָפֶשׁ, כְּמָה דְאַתְּ אָמֵר <small><small>(ירמיה נא)</small></small> נִשְׁבַּע ה' צְבָאוֹת בְּנַפְשׁוֹ. בְּגִין דְּהוּא אַתְקֵין לָהּ עַל תִּיקּוּנָהָא, וִיתֵיב בְּבֵיתָא דִילָהּ, וְזָן לָהּ בְּכָל מַה דְּאִצְטְרִיכָא, וְעַל דָּא מְשִׁיבַת נָפֶשׁ. 
<BR><p></p><small><small>(תהלים יט)</small></small> עֵדוּת ה' נֶאֱמָנָה, דָּא אַתְרָא דְיוֹסֵף, דְּאִקְּרֵי עֵדוּת. אַמַּאי נֶאֱמָנָה. בְּגִין דְּהוּא אַתְרָא דְּנַהֲרָא, דְּלָא יְכַזְבוּן מֵימוֹי. מַחְכִּימַת פֶּתִי, אַתְרָא דְּלֵית לֵיהּ דַּעְתָּא הוּא מַחְכִּים לָהּ, בְּהַהוּא חָכְמָה זְעֵירָא דְּקַבֵּילִית מִנֵּיהּ וְאוֹקְמוּהָ, וּמַנֵּי לָהּ לְפַרְנְסָא עָלְמָא. וְיַהֲבָא לְמַאן דְּלֵית לֵיהּ זְכוּתָא מִדִּילֵיהּ. 
<BR><p></p><small><small>(שם)</small></small> פִּקּוּדֵי ה', אִינוּן דְתַלְיָין מֵהַהִיא דְּאִתְפַּקְּדָן בְּיָדָהּ כָּל גְּנִיזִין דְּמַלְכָּא, וְעַל דָּא יְשָׁרִים, כְּדָּבָר אַחֵר <small><small>(דברים לב)</small></small> צַדִּיק וְיָשָׁר הוּא, וְצֶדֶק אִיקְּרֵי הָכֵי. מְשַׂמְחֵי לֵב, שִׂמְחָה, דָּא כְּנֶסֶת יִשְׂרָאֵל. וְאֵימָתַי הִיא בְּחֶדְוָה. בְּזִמְנָא דְּאִתְחַבְּרַת בְּלֵב הַשָּׁמַיִם. 
<BR><p></p>מִצְוַת ה' בָּרָה, כְּדֵין אִתְעֲבֵידַת מִצְוָה בָּרָה. בְּקַדְמִיתָא אִקְּרֵי מִצְוָה, הַשְׁתָּא דְּשַׁרְיָא עֲלָהּ תּוֹרָה שֶׁבִּכְתַב, אִקְּרֵי מִצְוָה בָּרָה. כְּדָּבָר אַחֵר <small><small>(שיר השירים ו)</small></small> בָּרָה כַּחַמָּה. וְצַדִּיק וְצֶדֶק בְּשִׁיקּוּלָא חָדָא. 
<BR><p></p>מְאִירַת עֵינָיִם. <small><small>(זכריה ד)</small></small> עֵינֵי ה' הֵמָּה מְשׁוֹטְטִים. מַאי טַעְמָא מְאִירַת. בְּקַדְמִיתָא מְאֹרֹת, דִּכְתִיב <small><small>(בראשית א)</small></small> יְהִי מְאֹרֹת בִּרְקִיעַ הַשָּׁמַיִם, וְכַד הַאי רְקִיעַ הַשָּׁמַיִם אַנְהֵיר לָהּ, אִיהִי מְאִירַת, דְּיוּ''ד אִיתּוֹסַף בָּהּ נְהִירוּ דְּצַדִּיק, וּפְרִישׂוּ דִּשְׁלָמָא דִּילֵיהּ, כְּדֵין הוּא בִּרְבוּ סַגְיָיא. וְאֵימָתַי הִיא בָּרָה, כַּד אִתְכְּלֵילַת דְּכַר וְנוּקְבָא. 
<BR><p></p>יִרְאַת ה' טְהוֹרָה, שִׁבְחָא דִּכְנֶסֶת יִשְׂרָאֵל, דְּאִיהִי בְּדַכְיוּ. כַּד אִיהוּ אַנְהִירוּ לָהּ אַנְפִּין. עוֹמֶדֶת לָעַד, דְּקָיְימָא תָּדִיר שׁוּר רָם וְתַקִּיף עַל בְּנָהָא. אֵימָתַי, כַּד מִשְׁפְּטֵי ה' מֵאֲתַר דֶּאֱמֶת נָהֲרִין בָהּ. וְהַאי דִכְתִיב, צָדְקוּ יַחְדָּו, כַּד אִינוּן כַּחֲדָא בְּהַאי צֶדֶק, וְנָטְלִין שְׁמָא דִילָהּ, הֲדָא הוּא דִכְתִיב, <small><small>(תהלים יט)</small></small> צָדְקוּ יַחְדָּו. וְאִיהִי שְׁמָא דִילֵיהּ, מִשְׁפְּטֵי ה'. 
<BR><p></p>דָּבָר אַחֵר פִּקּוּדֵי ה', נֶצַח וָהוֹד, דְּאִינוּן לִמּוּדֵי ה', מְשַׂמְּחֵי לֵב, דָּא אֶתְרוֹג, דְּדַמְיָא לַלֵּב. מִצְוַת ה', דָּא אֶתְרוֹג. יִרְאַת ה', כְּדָּבָר אַחֵר <small><small>(משלי לא)</small></small> אִשָּׁה יִרְאַת ה' הִיא תִתְהַלָּל. מַאי טַעְמָא, בְּגִין דְּאִיהִי טְהוֹרָה. מִשְׁפְּטֵי ה' אֱמֶת, אִלֵּין שִׁית בְּנִין, דִּכְלִילָן בְּיַעֲקֹב, דְּאִקְּרֵי מִשְׁפָּט, וְהוּא אֱמֶת. צָדְקוּ יַחְדָּו, בְּיִחוּדָא שְׁלֵימָא בְּיִרְאַת ה', דְּהִיא טְהוֹרָה. 
<BR><p></p><small><small>(תהלים יט)</small></small> הַנֶּחֱמָדִים מִזָּהָב וּמִפָּז רַב, מִסִּטְרָא דְזָהָב, דָּא שִׁבְחָא דְיִצְחָק, כְּמָה דְאַתְּ אָמֵר, <small><small>(שיר השירים ח)</small></small> שְׂמֹאלוֹ תַּחַת לְרֹאשִׁי. וּמִפָּז, דָּא אַבְרָהָם, וְדָא יְמִינוֹ תְּחַבְּקֵנִי. רַב, דָּא יַעֲקֹב. וּמְתוּקִים מִדְּבַשׁ, דְּבַשׁ דָּא תָּמָר, דְּכָלֵיל דְּכַר וְנוּקְבָא. בְּגִין כָּךְ אֵימָתַי אֵינוּן מְתוּקִים. כַּד אִתְחַבָּרוֹ, וּנְפֵיק מִנַּיְיהוּ דְבַשׁ. 
<BR><p></p>וְנוֹפֶת צוּפִים, כְּדָּבָר אַחֵר <small><small>(שם ד)</small></small> נוֹפֶת תִּטוֹפְנָה שִׂפְתוֹתַיִךְ כַּלָּה. צוּפִים, בְּגִין דְּכָל מַאן דְּבָעֵי לְמִצְפֵּי וּלְאִסְתַּכְּלָא בְּהַאי מַרְאָה, מִסְתַּכֵּל. כְּדָּבָר אַחֵר <small><small>(יחזקאל לג)</small></small> צוֹפֶה נְתַתִּיךָ לְבֵית יִשְׂרָאֵל וְשָׁמַעְתָּ מִפִּי דָּבָר. וַדַּאי הַאי אַתְרָא, אִקְּרֵי פִּתְחָא דִמְהֵימְנוּתָא. וּכְתִיב, <small><small>(שם)</small></small> וָאֶרְאֶה מַרְאוֹת אֱלֹהִים. מִכָּאן וּלְעֵילָא לֵית רְשׁוּ לְאִסְתַּכָּלָא. וְעַל דָּא מִינָהּ יַנְקִין אִינוּן לִמּוּדֵי ה', דְּאִיקְּרוּן צוֹפִים, כְּמָה דְאַתְּ אָמֵר וְנוֹפֶת צוּפִים. 
<BR><p></p>דָּבָר אַחֵר צוּפִים, אִלֵּין לִמּוּדֵי ה', דְּנָהֲרִין בָהּ, וּמִתַּמָּן יַנְקִין נְבִיאִין. בַּר מִמּשֶׁה דְּאִסְתַּלַּק לְעֵילָא. וּבְהַהוּא זִמְנָא דִּכְלִילָן כָּלְהוֹ בְּחַד, אִינוּן נֶחְמָדִים. 
<BR><p></p>דָּבָר אַחֵר <small><small>(תהלים יט)</small></small> יִרְאַת ה' טְהוֹרָה עוֹמֶדֶת לָעַד. תָּא חֲזֵי, אִי בַּר נָשׁ אִשְׁתַּדַּל בְּקַדְמִיתָא בְּהַאי אַתְרָא דְּאִיקְּרֵי יִרְאַת ה', כְּדֵין אוֹרַיְיתֵיהּ עוֹמֶדֶת לָעַד. מַאי טַעְמָא, בְּגִין דְּיֵעוֹל מִכָּאן לִמְהֵימְנוּתָא, מֵהַאי פִּתְחָא דְּכוֹלָּא. וְכַד דָּחֵיל מֵהַאי אַתְרָא, אִתְרַבְרְבָא הַאי אַתְרָא, וְיָתְבָא בִּנְהִירוּ עִם מַלְכָּא, בְּגִין דַּאֲפֵיקַת בְּרָא טָבָא לְעָלְמָא. 
<BR><p></p>וְעַל דָּא אֲמַר שְׁלֹמֹה, <small><small>(קהלת יב)</small></small> סוֹף דָּבָר הַכֹּל נִשְׁמָע אֶת הָאֱלֹהִים יְרָא. הַאי סוֹף, סוֹף דְּדַרְגִּין. סַמַ''ךְ רַבָּתָא, דְּהַאי אֲתַר סַמַ''ךְ אִקְּרֵי. מִדְּאָתַת אִתְּתָא, אָתָא סַמַ''ךְ, דִּכְתִיב <small><small>(בראשית ב)</small></small> וַיִּסְגֹּ''ר בָּשָׂר תַּחְתֶּנָּה. וְאֵימָתַי הִיא בִּשְׁלִימוּ וּבִרְבוּ סַגֵּי. כַּד בַּר נָשׁ דָּחִיל מִינָּהּ בְּקַדְמִיתָא, וּלְבָתַר עָבִיד פִּקּוּדֵי אֲבוּי. 
<BR><p></p>הֲדָא הוּא דִכְתִיב, <small><small>(קהלת יב)</small></small> אֶת הָאֱלֹהִים יְרָא וְאֶת מִצְוֹתָיו שְׁמוֹר. וְעַל דָּא כְּתִיב, <small><small>(ויקרא יט)</small></small> אִישׁ אִמּוֹ וְאָבִיו תִּירָאוּ. אַקְדִּים אִימָּא בְּיִרְאָה בְּקַדְמִיתָא. וְאֶת מִצְוֹתָיו שְׁמוֹר, מִצְוַת ה'. מַאן עָבִיד שְׁמָא קַדִּישָׁא לְעֵילָא. מַאן דְּעָבִיד דָּא. הֲדָא הוּא דִכְתִיב כִּי זֶה כָּל הָאָדָם, וּכְדֵין אִשְׁתְּלֵים הָאָדָם לְעֵילָא. 
<BR><p></p>פְּתַח וַאֲמַר, <small><small>(משלי כד)</small></small> יְרָא אֶת ה' בְּנִי וָמֶלֶךְ. יְרָא אֶת ה', לְחַבְּרָא יִרְאָה בְּקוּדְשָׁא בְּרִיךְ הוּא. בְּנִי וָמֶלֶךְ, לְאַמְשָׁכָא נְהִירוּ מֵאִימָּא עִילָּאָה, דְּאִיקְּרֵי מֶלֶךְ. לְהַאי בְּרָא בּוּכְרָא, לְמֵיעַל מִתַּתָּא לְעֵילָא. דָּבָר אַחֵר בְּנִי וָמֶלֶךְ, תַּמְשִׁיךְ נְהִירוּ מִבְּרָא לִבְרַתָּא, דְּאִיקַּרְיָא מֶלֶךְ. 
<BR><p></p>וְעִם שׁוֹנִים אַל תִּתְעָרָב, דְּלָא יְשַׁנֶּה מִסִּדְּרָא דִמְהֵימְנוּתָא. דְּהָא בְּקַדְמִיתָא בָּעֵי לְאִשְׁתַּדְּלָא בְּהַאי יִרְאָה, דְּאִיהִי פִּתְחָא דְּכוֹלָּא. וּלְבָתַר בְּתוֹרָה דְּבִכְתָב, דְּאִיהִי לְעֵילָא. בְּגִין דְּכָל בַּר נָשׁ דְּלָא דָּחִיל חַטָאָה, לֵית לֵיהּ רְשׁוּ לְמֵיעַל לְהַאי פִּתְחָא דִּמְהֵימְנוּתָא. כֵּיוָן דִּמְהַאי פִּתְחָא דַּחְיָין לֵיהּ, מִכֹּלָּא דַּחְיָין לֵיהּ, דְּלֵית לֵיהּ בְּמַאי דְּיֵעוֹל לְכוֹלָּא, הֲדָא הוּא דִכְתִיב, <small><small>(תהלים קיח)</small></small> זֶה הַשַּׁעַר לַה'. 
<BR><p></p>וְעַל דָּא אִיתְעָרוֹ קַדְּמָאֵי, כָּל שֶׁיִּרְאַת חֶטְאוֹ קוֹדֶמֶת לְחָכְמָתוֹ חָכְמָתוֹ מִתְקַיֶּימֶת. דְּיָתְבָא חָכְמָה עַל כַּנָּה אֲשֶׁר נָטְעָה יְמִינְךָ, דְּאִקְּרֵי כְּבוֹד אֵל. 
<BR><p></p>וְאִם בַּר נָשׁ לָא דָּחִיל מִינָהּ, אִיהִי מְיַסֶּרֶת לֵיהּ, דְּאִתְמַנַּת לְיַיסְרָא בְּנֵי נְשָׁא. הֲדָא הוּא דִכְתִיב, <small><small>(משלי ו)</small></small> וְדֶרֶךְ חַיִּים תּוֹכְחוֹת מוּסָר. מַאן הוּא דֶּרֶךְ לְאִילָנָא דְּחַיָּיא. הַהוּא דְּאִתְמַנָּא עַל עָלְמָא, לְיַיסְרָא בְּנֵי נְשָׁא דְּלָא יִטְעַיָּין מֵאוֹרְחֵיהּ. 
<BR><p></p>וְעִם כָּל דָּא, בָּעֵי לְקָשְׁרָא לָהּ לְעֵילָא, בְּגִין דְּאִתְקַרְיָא גוּפָא, וּבָעְיָיא נִשְׁמָתָא. וְנָדָב וַאֲבִיהוּ, עַל דְּלָא קְשִׁירוּ לָהּ, וּנְטָלוּ מִינָהּ נִשְׁמָתָא, נְטָלַת נִשְׁמַתְהוֹן, וְגוּפָא דִּילְּהוֹן קַיָּים, כְּגַוְונָא דַּעֲבָדוּ. וַיָּשִׂימוּ עָלֶיהָ קְטֹרֶת. 
<BR><p></p>בְּגִין דְּלֵית לָהּ מִדִּילָהּ חַיִּים כְּלוּם. וְעֵץ הַחַיִּים יָהֵיב בָּהּ חַיִּים. בְּגִין כָּךְ אִיהִי גּוּפָא. יַעֲקֹב, נִשְׁמָתָא. עַתִּיקָא, נִשְׁמָתָא לְנִשְׁמָתָא. 
<BR><p></p>וּפִנְחָס דִּיהַב שָׁלוֹם בָּאָרֶץ. חַיִּים בָּאָרֶץ. אִיתּוֹסַף לֵיהּ נִשְׁמָתָא, וְנָהֲרָא לֵיהּ אַנְפָּהָא, בְּגִין דְּאִתְעַר חַיִּים לְקִבְלָהּ, וְעַל דָּא בְּאוֹר פְּנֵי מֶלֶךְ. כַּד הַאי מֶלֶךְ דִּלְתַתָּא, נְהִירָא אַנְפָּהָא, חַיִּים אִתְדַּבְּקוּ בָּהּ. 
<BR><p></p>דָּבָר אַחֵר <small><small>(שם טז)</small></small> בְּאוֹר פְּנֵי מֶלֶךְ חַיִּים, דָּא יַעֲקֹב, חַיִּים, דְּאַתְיָין לֵיהּ מֵאִימָּא. וּבְגִין פִּינְחָס אִתְקַיַּים עָלְמָא, דְּחִיבֵּר בְּרִית בַּלַּיְלָה. הֲדָא הוּא דִכְתִיב, <small><small>(ירמיה לג)</small></small> אִם לֹא בְרִיתִי יוֹמָם וָלָיְלָה. מַאי טַעְמָא יוֹמָם. דְּאִתְחַבְּרַת מ''ם סְתוּמָה בַּיּוֹם, וְנָהֵיר בַּלַּיְּלָּהּ. וְאִלְמָלֵא הַאי. חֻקּוֹת שָׁמַיִם וָאָרֶץ לֹא שָׂמְתִּי, אִלֵּין חוּקּוֹת דִּקְבִיעִין בְּהַאי חוּקּוֹת הַתּוֹרָה לֹא יִתְקַיְּימוּ. וְאֵימָתַי יִתְקַיְּימוּ, כַּד צָדְקוּ יַחְדָּו. 
<BR><p></p>גַּם עַבְדְּךָ נִזְהָר בָּהֶם, מִלְּמִיטְעֵי בְּתִיקּוּנֵי דְמַלְכָּא. דְּהָא בְּכָל לֵילֵי אִשְׁתַּדַּל בְּהוּ, לְחַבְּרָא לוֹן כַּחֲדָא. הֲדָא הוּא דִכְתִיב, <small><small>(תהלים קיט)</small></small> חֲצוֹת לַיְלָה אָקוּם לְהוֹדוֹת לְךָ. עַל מִשְׁפְּטֵי צִדְקֶךָ, דְּמִשְׁפָּטִים דְּאִינוּן נֶחְמָדִים, וּכְלִילָן מִכּוּלָּם, יִתְחַבְּרוּן בְּהַאי צֶדֶק. 
<BR><p></p>וּכְדֵין כַּד מִזְדַּוְּוגִין, אִינוּן נָטְרִין דְּלָא יִתְקְרַב לַמִּקְדָּשׁ עָרֵל וְטָמֵא. וְכַד אִינוּן נָטְרִין לָהּ שְׁמִירָה לְהַאי סוֹפָא דְדַרְגִּין דְּאִיהוּ עָקֵב, כְּדֵין אִיהִי רַב אִתְחַבְּרַת לְעֵילָא. וְעַל דָּא כְּתִיב, <small><small>(משלי כב)</small></small> עֵקֶב עֲנָוָה יִרְאַת ה'. עֵקֶב עֲנָוָה, יָהֲבָה יִרְאַת ה'. עֲנָוָה: כְּמָא דְּאִתְּמָר <small><small>(במדבר יב)</small></small> וְהָאִישׁ משֶׁה עָנָו מְאֹד. וְאִיקְּרֵי <small><small>(דברים לג)</small></small> אִישׁ הָאֱלֹהִים. וּכְתִיב <small><small>(תהלים יח)</small></small> וְעַנְוָתְךָ תַרְבֵּנִי. 
<BR><p></p>וּכְתִיב, <small><small>(שם קיא)</small></small> רֵאשִׁית חָכְמָה יִרְאַת ה'. בְּגִין דִּבְרֵישָׁא בָּעֵי לְמִדְחַל מִינָהּ, וּלְבָתַר לְסַלְקָא בְּחָכְמָה. דָּבָר אַחֵר רֵאשִׁית חָכְמָה יִרְאַת ה', דָּא יִרְאָה עִילָּאָה. וּבְגִין דְּהִיא רֵישָׁא לְתַתָּאי נָקְטָא שְׁמָא דְּעִילָּאָה. וְעַל דָּא אִקְּרֵי עֲטֶרֶת, בִּשְׁמָא דְכִתְרָא עִילָּאָה, טְמִירָא דְּכוֹלָּא, לְיַחֲדָא רֵישָׁא בְּסוֹפָא, וּבְחַד שְׁמָא אִתְכְּלִילַת. 
<BR><p></p>דָּבָר אַחֵר <small><small>(תהלים יט)</small></small> בְּשָׁמְרָם עֵקֶב רָב, אִינוּן מִשְׁפָּטִים נָטְרִין לְהַאי עֵקֶב רָב, דְּהָא יַעֲקֹב, מָארֵיהּ דְּבֵיתָא, נָטֵיר בֵּיתֵיהּ. וְהָא אִיתְעָרוֹ בְּהַהוּא דְּנָסִיב אוּמָנוּתָא דְּיַעֲקֹב, דְּכָרַע שֶׁבַע כְּרִיעָן, לְבַטָלָא שֶׁבַע רֵישֵׁי דְּחִוְיָא, דְּלָא יִקְרַב לְמַקְדְּשָׁא. 
<BR><p></p>גַּם מִזֵּדִים חֲשׂוֹךְ עַבְדְּךָ, זֵדִים: דָּא נָחָשׁ דְּרָכֵיב עֲלֵיהּ סמאָמַר לֵיהּ. חֲשׂוֹךְ עַבְדְּךָ, כְּגוֹן הַהוּא עַבְדָּא דְּכָל מַפְתְּחָן דְּמָארֵיהּ בִּידֵיהּ, אֲמַר דְּהִיא בַּחֲשׁוֹכָא וְטָלֵימוּתָא, בְּגִין אִינוּן זֵדִים דְּשָׁלְטוֹ בְּעָלְמָא, וְגָרְמוֹ מִיתָה. וְזִמְנִין פְּגִימָא סִיהֲרָא, וְשַׁלִּיט חִוְיָא. 
<BR><p></p>וְהָוִה הֲוָה בָּעֵי רַחֲמִין עַל דָּא, וְאָמַר אַל יִמְשְׁלוּ בֵי אָז אֵיתָם, דְּלָא יִשְׁלוֹט בְּאַתְרֵיהּ. לְנָטְרָא הַהוּא עֵקֶב, עַל יְדָא דְיַעֲקֹב, דְּאִקְרֵי רַב, בְּרָא בּוּכְרָא. דְּלֵית לָךְ בְּעָלְמָא דְּאִתְגַּבַּר לְקִבְלֵיהּ דְּהַאי נָחָשׁ, כַּוָּותֵיהּ דְּיַעֲקֹב, וְאַעֲדֵי יָתֵיהּ מֵאַחְסַנְתֵּיהּ, בְּגִין דְּהוּא מָארֵיהּ דְּבֵיתָא, דְּלָא יִסְאַב בֵּיתֵיהּ. 
<BR><p></p>כֵיוָן דְּלָא יִשְׁלוֹט, כְּדֵין, אָז אֵיתָם. אָז: אל''ף, נְהִירוּ דְּעַתִּיקָא. זי''ן, שֶׁבַע דַּרְגִּין דִּכְלִילָן בְּיַעֲקֹב. כֵּיוָן דְּכָל הַאי אִתְחַבַּר, כְּדֵין אֶהְיֶה תָּם. דְּהָכֵי אִקְּרֵי מִכְתָם, מָךְ וְתָם. מָךְ: בְּגִין דְּלֵית לָהּ נְהוֹרָא מִדִּילָה. תָּם: כַּד סִיהֲרָא בְּאַשְׁלָמוּתָא, וְנָהֲרָא בִּנְהִירִין עִילָּאִין, כְּדֵין תָּם. וְעַל דָּא מִכְתָּם לְדָוִד. 
<BR><p></p>אֵימָתַי. כַּד אִתְנְטִירַת סִיהֲרָא. הֲדָא הוּא דִכְתִיב, <small><small>(שם טז)</small></small> שָׁמְרֵנִי אֵל כִּי חָסִיתִי בָּךְ. מַאי חָסִיתִי, כְּמָא דְאַתְּ אָמֵר <small><small>(שם נז)</small></small> חָסָיָה נַפְשִׁ''י. 
<BR><p></p>מַאי טַעְמָא שָׁמְרֵנִי אֵל. סִטְרָא דְאַבְרָהָם בָּעָא לְאִתְעָרָא, דְּיַנְהֵיר חֶסֶד עִילָּאָה, לְחַסְדֵּי דָּוִד הַנֶּאֱמָנִים. הֲדָא הוּא דִכְתִיב, <small><small>(שם קג)</small></small> וְחֶסֶד ה' מֵעוֹלָם וְעַד עוֹלָם. חֶסֶד: דָּא אַבְרָהָם. דְּנָקִיט מֵעוֹלָם עִילָּאָה נְהִירוּ וְחַיִּים, וְיָהֵיב לְעוֹלָם בַּתְרָאָה, הֲדָא הוּא דִכְתִיב, וְעַד עוֹלָם עַל יְרֵאָיו. הוּא עוֹלָם בַּתְרָאָה דְּתַלְיָיא בֵּיהּ יִרְאָה. 
<BR><p></p>וּכְדֵין, וְצִדְקָתוֹ דָּא עוֹלָם בַּתְרָאָה, דְּאִקְּרֵי צֶדֶק. לִבְנֵי בָנִים, דְּיָנְקָא לְמַשְׁרִיתָא דְּאִיקְּרוּן בְּנֵי בָנִים. דְּהָא שִׁית עִילָּאִין דְּנָהֲרִין לָהּ, אִיקְּרוּן בָּנִים. כְּמָה דְאַתְּ אָמֵר <small><small>(שיר השירים א)</small></small> בְּנֵי אִמִּי נִחֲרוּ בִי. וּכְתִיב <small><small>(תהלים קיג)</small></small> אֵם הַבָּנִים שְׂמֵחָה. וְאִלֵּין דְּסָחֲרֵי הַאי עוֹלָם בַּתְרָאָה, אִיקְּרוּן בְּנֵי בָנִים. אֵימָתַי, כַּד נָטְרֵי קִיּוּמֵיהּ. הֲדָא הוּא דִכְתִיב, <small><small>(שם קג)</small></small> לְשׁוֹמְרֵי בְרִיתוֹ. תָּא חֲזֵי, בְּגִין דְּהַנֵּי בְּנֵי בָנִים, לָא נָטְרוֹ קִיּוּמֵיהּ כְּקַדְמֵיתָא, וְזַבִּינוּ לֵיהּ לְאַרְעָא נוּכְרָאָה, אִתְגְּזַר עֲלֵיהוֹן עוֹנָשָׁא. 
<BR><p></p>וְהָא בָּעָא משֶׁה, כַּד חָמָא דְּיִתְעֲבֵיד דִּינָא בְּאִינוּן עֲשָׂרָה הֲרוּגֵי מַלְכוּת. וְאָן הוּא אוֹרַיְיתָא דִּילְּהוֹן. אָמַר לֵיהּ, חֲזוֹר לַאֲחוֹרֶךָ, לְאִינוּן דְּשָׁרְאָן אֲחוֹרֵי מַשְׁכְּנָא, דְּזַבִּינוּ לְהַאי צַדִּיק. אֲמַר לֵיהּ, וּמַאי שְׁנָא בְּאִלֵּין גּוּפִין. אָמַר לֵיהּ, כָּךְ עָלָה בַּמַּחֲשָׁבָה, וְלֵית דְּיָכוֹל לְאַדְּבְּקָא. 
<BR><p></p>וְעַל דָּא אִשְׁתַּדַּל דָּוִד, לְבָרְכָא לְהַאי אַתְרָא, דְּאָתֵי מִנֵּיהּ נְהִירוּ. וַאֲמַר <small><small>(תהלים קטו)</small></small> ה' זְכָרָנוּ יְבָרֵךְ, דָּא צַדִּיק. יְבָרֵךְ אֶת בֵּית יִשְׂרָאֵל, הַאי צַדִּיק יְבָרֵךְ אֶת בֵּית יִשְׂרָאֵל. יְבָרֵךְ אֶת בֵּית אַהֲרֹן, סִטְרָא דְּחֶסֶד דְּאִית בָּהּ, דְּאִקְּרֵי בֵּית אַהֲרֹן, כַּד אִתְחַבְּרַת לְחֶסֶד. הֲדָא הוּא דִכְתִיב, <small><small>(שמות ו)</small></small> וַיִּקַּח אַהֲרֹן אֶת אֱלִישֶׁבַ''ע בַּת עֲמִינָדָב, דְּאִתְחַבְּרַת לְאֵל. 
<BR><p></p>יְבָרֵךָ יִרְאֵי ה', אִלֵּין יַתְבֵי מַשְׁכְּנָא, דְּשָׁארָן בְּהַאי יִרְאָה. הַקְּטַנִּים עִם הַגְּדוֹלִים, כּדָּבָר אַחֵר <small><small>(תהלים קד)</small></small> חַיּוֹת קְטַנּוֹת עִם גְּדוֹלוֹת. חַיּוֹת קְטַנּוֹת, כָּל אִינוּן רַבְרְבָן דְּנָפְקוֹ מֵאִינוּן בְּנֵי בָנִים, כְּדָּבָר אַחֵר <small><small>(במדבר ב)</small></small> כָּל הַפְּקֻדִים לְמַחֲנֵה יְהוּדָה. עִם גְּדוֹלוֹת, אִינוּן שְׁבָטִין. 
<BR><p></p>וְעַל דָּא, כָּל דַּעֲבַר עַל פִּקּוּדַיָיא, יָהֵיב אַגְרָא בֶּקַע לַגֻּלְגּוֹלֶת, לְמֶהֱוֵי כּוֹפֶר לְהַהוּא נַפְשׁוֹ, וְיִתְפַּשַׁט מִנָּהּ נְהִירוּ, כַּד אִתְחַבַּר יָמִינָא כֶּסֶף לְגַבָּהּ. וְעַל דָּא יְבָרֵךְ אֶת בֵּית אַהֲרֹן, כַּד אִתּוֹסַף בָּהּ בִּרְכָתָא, וְאִתְעַר יָמִינָא לְגַבָּהּ, בְּהַהוּא כֶּסֶף, כְּדֵין בִּרְכָתָא דִּילָהּ נָגֵיד בְּאִינוּן דְּדָחֲלִין מִינָהּ. 
<BR><p></p>תָּא חֲזֵי, כָּל בַּר נָשׁ דְּתָב בִּתְיוּבְתָּא קַמֵי מָארֵיהּ, וְדָחִיל כָּל יוֹמָא מֵהַהוּא חוֹבָה דְּעָבַד. קוּדְשָׁא בְּרִיךְ הוּא מָחִיל לֵיהּ, וְלָא גָבֵי מִנֵּיהּ. דְּהָא אֲחוֹי דְּיוֹסֵף, דְּחִילוּ סַגֵּי נְפַל עֲלַיְהוּ, כַּד חֲזוֹ דְּאִסְתַּלַּק אֲבוּהוֹן לְעֵילָא, וַחֲזוֹ גַּרְמַיְיהוּ בְּגָלוּתָא עַל הַהוּא חוֹבָא, עַד דַּאֲמַר לְהוֹ יוֹסֵף, <small><small>(בראשית נ)</small></small> אַל תִּירָאוּ. לָא תִדְחֲלוּ וַדַּאי מֵעוֹנָשָׁא בְּהַאי זִמְנָא, כִּי הֲתַחַת אֱלֹהִים אָנִי. וַדַּאי אִסְתַּלַּקְנָא לְעֵילָא מֵהַהוּא אַתְרָא. וְדַרְגָּא דִּילִי יַנְהֵיר, לִסְטַר בֵּי דִינָא, לְאַנְהָרָא לְכוֹ, דְּאַתּוּן תְּחוֹת הַהוּא אַתְרָא. 
<BR><p></p>כַד חָמָא דָוִד לְמָארֵיהּ דְּבֵיתָא דַּאֲמַר כָךְ. אֲמַר <small><small>(תהלים קטו)</small></small> ה' זְכָרָנ''וּ יְבָרֵךְ, הַהוּא דְּיָתֵיב בְּעָלְמָא דִדְכוּרָא. ה', לְעֵילָא לְעֵילָא, יְבָרֵךְ יָתֵיהּ בְּעִטְרִין עִילָּאִין. דְּהָא כָּלְהוֹ שְׁבָטִין בַּר מִיּוֹסֵף, בְּעָלְמָא דְּנוּקְבָא יָתְבִין, וּמִתְבָּרְכִין מִנֵּיהּ. 
<BR><p></p>הַהוּא אַתְרָא, יְבָרֵךְ אֶת בֵּית יִשְׂרָאֵל וַדַּאי, בֵּיתוֹ דְּדָוִד. יְבָרֵךְ אֶת בֵּית אַהֲרֹן, דְּיִתְעַר סִטְרָא דְחֶסֶד דִּילָהּ. יְבָרֵךְ יִרְאֵי ה' הַקְּטַנִּים. בְּגִין כָּךְ יוֹסֵף ה' עֲלֵיכֶם, מִסִּטְרָא דְיוֹסֵף, דְּהוּא עֲלֵיכֶם, אִיתְעַר בְּרַחֲמֵי עֲלֵיכוֹן. דְּהָא הַהוּא חוֹבָא יוֹסֵף מָחִיל לְתַתָּא, וַאֲמַר <small><small>(בראשית נ)</small></small> אָנֹכִי אֲכַלְכֵּל אֶתְכֶם וְאֶת טַפְּכֶם. בְּגִין כָּךְ עֲלֵיכֶם וְעַל בְּנֵיכֶם, וְיָגֵין זְכוּתֵיהּ עֲלֵיכוֹן, וְעַל בְּנֵיכוֹן, דְּלָא יִתָּפְשׂוּן בְּחוֹבֵיכוֹן, וְלָא יִשְׁלוֹט עֲלֵיכוֹן הַהוּא חִוְיָא. 
<BR><p></p>בְּגִין כַּךְ אַל יִמְשְׁלוּ בִי אָז אֵיתָם, וְאִתְעַטַר הַהוּא אַתְרָא בְּעִטְרוֹי, כְּגַוְונָא דְּאִתְעַטַר כַּד עָבְרוּ יִשְׂרָאֵל יַמָּא, וְאָמְרוּ אָז יָשִׁיר, כַּד חָמוּ דְּאִשְׁתְּלֵימַת סִיהֲרָא. <small><small>(תהלים יט)</small></small> וְנִקֵּיתִי מִפֶּשַׁע רָב, דָּא חוֹבָא דִּשְׁבָטִין, דְּהֲוָה רָב. 
<BR><p></p>וְעַל כּוֹלָּא בָּעָא רַחֲמִין, <small><small>(שם)</small></small> יִהְיוּ לְרָצוֹן קַמֵּי עַתִּיקָא קַדִּישָׁא. אִמְרֵי פִי, דָּא פֶּה דִילֵיהּ. וְהֶגְיוֹן לִבִּי, דָּא לֵב הַשָּׁמַיִם. לְפָנֶיךָ, אִלֵּין פָּנִים עִילָאִין, דִּמְטַמְּרִין וְאִתְגַּלְּיָין בְּעֵת רָצוֹן. ה', דָּא יָמִינָא. צוּרִי, דָּא שְׂמָאלָא. וְגוֹאֲלִי, דָּא אֶמְצָעִיתָא. 
<BR><p></p>דָּבָר אַחֵר, ה', דָּא אֶמְצָעִיתָא, דָּא יַעֲקֹב. צוּרִי, דָּא שְׂמָאלָא. וְגוֹאֲלִי, דָּא דְּיָמִינָא, דְּאִקְּרֵי גוֹאֵל, קָרוֹב, וַדַּאי. וְזַמִּין קוּדְשָׁא בְּרִיךְ הוּא לַאֲרָמָא יְמִינָא דִילֵיהּ, וּלְמִיפְדֵי לִבְנוֹי, הֲדָא הוּא דִכְתִיב, <small><small>(שם קיח)</small></small> יְמִין ה' רוֹמֵמָה יְמִין ה' עוֹשָׂה חָיִל. 
<BR>
<!--BODY_END-->
<!--_LEND-->       </div>
</body>
</html>
 