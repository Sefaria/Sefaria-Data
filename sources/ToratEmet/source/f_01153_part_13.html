<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא עשיראה ","קבלה","d_root__106_kblh.html","תיקוני הזוהר","f_01153.html","תקונא עשיראה ","f_01153_part_13.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא עשיראה</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBעשיראה"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>תקונא עשיראה</u></span><BR></U></B></span><p></p>בְּרֵאשִׁית שִׁי''ר תָּאֵ''ב, וְהָא אִיהוּ שִׁיר מְשׁוּבָּח מִכָּל הַשִּׁירִים, תָּאֵב מִכָּל הַשִּׁירִים, וַעֲלֵיהּ אִתְּמַר שִׁיר הַשִּׁירִים אֲשֶׁר לִשְׁלֹמֹה, לַמֶּלֶךְ שֶׁהַשָּׁלוֹם שֶׁלּוֹ, הָכִי אוּקְמוּהוּ, וְהַאי שִׁיר מָתַי יִתְעַר, בְּזִמְנָא דְיִתְאַבְּדוּן סמא''ל וּמְמַנָּן דִּילֵיהּ חַיָּיבַיָּא מִן עָלְמָא, וּבְהַהוּא זִמְנָא אָז יָשִׁיר מֹשֶׁה <small><small>(שמות טו א)</small></small>, אָז שָׁר לָא כְתִיב אֶלָּא יָשִׁיר, וְהָא אוּקְמוּהוּ. 
<BR><p></p>וְהַאי שִׁיר בְּאָז, סְלִיק בְּפוּמָא, אֲבָל שִׁיר אִיהוּ וַדַּאי חָכְמַת שְׁלֹמֹה, בְּהַהוּא זִמְנָא וַתֵּרֶב חָכְמַת שְׁלֹמֹה <small><small>(מלכים א ה י)</small></small>. 
<BR><p></p>וּמָאן סָלִיק לָהּ לְאַתְרָהּ, דָּא מֹשֶׁה, וְרָזָא דְמִלָּה אָז יָשִׁיר מֹשֶׁה, בְּאָן סָלִיק לָהּ בְּתַלְשָׁא, הַאי תַּגָּא דְתַלְשָׁא אִיהִי י' יָשִׁיר, וְתָקוּם מִן ה' דְמֹשֶׁה וְשַׁרְיָא עַל רֵישָׁא דְו', וְאִתְעֲבִידַת תַּגָּא ז', וְסָלִיק לָהּ עַד אֲתַר דְּאִתְגְּזַרַת מִתַּמָּן. 
<BR><p></p>כַּד סָלְקָא לְגַבֵּי י' עִלָּאָה אִתְקְרִיאַת שִׁיר זָכָר, וְכַד נָחְתָא לְגַבֵּי ה' אִתְקְרִיאַת שִׁירָה, הֲדָא הוּא דִכְתִיב אָז יָשִׁיר מֹשֶׁה וּבְנֵי יִשְׂרָאֵל אֶת הַשִּׁירָה הַזֹּאת לַיְיָ' וְגוֹמֵר, דַּעֲלָהּ אִתְּמַר <small><small>(תהלים קיח כב)</small></small> אֶבֶן מָאֲסוּ הַבּוֹנִים וְגוֹמֵר, דְּאִיהִי אַבְנָא דִי מְחָת לְצַלְמָא דַעֲבוֹדָה זָרָה, בְּהַהִיא זִמְנָא דְאִתְמַחִי צַלְמָא דַעֲבוֹדָה זָרָה דִיּוֹקְנָא בִישָׁא, אִתְּמַר בָּהּ <small><small>(דניאל ב לה)</small></small> וְאַבְנָא דִי מְחָת לְצַלְמָא הֲוַת לְטוּר רַב וּמְלָאת כָּל אַרְעָא, הֲדָא הוּא דִכְתִיב <small><small>(ישעיה ו ג)</small></small> מְלֹא כָל הָאָרֶץ כְּבוֹדוֹ, וְהָכִי סְלִיקַת עַד דְּלָא אַשְׁכְּחִין לָהּ אֲתַר, וְשָׁאֲלִין מַלְאָכִין בְּגִינָהּ אַיֵּה מְקוֹם כְּבוֹדוֹ לְהַעֲרִיצוֹ, וְלָא אַשְׁכְּחִין לָהּ שִׁיעוּרָא, עַד דְּאָמְרִין בָּרוּךְ כְּבוֹד יְיָ' מִמְּקוֹמוֹ, בְּגִין דְּסָלְקָא לֵיהּ עַד אֵין סוֹף דְּאִיהוּ י' רֵישָׁא דְא'. 
<BR>
<!--$~-->
<BR><a name="דףBכהBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף כה ע''א</u></span><BR></U></B></span><p></p>וּבְאָן סְלִיקַת בְּעַמּוּדָא דְאֶמְצָעִיתָא דְאִיהוּ ו', עֲטָרָה עַל רֵישֵׁיהּ, כַּד סְלִיקַת עֲטָרָה עַל רֵישֵׁיהּ אִתְּמַר בָּה <small><small>(משלי יב ד)</small></small> אֵשֶׁת חַיִל עֲטֶרֶת בַּעִִלָהּ, וְכַד נְחִיתַת תְּחוֹתֵיהּ אִתְקְרִיאַת בַּת זוּגֵיהּ יִחוּדֵיהּ. <small><small><span style="color=#0055ff"> (דף כה ע''א) </small></small></span>אִיהוּ תַגָּא לְעִילָא, תַגָּא דְסֵפֶר תּוֹרָה, בְּגִינָהּ אִתְּמַר וּדְאִשְׁתַּמֵּשׁ בְּתַגָּא חֲלָף, וְאִיהִי נְקוּדָה דְקָמֵץ א' לְתַתָּא, כְּגַוְונָא דָא א יְחוּדֵיה לְעִילָּא אִיהוּ כְּגַוְנָא דָא א תַּגָּא עַל סֵפֶר תּוֹרָה, לְתַתָּא כְּגַונָא דָא א נְקוּדָה דְאוֹרַיְיתָא, וּבְגִינָהּ אִתְּמַר <small><small>(ישעיה מו י)</small></small> מַגִּיד מֵרֵאשִׁית אַחֲרִית. 
<BR><p></p>כַּד אִיהִי חַיָּה בֵינַיְיהוּ, אוֹמְרִים מִמְּקוֹמוֹ יִפֶן בְּרַחֲמָיו לְעַמּוֹ, כַּד אִסְתַּלִּיקַת מִינַיְיהוּ, שׁוֹאֲלִים אַיֵּה מְקוֹם כְּבוֹדוֹ לְהַעֲרִיצוֹ, וּבְהַהוּא זִמְנָא דְסָלְקָא אִיהִי כֻלְּהוּ חֵיוָון תְּרַפֶּינָה כַנְפֵיהֶם <small><small>(יחזקאל א כד)</small></small>, וְאֵימָתַי סָלְקָא אִיהִי לְעִילָא, בְּעָמְדָם יִשְׂרָאֵל בַּעֲמִידָה, הֲדָא הוּא דִכְתִיב <small><small>(שם)</small></small> בְּעָמְדָם תְּרַפֶּינָה כַנְפֵיהֶם, דִּסְלִיקַת עַד אֵין סוֹף, לְמִשְׁאַל מְזוֹנָא מֵעִלַּת הָעִלּוֹת, וְכַד נְחִיתַת נְחִיתַת מַלְיָא מִכָּל טָבִין, בְּהַהוּא זִמְנָא חֵיוָן פָּתְחִין גַּדְפַיְיהוּ לְגַבָּהּ, בְּכַמָּה שִׁירוֹת וְתוּשְׁבְּחָן לְקַבְּלָא לָהּ בְּחֶדְוָה. 
<BR><p></p>וּבְאָן אֲתַר נָחֲתַת בְּאָת ו' דְאִיהִי בְאֶמְצָעִיתָא דְא' עַמּוּדָא דְאֶמְצָעִיתָא, בֵּיהּ קָרָאן לֵיהּ שְׁמַע יִשְׂרָאֵל שִׁי''ר אֵ''ל, וּבְהַהוּא זִמְנָא דְנָחֲתַת מַה כְּתִיב בְּחֵיוָון <small><small>(שם)</small></small> וָאֶשְׁמַע אֶת קוֹל כַּנְפֵיהֶם. 
<BR><p></p>קָם אֵלִיָּהוּ וְאָמַר רַבִּי רַבִּי חֲזוֹר בָּךְ, בְּוַדַּאי כַּד אִיהִי סְלִיקַת, כֻּלְּהוּ חֵיוָון מְצַפְצְפִין לְגַבָּהּ בְּכַמָּה שִׁירִין וְתוּשְׁבְּחָן, וְאִיהִי סָלְקָא עַל כֻּלְּהוּ עַד אֵין סוֹף, הֲדָא הוּא דִכְתִיב <small><small>(משלי לא כט)</small></small> רַבּוֹת בָּנוֹת עָשׂוּ חָיִל וְאַתְּ עָלִית עַל כֻּלָּנָה. 
<BR><p></p>עַד דְּקָרָאן לָהּ יִשְׂרָאֵל לְתַתָּא בִקְרִיאַת שְׁמַע דְּתֵיחוּת לְגַבַּיְהוּ, וּבְאָן קָרָאן לָהּ בְּבֶן זוּגָהּ דְּאִיהוּ ו', יִשְׂרָאֵל סָבָא, וְאִיהוּ שִׁיר אֵ''ל, שִׁיר דִּילֵיהּ, דְּאִם לָא קָרָאן לָהּ בֵּיהּ לָא נָחֲתָא עֲלַיְהוּ. 
<BR><p></p>וּבְהַהוּא זִמְנָא דִנְחִיתַת קָשְׁרִין לָהּ בִּתְפִלָּה דְיָד לְתַתָּא, דִתְהֵא קְשׁוּרָה עִמֵּיהּ, וְרָזָא דְמִלָּה וְנַפְשׁוֹ קְשׁוּרָה בְנַפְשׁוֹ <small><small>(בראשית מד ז)</small></small>, וְקֶשֶׁר דְּתַרְוַיְיהוּ אִיהוּ שֻׁרֵ''ק לְתַתָּא, וּלְעִילָא שַׁלְשֶׁלֶ''ת תְּפִלִּין עַל רֵישֵׁיהּ, בְּרָזָא דְטַעֲמֵי אִתְקְרִיאַת תְּנוּעָה, מִסִּטְרָא דִנְקוּדָה יִחוּדָא, וְצָרִיךְ לְאַרָכָא לָהּ בִּתְנוּעָה דְאִיהוּ רָבִיעַ עַד אֵין סוֹף לְעִילָא, וְצָרִיךְ לְנָחֲתָא לָהּ בְּחִירֵ''ק עַד אֵין תַּכְלִית, לְאַמְלָכָא לָהּ עַל תַּתָּאִין. 
<BR><p></p>וּבְשׁוּרֵ''ק צָרִיךְ לְיַחֲדָא לָהּ בְּבַעִִלָהּ, וּבְחֹלֵ''ם אִיהִי תַגָּא עַל רֵישֵׁיהּ, וּבְחִירֵ''ק אִיהִי כָרְסַיָּא תְּחוֹתֵיהּ, וּבְשׁוּרֵ''ק אִיהוּ יִחוּדָא לְגַבֵּיהּ, כְּגַוְונָא דָא וִֹּ, וְכַד אִיהִי לְעִילָא תַּגָּא עַל רֵישֵׁיהּ, וְאִיהִי בְּרַתָּא <small><small>(נ''א נחתא)</small></small> תְּחוֹת רַגְלוֹי, וְאִיהִי בְּיִחוּדָא דִילֵיהּ בְּחֵיקֵיהּ, אִתְעֲבִידַת שֻׁרֵ''ק קִשּׁוּרָא דִילֵיהּ, וְכַד בָּעִי לְתַבְרָא קְלִיפִין דְּאִינוּן צְלָמִים, בָּהּ אִתְקְרֵי שְׁבָ''א תְּבִי''ר, וּבָהּ שַׁבֵּר תְּשַׁבֵּר מַצֵּבוֹתֵיהֶם <small><small>(שמות כג כד)</small></small>. 
<BR><p></p>אֲבָל יִחוּדָא דִילָהּ בִּנְקוּדַת שׁוּרֵ''ק וּ דְּאִיהוּ יְסוֹד חַ''י עָלְמִין, חַ''י בִּרְכָאָן דִּצְלוֹתָא, בְּזִמְנָא דְאִינוּן בְּיִחוּדָא חֲדָא, צְרִיכִין יִשְׂרָאֵל לְמֵיקַם בִּצְלוֹתָא בַחֲשַׁאי, וְרָזָא דְמִלָּה הָבִיאוּ לִי בַּחֲשַׁאי, וּבְגִין דָּא בְּעָמְדָם יִשְׂרָאֵל בַּעֲמִידָה, לְאַתְעָרָא לְגַבָּהּ חַ''י בִּרְכָאָן בַּחֲשַׁאי, לְאַרָקָא לָהּ בִּרְכָאָן, אִתְּמַר בְּחֵיוָן בְּעָמְדָם תְּרַפֶּינָה כַנְפֵיהֶם, דְּלָא צָרִיךְ לְמִשְׁמַע גַּדְפַיְהוּ <small><small>(נ''א קלא)</small></small>, כְּגַוְונָא דְחַנָּה דְאִתְּמַר בָּהּ <small><small>(שמואל א א יג)</small></small> וְקוֹלָהּ לֹא יִשָּׁמֵעַ. 
<BR><p></p>וְהָכִי צְרִיכִין יִשְׂרָאֵל לְיַחֲדָא בְּבַת זוּגַיְיהוּ בַּחֲשַׁאי, בַּעֲנָוָה בְּאֵימָה בְּרֶתֶת וּבְזִיעַ בְּכִסּוּפָא, כְמָה דְאוּקְמוּהוּ קַדְמָאִין כְּמִי שֶׁכְּפָאוֹ שֵׁד, דְּאִיהִי שֵׁד מִן שד''י, דִּבְהַהוּא זִמְנָא אִתְעֲבַר מִתַּרְעָא, וְדָא רָזָא דִמְזוּזָה, דְאִתְּמַר בָּהּ <small><small>(דברים ו ט)</small></small> וּכְתַבְתָּם עַל מְזְזוֹת בֵּיתֶךָ, מְזוּזַת כְּתִיב זָז מָוְת, וְאִם הוּא אִשְׁתַּמַּע קָלֵיהּ, מִיַּד לַפֶּתַח חַטָּאת רֹבֵץ <small><small>(בראשית ד ז)</small></small>, וְלָא עוֹד אֶלָּא דְאִיהוּ זְעִיר בִּמְהֵמְנוּתָא, וְלָא לְמַגָּנָא אוּקְמוּהָ קַדְמָאִין כָּל הַמַּשְׁמִיעַ קוֹלוֹ בִתְפִלָּתוֹ הֲרֵי זֶה מִקְּטַנֵּי אֲמָנָה. 
<BR>
<!--$~-->
<BR><a name="דףBכהBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף כה ע''ב</u></span><BR></U></B></span><p></p>בְּהַהוּא זִמְנָא דִמְיַחֵד קוּדְשָׁא בְּרִיךְ הוּא בִשְׁכִינְתֵּיהּ, כֻּלְּהוּ חֵיוָון מְקַבְּלִין דֵּין מִן דֵּין בִּרְכָאָן, וְכֻלְּהוּ בִקְדוּשָׁה, וּבְגִין דָּא תַּקִּינוּ קִדּוּשִׁין וּבִרְכָאָן לְכַלָּה, וְלָקֳבֵל בְּרָכָה וּקְדוּשָׁה וְיִחוּד דְּקוּדְשָׁא בְּרִיךְ הוּא, הָכִי צְרִיכִין יִשְׂרָאֵל דִּיְהֵא יִחוּדָא דִלְהוֹן בִּקְדוּשָׁה וּבְרָכָה, וְהָכִי כָּל מְזוֹנַיְיהוּ בִּבְרָכָה וּקְדוּשָׁה, וְלֵית קְדוּשָׁה בְּפָחוּת מֵעֲשָׂרָה דְאִיהִי י', <small><small><span style="color=#0055ff"> (דף כה ע''ב) </small></small></span>וּבְגִין דְּטַבַּעַת אִיהִי י' כְּגַוְונָא דָא סּ, בָּהּ אִתְקַדְּשַׁת כַּלָּה, וְצָרִיךְ לְאַעָלָא לָהּ בְּאֶצְבְּעָא דִילָהּ, דְּאִיהוּ דִיוֹקְנָא דְאָת ו', וְאִתְעֲבִידַת ז', וְצָרִיךְ תְּרֵין סַהֲדִין דְּאִינוּן לָקֳבֵל ה ה, וְכַד אִיהִי טַבַּעַת בְּרֵישָׁא דְאֶצְבְּעָא וְאִתְעֲבִידַת ז', בְּהַהוּא זִמְנָא צָרִיךְ לְבָרְכָא לָהּ בְּשֶׁבַע בִּרְכָאָן דְּיַרְתָא כַלָּה. 
<BR><p></p>בְּהַהוּא זִמְנָא דְמִתְיַחֲדִין יִשָּׁקֵנִי מִנְּשִׁיקוֹת פִּיהוּ <small><small>(שיר א)</small></small>, מַאי נְשִׁיקוֹת פִּיהוּ, תְּרֵין שִׂפְוָון דִּילֵיהּ וּתְרֵין דִּילָהּ, אִינוּן אַרְבַּע גַּדְפִין דְּחֵיוָון, דְּאִתְּמַר בְּהוֹן <small><small>(יחזקאל א ו)</small></small> וְאַרְבַּע כְּנָפַיִם לְאַחַת מֵהֶן, וְכַד אִתְכְּלִילָן תְּרֵין אַנְפִּין דִּילֵיהּ וּתְרֵין דִּילָהּ, וְאַרְבַּע דְּרוֹעִין דְּתַרְוַיְהוּ, אִתְּמַר בְּהוֹן <small><small>(שם)</small></small> וְאַרְבָּעָה פָנִים לְאֶחָת, וְאַרְבַּע כְּנָפַיִם לְאַחַת מֵהֶם, וְאִינוּן אַרְבַּע אַנְפִּין יהו''ה, אַרְבַּע גַּדְפִין אדנ''י, בְּחִבּוּרָא חֲדָא יאהדונה''י. 
<BR><p></p>כַּד מִתְחַבְּרָן אַתְוָון אִקְרֵי חַשְׁמַ''ל, חַיּוֹת אֵשׁ מְמַלְּלָן, זִמְנִין חָשׁוֹת, זִמְנִין מְמַלְּלוֹת, וּבְגִינַיְהוּ אִתְּמַר גָּדוֹל הָעוֹנֶה אָמֵן יוֹתֵר מִן הַמְּבָרֵךְ, בְּגִין דְּמִתְחַבְּרִין חָתָן וְכַלָּה, תְּמַנְיָא אַתְוָון כַּחֲדָא. 
<BR><p></p>אִינוּן אַרְבַּע חֵיוָון, וְאִינוּן אַרְיֵה שׁוֹר נֶשֶׁר אָדָם, אַרְיֵה מְקַבֵּל עֲלֵיהּ י' בְּמוֹחָא, וּבְזִמְנָא דְאִיהוּ בִימִינָא דְאִתְּמַר בֵּיהּ <small><small>(שם)</small></small> וּפְנֵי אַרְיֵה אֶל הַיָּמִין לְאַרְבַּעִִתָּם, הָרוֹצֶה לְהַחְכִּים יַדְרִים, שׁוֹר לִשְׂמָאלָא לָקֳבֵל לִבָּא, ה' הֶבֶל דְּלִבָּא, תַמָּן ה' <small><small>(איוב לז כב)</small></small> מִצָּפוֹן זָהָב יֶאֱתֶה, בְּהַהוּא זִמְנָא דְאִיהִי ה' בְּלִבָּא, הָרוֹצֶה לְהַעֲשִׁיר יַצְפִּין. 
<BR><p></p>י''ה דְּחִילוּ וּרְחִימוּ, אַבָּא וְאִימָּא, דְּרוֹעָא יְמִינָא וּשְׂמָאלָא, וַיַּעֲבֹ''ר חֶסֶד וּגְבוּרָה, דְּסָלְקִין לְחוּשְׁבַּן ע''ב תֵּיבִין, וְרי''ו אַתְוָון דְע''ב שְׁמָהָן, וְדָא רָזָא דְוַיַּעֲבֹ''ר עִיבוּר כְּלָל תַּרְוַיְיהוּ. 
<BR><p></p>ו' דָּא אוֹרַיְיתָא דְשַׁרְיָא בְפוּמָא, וּבְרוּחָא דְפוּמָא פָרְחַת עַל נֶשֶׁר, דְּנֶשֶׁר אִיהוּ חוֹטָמָא, תְּרֵין גַּדְפוֹי דִּילָהּ תְּרֵין שִׂפְוָון, וַעֲלָהּ אִתְּמַר <small><small>(קהלת י כ)</small></small> כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, וְדָא עַמּוּדָא דְאֶמְצָעִיתָא, דְּחָכְמָה וּבִינָה אִינוּן נִסְתָּרוֹת בְּמוֹחָא וְלִבָּא בִּרְחִימוּ וּדְחִילוּ, וְאוֹרַיְיתָא בְלָא דְחִילוּ וּרְחִימוּ לָא פָרְחַת לְעִילָא, וְכֶתֶר בֵּיהּ תַּלְיָין בָּנֵי חַיֵּי וּמְזוֹנֵי, דְּאִיהוּ מַזָּלָא דְכֻלְּהוּ, וְאִיהוּ לָא תַלְיָא בְּמַזָּלָא, וּבְגִין דָּא אוּקְמוּהוּ בָּנֵי חַיֵּי וּמְזוֹנֵי לַאו בִּזְכוּתָא תַלְיָא מִלְתָא, אֶלָּא בְּמַזָּלָא תַלְיָא מִלְתָא, דְּחֶסֶד אִיהוּ זְכוּתָא. 
<BR><p></p>ה' זְעִירָא דְמוּת אָדָם, בָּהּ אִשְׁתַּלִּים יהו''ה, וְהִיא מַלְכוּתָא קַדִּישָׁא, אִיהִי מִצְוָה, עֲשִׂיַּית פִּקּוּדִין, דְּאִיהִי שַׁרְיָא בְּרַמַ''ח אֵבָרִים, וְתוֹרָה וּמִצְוָה עֲלַיְיהוּ אִתְּמַר <small><small>(דברים כט כח)</small></small> וְהַנִּגְלוֹת לָנוּ, וּמִצְוָה בְּלָא דְחִילוּ וּרְחִימוּ לָא יְכִילַת לְסַלְקָא וּלְמֵיקַם קֳדָם י''ה. 
<BR><p></p>אִיהִי כְלִילָא דְכֹלָא, וְעַל כֹּלָּא אָדָ''ם, יו''ד ה''א וא''ו ה''א, דָא מַחֲשָׁבָה, דְסָלִיק כֹּלָּא עַד אֵין סוֹף, בְּמַלְכוּתָא אִשְׁתַּלִּים כֹּלָּא עִילָא וְתַתָּא. 
<BR><p></p>וְאִיהִי כְלִילָא מֵאַרְבַּע פָּרָשִׁיָּין דִּקְרִיאַת שְׁמַע, דְּאִינוּן רְמַ''ח תֵּיבִין עִם אֵל מֶלֶךְ נֶאֱמָן, וּבְגִין דְּלָא יַעַבְדוּן הַפְסָקָה תַקִּינוּ לְמֶהְדַּר שְׁלִיחָא דְצִבּוּרָא יְיָ' אלהיכ''ם אֱמֶת, וְכַד יִשְׂרָאֵל אָמְרִין שְׁמַע, מָארֵי חֵיוָון שָׁמְטִין גַּדְפַיְיהוּ, בְּאָן אֲתַר, בְּכַנְפֵי מִצְוָה דְאִתְּמַר בְּהוֹן <small><small>(דברים כב יב)</small></small> עַל אַרְבַּע כַּנְפוֹת כְּסוּתְךָ אֲשֶׁר תְּכַסֶּה בָּהּ, דְּאִיהוּ כְּגַוְונָא דִמְעִיל הָאֵפוֹד, דְּפַעֲמוֹנִים וְרִמּוֹנִים אִינוּן לָקֳבֵל חֻלְיָין וְקִשְׁרִין, שׁוּלֵי הַמְּעִיל אִינוּן לָקֳבֵל כַּנְפֵי מִצְוָה. 
<BR>
<!--$~-->
<BR><a name="דףBכוBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף כו ע''א</u></span><BR></U></B></span><p></p>וְאִינוּן ה' קִשְׁרִין, לָקֳבֵל שְׁמַע יִשְׂרָאֵל יְיָ' אלהינ''ו יְיָ' <small><small>(דברים ו ד)</small></small>, דְּאִינוּן לָקֳבֵל ה' נִימִין דְּכִנוֹר דְּדָוִד דְּהָיָה מְנַגֵּן מֵאֵלָיו, י''ג חֻלְיָין כְּחֻשְׁבַּ''ן אֶחָ''ד, דְּקָלָא דְנִגּוּנָא סָלְקָא בְאֶחָד, וְדָא חַ''י בֵּין חֻלְיָין וְקִשְׁרִין, לְכָל סְטַר, סָלְקִין ע''ב, וְדָא אִיהוּ וְהוּכַן בַּחֶסֶד כִּסֵּ''א <small><small>(ישעיה טז ה)</small></small>, חֶסֶ''ד ע''ב, כָּל מָאן דְּאִתְעַטַּף בְּעִטּוּפָא דְמִצְוָה, כְּאִלּוּ אַתְקִין כָּרְסְיֵיהּ לְקוּדְשָׁא בְּרִיךְ הוּא, וְאִינוּן יאהדונה''י, לְכָל חַד אַרְבַּע אַנְפִּין וְאַרְבַּע גַּדְפִין סָלְקִין ס''ד, וּתְמַנְיָא אַתְוָון יאהדונה''י, סָלְקִין ע''ב, וְכַנְפֵי מִצְוָה <small><small><span style="color=#0055ff"> (דף כו ע''א) </small></small></span>אוֹלְפִין רָזָא, דְּאִינוּן ח' חוּטִין לְכָל סְטַר, לָקֳבֵל אַרְבַּע אַנְפִּין וְאַרְבַּע גַּדְפִין דְּכָל חַיָּה, וּבְחֻשְׁבַּן זְעִיר דַּחֲנוֹךְ אָ''ז אִיהוּ שד''י, אָז יָשִׁיר בְּכָל אֲתַר, וְאָמְרוּ מָארֵי מַתְנִיתִין, כָּל מָאן דְּפָחִית לָא יִפְחוֹת מִשֶּׁבַע, וְכָל מָאן דְּאוֹסִיף לָא יוֹסִיף עַל י''ג, וְאִינוּן שֶׁבַע לָקֳבֵל שֶׁבַע יְמֵי בְרֵאשִׁית, דִּרְמִיזִין לְשֶׁבַע שְׁמָהָן אבגית''ץ וכו', וַעֲלַיְיהוּ אִתְּמַר <small><small>(ישעיה ו ב)</small></small> שְׁרָפִים עוֹמְדִים מִמַּעַל לוֹ שֵׁשׁ כְּנָפַיִם שֵׁשׁ כְּנָפַיִם לְאֶחָד, דִּבְהוֹן פָּרְחַת צְלוֹתָא לְעִילָא, וְאִנּוּן תַּמָּן מ''ב, לָקֳבֵל מ''ב אַזְכָּרוֹת דְּאִינוּן בִּתְפִלִּין דְּיָד וּתְפִלִּין דְּרֵישָׁא, וַעֲלַיְיהוּ אִתְּמַר <small><small>(דברים כח י)</small></small> וְרָאוּ כָּל עַמֵּי הָאָרֶץ כִּי שֵׁם יְיָ' וכו'. 
<BR><p></p>וְאִינוּן תַּכְשִׁיטִין דְּכַלָּה, תְּפִלִּין דְּרֵישָׁא עֲטֶרֶת זָהָב בְּרֵישָׁא דְכַלָּה, וּתְפִלִּין דְּיָד טַבַּעַת דִּדְרוֹעָא, הָא כַלָּה מִתְתַּקְנָא בְתַכְשִׁיטִין דִּילָהּ, צָרִיךְ לִקְרֹא לְחָתָן דִּילָהּ, הֲדָא הוּא דִכְתִיב <small><small>(שם ו ד)</small></small> שְׁמַע יִשְׂרָאֵל, וְהָא אִינוּן בְּחוּפָּה, צְרִיכִין עַמָּא קַדִּישָׁא לְמֵיקַם בַּעֲמִידָה קֳדָמֵיהוֹן, עִם חַזָּן, לְבָרְכָא לוֹן בְּשֶׁבַע בִּרְכָאָן, וּלְקַדְשָׁא הֶחָתָן לְכַלָּה בְּקַדְמֵיתָא בְקִדּוּשִׁין, וּבְעָמְדָם עַמָּא קַדִּישָׁא וְחַזָּן לְבָרְכָא לוֹן, חֵיוָון קַדִּישִׁין דַּהֲווֹ מְנַגְּנִין בְּגַדְפַיְיהוּ תְּרַפֶּינָה כַנְפֵיהֶן. 
<BR><p></p>ש שֶׁל תְּפִלִּין דָּא אִימָּא עִלָּאָה, עֲלָהּ אִתְּמַר <small><small>(שם כח י)</small></small> וְרָאוּ כָּל עַמֵּי הָאָרֶץ כִּי שֵׁ''ם יְיָ' נִקְרָא עָלֶיךָ וְיָרְאוּ מִמֶּךָּ, שִׁי''ן סְלִיק אַתְווֹי ש''ס, ה' דְיַד כֵּהָה שְׁסָ''ה, וְרַמַ''ח פִּקּוּדִין דִּכְלִילָן בְּרַמַ''ח תֵּיבִין דִּקְרִיאַת שְׁמַע בְּאַרְבַּע פָּרָשִׁיָּין, הָא תַּרְיַ''ג, עֲלַיְיהוּ אִתְּמַר <small><small>(שמות ג טו)</small></small> זֶה שְּׁמִי לְעֹלָם וְזֶה זִכְרִי לְדֹר דֹּר, שְׁמִ''י עִם י''ה שְׁסָ''ה, זִכְרִ''י עִם ו''ה רַמַ''ח, וְכֹלָּא תַּרְיַ''ג, אוֹרַיְיתָא אִיהִי שְׁמָא דְקוּדְשָׁא בְּרִיךְ הוּא. 
<BR><p></p>וְעוֹד צִיצִית אִיהִי כָרְסַיָּא, תְּפִלִּין קוּדְשָׁא בְּרִיךְ הוּא דְנָחִית עַל כָּרְסַיָּא, דְקָרָאן לֵיהּ בִּקְרִיאַת שְׁמַע, הָא קוּדְשָׁא בְּרִיךְ הוּא יְתִיב עַל כָּרְסַיָּא, צְרִיכִין לְמֵיקַם בְּגִינֵיהּ בִּצְלוֹתָא דְעַמִּידָה, תְּלַת חֲיָילִין דִּילָהּ אַתְיָין בִּזְמִירוֹת שִׁירוֹת וְתוּשְׁבָּחוֹת. 
<BR><p></p>בְּהַהוּא זִמְנָא דְאִיהוּ עַל כָּרְסְיֵיהּ, מָה אָמְרִין אֵ''ל מֶלֶךְ יוֹשֵׁב עַל כִּסֵּא רַחֲמִים וּמִתְנַהֵג בַּחֲסִידוּת, הַאי תִּקּוּנָא אִיהוּ לְגַבֵּי צַדִּיקִים גְּמוּרִים, דִּמְתַקְּנִין כָּרְסַיָּא לְקוּדְשָׁא בְּרִיךְ הוּא בְצִיצִית, וְנָחֲתִין לֵיהּ בִּתְפִלִּין, וְקַיְימִין קֳדָמוֹהִי בִצְלוֹתָא, לְבֵינוּנִיִּים צִיצִית וּתְפִלִּין אִינוּן כַּשּׁוֹר לְעוֹל וְכַחֲמוֹר לְמַשְׂאוֹי, וּבְשַׁבָּת אִתְּמַר בְּהוֹן <small><small>(שמות כג יב)</small></small> לְמַעַן יָנוּחַ שׁוֹרְךָ וַחֲמוֹרֶךָ, לָרְשָׁעִים אִינוּן קִשּׁוּרָא לְכָל מְקַטְרְגִין דִּלְהוֹן, דְּהָכִי אִינוּן עֲשָׂרָה כִּתְרִין תַּתָּאִין, דְּהָא דָא לָקֳבֵל דָּא בָּרָא קוּדְשָׁא בְּרִיךְ הוּא, אֲבָל כִּתְרִין תַּתָּאִין אִינוּן קְלִיפִין לְגַבֵּי כִּתְרִין עִלָּאִין, דְּמִתְלַבְּשִׁין בְּהוֹן עֲשַׂר אַתְוָון בִּצְלוֹתָא, לְמֶהֱוִי כְּפוּיִין תְּחוֹתוֹי כִּתְרִין תַּתָּאִין. 
<BR><p></p>וּבְזִמְנָא דְצַדִּיקַיָּא מְתַקְּנִין בְּכַנְפֵי מִצְוָה וּבִתְפִלִּין, אִתְכַּפְיָין תְּחוֹתַיְיהוּ כִּתְרִין תַּתָּאִין, בְּהַהוּא זִמְנָא יֵעוּל מַלְכָּא בְּהֵיכָלֵיהּ דְּאִיהוּ אדנ''י, כְּגַוְונָא דָא יאהדונה''י, הָא מַלְכָּא בְּהֵיכָלֵיהּ, מָאן דְּבָעִי לְמִשְׁאַל שְׁאֶלְתּוֹי יֵעוּל, וּבְגִין דָּא <small><small>(תהלים נא יז)</small></small> אדנ''י שְׂפָתַי תִּפְתָּח, בִּתְלַת קַדְמָאִין יְסַדֵּר בַּר נַשׁ שְׁבָחוֹי, כְּעַבְדָא דִמְסַדֵּר שְׁבָחוֹי קֳדָם רַבֵּיהּ, דְאִלֵּין תְּלַת כָּתְבִין כָּל זַכְוָון, וּתְלַת בַּתְרָאִין חָתְמִין, וּבְגִין דָּא צָרִיךְ בַּר נַשׁ לְמֶהֱוֵי בְהוֹן כְּעַבְדָּא דִמְקַבֵּל פְּרָס מֵרַבֵּיהּ וְהָלַךְ לֵיהּ, דְּתַמָּן אִיהִי בֵית קִבּוּל חוֹתָמָא דְקִשּׁוּרָא וְאִיהִי מַלְכוּתָא קַדִּישָׁא. 
<BR><p></p>בְּאֶמְצָעִיּוֹת צָרִיךְ לְמִשְׁאַל, דְּתמָּן ו' ו', חַד מָארֵי כְּתִיבָה וְחַד מָארֵי חֲתִימָה, וְאִינוּן ו' עִלָּאָה ו' תַּתָּאָה, כְּלִילָן תְּרֵין עֲשַׂר פִּרְקִין, תְּלַת קַדְמָאִין רֵישָׁא וּתְרֵין דְּרוֹעִין, תְּלַת בַּתְרָאִין גּוּפָא וּתְרֵין שׁוֹקִין, הָא אִתְפַּטַּר מִמַּלְכָּא, בְּגִין דָּא צָרִיךְ לְמֵיהַב תְּלַת פְּסִיעָן לַאֲחוֹרָא, וְרָזָא דְמִלָּה <small><small>(בראשית מט לג)</small></small> וַיֶּאֱסוֹף רַגְלָיו אֶל הַמִּטָּה: 
<BR>
<!--BODY_END-->
<!--_LEND-->       </div>
</body>
</html>
 