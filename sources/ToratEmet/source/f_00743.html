<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("צפניה - ללא ניקוד","נביאים","d_root__002_nbyaym.html", "צפניה","d_root__002_nbyaym__23_tspnyh.html","צפניה - ללא ניקוד","f_00743.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>צפניה - ללא ניקוד</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל J. Alan Groves Center - בתנאי רשיון CC-2.5 </small></center></span></span></span></span><CENTER><p></p>
<span style="font-weight:bold; font-size:52px; ">
צפניה - ללא ניקוד<BR></span></CENTER>

<!--SOURCE_FILE=G:\Dev\bh3\Runtime files 2\Books\002_נביאים\23_צפניה\b23_Zephaniah.txt-->
<HR><BR><table   border="0" cellpadding="8" cellspacing="2"  width="100%"><tbody><tr><td width="24"><td align="right"><span style="font-size:23px; ">
&nbsp&nbsp<a href="#HtmpReportNum0000_L2">א</a></span><span style="font-size:23px; ">
&nbsp&nbsp<a href="#HtmpReportNum0001_L2">ב</a></span><span style="font-size:23px; ">
&nbsp&nbsp<a href="#HtmpReportNum0002_L2">ג</a></span></td></td></tr></tbody></table><small><small><br></small></small>
<span style="font-size:20px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$~-->
<a name="HtmpReportNum0000_L2"></a><a name="צפניהBפרק-א"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>צפניה פרק-א</u></span><BR></U></B></span><p></p>
<!--$!-->
<a name="צפניהBפרק-א-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>דבר יהוה אשר היה אל צפניה בן כושי בן גדליה בן אמריה בן חזקיה בימי יאשיהו בן אמון מלך יהודה:

<!--$!-->
<a name="צפניהBפרק-א-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>אסף אסף כל מעל פני האדמה נאם יהוה:

<!--$!-->
<a name="צפניהBפרק-א-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>אסף אדם ובהמה אסף עוף השמים ודגי הים והמכשלות את הרשעים והכרתי את האדם מעל פני האדמה נאם יהוה:

<!--$!-->
<a name="צפניהBפרק-א-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>ונטיתי ידי על יהודה ועל כל יושבי ירושלם והכרתי מן המקום הזה את שאר הבעל את שם הכמרים עם הכהנים:

<!--$!-->
<a name="צפניהBפרק-א-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>ואת המשתחוים על הגגות לצבא השמים ואת המשתחוים הנשבעים ליהוה והנשבעים במלכם:

<!--$!-->
<a name="צפניהBפרק-א-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>ואת הנסוגים מאחרי יהוה ואשר לא בקשו את יהוה ולא דרשהו:

<!--$!-->
<a name="צפניהBפרק-א-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>הס מפני אדני יהוה כי קרוב יום יהוה כי הכין יהוה זבח הקדיש קראיו:

<!--$!-->
<a name="צפניהBפרק-א-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>והיה ביום זבח יהוה ופקדתי על השרים ועל בני המלך ועל כל הלבשים מלבוש נכרי:

<!--$!-->
<a name="צפניהBפרק-א-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>ופקדתי על כל הדולג על המפתן ביום ההוא הממלאים בית אדניהם חמס ומרמה:

<!--$!-->
<a name="צפניהBפרק-א-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>והיה ביום ההוא נאם יהוה קול צעקה משער הדגים ויללה מן המשנה ושבר גדול מהגבעות:

<!--$!-->
<a name="צפניהBפרק-א-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>הילילו ישבי המכתש כי נדמה כל עם כנען נכרתו כל נטילי כסף: <B>(ס)</B>

<!--$!-->
<a name="צפניהBפרק-א-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>והיה בעת ההיא אחפש את ירושלם בנרות ופקדתי על האנשים הקפאים על שמריהם האמרים בלבבם לא ייטיב יהוה ולא ירע:

<!--$!-->
<a name="צפניהBפרק-א-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את יינם:

<!--$!-->
<a name="צפניהBפרק-א-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>קרוב יום יהוה הגדול קרוב ומהר מאד קול יום יהוה מר צרח שם גבור:

<!--$!-->
<a name="צפניהBפרק-א-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל:

<!--$!-->
<a name="צפניהBפרק-א-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>יום שופר ותרועה על הערים הבצרות ועל הפנות הגבהות:

<!--$!-->
<a name="צפניהBפרק-א-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>והצרתי לאדם והלכו כעורים כי ליהוה חטאו ושפך דמם כעפר ולחמם כגללים:

<!--$!-->
<a name="צפניהBפרק-א-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>גם כספם גם זהבם לא יוכל להצילם ביום עברת יהוה ובאש קנאתו תאכל כל הארץ כי כלה אך נבהלה יעשה את כל ישבי הארץ: <B>(ס)</B>

<!--$~-->
<a name="HtmpReportNum0001_L2"></a><a name="צפניהBפרק-ב"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>צפניה פרק-ב</u></span><BR></U></B></span><p></p>
<!--$!-->
<a name="צפניהBפרק-ב-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>התקוששו וקושו הגוי לא נכסף:

<!--$!-->
<a name="צפניהBפרק-ב-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>בטרם לדת חק כמץ עבר יום בטרם לא יבוא עליכם חרון אף יהוה בטרם לא יבוא עליכם יום אף יהוה:

<!--$!-->
<a name="צפניהBפרק-ב-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>בקשו את יהוה כל ענוי הארץ אשר משפטו פעלו בקשו צדק בקשו ענוה אולי תסתרו ביום אף יהוה:

<!--$!-->
<a name="צפניהBפרק-ב-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>כי עזה עזובה תהיה ואשקלון לשממה אשדוד בצהרים יגרשוה ועקרון תעקר: <B>(ס)</B>

<!--$!-->
<a name="צפניהBפרק-ב-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>הוי ישבי חבל הים גוי כרתים דבר יהוה עליכם כנען ארץ פלשתים והאבדתיך מאין יושב:

<!--$!-->
<a name="צפניהBפרק-ב-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>והיתה חבל הים נות כרת רעים וגדרות צאן:

<!--$!-->
<a name="צפניהBפרק-ב-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב שבותם

<!--$!-->
<a name="צפניהBפרק-ב-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>שמעתי חרפת מואב וגדופי בני עמון אשר חרפו את עמי ויגדילו על גבולם:

<!--$!-->
<a name="צפניהBפרק-ב-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>לכן חי אני נאם יהוה צבאות אלהי ישראל כי מואב כסדם תהיה ובני עמון כעמרה ממשק חרול ומכרה מלח ושממה עד עולם שארית עמי יבזום ויתר גוי ינחלום:

<!--$!-->
<a name="צפניהBפרק-ב-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>זאת להם תחת גאונם כי חרפו ויגדלו על עם יהוה צבאות:

<!--$!-->
<a name="צפניהBפרק-ב-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>נורא יהוה עליהם כי רזה את כל אלהי הארץ וישתחוו לו איש ממקומו כל איי הגוים:

<!--$!-->
<a name="צפניהBפרק-ב-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>גם אתם כושים חללי חרבי המה:

<!--$!-->
<a name="צפניהBפרק-ב-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>ויט ידו על צפון ויאבד את אשור וישם את נינוה לשממה ציה כמדבר:

<!--$!-->
<a name="צפניהBפרק-ב-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>ורבצו בתוכה עדרים כל חיתו גוי גם קאת גם קפד בכפתריה ילינו קול ישורר בחלון חרב בסף כי ארזה ערה:

<!--$!-->
<a name="צפניהBפרק-ב-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>זאת העיר העליזה היושבת לבטח האמרה בלבבה אני ואפסי עוד איך היתה לשמה מרבץ לחיה כל עובר עליה ישרק יניע ידו: <B>(פ)</B>

<!--$~-->
<a name="HtmpReportNum0002_L2"></a><a name="צפניהBפרק-ג"></a><hr><br><span style="font-size:28px; ">
<p></p>
<B><U><span style='color:RGB(51,119,204);'><u>צפניה פרק-ג</u></span><BR></U></B></span><p></p>
<!--$!-->
<a name="צפניהBפרק-ג-{א}"></a><span style="font-size:18px; ">
<B><span style='color:RGB(51,119,204);'>{א}</span></B>&nbsp</span>הוי מראה ונגאלה העיר היונה:

<!--$!-->
<a name="צפניהBפרק-ג-{ב}"></a><span style="font-size:18px; ">
<B><span style='color:RGB(51,119,204);'>{ב}</span></B>&nbsp</span>לא שמעה בקול לא לקחה מוסר ביהוה לא בטחה אל אלהיה לא קרבה:

<!--$!-->
<a name="צפניהBפרק-ג-{ג}"></a><span style="font-size:18px; ">
<B><span style='color:RGB(51,119,204);'>{ג}</span></B>&nbsp</span>שריה בקרבה אריות שאגים שפטיה זאבי ערב לא גרמו לבקר:

<!--$!-->
<a name="צפניהBפרק-ג-{ד}"></a><span style="font-size:18px; ">
<B><span style='color:RGB(51,119,204);'>{ד}</span></B>&nbsp</span>נביאיה פחזים אנשי בגדות כהניה חללו קדש חמסו תורה:

<!--$!-->
<a name="צפניהBפרק-ג-{ה}"></a><span style="font-size:18px; ">
<B><span style='color:RGB(51,119,204);'>{ה}</span></B>&nbsp</span>יהוה צדיק בקרבה לא יעשה עולה בבקר בבקר משפטו יתן לאור לא נעדר ולא יודע עול בשת:

<!--$!-->
<a name="צפניהBפרק-ג-{ו}"></a><span style="font-size:18px; ">
<B><span style='color:RGB(51,119,204);'>{ו}</span></B>&nbsp</span>הכרתי גוים נשמו פנותם החרבתי חוצותם מבלי עובר נצדו עריהם מבלי איש מאין יושב:

<!--$!-->
<a name="צפניהBפרק-ג-{ז}"></a><span style="font-size:18px; ">
<B><span style='color:RGB(51,119,204);'>{ז}</span></B>&nbsp</span>אמרתי אך תיראי אותי תקחי מוסר ולא יכרת מעונה כל אשר פקדתי עליה אכן השכימו השחיתו כל עלילותם:

<!--$!-->
<a name="צפניהBפרק-ג-{ח}"></a><span style="font-size:18px; ">
<B><span style='color:RGB(51,119,204);'>{ח}</span></B>&nbsp</span>לכן חכו לי נאם יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל הארץ:

<!--$!-->
<a name="צפניהBפרק-ג-{ט}"></a><span style="font-size:18px; ">
<B><span style='color:RGB(51,119,204);'>{ט}</span></B>&nbsp</span>כי אז אהפך אל עמים שפה ברורה לקרא כלם בשם יהוה לעבדו שכם אחד:

<!--$!-->
<a name="צפניהBפרק-ג-{י}"></a><span style="font-size:18px; ">
<B><span style='color:RGB(51,119,204);'>{י}</span></B>&nbsp</span>מעבר לנהרי כוש עתרי בת פוצי יובלון מנחתי:

<!--$!-->
<a name="צפניהBפרק-ג-{יא}"></a><span style="font-size:18px; ">
<B><span style='color:RGB(51,119,204);'>{יא}</span></B>&nbsp</span>ביום ההוא לא תבושי מכל עלילתיך אשר פשעת בי כי אז אסיר מקרבך עליזי גאותך ולא תוספי לגבהה עוד בהר קדשי:

<!--$!-->
<a name="צפניהBפרק-ג-{יב}"></a><span style="font-size:18px; ">
<B><span style='color:RGB(51,119,204);'>{יב}</span></B>&nbsp</span>והשארתי בקרבך עם עני ודל וחסו בשם יהוה:

<!--$!-->
<a name="צפניהBפרק-ג-{יג}"></a><span style="font-size:18px; ">
<B><span style='color:RGB(51,119,204);'>{יג}</span></B>&nbsp</span>שארית ישראל לא יעשו עולה ולא ידברו כזב ולא ימצא בפיהם לשון תרמית כי המה ירעו ורבצו ואין מחריד: <B>(פ)</B>

<!--$!-->
<a name="צפניהBפרק-ג-{יד}"></a><span style="font-size:18px; ">
<B><span style='color:RGB(51,119,204);'>{יד}</span></B>&nbsp</span>רני בת ציון הריעו ישראל שמחי ועלזי בכל לב בת ירושלם:

<!--$!-->
<a name="צפניהBפרק-ג-{טו}"></a><span style="font-size:18px; ">
<B><span style='color:RGB(51,119,204);'>{טו}</span></B>&nbsp</span>הסיר יהוה משפטיך פנה איבך מלך ישראל יהוה בקרבך לא תיראי רע עוד: <B>(פ)</B>

<!--$!-->
<a name="צפניהBפרק-ג-{טז}"></a><span style="font-size:18px; ">
<B><span style='color:RGB(51,119,204);'>{טז}</span></B>&nbsp</span>ביום ההוא יאמר לירושלם אל תיראי ציון אל ירפו ידיך:

<!--$!-->
<a name="צפניהBפרק-ג-{יז}"></a><span style="font-size:18px; ">
<B><span style='color:RGB(51,119,204);'>{יז}</span></B>&nbsp</span>יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה:

<!--$!-->
<a name="צפניהBפרק-ג-{יח}"></a><span style="font-size:18px; ">
<B><span style='color:RGB(51,119,204);'>{יח}</span></B>&nbsp</span>נוגי ממועד אספתי ממך היו משאת עליה חרפה:

<!--$!-->
<a name="צפניהBפרק-ג-{יט}"></a><span style="font-size:18px; ">
<B><span style='color:RGB(51,119,204);'>{יט}</span></B>&nbsp</span>הנני עשה את כל מעניך בעת ההיא והושעתי את הצלעה והנדחה אקבץ ושמתים לתהלה ולשם בכל הארץ בשתם:

<!--$!-->
<a name="צפניהBפרק-ג-{כ}"></a><span style="font-size:18px; ">
<B><span style='color:RGB(51,119,204);'>{כ}</span></B>&nbsp</span>בעת ההיא אביא אתכם ובעת קבצי אתכם כי אתן אתכם לשם ולתהלה בכל עמי הארץ בשובי את שבותיכם לעיניכם אמר יהוה: <B>(פפפ)</B>

<!--BODY_END-->
<!--_LEND-->       </div>
</body>
</html>
 