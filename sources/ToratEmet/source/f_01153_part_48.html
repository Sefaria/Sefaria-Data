<!DOCTYPE html PUBLIC "-//W3C//DTD HTML 4.01 Transitional//EN">
<script type="text/javascript" src="b_defaults.js"></script>
<script type="text/javascript" src="b_params.js"></script>
<script type="text/javascript" src="b_bh3.js"></script>
<head>	<meta http-equiv=Content-Type content="text/html; charset=windows-1255">	</head>

<script> begin ("תיקוני הזוהר - תקונא שבע וארבעין ","קבלה","d_root__106_kblh.html","תיקוני הזוהר","f_01153.html","תקונא שבע וארבעין ","f_01153_part_48.html");</script>
<html>

<head>
	<meta http-equiv=Content-Type content="text/html; charset=windows-1255">
</head>
<style body-"text/css">body{border-width: 1px;border-style:solid;border-color: #e6f1ff; background-color: #ffffff; font-family:David; }
hr{height:2; color:RGB(173,200,234);}
</style>



<title>תיקוני הזוהר</title>

<body lang=EN-US link="#3377cc" vlink="#3377cc" alink="#6095d7" style="tab-interval:36.0pt; font-family: David;" >
        <div class=Section1 dir=LTR > <div class=Section2 dir=RTL >

<span style="color:#000000;"><span style="font-weight:bold; font-size:18px; ">
<center><span style="color:#BE32BE;"><span style="font-weight:bold; font-size:18px; ">
<span style="color:#BE32BE;"><small>בס''ד -  כל הזכויות שמורות (c) ל ר' פנחס ראובן שליט''א </small></center></span></span></span></span><CENTER><p></p>
<span style="font-weight:bold; font-size:52px; ">
תיקוני הזוהר<BR></span></CENTER>

<!--SOURCE_FILE=G:\Dev\bh3\Runtime files 2\Temp\CreateSimplePartHtmlTempFile2.tmp-->
<HR><BR><span style="font-size:23px; ">
&nbsp&nbsp&nbsp&nbsp&nbsp<a href="#HtmpReportNum0000_L3">תקונא שבע וארבעין</a><BR>
<span style="font-size:26px; ">

<!--BODY_START-->
<!--DAILY_LEARNING_PARAMS=-->
<div style='text-align: justify; padding:15;'>
<!--END_PARTIAL_PREFIX--><!--_LSTART-->

<!--$@-->
<BR><a name="HtmpReportNum0000_L3"></a><a name="תקונאBשבעBוארבעין"></a><BR><HR><BR><span style="font-size:45px; ">
<p></p>
<B><U><span style='color:RGB(51,119,204);'><u>תקונא שבע וארבעין</u></span><BR></U></B></span>
<!--$~-->
<BR><a name="דףBפגBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף פג ע''ב</u></span><BR></U></B></span><p></p>בְּרֵאשִׁית בָּרָא שִׁית, וְדָא יוֹמָא שְׁתִיתָאָה, דְאִתְּמַר בֵּיהּ <small><small>(בראשית א לא)</small></small> וַיְהִי עִִרֶב וַיְהִי בֹקֶר יוֹם הַשִּׁשִּׁי, הָכָא תְּלַת אוּמָנִין תִּנְיָינִין, אוּמָן חַד אַפִּיק נְהוֹרִין בְּיוֹמָא רְבִיעָאָה, דַּהֲווֹ תַלְיָין בְּיוֹמָא קַדְמָאָה דְאִתְּמַר בֵּיהּ אוֹר, אוּמָנָא תִנְיָינָא אַפִּיק רִיחֲשָׁא מִמַּיָּא, הֲדָא הוּא דִכְתִיב <small><small>(שם כ)</small></small> יִשְׁרְצוּ הַמַּיִם, וְדָא הֲוָה תַלְיָא בְּיוֹמָא תִנְיָינָא, דְאִתְּמַר בֵּיהּ מַיִם, הֲדָא הוּא דִכְתִיב <small><small>(שם ו)</small></small> יְהִי רָקִיעַ בְּתוֹךְ הַמָּיִם, הָכָא מַיָּא וְהָכָא מַיָּא, אוּמָנָא תְּלִיתָאָה <small><small>(אפיק עשבין וזרעין)</small></small> לָקֳבֵל יוֹמָא תְּלִיתָאָה, דְאִתְּמַר בֵּיהּ <small><small>(שם יא)</small></small> תַּדְשֵׁא הָאָרֶץ דֶּשֶׁא עִשֶׂב מַזְרִיעַ זֶרַע לְמִינֵהוּ, וְאִתְּמַר בְּיוֹמָא שְׁתִיתָאָה <small><small>(שם כח)</small></small> פְּרוּ וּרְבוּ וּמִלְאוּ אֶת הָאָרֶץ, מַאי וּמִלְאוּ אֶת הָאָרֶץ אֶלָּא הַהִיא דַהֲוַת יַבָּשָׁה בְּיוֹמָא תְּלִיתָאָה, אִתְּמַר הָכָא וּמִלְאוּ אֶת הָאָרֶץ, הֲדָא הוּא דִכְתִיב <small><small>(ישעיהו ו ג)</small></small> מְלֹא כָל הָאָרֶץ <small><small><span style="color=#0055ff"> (דף פג ע''ב) </small></small></span>כְּבוֹדוֹ, וְדָא בָּרוּךְ שֵׁם כְּבוֹד מַלְכוּתוֹ לְעוֹלָם וָעִִד, קָדוֹשׁ קָדוֹשׁ קָדוֹשׁ יהו''ה צבאו''ת <small><small>(ישעיהו ו ג)</small></small>, לָקֳבֵל יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד <small><small>(בראשית א ט)</small></small> וְתֵרָאֶה הַיַּבָּשָׁה, לָקֳבֵל מְלֹא כָל הָאָרֶץ כְּבוֹדוֹ. בְּיוֹמָא שְׁתִיתָאָה אִתַּקְנוּ שִׁית דַּרְגִּין דְּכָרְסַיָּיא, וּבֵיהּ אִתְבְּרִי אָדָם בְּצַלְמוֹ, דְאִיהוּ מוּכָן לָשֶׁבֶת עַל הַכִּסֵּא, הֲדָא הוּא דִכְתִיב <small><small>(שם כז)</small></small> וַיִּבְרָא אלהי''ם אֶת הָאָדָם בְּצַלְמוֹ, וְהָכָא תְּרֵין פִּקּוּדִין, חַד נַעֲשֶׂה אָדָם בְּצַלְמֵנוּ כִּדְמוּתֵנוּ <small><small>(שם כו)</small></small>, וְתִנְיָינָא וַיִּבְרָא אלהי''ם אֶת הָאָדָם בְּצַלְמוֹ. 
<BR><p></p>נַעֲשֶׂה אָדָם, דָּא פִּקּוּדָא לְמִגְזַר יָת גִּיּוֹרָא, לְמֶהֱוִי בְּצַלְמֵנוּ בִּגְזִירוּ דְעָרְלָה, כִּדְמוּתֵנוּ בִּפְרִיעָה, וְאִם נָטִיר אוֹת בְּרִית בְּתַרְוַיְיהוּ אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִי מְקַיֵּים זָכוֹר וְשָׁמוֹר בְּשַׁבָּת אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְלָא אִית לֵיהּ חוּלָקָא בְזַרְעָא דְיִשְׂרָאֵל, וְאִם מְיַחֵד לְקוּדְשָׁא בְּרִיךְ הוּא תְּרֵין זִמְנִין בְּכָל יוֹמָא בִּקְרִיאַת שְׁמַע בִּימָמָא וּבְלֵילְיָא אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִם הוּא מָנַח תְּפִלִּין דְּיָד וּתְפִלִּין דְּרֵישָׁא בְכָל יוֹמָא דְאִינוּן לָקֳבֵל זָכוֹר וְשָׁמוֹר אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִי אִיהוּ מְקַיֵּים יִבּוּם וַחֲלִיצָה אִיהוּ בְּצַלְמֵנוּ כִּדְמוּתֵנוּ וְאִי לַאו לַאו, וְכֹלָּא בִּרְחִימוּ וּדְחִילוּ דְקוּדְשָׁא בְּרִיךְ הוּא. 
<BR><p></p>וְעוֹד נַעֲשֶׂה אָדָם בְּצַלְמֵנוּ כִּדְמוּתֵנוּ, לְמָאן אָמַר דָּא <small><small>(לעילא)</small></small>, לְאִינוּן מַלְאָכַיָּא דִמְבָרְכִין וּמְקַדְּשִׁין לְקוּדְשָׁא בְּרִיךְ הוּא לְעִילָא בְכָל יוֹמָא בְּבָּרוּךְ וְקָדוֹשׁ קָדוֹשׁ קָדוֹשׁ, הֲדָא הוּא דִכְתִיב <small><small>(ישעיה ו ג)</small></small> וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ, וּמְנָלָן דִּמְבָרְכִין לֵיהּ, אֶלָּא כַד שָׁאֲלִין אַיֵּה מְקוֹם כְּבוֹדוֹ לְהַעֲרִיצוֹ, אָמְרִין בָּרוּךְ כְּבוֹד יהו''ה מִמְּקוֹמוֹ <small><small>(יחזקאל ג יב)</small></small>, וַאֲנַן לְקִבְלֵיהוֹן מְקַדְּשִׁין לֵיהּ בְּקָדוֹשׁ קָדוֹשׁ קָדוֹשׁ, וּמְבָרְכִין לֵיהּ בָּרוּךְ כְּבוֹד יהו''ה מִמְּקוֹמוֹ. 
<BR><p></p>וְאִינוּן אָמְרִין עַל יִשְׂרָאֵל נַעֲשֶׂה אָדָם בְּצַלְמֵנוּ כִּדְמוּתֵנוּ <small><small>(בראשית א כו)</small></small> בְּצַלְמֵנוּ דִמְקַדְשִׁין לְקִבְ''ה כְּמָה דִאוֹקְימִנָא, וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ, כִדֻמוּתֵנוּ לְעוּמָתָם מְשַׁבְּחִים וְאוֹמְרִים בָּרוּךְ כְּבוֹד יהו''ה מִמְּקוֹמוֹ, וְעוֹד לְעִילָא נַעֲשֶׂה אָדָם, הָכָא אִתְכְּלִילוּ כָּל סְפִירָן, דְּאִינוּן יו''ד ה''א וא''ו ה''א דְאִינוּן עִִשֶׂר, וְסָלְקִין לְחוּשְׁבַּן אָדָם, וְאָמְרוּ בְּגִין יִשְׂרָאֵל לְתַתָּא נַעֲשֶׂה אָדָם בְּצַלְמֵנוּ כִּדְמוּתֵנוּ, וְיִרְדּוּ בִדְגַת הַיָּם <small><small>(שם)</small></small> אִלֵּין תַּלְמִידֵי חֲכָמִים דְּמִתְרַבִּין בְּיַמָּא דְאוֹרַיְיתָא, דְיָרְתִין מִתַּמָּן נֶפֶשׁ חַיָּה, וּבְעוֹף הַשָּׁמַיִם אִלֵּין מָארֵי דְזַכְוָון, דְּבִזְכוּתְהוֹן <small><small>(דזכותהון)</small></small> פָּרְחִין לְעִילָא וְיָרְתִין מִתַּמָּן רוּחָא, דְאִיהוּ עוֹף יְעוֹפֵף בְּגַדְפִין דְּפִקּוּדִין דַּעֲשֵׂה, וּבַבְּהֵמָה אִלֵּין עַמֵּי הָאָרֶץ דְּאִתְּמַר בְּהוֹן <small><small>(במדבר יד ט)</small></small> אַל תִּירְאוּ אֶת עַם הָאָרֶץ כִּי לַחְמֵנוּ הֵם. 
<BR><p></p>וְעוֹד נַעֲשֶׂה אָדָם, שְׁכִינְתָּא תַּתָּאָה נְטִילַת עִצָה מִקּוּדְשָׁא בְּרִיךְ הוּא, דְאִתְּמַר בֵּיהּ <small><small>(ישעיה מד יג)</small></small> כְּתִפְאֶרֶת אָדָם לָשֶׁבֶת בָּיִת, דְּעַמּוּדָא דְאֶמְצָעִיתָא וּשְׁכִינְתָּא עֲלַיְיהוּ אִתְּמַר <small><small>(בראשית ה ב)</small></small> זָכָר וּנְקֵבָה בְּרָאָם, וְאִתְקְרִיאוּ אָדָם, וּכְגַוְונָא דִילֵיהּ אָמַר לְתַתָּא בָּאָדָם וְחַוָּה, זָכָר וּנְקֵבָה בְּרָאָם וַיִּקְרָא אֶת שְׁמָם אָדָם, וּכְמָה דְקוּדְשָׁא בְּרִיךְ הוּא וּשְׁכִינְתֵּיהּ אִתְקְרֵי אֶחָד, הָכִי קָרָא לוֹן אֶחָד לְאָדָם וּלְאִתְּתֵיהּ, הֲדָא הוּא דִכְתִיב <small><small>(ישעיה נא ב)</small></small> כִּי אֶחָד קְרָאתִיו, דְּתִפְאֶרֶת אִיהוּ א''ח כְּלִיל תֵּשַׁע סְפִירָן, מַלְכוּת ד' עֲשִׁירִית לֵיהּ, כְּלִילָא מֵעִִשֶׂר דְּאִינוּן יו''ד ה''א וא''ו ה''א, וְאִיהִי ד' כְּלִילָא מֵאַרְבַּע אַתְוָון דְּאִינוּן יהו''ה, קוֹצָא דְאָת ד' מוֹרֶה עַל עִִשֶׂר, וְד' עַל אַרְבָּעָה, דְּהָכִי רְשׁוּת הַיָּחִיד רָחְבּוֹ אַרְבָּעָה וְגָבְהוֹ עֲשָׂרָה וְהָא אוּקְמוּהָ. 
<BR>
<!--$~-->
<BR><a name="דףBפדBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף פד ע''א</u></span><BR></U></B></span><p></p>וַיִּבְרָא אלהי''ם אֶת הָאָדָם בְּצַלְמוֹ בְּצֶלֶם אלהי''ם בָּרָא אוֹתוֹ <small><small>(בראשית ה ב)</small></small>, הָכָא פִקּוּדָא דִּתְּפִלִּין, תָּא חֲזִי כָּל מָאן דְּאַנַּח תְּפִלִּין עַל רֵישֵׁיהּ וְעַל דְּרוֹעִיהּ, קָלָא סָלִיק בְּכָל יוֹמָא לְכָל חֵיוָון מֶרְכָּבוֹת, וְאוֹפַנִּים וּשְׂרָפִים וּמַלְאָכִים דִּמְמַנָּן עַל צְלוֹתִין, הָבוּ יְקָר לְדִיּוֹקְנָא דְמַלְכָּא דְאִיהוּ מָאן דְּאַנַּח תְּפִלִּין, דַּעֲלֵיהּ אִתְּמַר <small><small>(שם)</small></small> וַיִּבְרָא אלהי''ם אֶת הָאָדָם בְּצַלְמוֹ בְּצֶלֶם אלהי''ם בָּרָא אוֹתוֹ. <small><small><span style="color=#0055ff"> (דף פד ע''א) </small></small></span>בְּצַלְמוֹ בִּתְּפִלִּין דְּרֵישָׁא, כְּגַוְונָא דִתְּפִלִּין דְּמָארֵי עָלְמָא, דְאִינוּן שְׁכִינְתָּא עִלָּאָה תְּפִלִּין עַל רֵישָׁא <small><small>(דאיהו)</small></small> דְעַמּוּדָא דְאֶמְצָעִיתָא, דְאִיהִי כְּלָלָא דִתְלַת סְפִירָן קַדְמָאִין, וְעַמּוּדָא דְאֶמְצָעִיתָא כְּלִיל שִׁית סְפִירָן, וְאִימָּא עִלָּאָה תְּפִלִּין עַל רֵישֵׁיהּ, אִיהוּ תְּפִלִּין דְּאַנַּח קוּדְשָׁא בְּרִיךְ הוּא בְּכָל יוֹמָא, בְּצֶלֶם אלהי''ם תְּפִלִּין דְּיָד, דָּא שְׁכִינְתָּא תַּתָּאָה דְאִיהִי קְשִׁירָא לֵיהּ, וַעֲלָהּ אִתְּמַר <small><small>(בראשית מד ל)</small></small> וְנַפְשׁוֹ קְשׁוּרָה בְנַפְשׁוֹ, תַּרְוַיְהוּ בְּיִחוּדָא חֲדָא בְקִשּׁוּרָא חֲדָא, רְצוּעָה כְּרִיכָא בְאֶצְבָּעָא שְׂמָאלָא דָא קִדּוּשִׁין דִּילָהּ, דְּאִיהִי טַבַּעַת כְּרִיכָא בְּאֶצְבָּעָא דִילָהּ, וּבָהּ אִיהִי קְשִׁירָא עִמֵּיהּ וְאִיהוּ עִמָּהּ, הָא קְדוּשָׁה. 
<BR><p></p>בְּרָכָה כְּלָלָא דְשֶׁבַע סְפִירָן, וְאִינוּן שֶׁבַע בִּרְכָאָן דְּחָתָן, דְּאִינוּן ז' יוֹם הַשְּׁבִיעִי צַדִּיק, עֲלֵיהּ אִתְּמַר <small><small>(משלי י ו)</small></small> וּבְרָכוֹת לְרֹאשׁ צַדִּיק, דְּיָרִית מֵאִימָּא עִלָּאָה, וְאָת י' עַל רֵישֵׁיהּ אִיהוּ חָכְמָה י', בָּהּ אִתְעֲבִיד ז', שֶׁבַע בִּרְכָאָן דְּיָרִית חָתָן וְכַלָּה, וּכְלִילָן בְּצַדִּיק יוֹם הַשְּׁבִיעִי, דְּבֵיהּ מִתְיַחֲדִין חָתָן וְכַלָּה, דְאִיהוּ יאהדונה''י, וְהָא אוּקְמוּהוּ כִּי כֹל בַּשָּׁמַיִם וּבָאָרֶץ <small><small>(ד''ה א כט יא)</small></small> וְתַרְגּוּם דַּאֲחִיד בִּשְׁמַיָּא וּבְאַרְעָא, וְאִיהוּ אוֹת בְּרִית, דְּלֵית יִחוּדָא לְחָתָן וְכַלָּה בַּר מִנֵּיהּ. 
<BR><p></p>וַיְכֻלּוּ הַשָּׁמַיִם וְהָאָרֶץ וְכָל צְבָאָם <small><small>(בראשית ב א)</small></small>, וַיְכֻלּוּ בַצַּדִּיק אִתְכְּלִילָן כָּל אֵבָרִין וְכָל סְפִירָן, כָּל אֵבָרִין דְּאִינוּן פִּקּוּדִין דַּעֲשֵׂה, דְבֵיהּ אֲשֶׁר קִדְּשָׁנוּ בְּמִצְוֹתָיו וְצִוָּנוּ לְמֶעֱבַד כָּל פִּקּוּדִין, דְּאִיהוּ כָּ''ל כְּלִיל כֹּלָּא וְאִיהוּ כֹלָּא וּמִנֵּיהּ תָּלוּי כֹּלָּא, עַמּוּדָא דְאִיהוּ סָבִיל שְׁמַיָּא וְאַרְעָא עֲלֵיהּ, וּבֵיהּ אִתְעֲבִידוּ כְּלָל וּפְרָט וּכְלָל, וּבְגִין דָּא וַיְכֻלּוּ כְּלִיל שְׁמַיָּא וְאַרְעָא, שָׁמַיִם אֵשׁ וּמַיִם וְדָא שְׂמָאלָא וִימִינָא, שָׁמַיִם עַמּוּדָא דְאֶמְצָעִיתָא כְּלִיל תַּרְוַיְיהוּ, הָאָרֶץ שְׁכִינְתָּא תַּתָּאָה, וְכָל צְבָאָם נֶצַח וָהוֹד דְּאִינוּן צְבָא הַשָּׁמַיִם, בְּגִין דְּאִיהוּ כְּלִיל שֶׁבַע סְפִירָן דְּשַׁבַּח דָּוִד בְּהוֹן לְקוּדְשָׁא בְּרִיךְ הוּא הֲדָא הוּא, דִכְתִיב <small><small>(ד''ה א כט יא)</small></small> לְךָ יהו''ה הַגְּדוּלָה וְהַגְּבוּרָה וְגוֹמֵר, בְּגִין דָּא אִתְקְרֵי יוֹם הַשְּׁבִיעִי כְּלָל שֶׁבַע, וְסָלְקִין לְשַׁבְעִין דְּחֻשְׁבַּן תֵּיבִין דְּקִדּוּשׁ וּוַיְכֻלּוּ. 
<BR><p></p>וַיְכַל אלהי''ם בַּיּוֹם הַשְּׁבִיעִי <small><small>(בראשית ב ב)</small></small>, דָא אִימָּא עִלָּאָה דְאִיהִי אלהי''ם בָּתַר דְּכָלִיל בֵּיהּ שֶׁבַע סְפִירָן, אִתְקְרִיאוּ עַל שְׁמֵיהּ כֻּלְּהוּ שַׁבָּתוֹת שֶׁבַע שַׁבָּתוֹת, לְבָתַר כְּלִיל בֵּיהּ תְּלַת סְפִירָן עִלָּאִין דְּכָלִיל בְּאִימָּא עִלָּאָה, וְקָרָא לוֹן שְׁבִיעִי שְׁבִיעִי שְׁבִיעִי עַל שְׁמֵיהּ, הֲדָא הוּא דִכְתִיב <small><small>(שם)</small></small> וַיְכַל אלהי''ם בַּיּוֹם הַשְּׁבִיעִי הָא חַד דְּכָלִיל בֵּיהּ, וַיִּשְׁבּוֹת בַּיּוֹם הַשְּׁבִיעִי דָא תִנְיָינָא, וַיְבָרֶךְ אלהי''ם אֶת יוֹם הַשְּׁבִיעִי הָא תְּלַת לְאִתְכַּלְלָא בְעִִשֶׂר סְפִירָן, דְּלֵית סְפִירָה דְלָא אִתְכְּלִילַת בְּעִִשֶׂר, כָּל חֲדָא בְמֶמְשָׁלָה דִּילָהּ, אֲבָל מֶמְשָׁלָה דְצַדִּיק יוֹם הַשְּׁבִיעִי בֵּיהּ אִתְקְרִיאוּ כָּל סְפִירָן שְׁבִיעִיּוֹת, שַׁבְעִין תֵּיבִין אִינוּן בְּקִדּוּשׁ וּוַיְכֻלּוּ, וְזָכוֹר וְשָׁמוֹר הָא שַׁבְעִין וּתְרֵין כְּחֻשְׁבַּן וַיְכֻלּוּ 
<BR><p></p>וְשַׁבָּת צָרִיךְ לְתַקְנָא בֵּיהּ פָּתוֹרָא בְּאַרְבַּע רַגְלִין, כְּגַוְונָא דְפָתוֹרָא דִלְעִילָא דְאִתְּמַר בֵּיהּ <small><small>(יחזקאל מא כב)</small></small> זֶה הַשֻּׁלְחָן אֲשֶׁר לִפְנֵי יהו''ה, וַעֲלָהּ אִתְּמַר <small><small>(תהלים כג ה)</small></small> תַּעֲרוֹךְ לְפָנַי שֻׁלְחָן, פָּתוֹרָא דְקוּדְשָׁא בְּרִיךְ הוּא דָא שְׁכִינְתָּא, אִיהִי מִסִּטְרָא דְצָפוֹן דְּאִיהוּ גְבוּרָה, וּבְגִין דָּא תַּקִּינוּ מָארֵי מַתְנִיתִין שֻׁלְחָן בַּצָּפוֹן, וְנֵר דָּלִיק לִימִינָא כְּגַוְונָא דִלְעִילָא, דְאִתְּמַר בֵּיהּ מְנוֹרָה בַּדָּרוֹם, מִטָּה בְּאֶמְצָעִיתָא מִסִּטְרָא דְעַמּוּדָא דְאֶמְצָעִיתָא. 
<BR>
<!--$~-->
<BR><a name="דףBפדBע''ב"></a><span style="font-size:35px; ">
<p></p>
<B><U><span style='color:RGB(51,119,204);'><u>דף פד ע''ב</u></span><BR></U></B></span><p></p>תָּא חֲזִי שְׁכִינְתָּא אִתְקְרִיאַת פָּתוֹרָא מִסִּטְרָא דִשְׂמָאלָא, וּמְנַרְתָּא מִסִּטְרָא דִימִינָא, וּמִטָּה מְמוּצַעַת מִסִּטְרָא דְעַמּוּדָא דְאֶמְצָעִיתָא, וּבְגִין דָּא זִוּוּגָא דִּילֵיהּ בְּאֶמְצָעִיתָא בֵּין צָפוֹן לַדָּרוֹם, וְהָא אוּקְמוּהָ רַבָּנָן כָּל הַנּוֹתֵן מִטָּתוֹ בֵּין צָפוֹן לְדָרוֹם הַוְיָין לֵיהּ בָּנִים זְכָרִים וכו', פָּתוֹרָא אִיהִי סְמִיכָא עַל אַרְבָּעָה סָמְכִין, דְּאִיהִי כְּגַוְונָא דְגוּפָא דְסָמְכִין לֵיהּ דְּרוֹעִין וְשׁוֹקִין דְּאִינוּן אַרְבַּע, וְצָרִיךְ שִׁית נַהֲמִין מֵהַאי סִטְרָא וְשִׁית נַהֲמִין מֵהַאי סִטְרָא. <small><small><span style="color=#0055ff"> (דף פד ע''ב) </small></small></span>
<BR><p></p>וְרָזָא דְמִלָּה זֶה הַשֻּׁלְחָן אֲשֶׁר לִפְנֵי יהו''ה <small><small>(יחזקאל מא כב)</small></small>, זֶ''ה בְּחֻשְׁבַּן ו' ו', דְּאִינוּן שִׁית פִּרְקִין דִּתְרֵין דְּרוֹעִין וְשִׁית פִּרְקִין דִּתְרֵין שׁוֹקִין, דְּהָא שְׁכִינְתָּא אִתְעֲבִידַת גּוּפָא לְמַלְכָּא בְּכָל תִּקּוּנָא דִילָהּ, וּבְאִלֵּין תְּרֵין עֲשַׂר פִּרְקִין דְּנוּקְבָא, וּתְרֵין עֲשַׂר פִּרְקִין דִּדְכוּרָא, מַלְאָכַיָּא אָמְרֵי וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ וְגוֹמֵר, זֶ''ה עִם קוּדְשָׁא בְּרִיךְ הוּא אֶחָ''ד, זֶ''ה עִם שְׁכִינְתָּא אֶחָ''ד, וְכֹלָּא יהו''ה אֶחָד, מְיַחֵד תַּרְוַיְיהוּ, וְלָקֳבֵל זֶה אֶל זֶה אָמַר דָּוִד עִִשְׂרִים וְאַרְבַּע רְנָנוֹת, וְאִינוּן לָקֳבֵל עִִשְׂרִין וְאַרְבַּע סִפְרֵי אוֹרַיְיתָא. 
<BR><p></p>זֶה אִיהוּ לָקֳבֵל אַרְבַּע אַנְפִּין לְכָל חַיָּה לִתְלַת חֵיוָון, זֶה תִּנְיָינָא לָקֳבֵל אַרְבַּע גַּדְפִין לְכָל חֵיוָא לִתְלַת חֵיוָון, וְדָא אִיהוּ רָזָא דְמִלָּה וְאַרְבָּעָה פָנִים לְאֶחָת וְאַרְבָּעָה כְּנָפַיִם לְאַחַת לָהֶם <small><small>(יחזקאל א ו)</small></small>, דְּכֻלְּהוּ פָרְחִין בְּפָתוֹרָא קֳדָם יהו''ה בְּכַמָּה רְנָנוֹת, וְצָרִיךְ לְחַבְּרָא לְהַאי פָּתוֹרָא אוֹרַיְיתָא דְאִיהוּ קוּדְשָׁא בְּרִיךְ הוּא, וּבְגִין דָּא אוּקְמוּהוּ מָארֵי מַתְנִיתִין, שְׁנַיִם שֶׁאוֹכְלִין עַל שֻׁלְחָן אֶחָד וכו', וְאִם הוּא חַד אוֹרֵחַ וְחַד בַּעַל הַבַּיִת, בַּעַל הַבַּיִת בּוֹצֵעַ וְאוֹרֵחַ מְבָרֵךְ, בַּעַל הַבַּיִת בּוֹצֵעַ דָּא עַמּוּדָא דְאֶמְצָעִיתָא לְעִילָא, וְאוֹרֵחַ מְבָרֵךְ דָּא צַדִּיק דְּאִתְּמַר בֵּיהּ <small><small>(משלי ד יח)</small></small> וְאֹרַח צַדִּיקִים כְּאוֹר נֹגַהּ וְגוֹמֵר, וְצַדִּיק אִיהוּ בְּשַׁבָּת כְּאוֹרֵחַ דְּאָתֵי וְאָזִיל בְּכָל שַׁבָּת וְשַׁבָּת. 
<BR><p></p>שַׁבָּת שְׁכִינְתָּא, בַּעַל הַבַּיִת דִּילָהּ עַמּוּדָא דְאֶמְצָעִיתָא, וְאִיהוּ בוֹצֵעַ וּפָרִיס פְּרוּסָא דְנַהֲמָא דְּאִיהִי טִפָּה, וְיָהִיב לְאוֹרֵחַ דְּאִיהוּ צַדִּיק וְעָנִי, וְאוֹרֵחַ מְבָרֵךְ לְבַעַל הַבַּיִת בַּכֹּל מִכֹּל כֹּל דְּאִינוּן תְּלַת אֲבָהָן, בְּבִרְכָן דְּאִתְבָּרְכוּ אִינוּן, דְּבִרְכָאָן עַל יְדֵי דְצַדִּיק נָחֲתִין לְעַמּוּדָא דְאֶמְצָעִיתָא, הֲדָא הוּא דִכְתִיב <small><small>(משלי י ו)</small></small> וּבְרָכוֹת לְרֹאשׁ צַדִּיק, מָאן רֹאשׁ צַדִּיק דָּא עַמּוּדָא דְאֶמְצָעִיתָא, תֵּשַׁע בִּרְכָאָן אִינוּן מֵעִילָא לְתַתָּא מִכֶּתֶר עַד צַדִּיק, וְתֵשַׁע אִינוּן מִתַּתָּא לְעִילָא מִצַּדִּיק עַד כֶּתֶר עִלָּאָה, וְכֻלְּהוּ סָלְקִין חַ''י, וְכַלָה כְלִילָא מִנַּיְיהוּ. 
<BR><p></p>תְּפִלָּה לְמֹשֶׁה תְּפִלָּה לְדָוִד, בֵּית הַכְּנֶסֶת אִיהוּ כִּנּוּסְיָא דְכֻלְּהוּ בִרְכָאָן, תְּפִלָּה אִיהִי בְּגִין דְּאִיהוּ סוּס לְקוּדְשָׁא בְּרִיךְ הוּא, וְאִיהִי אִתְעֲבִידַת טְפֵלָה לְרוֹכֵב, הָכִי אוּקְמוּהוּ מָארֵי מַתְנִיתִין אֵין הָרוֹכֵב טָפֵל לַסּוּס אֶלָּא הַסּוּס טְפֵלָה לָרוֹכֵב, אִית טָפֵל בְּט' וְאִית תָּפֵל בְּת', כְּגוֹן הֲיֵאָכֵל תָּפֵל מִבְּלִי מֶלַח <small><small>(איוב ו ו)</small></small>, וְהַאי תְּפִלָּה הָכִי אִיהִי בְּת'. 
<BR><p></p>וְאִיהִי כּוֹס דְּיַיִן, דְּאִיהוּ יַיִ''ן חוּשְׁבַּן סוֹ''ד מִן יְסוֹד, וְצָרִיךְ בֵּיהּ עֲשָׂרָה דְבָרִים כְּמָה דְאוּקְמוּהוּ מָארֵי מַתְנִיתִין, וְאִינוּן כְּחֻשְׁבַּן י' מִן יְסוֹד, וְאִינוּן עִטּוּר וְעִטּוּף הֲדָחָה וּשְׁטִיפָה חַ''י וּמָלֵא, מְקַבְּלוֹ בִּתְרֵי יְדוֹי וְנוֹתְנוֹ בְּיָמִין, וְיָהֵיב עִינוֹי בֵּיהּ, וּמְסַלְּקוֹ מִן הַקַּרְקַע טֶפַח, וּמְשַׁגְּרֵיהּ בְּמַתָּנָה לְאַנְשֵׁי בֵיתֵיהּ, עִטּוּר מִסִּטְרָא דַעֲטָרָה דִבְּרִית מִילָה, עִטּוּף עוֹטֶה אוֹר כַּשַּׁלְמָה <small><small>(תהלים קד ב)</small></small>, וְאִם הוּא עָנִי דְלֵית בֵּיהּ אֶלָּא רְבִיעִית לוֹג דְּאִיהִי שִׁעוּרָא דְאָת ד', אִתְּמַר <small><small>(שם קב א)</small></small> תְּפִלָּה לְעָנִי כִי יַעֲטוֹף, הֲדָחָה וּשְׁטִיפָה, הֲדָחָה מִלְּגָאו וּשְׁטִיפָה מִלְּבָר, וְרָזָא דְמִלָּה וְטִהֲרוֹ וְקִדְּשׁוֹ <small><small>(ויקרא טז יט)</small></small>. 
<BR>
<!--$~-->
<BR><a name="דףBפהBע''א"></a><span style="font-size:35px; ">
<p></p>
<B><U><span style='color:RGB(51,119,204);'><u>דף פה ע''א</u></span><BR></U></B></span><p></p>קָם סָבָא חֲדָא מִבָּתַר טוּלָא דְרַבִּי שִׁמְעוֹן בֶּן יוֹחָאי, וְאָמַר רַבִּי רַבִּי שַׁפִּיר קָאֲמַרְתְּ, אֲבָל הַאי כּוֹס צָרִיךְ לְסַלְקָא לֵיהּ בְּדַרְגּוֹי, עִטּוּר מִסִּטְרָא דַעֲטָרָה דְאִיהִי כֶתֶר עִִלְיוֹן עַל רֵישָׁא דְצַדִּיק, עִטּוּף כְּגוֹן עוֹטֶה אוֹר כַּשַּׂלְמָה, מַאי עוֹטֶה דָא י' דְּאִתְעַטַּף בְּאוֹר וְאִתְעֲבִיד אַוִּיר, וְהַאי דְּאִתְעַטַּף אִיהוּ חָכְמָה, הֲדָחָה וּשְׁטִיפָה דְאִיהוּ וְטִהֲרוֹ וְקִדְּשׁוֹ, טַהֲרָה מִסִּטְרָא דְכַהֲנָא, דְאִתְּמַר בְּכַהֲנָא טָבַל וְעָלָה אִתְדַּכֵּי לְמֵיכַל בִּתְרוּמָה, וְקִדְּשׁוֹ מִסִּטְרָא דִשְׂמָאלָא, הֲדָא הוּא דִכְתִיב וְקִדַּשְׁתָּ אֶת הַלְוִיִּם, חַ''י מִסִּטְרָא דְצַדִּיק חַ''י עָלְמִין כְּלִיל חַ''י בִּרְכָאָן דִּצְלוֹתָא, וּמָלֵא מִסִּטְרָא דְעַמּוּדָא דְאֶמְצָעִיתָא, וּמְקַבְּלוֹ בִּשְׁתֵּי יָדָיו וְנוֹתְנוֹ בְּיָמִין, דָּא הַהוּא דְאִתְּמַר בֵּיהּ <small><small>(דברים לג ב)</small></small> מִימִינוֹ אֵשׁ דָּת לָמוֹ, כִּי יְמִינְךָ פְּשׁוּטָה לְקַבֵּל שָׁבִים, וְאִיהוּ יְמִינְךָ יהו''ה <small><small><span style="color=#0055ff"> (דף פה ע''א) </small></small></span>נֶאְדָּרִי בַּכֹּחַ <small><small>(שמות טו ו)</small></small>, תְּרֵין יְדַיִן אִינוּן ה''ה, חַד שְׂמָאלָא וְחַד יְמִינָא, וּבְגִין דָּא צָרִיךְ לְאִתְיַיהֲבָא בְּחָמֵשׁ אֶצְבְּעָאן, מִשּׁוּם כּוֹס יְשׁוּעוֹת אֶשָּׂא <small><small>(תהלים קיז יג)</small></small>, וְנוֹתֵן עִינָיו בּוֹ, עֲלַיְיהוּ אִתְּמַר <small><small>(שם קמה טו)</small></small> עִינֵי כֹל אֵלֶיךָ יְשַׂבֵּרוּ, וְאִינוּן תְּרֵי סַמְכֵי קְשׁוֹט דְּאִינוּן י' י', דְּאִינוּן בַּת עִינָא יְמִינָא וּבַת עִינָא שְׂמָאלָא, וּבֵינַיְיהוּ ו' זְעִירָא זְעִיר אַנְפִּין, דְּאִיהוּ שׁוֹקָיו עַמּוּדֵי שֵׁשׁ <small><small>(שיר ה טו)</small></small>. 
<BR><p></p>וּמְסַלְּקוֹ מִן הַקַּרְקַע טֶפַח מִסִּטְרָא דְי' זְעִירָא חָכְמַת שְׁלֹמֹה, וּמְשַׁגְּרוֹ בְּמַתָּנָה לְאַנְשֵׁי בֵּיתוֹ דָא אִימָּא עִלָּאָה, דְאִתְּמַר בָּהּ יִשְׂמַח מֹשֶׁה בְּמַתְּנַת חֶלְקוֹ, וּבְגָלוּתָא לֵית לָן אֶלָּא אַרְבָּעָה, חַ''י מָ''לֵא שְׁ''טִיפָה הֲ''דָחָה, וְסִימָנִיךְ חֲמִשָּׁה, וְאִינוּן מִסִּטְרָא דְאָת ה' דְּאִיהִי רְבִיעִית לְחֻשְׁבָּנָא, וְאִיהִי דָלֵ''ת עֲנִיָּה, בְּגִין דְּאִסְתַּלַּק מִינָהּ ו' דְּאִיהוּ שִׁית דַּרְגִּין, הַכּוֹס אִיהוּ בְּרָזָא דְיאהדונה''י דְאִיהוּ כ''ו ה''ס, כּוֹס בְּחֻשְׁבָּנָא אלהי''ם. 
<BR>
<!--BODY_END-->
<!--_LEND-->       </div>
</body>
</html>
 