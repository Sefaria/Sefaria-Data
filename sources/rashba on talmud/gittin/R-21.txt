 מתני':@70 אחד אומר בפני נכתב ואחד אומר בפני נחתם פסול.@40 ואיפליגו עליה בגמרא (טז, א) אי בשאין גט יוצא מחמת יד שניהם ולכולי עלמא בין לרבא בין לרבה, או אפילו בגט יוצא מחמת יד שניהם וכטעמי' דרבה ובגמרא פרישנא לה.@10
@70אלא אמר רב אשי חציו אחרון.@40 ואפילו לרבא (לעיל ג, א) דלא בעי בפני [נכתב] אלא
משום איחלופי, לא סגי בחציו אחרון דכתיבת טופס לא חשיבא להו
לאינשי ואכתי אתי לאיחלופי, ואפילו לרב אשי דאמר (לעיל ו, א)
אפילו בקן מגילתא וקן קולמוסא סגי, מכל מקום בעינן קן קולמוסא וקן
מגילתא בחציו ראשון דהוא עיקרו של גט שבו שם האיש ושם האשה והזמן
וכן כתב ר"ח ז"ל אבל בתחלתו אפילו שמע קן קולמוסא או קן מגילתא
כשמעתיה. ע"כ.@10
הא@70 דאמר רבא אפילו הוא ואחר מעידין על חתימת יד שני פסול.@40
משום דאם הוא לבדו אמר ידעתי אינו כשר עד שיאמר בפני נחתם. והא
דאתקיף עליה רב אשי מי איכא מידי דאילו מסיק איהו לכוליה דיבוריה,
פי' כוליה דיבוריה שהתחיל לומר קאמר דהיינו בפני נחתם שאמר בחתימת
הראשון, ושלא כפירושו של רש"י ז"ל שפירש כאן ובשמעתא קמייתא
דמכילתין (ג, א בד"ה הכי גריס רש"י) ושם כתבתיה בארוכה בסייעתא דשמיא.@10
@20[טו, ב] @30אלא אמר רב אשי אפילו אמר אני הוא עד שני פסול.@40 וקשיא לן, לרב
אשי גופיה איכא למיפרך כפירכיה מי איכא מידי דאילו אמר בפני נחתם
כשר ואילו אמר אני הוא עד שני פסול. ותירץ ר"י ז"ל (בתוס' כאן)
דקצת נראה כנוגע בעדות דלכך בא להעיד על חתימת השני כדי שיתקיים
עדות על חתימתו, ומיהו נוגע ממש אינו והיינו דקא נסיב טעמא בגמרין
משום דאו כולו בקיום הגט או כולו בתקנת חכמים. ואינו מחוור, דמה
הוא מפסיד אם לא יתקיים הגט שהוא חתום עליו או מה הנאה יש לו אם
יתקיים, ועוד, שנים החתומים על השטר ומת אחד מהן (כתובות כא, א)
דאמר רב יהודא אמר רב צריכין שנים מן השוק להעיד עליו ואסיקנא דאי
ליכא אלא חד אמר אביי ליכתוב חתימות ידיה אחספא ושדי בבי דינא
ואזיל איהו והאי ומסהדי אאידך ולא מחזקינן לה כנוגע בעדותו, אלא
אם כן תאמר דהתם שאני דאיכא אחרינא בהדיה וצריך עיון.@10
@70אלא דקא משי חדא חדא [ידיה] והתנן הנוטל ידו אחת בנטילה ואחת בשטיפה
ידיו טהורות.@40 כך היא שנויה בספרים שלנו, ופירש רש"י ז"ל דבעייה
כגון דמשא חדא ידיה והדר משי לאידך, ופשיט ליה מדתנן הנוטל ידו אחת
מן הכלי בזריקה על ידיו כתקון חכמים ואחת בשטיפה בנהר בארבעים
סאה. וקשה דאם כן היכי פשיט ליה מהדא מתניתין דילמא מתניתין כגון
דמשא להו בבת אחת חדא בשטיפה וחדא בנטילה אבל בזו אחר זו לא,
ודוחק הוא לומר דכל דלא משי מחד כלי בבת אחת כנוטל בזה אחר זה
דמי. ועוד, דאם איתא אידך מתניתין איבעיא ליה לאיתויי דקתני התם
במסכת ידים פרק שני (משנה ג') נטל ידו אחת ושפשפה בחברתה טמאה
דמשמע שפשפה בחברתה טמאה הא לא שפשפה טהורה. ור"ת ז"ל גריס (מובא בתוס') נטל
ידו אחת משטיפה אחת ידו טהורה, וקא פשיט מדקתני ידו טהורה שמע מינה
דחדא חדא מהני, וכן מצאתיה במקומה במשניות מדוקדקות הבאות מצרפת
כגירסתו של ר"ת ז"ל, והשתא אתי שפיר הא דאמרינן בחולין (קז, ב)
תנא דבי מנשה רשב"ג אומר מדיחה אשה ידה אחת ונותנת פת לתינוק אמרו
עליו על שמאי הזקן שלא רצה להאכיל בידו אחת וגזרו עליו להאכיל
בשתי ידיו ובעינן למידק מינה התם דמאכיל צריך נטילת ידים דאלמא
אפילו נטילת יד אחת הויא נטילה, ואמרינן נמי ביומא (ל, א) נוטל
ידו אחת ונכנס, ומתניתין דמסכת ידים דמייתינן הכא תרתי קא משמע לן
חדא דנוטל ידו אחת לבד ידו טהורה, ועוד שאם לא שפך על ידו אלא
שטיפה אחת גדולה אף על פי שאין בה באותה שטיפה רביעית ידו טהורה
ואין צריך מים שניים דהכי תנינן לה התם (פ"ב, מ"א) נטל ידו אחת
משטיפה אחת ידו טהורה שתי ידיו משטיפה אחת רבי מאיר מטמא עד שיטול
מרביעית, ונפל ככר של תרומה טהור רבי יוסי מטמא, נטל את הראשונים
למקום אחד ואת השניים למקום אחר ונפל ככר של תרומה על הראשונים
טמא ועל השניים טהור, כלומר הנוטל ידו אחת משטיפה אחת לבד ויש בה
כדי שתי שטיפות הרי זו עולה לשתים ואין צריך מים שניים וידו טהורה
אבל שתי ידיו משטיפה אחת גדולה ידיו טמאות אלא אם כן יש באותה
שטיפה כדי שתי שטיפות דהיינו רביעית לשתי ידיו. וכן דעת רבינו תם
ז"ל.@10
@20[טז, א] @30הנצוק והקטפרס ומשקה טופח אינו חבור לא לטומאה לא
לטהרה.@40 פירש רש"י ז"ל לטהרה לענין מקואות שתי מקואות שאין באחד
מהם מ' [סאה] וקטפרס ומשקה טופח מחברן. אבל בע"ז (עב, א) פירש הוא
ז"ל כגון גממית שאין בה מ' סאה ומשקה טופח מחבר לגממית זו מקוה
שלם אינו חבור והטובל בגממית לא עלתה לו טבילה, משמע דאפילו חבור
למקוה שלם לא הוי חבור כלל, ואילו בפרק אין דורשין (חגיגה יט, א)
איפליגו רבי מאיר ורבנן בשלש גממיות בנחל בעליונה עשרים ובתחתונה
עשרים ובאמצעית ארבעים וחרדלית של גשמים עוברת ביניהן וטבל
בתחתונה כולי עלמא לא פליגי דאמרינן גוד אחית ולא פליגי אלא בטובל
בעליונה דמר סבר אמרינן גוד אסיק ומר סבר גוד אסיק לא אמרינן אלמא
לכולהו קטפרס הוי חבור והכא משמע דלא הוי חבור כלל, אלא מחוורתא
דשמעתא דבשתי גממיות שאין באחת מהן קאמר דלא הוי חבור ואין
מטבילין אפילו בתחתונה. ותדע, דאי לא תימא הכי למה לי דנקט התם
ובאמצעית ארבעים ליפלגו בשתי גממיות לבד בזו עשרים ובזו עשרים
ובזו למעלה מזו וטבל בעליונה אי אמרינן גוד אסיק או לא, אלא לכולי
עלמא בשתי גממיות אפילו טבל בחתחתונה לא עלתה לו טבילה דלא הוי
חיבור כלל.@10
גמרא:@70 אמר רב שמואל בר יהודה אמר רבי יוחנן לא שנו אלא שאין גט
יוצא מתחת ידי שניהם אבל גט יוצא מתחת ידי שניהם כשר.@40 פירש רש"י
ז"ל אין גט יוצא מתחת ידי שניהן שאין שניהם שלוחין בהבאתו דלא היו
שנים שהביאו אלא אחד הביאו וצריך המביא לומר בפני נכתב ובפני נחתם
וזה לא אמר, אבל גט יוצא מתחת ידי שניהן בבית דין ששניהן אדוקין
בו ושניהן שלוחין כשר, ונראה דלאו דוקא אדוקין בו קאמר אלא ששניהם
אומרים שהבעל עשאן שלוחין ונותנו האחד במעמד שניהם וכדאמרינן
בשילהי פרק התקבל (סז, ב) כולכם הוליכו, אחד מוליך במעמד כולן.@10
@60ורבותינו בעלי התוספות ז"ל כתבו (כאן בד"ה אבל) דאפילו אחד שליח והאחד אומר בפני
עשאו שליח של גט זה להוליכו לאשתו, לרבא כשר דאילו יאמרו בפנינו
גרשה מי לא מהימני וכדאמר ליה רב הונא לשמואל בריש מכלתין (ה, א)
אבל לרבה ודאי פסול אלא אם כן יוצא מתחת ידי שניהן ששניהן שלוחין
דוקא, ואפילו לאחר שלמדו דהא איהו גזר שמא יחזור דבר לקלקולו
ובשנים דלא גזר משום דתרי דמייתו גיטא מילתא דלא שכיחא כדאיתא
בריש פרק קמא (שם) ובכי הא לאו מלתא דלא שכיח הוא אלא בשנים והן
שלוחין הוא דאמרינן דלא שכיחא. ולדבריהם ז"ל הא דנקט הכא אבל גט
יוצא מתחת ידי שניהן ולא נקט אבל גט יוצא מתחת יד אחד מהן והשני
אומר בפני עשאו שליח משום דניחא טפי לאוקמה למתניתין ככולהו
אמוראי, ועוד דלרבא נמי דא ודא אחת היא דגט יוצא מתחת יד שניהם או
מתחת יד אחד ואחד אומר בפני עשאו שליח כולה מילתא מחד טעמא
מכשרינן ליה דאילו אמרו בפנינו גירשה מהימני, והילכך כיון דקיימא
לן כרבא דסוגין כותיה ומימרא דרב חסדא ורב אשי דלעיל (ו, א) כותיה
שייכי כדכתיבנא בפרק קמא (ו, א ד"ה ולענין) שנים שהביאו את הגט אין צריכין שיאמרו
בפנינו נכתב ובפנינו נחתם ואף על פי שאין גט יוצא מתחת יד שניהן
ובלבד שיאמרו שניהם ששניהן נעשו שלוחין בהבאתו, ואפילו אחד שליח
ואחד אומר בפני עשאו בעל שליח להביאו לאשתו אין צריך שיאמר בפני
נכתב ובפני נחתם.@10
@60אבל הרמב"ם ז"ל כתב (בפ"ז מהל' גירושין הל' יד-טו) שנים שהביאו את הגט אין
צריכין לומר בפני נכתב ובפני נחתם ובלבד שיהא הגט יוצא מתחת ידי
שניהן וכן כתב הרב בעל ההלכות ז"ל. ואפשר שאף הם ז"ל לא נתכונו
אלא להוציא שליח שבא אחר בחבורתו דאז צריך לומר בפני נכתב ובפני
נחתם דאף על פי שיש כאן שנים לא קרי ליה מצוין לקיימו אבל יוצא
מתחת יד שניהן ואחד שליח ואחד מעיד שבפניו עשאו הבעל שליח חד דינא
וחד טעמא אית להו.@10
@20[טז, ב]@30 אלמא קסבר שנים שהביאו גט ממדינת הים אין צריכין
שיאמרו בפני נכתב ובפני נחתם.@40 פירוש, ואפילו לרבה ולאחר שלמדו,
ופירש רש"י ז"ל דטעמא משום דאין עדים מצויין לקיימו הוא והרי
מצויין לקיימו וזה מוכיח דלאו דוקא כתב ז"ל גט יוצא מתחת יד שניהן [ששניהם]
אדוקין בו דהא טעמא משום דמצויין לקיימו היא לפי דבריו ז"ל, והקשה
הוא ז"ל כיון דסוף סוף שנים הן מה לי שניהן שלוחין מה לי אחד מהן
הרי עדים מצויין לקיימו, ותירץ דלא פלוג רבנן בין בא בחבורת אנשים
לבא יחידי שאין מבחין ובודק באלה, וכל זה אינו אלא לפי שיטתו
שפירש בריש שמעתא קמייתא דמכילתין (ב, ב) גבי איכא בינייהו דאתיוה
בי תרי דלרבא ליכא שאם יערער עליו הבעל הרי יש כאן שנים מצויין
לקיימו. וכבר כתבנו למעלה דאינו מחוור, אלא בי תרי דאתיוה משום
טעמיה דרב הונא הוא דאמר (לעיל ה, א) מה אילו אמרו בפנינו גירשה
מי לא מהימני והלכך כששניהן שלוחין או שנמסר לאחד מהן בפני חבירו
הוא דאיכא למימר כי האי טעמא אבל בא בחבורת אנשים שאינן שלוחים
ולא עדים בנתינת הגט ליד זה לא.@10
@60ואם תאמר היכי מוכח מהכא דקסבר שנים שהביאו אין צריכין לומר,
דילמא שאני הכא דחד מסהיד אכתיבה וחד מסהיד אחתימה, וכי תימא
דכיון דלא מסיק חד כוליה דיבורא לא דייק שפיר ומיקרי ואמר, ואי נמי
לא תיקון רבנן אלא דלימא חד כוליה דבורא, הא ליתא דהא תנן (לעיל טו, א) אחד
אומר בפני נכתב ושנים אומרים בפנינו נחתם כשר אלמא אף על גב דמאן
דמסהיד אחתימה לא מסהיד אכתיבה כשר, ואפילו לרבה דבעי בפני נכתב
משום לשמה, ורבי יהודה נמי (שם במשנה) בשנים אומרים בפנינו נכתב ואחד אומר
בפני נחתם אכשורי קא מכשר ואף על גב דמאן דמסהיד אחתימה לא מסיק
כולא דיבורא.@10
@60ותירצו בתוספות דאם איתא דשנים צריכין שיאמרו אחד
אומר בפני נכתב ואחד אומר בפני נחתם ודאי לא היה מועיל משום דכיון
דמאן דמסהיד אחתימה לא קא מסהיד אכתיבה וחד הוא בלחוד דקא מסהיד
אחתימה אתי לאיחלופי בקיום שטרות בעד אחד, ואפילו לרבה נמי איתא
להאי טעמא דאף על גב דאיהו לא חייש לאיחלופי, היינו דלכתחילה משום
איחלופי לבד לא הוי מתקני דליצטריך לומר בפני נכתב, אבל ודאי מודה
הוא דכיון דאיתקון בפני נכתב משום לשמה אתקון בכולהו דלימא הכי
משום איחלופי וכדכתבינן לעיל (ה, א ד"ה הא דאמרינן) גבי מתניתין דאפילו מהגמוניא
להגמוניא, ובסמוך נמי בשמעתין מוכח הכין אלא ודאי מדמכשרינן באחד
אומר בפני נכתב ואחד אומר בפני נחתם בשהגט יוצא מתחת ידי שניהן
שמע מינה דקסבר שנים שהביאוהו אין צריכין שיאמרו בפנינו נכתב
ובפנינו נחתם.@10
@70כי אין גט יוצא מתחת ידי שניהן במאי פליגי.@40 כלומר, מאי טעמא
דרבי יהודה דמכשיר, דבשלמא אי אמרת דבגט יוצא מתחת ידי שניהן קא
מיפלגי מוקמינן פלוגתייהו בפלוגתא דרבה ורבא כדמוקי לה בסמוך דכי
קאי הכא ניחא ליה לאוקמי פלוגתייהו כלישנא בתרא, וכי מוקמינן לה
כלישנא בתרא הוה ניחא ליה לאוקומה כלישנא קמא, וכיוצא בזו אשכחן
בשבועות (י, ב) גבי שעירים ובחולין (נח, א) בסוגיא דביצת טריפה דקאמר אלא
הא דתנן ולד טריפה וכו' דללישנא קמא הוה ניחא ליה טפי אי אמרינן
כלישנא בתרא ובלישנא בתרא הוה ניחא ליה טפי אוקמתא
קמייתא או אוקמתא בתרייתא אלא דבלישנא קמא קשיא ליה מאי טעמא דרבי
יהודה וללישנא בתרא קשיא ליה מאי טעמייהו דרבנן וכענין שאמרו ברוב
המקומות בתלמוד היכי דמי אי בהכי קשיא רב יהודה אי בהכי קשיא רבנן
ומידק דייק ואזיל רבי יהודה ורבנן דמתניתין במאי פליגי, וזה לפי
מה שאני סבור דמאי דקא מקשה ללישנא בתרא במאי פליגי טעמייהו דרבנן
קא קשיא ליה, ושלא כדברי רש"י ז"ל (בד"ה במאי) ור"י הזקן ז"ל (בתוס' ד"ה במאי) שפירשו דאף
ללישנא בתרא טעמיה דרבי יהודה הוא דקשיא ליה וכמו"ש בסמוך (בד"ה אלמא קסבר) בסייעתא
דשמיא.@10
הא דאמרינן:@70 אלמא קסבר שנים שהביאו גט ממדינת הים צריכין
שיאמרו.@40 קשיא לי דלמא לעולם אינן צריכין ושאני הכא דכיון דחד
הוא דאמר בפני נחתם ולא מסיק כוליה דיבורא מאן דחזי סבר דצריכין
לעדותו של זה ואפילו הכי הימנוהו רבנן יחידי ואתי לאיחלופי בקיום
שטרות ואי הוה אמרינן הכי לא הוה קשיא ליה לקמן במאי פליגי דהשתא
נמי לאוקמתא בתרייתא מוקמינן פלוגתייהו בגזירת איחלופי כדאוקימנא
לה ללישנא קמא, וי"ל דאם איתא דשנים שהביאוהו אין צריכין שיאמרו
תו לא גזרינן משום איחלופי דכיון דקא חזו דכי שתקי מכשרינן ליה
ודאי מידע ידעי דמאי דקאמר האי בפני נכתב ואחד אומר
בפני נחתם ואפילו גט יוצא מתחת יד שניהם, שמע מינה ודאי דקסבר
דשנים שהביאוהו צריכין שיאמרו והיינו דקשיא ליה לקמן במאי פליגי
כלומר מאי טעמייהו דרבנן דפסלי דהשתא אי אפשר לאוקומי בגזרת
איחלופי דאי משום הכי שנים שהביאו לא הוו צריכין לומר בפנינו נכתב
ובפנינו נחתם, וכיון שכן אף בשנים אומרים בפנינו נכתב ואחד אומר
בפני נחתם הוי להו לרבנן לאכשורי דהא תו ליכא גזרת איחלופי
כדפרישית. כנ"ל.@10
@60אבל רש"י (בד"ה במאי) ור"י ז"ל בעל התוספות (בד"ה במאי) פירשו ההיא דבסמוך במאי פליגי
דטעמא דרבי יהודה קא קשיא ליה, ופירש ר"י ז"ל בשלמא ללישנא קמא
פליגי בחיישינן לאיחלופי דרבי יהודה לא חייש משום דמוכחא מילתא
דמשום דעד חתימה שליח גט נאמן ביחידי, מדאצרכינן אכתיבה תרי משום
דלא הוי שלוחין, אבל הכא ליכא טעמא דלא למיחש לאיחלופי דכיון דעד
כתיבה המעיד בפני נכתב ישנו שליח הגט אין כאן הוכחה במאי ששניהם
מעידים על הכתיבה שמה שאחד נאמן על החתימה משום דהוי שליח הגט דהא
אין עדות כתיבה בשנים מטעם שאין עד כתיבה שליח הגט. עד כאן
לשונו.@10
@60ולי נראה שאין זו שיטת התלמוד שאם כן מאי קאמר אמר ליה אביי אלא
מעתה סיפא דקתני שנים אומרים בפנינו נכתב ואחד אומר בפני נחתם
פסול ורבי יהודה מכשיר ואפילו יוצא מתחת יד שניהם פסלי רבנן במאי
פליגי, דלכאורה ודאי משמע דרבנן קא קשיא לי' דאי דרבי יהודה קא
קשיא ליה הכין הוה ליה למימר אמר ליה אלא מעתה סיפא דקתני וכו'
ורבי יהודה מכשיר במאי פליגי, אלא אם כן נדחוק דאביי לא בעי במאי
פליגי ולא מסקנת דברי אביי הוא ותלמודא הוא דקא בעי לה ואביי
אוקמתא דסיפא דמתניתין בלחודא, דקא בעי במאי, והאי אלא מעתה בניחותא
מפרשינן ליה. וזה נראה לי דחוק, ואלא מיהו נראה לי שהזקיקם ז"ל
לפרש כן דאדרבי יהודה קא קשיא להו מדאמטי לאקשויי במאי פליגי עד
דבריר לה לסיפא דמתניתין דאי לרבנן קא קשיא להו מיד הוה להו
לאקשויי ארישא גופיה מאי טעמא קא פסיל דהא ליכא משום איחלופי,
ועוד צריכא עיונא.@10
@60ולפי פירושו של ר"י ז"ל אתי שפיר הא דאיבעיא להו בסמוך להאי
לישנא בתרא וליפלוג נמי רבי יהודה ברישא ולא איבעיא להו בלישנא
קמא, דללישנא קמא איכא למימר דאף רבי יהודה מודה באחד אומר בפני
נכתב ואחד אומר בפני נחתם דגזרינן משום איחלופי כיון דליכא הוכחה
דמשום דהוי שליח הימנוה ביחידי. ואף רש"י ז"ל כן פירש למעלה דרבי
יהודה מודה הוא ללישנא קמא ברישא דעד כאן לא קאמר רבי יהודה דלא
חיישינן לאיחלופי אפילו אין גט יוצא מתחת ידי עדי כתיבה אלא משום
דאיכא הוכחה בששניהם אומרים בפנינו נכתב אבל ברישא דעד כתיבה אינו
אלא חד ואינו שליח בהא מודה דאיכא למיגזר משום איחלופי. אבל לפי
מ"ש איכא למימר דנטר ליה עד סופא והוא הדין ללישנא קמא דמצי למיבעי
לה. וכדבריהם נראה יותר, דאם איתא דרבי יהודה ללישנא קמא לית ליה
גזרת איחלופי כלל וכי קא בעי הכא וליפלוג נמי רבי יהודה ברישא
אפילו ללישנא קמא קא בעי לה אם כן כי אקשינן מזו ולא באחרת מאי
לאו למעוטי אחד אומר בפני נכתב ואחד אומר בפני נחתם ופרקינן לא
למעוטי אחד אומר בפני נחתם אבל לא בפני נכתב מאי קא פריק דמאי שנא
הא מהא דלמאן דלא חייש לאיחלופי כלל אין צריך שיאמר אלא בפני נחתם
ותו לא וכדאמרינן בריש מכילתין (ג, א) ורבה מאי טעמא לא אמר כרבא אם כן
ליתני בפני נחתם ותו לא. ואם תאמר השתא נמי מה הפרש בין זה לזה
ואיזו הוכחה יש באחד אומר בפני נכתב ואחד אומר בפני נחתם דהשתא
כיון דמאן דאמר בפני נחתם לא מסיק כולי דיבורא איכא נמי למיגזר
משום איחלופי, י"ל דכל היכא דאיכא מאן דאמר נמי בפני נכתב סבר רבי
יהודה דיש כאן הוכחה.@10
@70במאי קא מיפלגי מר סבר לפי שאין בקיאין לשמה.@40 כלומר וקודם
שלמדו, ומר סבר לפי שאין מצויין לקיימו. וקשיא לן ואילו למאן דאית
ליה שאין בקיאין לשמה אמאי פסול דהא איכא תרי דמסהדי אכתיבה ואיכא
חד נמי דמסהיד אחתימה, ולדידיה מאי שנא שנים אומרים בפני נכתב ואחד
אומר בפני נחתם, משנים אומרים בפנינו נחתם ואחד אומר בפני נכתב
דמכשרינן ליה לכולי עלמא דאי משום איחלופי אפילו לרבא דאית ליה
דעיקר תקנתא משום איחלופי בתרי דמייתו גיטא אין צריך שיאמרו ואי
אמר חד מנייהו בפני נחתם לא מפסיד ולא מהנה וכל שכן לרבה דלית ליה גזרת איחלופי בעיקר תקנתא. וי"ל כיון דסבירא לן השתא דמאן דאית
ליה משום לשמה אפילו בשנים שהביאוהו מצריך לומר בפנינו נכתב
ובפנינו נחתם כי לא מסהיד אחתימה אלא חד אתי לאיחלופי בקיום שטרות
בעד אחד ואף על גב דמשום קיום לא הוה צריך למימר בפני נחתם דהא
מייתו ליה תרי ואילו אמרי בפנינו גרשה מהימני מכל מקום כיון דצריך
לומר מיהא משום לשמה מאן דחזי סבר דמשם עדות קיום נמי מצרכינן ליה
ואפילו הכי מקבלין ליה יחידי ואתי לאחלופי בקיום שטרות. ומכאן
ראיה דרבה נמי אית ליה משום איחלופי כדכתבינן לעיל (בד"ה אלמא קסבר).@10
הא דאמרינן:@70 רבא מתרץ כלישנא קמא.@40 הוא הדין נמי דהוה מצי
למימר דרבה מתרץ לה נמי כלישנא קמא ולאחר שלמדו דלדידיה נמי בתרי
דמייתו גיטא אין צריכין לומר בפני נכתב ובפני נחתם דמילתא דלא
שכיחא היא ולא גזרו בה רבנן כדאיתא בריש פרק קמא (ה, א), אלא
דלארוחה למתניתין לרבה קאמר, ועוד נראה לי דכיון דרבה אוקי
מתניתין (לעיל ב, א) דפרק קמא משום שאין בקיאין לשמה כל היכא דמצי לאוקומי
כולה מתניתין בהכין מחזר ומוקי.@10
@20[יז, א]@30 אמר ר' אמי אמר ר"י לא שאנו אלא שהגט יוצא מתחת
יד עד כתיבה וכו' אבל מתחת ידי עידי חתימה פסול אלמא קסבר שנים
שהביאו גט ממדינת הים צריכין שיאמרו.@40 וטעמא משום דבעינן לשמה.
וקשיא לי, אמאי לא אקשינן ליה ומי אמר רבי יוחנן הכי והא (לעיל ה,
ב) איפליגו בה רבי יוחנן וריב"ל. לפי שאין בקיאין
לשמה רבי יוחנן הוא דאמר לפי שאין מצויין לקיימו וכדאקשינן נמי
בפירקין דלעיל בפלוגתא דבפני כמה נותנו לה (שם).@10
@60וי"ל דאיפשר דההוא עובדא דאתא לקמיה דריב"ל דמיניה מסתעינן דריב"ל הוא דאמר
משום שאין בקיאין לשמה, ורבי יוחנן הוא דאמר לפי שאין עדים מצויין
לקיימו עדיין לא נעשה אותו מעשה, ואי נמי דלאו כולי עלמא ידעי
עובדא דאתא לקמיה דריב"ל אלא מחלוקתם הוזכרה בבית המדרש ולא
איסתיים קמייהו מאן אמר משום לשמה ומאן אמר משום מצויין לקיימו.@10
@60ועדיין צריכא עיוני דר' אמי ור' אסי תלמידי דרבי יוחנן היו ואינהו
הוי בקיאי בעובדי דהוו אתו לקמיה, והנכון שנאמר דאמוראי נינהו
אליבא דרבי יוחנן ותדע דהא ללישנא בתרא דלעיל ר' שמואל בר יהודא
משמיה דרבי יוחנן אוקי מתניתין בגט יוצא מתחת ידי שניהם וההיא
אוקמתא אתיא כרבה ודלא כרבא, וללישנא קמא אתיא מתניתין כרב אלמא
לישני בעלמא נינהו אליבא דרבי יוחנן והכי נמי דכותה היא, וקושטא
דמילתא הכין הוא דרבי יוחנן כרבא וכדאסיקנא לעיל בפרק קמא
וכדאסיקנא הכא נמי יתד הוא שלא תמוט.@10
@70ריש לקיש אמר משום פירות.@40 כלומר, כדי שלא תפסיד האשה פירות
נכסי מלוג שלה משעת כתיבה עד שעת נתינה דפעמים שלא יתננו לה בשעת
כתיבתו והיא לא תדע מתי נכתב ולא תגבה אותן אלא משעת נתינה ואילך,
ומדינא הוה לה משעת כתיבה דקסבר דכיון שנתן עיניו לגרשה שוב אין
לו פירות. והקשו בתוספות אם כן לריש לקיש גט מאוחר ליפסל דהא
מפסדא בפירות משעת כתיבתו עד שעת זמן הכתוב בתוכו, וגט מאוחר ודאי
כשר כדקתני בתוספותא חולין (פ"א הי"ג) כשר בגט פסול בפרוזבול, כשר
בפרוזבול פסול בגט, גט מאוחר כשר, ובפרוזבול פסול, ואמרינן נמי בגט
פשוט (ב"ב קס, א) מקושר שכתבו עדיו מתוכו כשר מפני שיכול לעשותו
פשוט וכשפושטו הרי נעשה מאוחר דבפשוט מלך שנה מונין לו שנה
ובמקושר מלך שנה מונין לו שתים (שם קסד, ב).@10
@60ותירץ ר"י ז"ל (בתוס' כאן) דבמאוחר אין הבעל מפסיד פירות מן הדין עד זמנו של גט לפי שאינו
ראוי לגרש בו מעתה שאף על פי שנתנו בידה אינה מתגרשת בו עד זמנו
של גט. ואם תאמר אם כן לר"ש דמכשר נכתב ביום ונחתם בלילה אמאי
והלא אינו ראוי לגרש בו עדיין כיון שלא נחתם ואם כן יש לו לבעל
פירות עד שעה שיהא ראוי לגרש בו דהיינו משעת חתימתו ואילך והוה
ליה מוקדם, וכן נמי לרבנן דאמרי לקמן (יח, א) דאי עסוקין באותו
ענין כשר אף על פי שלא נחתם עד הלילה כיון דמשעת כתיבתו יש לו קול
והא לא זכתה היא בפירות עד שעת חתימה שהוא ראוי לגרש בו, י"ל
דמהשתא ראוי לגרש בו אם ירצה בעידי מסירה דקיימא לן כרבי אלעזר
דאמר עידי מסירה כרתי. ומיהו בשאין עסוקין באותו ענין לא מכשרי
רבנן דרבנן תרתי בעו ראוי לגרש בו ויש לו קול והילכך בשאין עסוקים
באותו ענין כיון שאין לו קול פסול ובגט מאוחר אף על פי שיש לו קול
אינו ראוי לגרש בו מעתה.@10
@60ומיהו אכתי קשה מהא דאמרינן לקמן (יח, ב)
אמר לעשרה כתבו גט לאשתי וחתום בי תרי מינייהו ביומיה ואינך מכאן
ועד עשרה ימים אמר ריש לקיש כלם משום עדים והוה ליה מוקדם ופסול
ואף על פי שיש לו קול בחתימת שנים החתומין בו וראוי נמי לגרש בו
אם ירצה הבעל שלא להקפיד על העשרה, ועלה בידם הענין בקושי.@10
@60והראב"ד ז"ל כתב דמאוחר כשר לגרש בו מעתה אלא שיש לבעל פירות עד
אותו זמן הכתוב בגט דלכך אחרו, ולפי פירושו קושיין איתרצא ליה. אלא
שקשה לי עיקר דינו דתנן בבבא בתרא (קלו, א) הכותב נכסיו לבנו לאחר
מותו צריך שיכתוב לו מהיום ולאחר מיתה ואקשינן עלה בגמרא ומאי שנא
מהא דתנן (לקמן עב, א) הרי זה גיטך מעכשיו ולאחר שלשים יום גט
ואינו גט ואם מת חולצת ולא מתייבמת ופרקינן התם מספקא לן אי תנאה
הוי אי חזרה הוי אבל הכא הכי קאמר ליה גופה מהיום ופירות לאחר
מיתה, ואם איתא גט נמי נימא גופא מהיום ופירות נכסיה לאחר מיתה.@10
@60אלא [די"ל] שלא מצינן אשה לאחד ומעשה ידיה לאחר וכדגרסינן עלה
דההיא בירושלמי (ב"ב פ"ח, ה"ח) ונימא גופא מהיום ומעשה ידיה לאחר
מיתה ופריקו לא מצינו אשה לאחד ומעשה ידיה לאחר, ואפילו תאמר שלא
אמרו בירושלמי אלא במעשה ידיה בלחוד לפי שהוא דבר הנעשה בגופה
והוה ליה כמשייר לעצמו בגופה הא במשייר לעצמו פירות נכסיה לא שהרי
לא שייר בגופה לעצמו כלום וזהו ששאלו בפרק המגרש (פה, א) חוץ
ממזונותיך חוץ מתרומותיך חוץ מהפרת נדריך מהו לפי שהוא אינו
משיירן לעצמו אלא שלא יהא הרשות מתרוקן לה אבל במשייר מעשה ידיה
לעצמו הוא שאמרו כן בירושלמי לפי שהוא משייר בגופה ומשייר לעצמו,
ובכותב לה מעכשיו ולאחר שלשים יום לכשתמצא לומר שנקיים כל הלשון
ונאמר מקצת מעכשיו ומקצת לאחר שלשים יום סתמא דמילתא לעצמו הוא
משייר ובדבר שהוא מגופה הוא משייר דהיינו מעשה ידיה אבל לא
מזונותיה אף על פי שהוא בגופה ואף לכשתמצא לומר שהוא יכול לשייר
הואיל ואין השיור לזכות עצמו ולא פירות נכסיה לפי שאינן מגופה
ולפיכך שנינו גט ואינו גט לפי שאין אנו יכולין לקיים השיור בשום
ענין, מכל מקום עדיין קשה לי דאפילו בגט מאוחר נאמר כן דמאי שנא
מאוחר לדברי הרב ז"ל מכותב מעכשיו ולאחר שלשים יום.@10
@60ונראה דעיקר קושייתם אינה דגט מאוחר אף כשתמצא לומר שהוא ראוי
לגרש בו מעתה כסברתו של הראב"ד ז"ל מכל מקום אין ראוי לפוסלו משום
פירות דהא ידעה וקא מחלה כשאר גיטי ממון מאוחרין דעלמא דמכשרינן
משום דידע וסבר וקביל, ותמה על עצמך שאין בו זמן משום פירות אמאי
פסול דהא לא חששו אלא להפסד לקוחות אבל להפסד בעלי דבר עצמו לא
חששו, אלא שיש לומר דהכא כיון שבידו לגרשה בעל כרחה והיא אינה
יכולה לברר לעולם מתוך הגט מאיזה זמן נכתב שתזכה היא בפירותיה דין
הוא שנפסול את הגט בכך שהרי אי אפשר לה בלא בית דין ואם לא תמצא
בית דין הרי היא מפסדת ולא שייך למימר בכי הא ידעה וקא מחלה כטעמא
דשטרי חוב המאוחרין (שביעית פ"ו מ"ה) דמכשרינן מהאי טעמא, אבל מכל מקום במאוחר הרי
אינה מפסדת פירות כלל דפירי דמשעת הגט הרי נתברר מתוך הגט ואינה
צריכה לטרוח אחר בית דין להראות זמן גיטה ואי משום פירי דמשעת
נתינה ועד זמן הכתוב בגט הרי היא יכולה שתלך לבית דין ותראה להן
את גיטה והם כותבין לה דמשעת זמן פלוני נמסר גיטה לידה ותלך
ותטרוף לקוחות מעתה ואם לאו היא תחוש לעצמה ולמה נפסול את הגט
בכך, ואפילו לא תמצא בית דין לשעתה דבר מועט הוא ולא פסלינן ליה
בכך, ועוד דאפילו לשבוע דקמיה ומשבוע דבתריה [מכשרינן] כדאמרינן
לקמן (בע"ב) כנ"ל.@10
@70רבי שמעון בן לקיש מאי טעמא לא אמר כרבי יוחנן זנות לא שכיחא.@40
כלומר, זנות כזה דבעדים והתראה לא שכיחא, ואי נמי שתהא בת אחותו
אבל ודאי לזנות בעלמא ושבסתר שכיחא ועבדינן לה תקנתא וכדתנן (ריש
כתובות ב, א) בתולה נשאת ליום רביעי שאם היה טוען טענת בתולים
משכים לבית דין אלמא בכי הא עבדינן תקנתא, אלא פירושא כדכתיבנא.@10
@20[יז, ב]@30 ורבי יוחנן מאי טעמא לא אמר כריש לקיש קסבר יש
לבעל פירות עד שעת נתינה.@40 פירש רש"י ז"ל הילכך זמן כתיבת הגט לא
מהני מידי דכי אתיא למיטרף לקוחות בעיא לאיתויי סהדי אימת מטיא
גיטה לידה. פירוש לפירושו דאי משום פירות זמן הכתוב בגט לא מעלה
ולא מוריד דאפילו כתב בו זמן אינה טורפת פירות מן הזמן הכתוב בגט
שאין אומרים ביום חתימתו נמסר בידה אלא חוששין לו וכל שתבוא לטרוף
אומרים לה הבא ראיה אימת מטא גיטא לידך דפעמים שאדם מקדים כתיבתו
לנתינתו. והקשו עליו (בתוס' כאן בד"ה עד) מהא דאמרינן בבבא מציעא (יט, א) מצא גט אשה
בשוק בזמן שהבעל מודה יחזיר לאשה, ופריך (יט, א) וליחוש שמא כתב
ליתן בניסן ולא נתן עד תשרי ואזל וזבין פירי מניסן ועד תשרי ומפקא
ליה לגיטא דכתיב בניסן ואתיא למטרף לקוחות שלא כדין ומשני דכי
אתיא למיטרף אמרינן לה אייתי ראיה אימת מטא גיטא לידך, משמע דדוקא
באותו שנפל ואיתרע ליה הוא דאמרינן דכי אתיא למיטרף מצרכינן לה
לאיתויי ראייה אימת מטא גיטא לידה אבל בגיטין דעלמא דלא איתרעו
להו דנפקין מתותי ידה חזקה ביום שנכתב ונחתם בו ביומו נמסר לה.@10
@60אלא הכי פירושא קסבר יש לבעל פירות עד שעת נתינה וכיון דלא מפסדא
מידי בפירי דעד שעת נתינה דמדינא דבעל נינהו תו ליכא למיחש לפירות
דלפירות דמשעת נתינה ואילך היא תחוש לעצמה תלך לבית דין ויכתבו לה
שביום פלוני הוציאה גיטה לפניהם ותלך ותטרוף פירות מעתה.@10
@60ואם תאמר אם איתא דבשאר גיטין דעלמא כי אתיא למיטרף לא מצרכינן
לה לאיתויי ראיה אימת מטא גיטא לידה אם כן היאך כותבין גט לאיש אף
על פי שאין אשתו עמו (ב"ב קסז, א) ליחוש שמא כתב ליתן בניסן ולא
נתן עד תשרי, ולא נכתוב אלא במעמד שניהם וימסרנו לידה בפנינו
וכדפרכינן בבבא מציעא (יב, ב) גבי כותבין שטר ללוה אף על פי שאין
מלוה עמו ואיצטריך לאוקומה התם בשטרי אקניתא דמשעת קנין שעבודי
משעביד נפשיה.@10
@60וי"ל דלהכי לא חיישינן בגיטין דלא מקדים איניש
פורענותא לנפשיה וכדאמרינן לקמן (יח, א) כתביה ואנחיה בכיסתיה מאי,
ומשני לא מקדים איניש פורענותא לנפשיה, ואינו רגיל להשהותו אחר
כתיבתו עד שיתננו לה או לשלוחה או לשליח דהולכה, וההוא קלא אית ליה
כגיטין הבאין ממדינת הים דאמרינן דאית להו קלא והכל יודעין מתי
נמסר לידה, וכן נמי במשליש גט לאשתו קלא אית ליה והכל יודעין
באיזה זמן מסרו שליש לידה דקול יוצא לגט הניתן על יד שליש ועל יד שליח.@10
@60ומיהו לפי פירוש זה אם איתרמי דלא מסרו ביום כתיבתו אינו
רשאי ליתנו אלא על ידי שליח כדי שיצא עליו קול שלא נמסר ביום
שנכתב ולא תבוא לטרוף שלא כדין.@10
@60ואי נמי י"ל דכיון שהגט צריך
ליתנו בעידי מסירה וצריכין העדים לקרותו, כשרואין שזמנו קודם
לנתינתו מוציאין קול שזמנו קודם וכי אתיא למיטרף אמרו לה לקוחות
אייתי ראיה אימת מטא גיטא לידך, אי נמי שעל ידי הקול הכל זוכרין
יום מסירתו, והא דאמרינן לקמן בגיטין הבאים ממדינת הים הנהו קלא
אית להו, לאו למימר הנהו דוקא דאתו ממדינת הים אלא הנהו דזמנן
קודם למסירתן קלא אית להו, וגבי אותביה בכיסתיה דלא משנינן הכי
קלא אית ליה משום דמקשה מיחש הוה חייש דמנח ליה בכיסתיה ואי זניית
יהיב ליה ניהלה בצינעא, ואפילו לרבי מאיר נמי דסבירא ליה עידי
חתימה כרתי (לקמן כא ב) מצריך הוא ליתנו לה בפני שנים להחזיקה גרושה בפני
שנים דאין דבר שבערוה פחות משנים וכדאיתא בירושלמי (בפ"ק ה"א) וכן אומר רבינו
תם ז"ל (מובא כאן בתוס'), ולפי פירוש זה אי איתרמי הכי שלא נמסר ביום כתיבתו אין
בכך כלום נותנו לה בפני שנים וקורין אותו והקול יוצא וכשתבא לטרוף
אמרינן לה אייתי ראייה אימת מטא גיטה לידה ולקמן גבי גיטין הבאין
ממדינת הים (יח, א) נאריך בה יותר בסייעתא דשמיא.@10
@70בשלמא לרבי יוחנן היינו דאיכא בין רבי שמעון ורבנן.@40 דרבי
שמעון סבר זמן משום פירות ומשעה שנתן עיניו לגרשה שוב אין לו
פירות הילכך לאו מוקדם הוא דכדין טרפא וזנות לא שכיחא, ורבנן סברי
דמשום בת אחותו הוא אבל משום פירות לא, דיש לבעל פירות עד שעת
נתינה.@10
@70אלא לרשב"ל מאי איכא בין רבי שמעון לרבנן.@40 דהא לכולי
עלמא משום פירות הוא, ואם כן מאי טעמייהו דרבנן דפסלי.@10
ופריק@70 פירי דמשעת כתיבה עד שעת חתימה איכא בינייהו.@40 דלרבנן לית לה עד
שעת חתימה והילכך נכתב ביום ונחתם בלילה מוקדם הוא ופסול ורבי
שמעון סבר לאו מוקדם הוא דמשעת כתיבה אית לה פירי.@10
ואקשינן@70 והא איפכא שמעינן להו דאיתמר מאימתי מוציאין לפירות וכו' איפוך@40
כלומר בתרייתא ואימא רבי יוחנן אמר משעת נתינה ורשב"ל אמר משעת
כתיבה. כן דעת רבינו אלפסי ז"ל דבתרייתא אפכינן וכן כתב הרמב"ם
ז"ל, וכן היא בפירושי ר"ח ז"ל אימא רבי יוחנן אמר משעת נתינת הגט
וריש לקיש אמר משעת כתיבה.@10
@60וקשיא לי, דריש לקיש ודאי כרבנן סבירא
ליה חדא דרבי יוחנן וריש לקיש לאו בפלוגתא דרבי שמעון ורבנן קא
מיפלגי דאם כן גבי מתניתין הוה ליה לאיפלוגי ולומר ריש לקיש אמר
הלכה כרבי שמעון ורבי יוחנן אמר הלכה כרבנן, ועוד דמסתמא לא שביק
ריש לקיש רבנן ועביד כרבי שמעון ואם כן היכי קאמר משעת כתיבה דהא
איהו הוא דאמר דרבי שמעון ורבנן בפירי דמשעת כתיבה ועד שעת חתימה
קא מיפלגי רבנן סברי משעת חתימה ורבי שמעון סבר משעת כתיבה, ועוד
דריש לקיש הוא דאמר לקמן (יח, ב) רבי יוחנן אמר שנים משום עדים
וכולן משום תנאי ורשב"ל אמר כולן משום עדים מאי בינייהו כגון
דחתימי תרי מנייהו ביומיה ואינך מכאן ועד עשרה ימים לרבי יוחנן
דאמר שנים משום עדים כשר לריש לקיש דאמר כולן משום עדים פסול
דמוקדם הוא אלמא ריש לקיש משעת חתימה סבירא ליה כרבנן.@10
@60וי"ל דכתיבה דהכא היינו חתימה דהכל בכלל כתיבה היא וכדדרשינן וכתב דקרא
לרבי מאיר דהיינו חתימה וכל הגט שנכתב שלא לשום אשה דאמרינן לקמן
(כג, א) אימר שנחתם, כלומר פריש נחתם מדלא קאמר תני, וכשהוא כותבו
כאילו כותב לשמה ומפרשינן, כשהוא חותמו כאילו כותבו לשמה, והיינו
דלא דק רשב"ל הכא בלישניה למינקט משעת חתימה משום דלא דייקינן בין
כתיבה לחתימה אלא בזמן שהוא מזכיר כתיבה וחתימה, אבל כשאינו רוצה
להזכיר אלא חתימה שפיר קרי לחתימה כתיבה.@10
@60ועוד דאף כשתמצא לומר
דכתיבה היינו כתיבה ממש לאו משום כתיבה דוקא קאמר אלא משום דשעת
כתיבה ושעת חתימה לרבנן חדא היא דאלו נכתב ביום ונחתם בלילה פסול
והכא לאו לאיפלוגי בגט עצמו בהכשרו ופסולו פליגי אלא בבאה לטרוף
בגט כשר מאימת מוציאה פירות ובודאי אין לך גט כשר לרבנן שאין
כתיבתו וחתימתו ביום אחד ואי עסוקין באותו ענין אף הוא טורף משעת
כתיבתו דיש לו קול כנ"ל (בד"ה ור"י).@10
@60ולענין פסק הלכה: קיימא לן כרבי יוחנן דאמר משעת נתינה כדעת
רבותינו הגאונים ז"ל דברייתא דבתרייתא אפכינן ולא קמייתא וכן כתב
ר"ח ז"ל וקיימא לן כרבי יוחנן.@10
@60ויש מי שאומר משעת כתיבה כמו לענין
שלשה חדשים עד כאן. ורבינו אלפסי ז"ל כתב דאינו דומה לענין שלשה
חדשים דהתם מאימתי מונין לגט ביחוד תליא מילתא וכיון דאינו
מתייחד עמה משעת כתיבה מונין משעת כתיבה אבל הכא לענין פירי
בפרקונה תליא מילתא דאמרינן (כתובות מז, ב) תקנו פרקונה תחת פירות
וקיימא לן דלא פקע פרקונה מיניה עד דמטי גיטא לידה הילכך כל כמה
דמיחייב בפירקונה אית ליה פירי ושמעת מינה דהלכתא כרבי יוחנן דאמר
יש לבעל פירות עד שעת נתינה עד כאן.@10
@60והרב בעל העיטור כתב מסתברא
מדגרסינן בירושלמי (כאן הלכה ב) רבי יוחנן אמר משום אכילת פירות, שמע
מינה דקמייתא אפכי, ורבי יוחנן וריש לקיש קיימא לן כרבי יוחנן דאמר
זמן משום פירות, ועוד מדגרסינן בפרק כל הגט (כו, ב) ומקום הזמן קא
פסיק ותני לא שנא מן האירוסין ולא שנא מן הנישואין ואסיקנא דעולא
סבירא ליה משום תקנת ולד ולא משום בת אחותו, ולפי' דרבוותא רמי בר
חמא הכי סבירא ליה דאמר רמי בר חמא (יבמות נב, א) הרי אמרו אמר
ללבלר כתבו גט לארוסתי לכשאכנסנה אגרשנה הרי זה גט שמע מינה דרמי
בר חמא לא סבירא ליה משום בת אחותו והלכך עולא ורמי בר חמא וריש
לקיש קיימי בחדא שיטתא ורבי יוחנן יחידאה הוא ולית הילכתא כוותיה,
ועוד דרבי שמעון דמתניתין נמי סבירא ליה משום פירות הוא וכן הלכתא
עד כאן לשונו.@10
@60ונראה לי דאין כאן ראיה כלל, דהתם עולא דאוקי
מתניתין משום תקנת ולד ואליבא דמאן דאמר משום פירות הוא דקאמר
דלדידיה הוא דאיצטרכינן לאהדורי אטעמא וכדאמרינן בשלמא למאן דאמר
משום בת אחותו איכא אלא למאן דאמר משום פירי ארוסה מי אית ליה
פירי ועלה קא מהדר רב עמרם הא מילתא שמעת מיניה דעולא דאמר משום
תקנת ולד אלמא לפרוקי מתניתין אליבא דמאן דאמר משום פירות הוא
דקאמר ודילמא לא סבירא ליה כוותיה, ועוד דההוא טעמא סליק לכולהו,
והא דמפרש נמי עולא טעמא דברייתא דקתני (לקמן כו, ב) כתבו גט לארוסתי לכשאכנסנה
אגרשנה אינו גט, משום גזרת שמא יאמרו גיטה קודם לבנה, ולא מפרש לה
משום בת אחותו, דילמא משום דניחא ליה לאוקומה ככולהי אמוראי, אי
נמי כיון שנותנו לה על ידי שליח תו ליכא למיחש לא לבת אחותו ולא
לפירות דכל שניתן על ידי שליח קלא אית ליה כדכתיבנא לעיל (בד"ה ור"י) בגיטין
הבאין ממדינת הים, ומיהו משום גט ישן איכא, דבי דינא דייקי בתר קלא
אבל אינשי דעלמא לא.@10
@60וההיא נמי דאמר רמי בר חמא ביבמות (נב, א)
אמר ללבלר כתוב גט לארוסתי לכשאכנסנה אגרשנה הרי זה גט, כבר פירשה
רבינו תם ז"ל (שם ולקמן כו, ב) שמאחר זמנו עד שעת גירושין ותו ליכא משום בת אחותו
ולא משום פירות ולא משום גט ישן, ובעלי התוספות ז"ל פירשוה בשאינו
כותב עכשיו אלא שמצוהו לכתוב לה גיטא כשיכנסנה ונמצאת כתיבתו
וזמנו משעת גירושין ולקמן בפרק כל הגט (כו, ב) כתבתיה בסייעתא דשמיא.@10
@60והא דגרסינן נמי בירושלמי (שם) רבי יוחנן אמר משום אכילת פירות לא
משגחינן ביה דלכאורה לא משמע הכין בגמרין, מדקאמר איפוך ולא קאמר
אלא איפוך, ועוד דסוגיין בעלמא הכין דאי מפכינן קמייתא אם כן אין
לבעל פירות משעת כתיבת העדים ואילך ואפילו לרבנן אליבא דר"י
דקיימא לן כוותיה, ואילו בבבא מציעא (יח, ב) גבי מצא גט אשה בשוק
אקשינן בזמן שהבעל מודה מיהא יחזיר וניחוש דלמא כתב ליתן בניסן
ולא נתן עד תשרי ואזיל וזבין פירי מניסן עד תשרי ומפקא גיטא דכתיב
בניסן וטרפא לקוחות שלא מן הדין ואם איתא מדינא טרפא לה דהא
מוציאין פירות משעת כתיבה כלומר משעת כתיבת העדים, אלא שמע מינה
דהכי קיימא לן דיש לבעל פירות עד שעת נתינה וכלישנא קמא דרבי
יוחנן דאמר משום בת אחותו ואיפוך בתרייתא, ודוחק הוא לומר דהתם
לפרוקה למתניתין אף לריש לקיש הוא דבעינן.@10
@70גזייה לזמן ויהביה ניהלי מאי, אמר ליה לרמאי לא חיישינן.@40 פירש
ר"ח ז"ל לרמאי לא חיישינן וכשר הוא, וכן כתב הרמב"ם ז"ל (בפ"א מהל' גירושין הכ"ו) דגזייה
לזמן כשר, ומשיאין אותה בגט זה לכתחלה דומיא דכתוב בו שבוע שנה
חדש שבת דכשר לכתחלה.@10
@60ונראה שהוצרכו ז"ל לומר כן, דאי בדיעבד ולומר
שלא תצא, ומיהו לכתחלה לא תנשא, אם כן מאי קמבעיא ליה גזייה לזמן
מאי, [נימא] דאהני דלכתחלה לא תנשא כדמשני גבי שלשה גיטין פסולין.@10
@60ותמיהא לי דמאי איכא בין לא כתב בו זמן ובין כתב בו זמן וגזייה אטו העברת
קולמוס בקלף מכשירו, ועוד מאן לימא לן דבאותו קרע, זמן היה כתוב בו
דילמא קרע היה בו מעיקרא, ועוד דאם איתא מאי קאמר לרמאי לא
חיישינן דהא בכל שמשיאין אותה בו לכתחלה לא שייך ביה רמאות דאטו
בכתב בו שבוע שנה מקריא ליה רמאי הא ודאי מדאמרינן לרמאי לא
חיישינן משמע דמיחש הוא דלא חיישינן הא אילו ידעינן לא מנסבינן לה
ביה.@10
@60אלא ודאי משמע דהכי פירושא גזייה לזמן שהכשירו חכמים את הולד
אם נשאת בו בגט שאין בו זמן מה הועילו חכמים בתקנתן דאכתי איכא
משום בת אחותו ומשום פירות, ומשני לרמאי דליכתוב ולגזייה לא
חיישינן, וכן פירש רש"י ז"ל (כאן) לרמאי בדבר שהוא ניכר כזה לא חיישינן.
ואם תאמר אם כן אמאי לא משני כדשני ליה מעיקרא אהני דלכתחלה לא תנשא.@10
@60זו אינה קושיא לפי מה שפירש"י ז"ל (בד"ה אהנו) דהכי קאמר שלשה גיטין
פסולין ואם נשאת הולד כשר מה הועילו חכמים בתקנתן אהנו דלכתחלה לא
תינשא וכיון דהכי הוא אי בעי לכתוב גט בלא זמן ולחפות על בת אחותו
או למכור בפירות לא כתבי ליה ס[ו]פרי הדיינין ולא חתימי עליה עד כאן
לשונו, והיינו דקא מבעיא ליה גזייה לזמן בתר ההוא פירוקא כלומר
תינח דאי לא כתיב ביה זמן כלל דלא חתמי ביה סהדי אבל היכא דכתביה
ואחתמיה ובתר הכי גזייה לזמן מאי איכא למימר ואהדר ליה לרמאות
ניכר לכל כזה לא חיישינן וזה נכון.@10
@70כתוב בו שבוע שנה חדש שבת מהו, אמר ליה כשר.@40 כלומר, ואפילו
לכתחלה, וכן נמי אי לא כתב בו זמן כלל אלא שכתב בו אני היום
גרשתיך כשר, דהיום אותו יום שהוא יוצא בו משמע והרי הוא כאילו כתב
בו זמן של יום זה וכדתניא (בתוספתא פ"ז, ה"ו) גט שיש עליו עדים
ואין בו זמן, אבא שאול אומר אם כתוב בו אני היום גרשתיך כשר.@10
@70אמר ליה רבינא לרבא כתביה ואותביה בכיסתיה דאי פייסא תפייס
מאי.@40 פירש רש"י ז"ל מה הועילו חכמים בתקנתן בין לענין זנות בין
לענין פירות דטרפא לקוחות מיום הכתיבה, ואף על גב דרשב"ל סבירא
ליה לעיל משעת חתימה וכיון שכן לאו מוקדם הוא וכדין טרפא הני
מילי היכא דיש בדעתו לגרשה מעתה אבל זה שלא גמר בדעתו לגרשה אלא
אם תתפייס ותשקוט הקטטה שביניהן יקרענו, בכי האי מודה הוא דאין לה
פירות עד שעת נתינה. ומכל מקום קשה עליו דלכאורה משמע דמה הועילו
חכמים בתקנתן מחמת עיקר חשש תקנת זמן הוא דקאמר דהיינו משום
פירות דידה שלא תפסידם וכאן אינו אלא משום פירות דלקוחות שלא
תטרוף לקוחות שלא כדין, ובתוספות פירשו דבעיא זו ובעיא דגיטין
הבאין ממדינת הים דבסמוך למאן דאמר משום פירות ניחא דהא לית לה
פירי כדיני' וכדין טרפה לקוחות מזמן חתימה אבל למאן דאמר משום בת
אחותו קאמר.@10
@20[יח, א] ומשני@70 לא מקדים איניש פורענותא לנפשיה.@40 כלומר, ולא מקדים ליה.
וקשיא לי דהא עיקר תקנה לריש לקיש משום חשש זה הוא דפעמים כותבו
בניסן ואינו נותנו עד תשרי ומפסיד לה פירות דמשעת כתיבה עד שעת
נתינה, ועוד דלפי מה שפירש רש"י ז"ל למעלה גבי רבי יוחנן דאמר יש
לבעל פירות עד שעת נתינה וכל אימת דמפקא גיטא אמרינן לה אייתי
ראיה אימת מטי גיטא לידך משמע דאף רבי יוחנן אית ליה דחוששין
למקדים וכותב קודם נתינתו, ומיהו איכא למימר דלא אמרינן לא מקדים
וכתיב אלא במי שלא גמר בדעתו לגרשה אלא אם לא תתפייס יגרשנה ובכי
הא הוא דקרי ליה פורענותא ובכי הא לא מקדים לה אינשי אנפשיה וכן
פירש רש"י ז"ל.@10
@60ומיהו לפום הדין פירושא אכתי תקשי לי מתניתין דגט
פשוט (ב"ב קסז, א) דתנן כותבין גט לאיש אף על פי שאין אשתו עמו
ולא חיישינן שמא כתב ליתן בניסן ולא יתן עד תשרי וכבר הקשינוה
למעלה (יז, ב בד"ה ור"י) ופירקנוה דלא מקדים איניש פורענותא לנפשיה כדאמרינן הכא, ואי
לא קרי' פורענותא אלא בכותב על הספק הדרא קושיין לדוכתא אלא אם כן
נתרץ על דרך תירוץ הלשון האחרון שכתבנו שם, וצריך עיון.@10
@70גיטין הבאין ממדינת הים מה הועילו חכמים בתקנתן,
הנהו קלא אית להו.@40 פירש רש"י ז"ל (כאן) ובין לענין זנות בין לענין
פירות בעי לאיתויי ראיה אימת מטא גיטא לידה. ותימה דלענין זנות
אף על פי שידוע שנכתב קודם מסירתו מכל מקום ספק נפשות להקל ויכולה
לומר דקודם שזינתה נתנו לה. ויש לפרש (כן תי' התוס') הני קלא אית להו דכיון
שרואין שזמן הגט מוקדם לנתינתו אית לה קלא למלתא ורמו אנפשיהו
ומדכר דכירי מתי נמסר לה.@10
@60וקשיא לי, אם כן גט מוקדם אמאי פסול
שהרי כיון שזמנו קודם לנתינתו קול יוצא ורמו אנפשייהו ומדכרי,
ושמא נאמר דלא סמכו על יציאת קול אלא בגיטין הבאין ממדינת הים דאי
אפשר בלאו הכי ומשום עגונה הקלו אבל בגיטין דעלמא דאפשר ליתנו
ביום כתיבתו לא הקילו, אלא דמשליש גט לאשתו קשיא דאפשר בלאו הכי.@10
@60אלא נראה כלשון הראשון שכתבתי למעלה (יז, ב ד"ה ור"י) דדוקא בגט המשתלח או הניתן על
ידי שליש הוא דאמרינן דיש לו קול אבל בגיטין דעלמא לא, ולפי פירוש
זה אף גט מוקדם אם נתנו לה על ידי שליח כשר.@10
@70המשליש גט לאשתו ואמר לו אל תתנהו לה אלא לאחר שלשה חדשים
משנתנו לה מותרת לינשא ולגט ישן אין חוששין שהרי לא נתייחד עמה.@40
פירש רש"י ז"ל המשליש גט לאשתו והוא הלך לדרכו. ואינו מחוור, דאף
על פי שהוא בעיר אין חוששין שמא נתייחד עמה והיינו רבותא דלגט ישן
אין חוששין דנקט הכא, ובאידך ברייתא דלעיל נמי נקט אין חוששין
לגט ישן לרבותא דלא תימא כיון דצריכה להמתין שלשה חדשים, אלמא
לשמא נתייחד עמה חיישינן אם כן היכי מגרשא בזה דגט ישן הוא. לא
היא דודאי לגט ישן לא חיישינן שהרי לא נתייחד עמה ומיהו צריכה
להמתין כדי שלא יאמרו שתי נשים בחצר אחת זו אסורה וזו מותרת.@10
@70מה מעשה בית דין נכתב ביום ונחתם בלילה.@40 משום דמשעת פסק דין
אית ליה קלא וגבי ממשעבדי, כדקיימא לן בכמה דוכתין (ב"מ טו, א) אף כתובה נכתבת
ביום ונחתמת בלילה. דכתובה כמעשה בית דין דמיא ומשום איחתוני הוא
וכיון דאיחתני להו גמר ומשעבד נפשיה, ומיהו דוקא עיקר כתובה הוא
דאמרינן דהוי כמעשה בית דין ונכתבת ביום ונחתמת בלילה אבל תוספת
לא, ותדע דהתם בכתובות (נד, א) לא מני להא בהדי אינך כולהו והדין נותן
דמנה מאתים כיון שהקול יוצא שנכתבה כתובה הכל יודעין אם בתולה היא
שכתובתה מאתים ואם אלמנה היא שכתובתה מנה אבל תוספת, עדים הוא
דמפקי קלא בסך הכתובה דיש כתובתה מרובה ויש כתובתה מועטת, ומיהו
אם קנו ממנו בשעת כתיבה שפיר דמי דמשעת קנין שיעבד נפשיה.@10
@70כתובתא דחייא בר רב איכתיב ביום ואחתום בלילה, הוה רב התם ולא
אמר להו מידי. לימא כשמואל סבירא ליה דאמר כתובה כמעשה בית דין,
לא, עסוקין באותו ענין הוו דתניא אמר ר"א בר' יצחק לא שנו כל הגט
שנכתב ביום ונחתם בלילה פסול אלא שאין עסוקין באותו ענין אבל
עסוקין באותו ענין כשר.@40 ואף על גב דדחינן דרב לית ליה דשמואל
קיימא לן בהא כשמואל דקיימא לן כותיה (בכורות מט, ב) בדיני בין לקולא בין לחומרא.
והרב אלפסי ז"ל (כאן) וכן הרב הלכות גדולות ז"ל שהביאו שקלא וטריא זו בהלכותיהן
לאו למימרא שנדחו דברי שמואל בכך, אלא ללמוד מהן שאר שטרות
בשעוסקין בהן.@10
@60ומיהו תמיהא לי היאך דחה התלמוד בדרך פשיטות דרב
לית ליה דשמואל ומעשה שהיה משום שעסוקין באותו ענין הוי דאלמא
משמע לכאורה דקיימא לן הכי דדוקא בעסוקין אבל בשאין עסוקין לא, דאם
איתא דקיימא לן כשמואל הוה להו למידחי בדרך דילמא משום דעסוקין
באותו ענין הוה אבל השתא דאמרינן לא עסוקין באותו ענין הוה, נראה
שכך היה דעת התלמוד וצריך עיון.@10
@60ואולי נאמר דמעשה שהיה ודאי כן
היה וידוע היה להן והכי קאמר לא מעשה שהיה עסוקין באותו ענין הוה
והילכך ליכא למשמע מינה אי סבירא ליה כשמואל או לא.@10
@60וגט מוקדם כגון שנכתב ביום ונחתם בלילה אם עסוקין באותו ענין כשר כאילו נכתב
ונחתם ביום וכדתניא הכא אמר רבי אלעזר וכו', והרמב"ם ז"ל שכתב (בהל' גירושין פ"א הכ"ח) שהוא פסול לא נתברר לי טעמו וצריך עיון.@10
@70אמר רבי שמעון בן לקיש לא הכשיר רבי שמעון אלא לאלתר אבל מכאן
ועד עשרה ימים לא חיישינן שמא פייס.@40 פירש רש"י ז"ל שמא פייס את
אשתו בתוך כך ובא עליה והוי גט ישן.@10
@70 ורבי יוחנן אמר אפילו מכאן
ועד עשרה ימים אם איתא דפייס קלא אית לה למילתא.@40 שהשכנים
והשכנות שומעים תיגרה וקטטה שבין איש לאשתו וכאשר ישקוט ריבם הכל
מרגישין. ותמיהא לי דהא גט ישן לא הוי אלא כשראוהו שנתייחד עמה,
הא סתמא לא חיישינן שמא נתייחד
ונתיישן הגט, וכדתנן (לקמן עט, ב) איזה גט ישן כל שנתייחד עמה
משכתבו לו דאלמא דוקא בשנתייחד הא סתמא לא, ועוד דלכאורה הא
דאמרינן מכאן ועד עשרה ימים לא מכשר, הכי קאמר לא מכשר אלא מודה
להו לרבנן בהא ומסתמא מטעמייהו דרבנן מודה להו דהיינו משום פירות
דאתיא למיטרף לקוחות שלא כדין בגט זה, ואי משום גט ישן כיון
שנתגרשה בו נתגרשה ותנשא לכתחלה וטורפת היא לקוחות מזמן כתיבה או
מזמן חתימתו למר כדאית ליה ולמר כדאית ליה, ועוד הקשה עליו רבינו
תם ז"ל (כאן בתוס' ד"ה שמא) דפייס לא משמע פייס ובא עליה מדאמרינן בשילהי מי שאחזו
(עו, ב) ולגט ישן אין חוששין שהרי לא נתייחד עמה ופריך עלה וליחוש
שמא פייס משמע דתרי מילי נינהו, ועוד דלמה ליה למיפרך התם שמא
פייס ובא עליה דאפילו לא בא עליה מכיון שבא בטל תנאו ואפילו לאחר
שלשים [יום] לא תנשא.@10
@60ופירש רבינו תם ז"ל דהכא הכי קאמר שמא פייס כלומר נתפייס ובטל
הגט, ואמר לו רבי יוחנן אם איתא דנתפייס ושקטה מריבה שביניהן קלא
אית ליה, ובפרק כל הגט (כט, ב) גבי ההוא גברא דשדר גיטא לדביתהו
ואמר ליה לשליח לא תתביה ניהלה עד תלתין יומין ואמרינן התם
דחיישינן שמא פייס, הכי נמי קאמר שמא נתפייס ובטל הגט.@10
@60ומיהו בההיא דבפרק מי שאחזו (עו, ב) דאם לא באתי אי אפשר לפרש שמא נתפייס ובטל הגט,
שהרי אין בידו לבטלו דהתם על מנת שאעבור מנגד פניך גרסינן וכדמוכח
בתניא כותיה דרבי יוחנן כדבעינן למיכתב קמן (בד"ה תניא) בסייעתא דשמיא וקיימא
לן כל האומר על מנת כאומר מעכשיו דמי (לקמן עד, א) וכיון שאמר לה מעכשיו שוב
אין יכול לבטלו.@10
@60אלא הכי פירושא שמא נתפייס ומתוך פיוסו חזר ובא
ונתבטל הגט על ידי ביאתו והיכי קתני ולאחר לא תנשא עד שלשים יום
והא אפילו לאחר שלשים יום שלא ראינוהו שבא יש לחוש שמא נתפייס ובא
בסתר ונתבטל תנאו ומשום דעיקר ביטולו תלוי בפיוסו שנתפייס ובא נקט
שמא פייס, ומיהו התם איכא נוסחאי דלא גרסי על מנת אלא כל זמן
שאעבור מנגד פניך ולאותה גירסא היה איפשר לנו לפרש שם שמא נתפייס
ובטל הוא את הגט, ואפילו לגירסת הספרים דגרסי על מנת יש לפרשה שמא
פייסה ובטלו שניהם את הגט כמו שאני עתיד לכתוב שם בסייעתא דשמיא.@10
@60ואם תאמר ולפי פירושו של רבינו תם ז"ל מאי קאמר הכא שמא פייס
וביטל הגט, מכל מקום הרי חזר והחתימו בעדים ונתנו לה לאחר עשרה
ימים, וכיון שכן יכול הוא לגרש בו, דהא קיימא לן כרב נחמן דאמר בריש
פרק השולח (לב, ב) שחוזר ומגרש בו, ודלא כרב ששת דאמר דכיון שביטלו
אינו חוזר ומגרש בו.@10
@60ותירץ ר"י זצ"ל דהתם בשלא ביטל את הגט אלא
השליחות וכדמשמע מתוך גירסת הספרים שבריש האומר בקידושין (נט, ב)
נהי דבטליה מתורת שליחות מתורת גט מי בטליה אלמא משמע דמשום דלא
בטליה מתורת גט אלא מתורת שליחות הוא דחוזר ומגרש בו הא בטליה
בטיל ואינו חוזר ומגרש בו, אלא מיהו לקמן בפרק השולח (שם) גרסינן
נהי דבטליה מתורת שליחות גט מי בטיל ואף על גב דמבטל ליה בפירוש
משום דלגבי גט גופיה הוי כמו דיבור ומעשה ואין דיבור מבטל מעשה.@10
@60ובתוספות העלו את הענין בקושי, דהכא לאו בשהחתימו הוא לאחר עשרה
ימים אלא שהוא ציוה לעדים עכשיו לחתמו מכאן ועד עשרה ימים אי נמי
שנשתהו העדים עד עשרה ימים הילכך חיישינן שמא פייס ובטלו והעדים
הם שחתמוהו ונתנוהו שלא מדעתו ותירצו את הקשה בקשה ממנו לפי דעתי,
דאיפשר לומר כן דלימא ריש לקיש סתם אבל מכאן ועד עשרה ימים לא
ואנן ניקום ונימא ואם נתנו לה הוא כסתמא דמילתא יהא גט ודאי כל כי
האי גוונא צריך לאודועי, ועוד דלקמן גבי ההוא דאמר להו לעשרה כתבו
גט לאשתי וכו' ואתא לקמיה דרבי יהושע בן לוי ואמר כדאי הוא רבי
שמעון לסמוך עליו בשעת הדחק אקשינן עליה והאמר ריש לקיש לא הכשיר
רבי שמעון אלא לאלתר אבל מכאן ועד עשרה ימים לא ואם איתא דריש
לקיש לא אמר אלא במצוה לעדים והן עכבוהו ונתנוהו לה שלא מדעתו
היכי אקשינן עליה להדיא והאמר ריש לקיש דילמא עובדא כי הוה
בשנתנוהו לה מדעת הבעל דסתמא דמילתא הכי הוה עובדא אלא אם כן תדחה
דמעשה שהיה בשנתנוהו לה שלא מדעת הבעל ונודע אצל המקשה וזה דחוק.@10
@60ונ"ל לפרש לא הכשיר רבי שמעון אלא לאלתר משום דכיון שנתן עיניו
לגרשה שוב אין לו פירות וכי טרפה מזמן הכתיבה כדין טרפה אבל מכאן
ועד עשרה ימים מודה להו לרבנן דפסול דחיישינן שמא פייס ובטלו בין
כתיבה לחתימה דכל זמן שלא נחתם בין שצוה שלא לחתמו עד עשרה ימים
או שידע הוא שלא נחתם עדיין קרוב שימלך בלבו ומבטלו וכיון שכן אף
על פי שחזר והחתימו או שחתמוהו הם ונתנוהו לה פסול דחיישינן שמא
בטלו וכי טרפה מזמן ראשון שלא כדין טרפה, ואף כשתמצא לומר דחוזר
ומגרש בו מכל מקום פירות מיהא אינו מפסיד מחמת גט זה כיון שבטלו,
ואם נפשך לומר כיון שגירשה בו ומשעת כתיבתו זכתה היא בפירותיה כי
בטלו מאי הוי דכיון שזכתה זכתה. לא היא, דלא אמרו שאין לבעל פירות
אלא בשכתב לגרש וגרש ולא נתפייס בין כתיבה לנתינה אבל כשנתפייס
בינתיים לא. והגע עצמך בשכתב לגרש ונמלך וקרע הגט ונתפייס שלא
לגרש, אם אחר שנתפייס חזר וגרשה כלום הפסיד פירות משעת כתיבת גט
ראשון והא נמי להא דמי, ודרב נחמן דאמר חוזר ומגרש בו דווקא ביומו
כלומר כתבו בו ביום ובטלו בו ביום דליכא משום
פירות.@10
@60עוד יש לי לפרש ללישנא קמא דבפרק האומר דאמר ר"ל לא אתי דיבור
ומבטל דיבור שיש בו קצת מעשה הא בדיבור גרידא מודה הוא דאתי דיבור
ומבטל דיבור הכא נמי כל שביטלו קודם חתימתו כדיבור גרידא דמי דהא
מיתלא תלי עד דחתמי ליה סהדי וחתימת סהדי דיבור הוא ועד שלא
חתמוהו מודה ריש לקיש דיכול לבטלו וכי בטלו מבוטל לגמרי ובהא
לכולי עלמא אינו חוזר ומגרש בו, ודרב נחמן בחתום ולפיכך אף על פי
שביטלו אינו מבוטל לכולי עלמא ואפילו לרבי יוחנן דמתורת גט אינו
מבטלו וכדאיתא התם בפרק האומר, ואמר ליה רבי יוחנן אם איתא דפייס
וביטל קלא אית לה למילתא. והשתא לא תיקשי לן לריש לקיש דאמר
חוששין שמא פייס וביטל הגט אמאי לא חיישינן נמי בגיטין הבאים
ממדינת הים, דכיון שהחתימו ומסרו לשליח אין דרכו לבטלו, ואי משום
פירות הא אמרינן דהנהו קלא אית ליה אבל כאן שלא נחתם עדיין בין
שצוה הוא שלא חתמו בין שנתעכבו העדים מלחתמו מעצמן, נמלך הוא
ומבטלו, ורבי יוחנן סבר דלא חיישינן להכי דאם איתא דפייס קלא אית
להו.@10
@60ואם תאמר אם כן תיקשי לן הא דאמרינן בפרק כל הגט (כט, ב) ההוא
דשדר גיטא לדביתהו ואמר ליה לשליח לא תתביה ניהלה עד תלתין יומין
ואסיקנא התם אי לאו דארוסה הויא פסלינן ליה משום דחיישינן שמא
פייס והתם הא החתימו ומסרו לשליח, איכא למימר דהתם שאני שהקפיד
שלא למסרו לה עד תלתין יומין הילכך רגלים לדבר שעדיין רוצה לתת
ריוח לדבר שמא יתפייס ויבטלנו, ואפילו לרבי יוחנן דאמר דאם איתא
דפייס קלא אית לה הכא דאיכא רגלים לדבר חיישינן שמא פייס ולא נשמע
קולו, ועוד דממרחק אין פיוסו נשמע אלא במי שהוא בעיר שעל ידי השקט
הקטטה הכל מרגישין. והא דתנן בפרק מי שאחזו (עו, ב) הרי זה גיטך
אם לא באתי מכאן ועד י"ב חדש לגט ישן אין חוששין שהרי לא נתייחד
עמה ופרכינן עלה וליחוש שמא פייס, התם נמי כיון שהתנה עמה וגלה
דעתו שאינו מגרש מדעתו ורוצה הוא באריכות הזמן כדי שיתבטל הגט,
משום הכי חיישינן לה שמא נתפייס וחזר ובא ונתבטל הגט בקיום תנאו,
ומיהו אם האמינה לומר שלא בא אין חוששין שמא בא דכיון שהאמינה
עליו אם איתא דחזר ובא מודיע היה לכל שחזר ובא כדי שלא תכפור בו
ותכחישנו וכיון דלית קלא לביאתו ודאי לא נתפייס ולא בא. אי נמי
התם הכי קאמר שמא פייסה מעיקרא ובטלו שניהן התנאי כשהיה הולך ובא,
ואפילו איכא סהדי דמסהדי עליה שהיה עמם לבסוף כל שלשים יום במדינת
הים אינה מגורשת שהרי נתבטל התנאי מדעת שניהם וכיון שכן אמאי
מגורשת ומשני באומר נאמנת עלי לומר שלא פייסתיה ולא נתרצתה לבטל
התנאי.@10
@60ואי קשיא לך המשליש גט לאשתו ואמר לו אל תתנו לה אלא לאחר שלש
חדשים דמשנתנו לה מותרת לינשא מיד ולא חיישינן שמא פייס אף על פי
שהקפיד באריכות הזמן, התם ליכא רגלים לדבר שיקפיד על אריכות הזמן
כדי לפייס ולבטלו דאיכא למיתלי דשלשה חדשים אלו שאמר משום דיודע
הוא שאין מועיל לה הגט כלום עד שלש חדשים משום הבחנה וכיון שאין
הפרש בין נתינתו עכשיו לנתינתו מכאן ועד שלשה חדשים מעכבו משום 
דפעמים שאדם בוש מאשתו ומעכבו כל מה שיכול לעכבו והיינו נמי 
דמשלישו על ידי שליש ולא נתנו לה בתנאי שלא תתגרש בו אלא מכאן ועד 
שלשה חדשים.@60
