מקרא:
@00 פרק
@11 תחילת קטע
@22 משנה
@31 ציטוט
@32 סוף ציטוט
@44 מודגש (כשמתחיל תחילת קטע מודגש לא ציטוט שמנו @11@44 ולאחמ"כ @45)
@45 סוף מודגש

@00פרק א 
@22א 
@11@31בשלשים ושתים וכו'. @32פירוש בב' רמז אין סוף כי בכח א"ס מציאות רום מעלה שממנה אצילות החכמה ומן החכמה ל"ב נתיבות נעלמות. ולפי שהן נמשכות בחכמה מרום מעלה מא"ס נקראים פליאות מלשון כי יפלא דמתרגמינן ארי יתכסי. ולפי שיש הפרש בין נתיב לנתיב נקראים כמו כן פלאות שהוא מלשון כי יפליא לנדור שהוא מלשון הפרשה. וכל נתיב ונתיב ימשוך מן החכמה עד שהוא מגיע להראות כל נתיב ונתיב בבינה כד"א ומשך חכמה מפנינים: 
@31חקק וכו'. @32כח עלת העלות אין סוף שממנו הכתר העליון רום מעלה והחכמה חקק והמציא כח סבה שנקראת יו"ד ה"א שהוא בכח הויות, ומכח בינה המציא כל הבנין שהוא נקרא דעת: 
@31בשלשה ספרים. @32בשלשה שמות הנקראים מהותו של שם שהם כלולים בו: 
@31בספר וספר וספור. @32ג' אותיות של שם יו"ד ה"א וא"ו שהכל כלול בו עד אין סוף מתיחד מאמצעות המהוה שהוא א"ס. ורמז לשלשתם כי ביה י"י צור עולמים, בי"ה שלשים ושתים כשתהפך שתי אותיות של י"ה *[ר"ל י"פ ה' ה"פ י' וב' אותיות י"ה. (ש"ל)]: 
@22ב 
@11@31עשר ספירות. @32פירוש שלשים ושתים נתיבות שהם ט"ז לעליונים וט"ז לתחתונים נכללות בעשר. ונקראו ספירות שהם כח לכל הנגדר בגדר עשר: 
@31בלי מה. @32לפי שהם פתח אין סוף שאין לאל חקר אין לו מהות והוא בלימה נקראות בלימה: 
@31ועשרים ושתים וכו'. @32פירוש יש בכלל העשר כ"ב הנחלקים לג' חלקים שהם שלש אמות, שבע כפולות, וי"ב פשוטות, ועל דרך ל"ב נתיבות כ"ב אותיות והכל נכלל בעשר: 
@22ג 
@11@44ראשונה @45הזכיר שהכל בחכמה, שנית הזכיר שהכל בבינה, שלישית הזכיר שהכל בדעת בדבר הנראה לעין, וז"ש מספר יו"ד אצבעות כדאמר אתה הראת לדעת וכתיב מבשרי אחזה אלו"ה: 
@31וברית יחיד. @32הלשון דוגמת עשר והוא המכריע בין עשר אצבעות הידים. ובו כלולים כ"ב אותיות ויש בו כח עשר אצבעות וזהו שאמר שהברית מכוון בלשון, וזהו שאמר כמלת לשון וכמלת המעור שיש בו אות ברית קודש, ומכריע בין י' אצבעות הרגלים ומוליד תולדה שהיא מצטיירת בעשרים [ושתים] אותיות ע"כ יש לך להתבונן מן הגלוי על הנסתר: 
@22ד 
@11@31עשר ולא תשע. @32אחר שפירש מהם מספר עשר אצבעות חזר ופירש שאע"פ שיש בנבראים אדם שהוא בפחות מעשר ויתר על עשר כד"א אצבעות ידיו ואצבעות רגליו שש ושש ואעפ"כ אין עיקרם אלא עשר לא פחות ולא יותר. עשר ולא תשע לפי שהתשע כח העצם שיש בו אורך ורוחב ועובי שהם ט' אמר ולא תשע כי צריך אתה לחשוב גדר המקום המתייחד עמהם ועל כן הם עשר, כי אין להפריד החכמה מן הכתר עליון כשתמנה מלמטה למעלה וכשתמנה מלמעלה למטה אין להפריד צדק מן הבנין. כי בין מלמטה למעלה ומלמעלה למטה הם עשר: 
@31ולא אחד עשר. @32שלא תמנה אין סוף בספירה שאינו נכלל בספור אע"פ שרום מעלה אינו מושג אנו מונים בכל הספירות שהוא אע"פ שאינו מושג כח המציאות יש בו ולזה הוא שוה להם: 
@31הבן בחכמה. @32פי' במשניות ראשונות הזכיר חכמה ובינה ודעת, וכאן הזכיר שאין לפחות ולא להוסיף על עשר לא בחכמה ולא בבינה ולא בדעת ולכך אמר הבן בחכמה פירוש כח עשר של בינה שהוא בחכמה המשך אותו המשך מרום מעלה בחכמה כדי שימשך ממנה אל הבינה: 
@31וחכם בבינה. @32אותו המשך הנמשך בחכמה כשימשך בבינה תן לו כח חכמה כדי ליחד זה בזה וזה בזה. ולכך לא אמר בלשונו הבן בבינה וחכם בחכמה כדי שלא להפריד ביניהם: 
@31בחון בהם. @32פי' בחכמה ובבינה ובמשך הנמשך מהם: 
@31וחקור מהם. @32פירוש מן הגדולה והגבורה ומן הבנין שהוא נקרא דעת שהוא בנוי מהם: 
@31והעמד דבר על בוריו. @32פירוש דבר צדק ולפי שהוא סוף העמד הסוף ותקשרנו בתחילתו שהוא נקרא בוריו. ולכך נאמר בוריו. וכל שאר הדברים נקרא בוריו לפי שמהם כחו. ולשון בוריו משענתו רמז לצדיק יסוד עולם: 
@31והשב יוצר על מכונו. @32פירוש תן לרחמים כח תשובה על מכונו זהו נצח והוד, וכל כח המכינו על כנו קרוי כן: 
@22ה 
@11@31ע"ס וכו'. @32במשנה זו הזכיר שהכל מאין סוף ואע"פ שהדברים יש להם שיעור ומדה והם עשר, אותה מדה שיש להם אין לה סוף כי המוטבע מן המורגש והמורגש מן המושכל והמושכל מרום הנעלם והנעלם אין לו סוף א"כ אפילו המורגש והמושכל והמוטבע אין לו סוף ולכך נעשו המדות ההם כדי להתבונן בהם באין סוף: 
@31עומק וכו'. @32עשרה עומקים מזכיר כאן כדכתיב עמוק עמוק מי ימצאנו וכל העמקים שוים בהשואה אחת אע"פ שהם מתפרשים כל אתד ואחד לדרכו כולן שוים בסופן [זה] לעומק ראשית שהוא חכמה וזה לעומק אחרית שהוא בינה. וזה לעומק טוב שהוא חסד. וזה לעומק רע שהוא פחד. וכנגד ארבעתן ד' יסודות שהם נבראים מיושרים מהם. ואח"כ מזכיר עומק שש קצוות שאין לפחות מהם לכל דבר שיש לו קומה. עומק רום כל עומק ועומק מכח רום מעלה ואחר שהזכיר כחו בנסתר שזהו העומק הוצרך להזכיר הכח שיש לו בנראה שהרי כל מדה ומדה הזכיר שיש לה כח בנראה [רום] הוא צד העליון שכתוב בו ראש דברך אמת שהוא עליון בששה קצוות והכח אשר הוא למטה הוא הנקרא תחת כד"א התחת אלהים אנכי. מזרח תפארת. מערב יסוד. צפון ודרום זהו נצח והוד: 
@31ואדון יחיד, @32אחר שהזכיר עשר גבולין בששה קצוות הזכיר כנגדן ו' שמות אלו, הם אדון המתואר באין סוף מושל בכולן בכח יחודו ממעון קדשו נקרא גדולה גבורה תפארת כד"א מעונה אלהי קדם ועד עדי עד מתחלת הבנין ועד סופו שהוא צדק ונקרא עד כד"א שוכן עד: 
@22ו 
@11@31יס"ב צפייתן. @32הצפייה שאדם צופה בהן: 
@31כמראה הבזק. @32מראה לא נאמר אלא כמראה וכן וארא כעין שאינו אלא דמיון להקרב הדבר לדעת החוקר. הבזק כזה שהוא בוזק גפת בכירה: 
@31ותכליתן. @32מה שנכלל בהן הבזק בזה שהוא אין קץ לתכליתן קץ כל דבר קצוב שיש לו מדה נאמר בו קץ וכל דבר שאין לו מדה נאמר בו א"ס: 
@31ודברו בהם ברצוא ושוב. @32פי' המוטבע מתעלה בצפייתן להסתכל במורגש והמורגש במושכל והמושכל בנעלם ובכל אחד ואחד מהם הקו האמצעי קרוי דברו שהוא אמצעי בהם והוא מתעלה לקבל משך החסד הרצון במהירות יתירה ברצוא ושוב: פירוש המקבלים מצדק העטרה כמו כן כסופה ירדופו: 
@31ולפני כסאו הם משתחוים. @32החיצון אל הפנים. פ"א צפייתן הצפיה הוא הכח הנמשך מלמעלה למטה ואותו כח נקרא צפייה שזו צופה בזו כדי לקבל דברו. ואותו כח הנמשך מן הדבר אל המאמר הוא נמשל לסופה, כלומר שהדברים ממשיכים הכח אל המאמר במהירות יתירה והדבר והמאמר לפני כסאו פירוש לאין סוף הם משתחוים: 
@22ז 
@11@31נעוץ. @32פי' אע"פ שהדברים נחלקים בחכמה ובתבונה ובדעת אין הפרש ביניהם שהסוף קשור בתחלתו וההתחלה בסוף והאמצע כלול מהן וסימן לדבר שלהבת וגחלת וזיק כד"א רשפיה רשפי אש שלהבת יה. כלומר שהכל מתיחד כלהב אש המתיחד בגוונין וכולן שוים בעיקר אחד: 
@31שאדון יחיד וכו'. @32שאדון בענין שככה לו שהוא רמז לאין סוף. אדון שם המיוחד ולפי שהוא שוה לכל והכל מתאחד בהשוואתו נקרא אדון יחיד, ואין לו שני אע"פ שממנו כח שניות אין לו שני שהכל שוה בו: 
@31ולפני אחד מה אתה סופר. @32יש הפרש בין אחד ויחיד ומיוחד. שם המתפרש כשהוא מתיחד לפעול בכח אחד נקרא מיוחד. וכשהוא מתחלק לפעול פעולתו כל חלק שממנו נקרא יחיד. וכשהוא בהשוואה אחת נקרא אחד. מה אתה סופר לפי שהאחד וכח שלפניו השוואה גמורה אין מספר לפני אחד שאין מספר אלא מאחד שיש בו אלהות: 
@22ח 
@11@31בלום. @32פי' כמו עדיו לבלום וכמ"ש אין דורשין וכו' ואף במה שהורשית להתבונן אל תתן את פיך לחטיא את בשרך משום שנאמר כבוד אלהים הסתר דבר. וכמו שאמרו כל שלא חס על כבוד קונו כו': 
@31ולבך מלהרהר. @32שלא לדמות הנסתר לגלוי: 
@31ואם רץ לבך. @32כדי לדמות: 
@31שוב למקום. @32לדבר המושג שאתה רשאי להרהר בו: 
@31ועל דבר זה נכרת ברית. @32ולכך נגלה הדבר כדי שיהא כח להסתכל לדבר בו ולהרהר ולא במופלא ממנו, כי מכח הדבר שהוא נקרא ברית שהוא מייחד התמורות בכח אחד יכול להכיר שאין הנסתר אלא האחדות גמורה: 
@22ט 
@11@44עד @45עתה דברנו במספרן במדתן בצפייתן ביחודן ובהעלמתן עתה נפרש מה הן: 
@31אחת רוח. @32לא הזכיר רום מעלה עד חמש להודיע שאין התחלת ישות אלא מחכמה שהוא נקרא אחת וכח רום נמשך בה מדבר לדבר עד שהוא מגיע להיות מספר חמש: 
@31רוח. @32היא חכמה כדכתיב רוח אלהים והיא נקראת חיים כדכתיב והחכמה תחיה בעליה. ולפי שהכל מכח חכמה כדכתיב כולם בחכמה עשית הזכיר כאן ואמר ברוך ומבורך שמו של חי העולמים. ברוך מכח רוס. ומבורך מכח צדק. שמו. לפי ששם תשומות הברכה והחיים יקרא חי העולמים שהוא חי ויש בו להחיות העולמים והדברים העליונים שהם מכח העולם נקרא עולמים: 
@31קול רוח ודבור. @32אחר שהזכיר שהספירה הראשונה נקרא רוח אמר שאותו רוח יש בו שלשה קולות הרוח שהוא נקרא קול ואמצעיתו שהוא מרחיב והולך נקרא רוח, וחתוך חלקיו שהוא מתחלק באותיות נקרא דבור. ואפילו הקול ואפילו הדבור נקרא רוח כמו שהוא מפרש, וזהו רוח הקדש שהקדש הוא הכח של רום המזדמן לקבל מא"ס וממנו הרוח שהוא נקרא רוה"ק שממנו אותיות הקדש ולשון הקודש: 
@22י 
@11@31רוח מרוח. @32פי' כאשר נאצל ריח מריח ונר מנר כן נאצל רוח מרוח ויש רוח שאינו נתפש ויש רוח נתפש והנתפש בשאינו נתפש והגס בא מן הדק ממנו: 
@31חקק וחצב בה. @32רוח ראשון שהוא דק ואין בו כי אס רשימה דקה והנתפש יש לומר בו חקיקה ולפי גסותו יש לומר בו חציבה שהוא חוצב ומחלק חלקי הרוח ובמה באותיותיו: 
@31כ"ב אותיות. @32כנגד י' אצבעות ידים ורגלים ושני מכריעים: 
@31יסוד. @32יסוד הבנין הבנוי מהם אע"פ שהבנין בגלגול אותיות שהוא עולה לרל"א שערים אין עיקרן אלא אלו: 
@31שלש אמות. @32הם בינה חסד ופחד והכל מתאחד ולפי שהאחד יש ממנו כח שלא נחלקו האמות לשלש שהשלישי מכריע להודיע שאין השנים אלא כח אחד ובהכפל השלש הם שש והאחד מכריע והם שבע: 
@31שבע כפולות. @32הג' בכלל הז' שיש באויר כח מים ואש ויש במים כח אויר ואש ויש באש כח מים ואויר ולפי שיש בהם כח כפול נכללו בשבע כפולות: 
@31ושתים עשרה פשוטות. @32כלומר כח כולם בכח בינה ולא תאמר שהם דבר חלוק מן הבינה אלא הם הבינה: 
@31ורוח אחת מהן. @32כשי"ן של תפילין שהאות בולטת מן [העור] ואינה אלא [עור]: 
@22יא 
@11@31מים מרוח. @32פי' כל כח וכח הראוי להתפשט מדבר לדבר הוא בכח רום מעלה ומשם מתפשט לכח שני ומה שנק' בכח ראשון נתיבות נקרא בכח שני ספירות ובכח שלישי אותיות ובאותן האותיות חצב בהן תהו שזהו כח ההויות שאין בהן רשימה ובהו כח ההויות שיש בהם רשימה: 
@31רפש וטיט. @32עכירות המים קרוי רפש ועביו קרוי טיט, וכל זה נמשך במים מכח הרוח. חקקן כמין ערוגה. חקק התהו והבהו כמין ערוגה, כלומר חקק בהן נתיבות כמין ערוגה שהמים מתפשטין בה: 
@31הציבן. @32לרפש וטיט ולאותיות כמין חומה. ערוגה וחומה ומעזיבה. האחת מקבלת וזה מגין וזה סוכך וכן האותיות יש מהן מקבלות ויש מהן מתקבלות ויש מהן זקופות כמין חומה: 
@22יב 
@11@31ארבע אש ממים. @32פי' כח הגבורה הנמשך מן החסד נמשל לאש שהוא ממים ומכח האש חצב הכסא הכבוד ושאר הבנין: 
@31ומשלשתם. @32מרוח ומים ואש: 
@31יסד מעונו. @32פירוש הבנין וכל הרקיעים: 
@22יג 
@11@31רום. @32ביו"ד חתם בכח אותיות של אמ"ש ואחר שחתם ביו"ד כח שלש חזר וקבע כל אות ואות מהם באות מן השם שהוא נקרא שמו הגדול: 
@31ופנה למעלה. @32פירוש לרום מעלה שהוא צד העליון משש קצוות וחתמו ביו"ד ה"א וא"ו כלומר בחכמ"ה ובתבונ"ה ובדע"ת. ואותיות הללו כנגדן כח אמ"ש והן נקראין טבעות: 
@31שש חתם תחת ופנה למטה וחתמו ביו"ה. @32פירוש תחת צדק שהוא חתם בחכמה בדעת ובינה וכנגדם כח אש"מ: 
@31שביעית חתם מזרח ופנה לפניו וחתם בהי"ו. @32מזרח זהו תפארת שהוא חתום בבינה בחכמה ובדעת וכנגדן מא"ש: 
@31שמינית חתם מערב ופנה לאחריו וחתמו בהו"י. @32מערב זהו יסוד שהוא חתם בבינה ובדעת ובחכמה וכנגדו מש"א: 
@31תשיעית חתם דרום ופנה לימינו וחתמו בוי"ה. @32דרום זהו נצח שהוא חתם בדעת וחכמה ובינה וכנגדם שא"מ: 
@31עשירית חתם צפון ופנה לשמאל וחתמו בוה"י. @32צפון זהו הוד שהוא בדעת בבינה ובחכמה וכנגדן שמ"א: 
@22יד 
@11@44לא @45חזר לפרש משנה זו אלא כדי להודיע ששש קצוות הם עיקר הבנין שהוא בנוי מכח ארבע אותיות שהזכיר תחלה שהם באותיות. והאותיות שהזכיר אינם אלא חותמות שהקצוות חתומים בהם ובם כ"ב אותיות מתפשטות בכל דבר ודבר מג' לד' ומד' לה' וכן עד עשר. וכן כל דבר שהוא בכח ראשון אינו צריך לפרש שממנו הוא מתפשט עד עשר: 
@00פרק ב 
@22א 
@11@44לא @45הזכיר אבות עד פרק אחרון שהוא מזכיר שלשה אבות ותולדותיהן וז' כפולות בדבור ובתמורה וי"ב פשוטות שאין בהם כפל בתמורה. אמ"ש אוי"ר מי"ם א"ש. יסודן לפי שאין קודם אלא דבר נעלם לא הזכיר יסוד אלא לכח היוצא מהן שהן מיוסדות בו שהאדם מכיר בו שיש בהן כח ליסוד: 
@31כף זכות כף חובה. @32זכות חסד חובה גבורה ולשון כף כמשמעו כדרז"ל אשרי מי שמכריע עצמו לכף זכות, כענין שכתוב הן על כפים חקותיך, על כפים כסה אור: 
@31ולשון חק מכריע בינתים. @32בין כף זכות לכף חובה: 
@22ב 
@11@31חקקן. @32כל אות ואות שבה חקק: 
@31וחצבן. @32שהוא חוצב להפריד זו מזו: 
@31שקלן. @32כדכתיב לעשות לרוח משקל שקל חלקי הרוח: 
@31והמירן. @32זו בזו כמו שאמר זכר באמ"ש ונקבה באש"ם: 
@31צרפן. @32זיווגם אות עם אות: 
@31וצר בהן ציור נפש כל היצור. @32רוחות ונשמות שהן בעולם: 
@31העתיד לצור. @32העתידות להצטייר ולהתחדש: 
@22ג 
@11@31בקול. @32דקות הרוח האמצעי והאות חצב בו. והפה הוא הנקרא דבור והאותיות קבועות בו בחמשה בגרון ובשפה ובחך ובלשון ובשינים. והקול והרוח והדבור שהאותיות חקוקות וחצובות וקבועות בו נקרא רוח הקדש: 
@22ד 
@11@31בגלגל. @32בנין האותיות שהוא מתגלגל קרוי גלגל: 
@31ברל"א שערים. @32מספר האלפ"א בית"א תס"ב לפי שאין שער פחות מב' והם רל"א שערים כי בהצטרף אל"ף עם כל אחת ואחת הם כ"ג וכ"ג פעמים כ"ג יהיו שבע מאות וששים ובשוב הסוף לתחלתו הם ארבע מאות וששים ושנים פנים ואחור פנים זה רחמים אחור זה הדין. וסימן לדבר סימן זה לכל הנבראים מעילוי לגריעות ומגריעות לעילוי, כדי להשוות מדותיהן בדרך האחדות שהן עיקר השוואתן. ענג ונגע, הן הן האותיות, ואותיות אלו סימן לשאר האותיות שהן מתגלגלות ע"ד זה: 
@22ה 
@11@31כיצד שקלן, @32זו כנגד זו, ראשונה עשרים ושתים אותיות, שניה אחד עשר וכן כולם, וכשהוא מדלג אות מצד ימין מדלג כנגדה משמאל. כיצד המירן אותיות שהן כסדרן לבנות שלא כסדרן לסתור: 
@31כל היצור. @32כל מי שיש לו צורה אע"פ שאין לו דבור. וכל הדבור למי שיש לו דבור וכל מה שהאדם יכול להוציא בדבור נצטייר באותיות: 
@31יוצא בשם אחד. @32הם רל"א שערים שהשם מתגלגל בהם והן בשם ונקראו שם אחד: 
@22ו 
@11@31יצר מתהו. @32עומק התשובה צייר ממנו צורות של ממש: ועשה אינו ישנו. ואחר שצייר הביאם למעשה ניכר ונראה שמה שהיה אינו שלא היה בו ממש עשה ממנו ישנו: 
@31וחצב עמודים. @32דברים עליונים שהכל עומד ונסמך בהם. וקראם עמודים גדולים שהם מכח הגדולה מאויר שהיא פנימיות קול ורוח ודבור: 
@31שאינו נתפש. @32יש באדם אויר שאינו נתפש כמו חבית סתומה ואדם בתוכה שאינו יכול להכניס בו רוח ורוחו יוצא משם: 
@31צופה. @32מראשית עד אחרית מי ראוי להיות ראש ומי ראוי להיות סוף: 
@31וממיר. @32זה שהיה ראש להיות סוף וזה שהיה סוף להיות ראש כדי להשוות רם ושפל ובינוני: 
@31עושה את כל היצור. @32ובדרך זה גומר המעשים הטבעיים והצוריים והמורגשים וכל הדברים השפלים: 
@31שם אחד. @32שאין כח המוטבע אלא מן המורגש ואין כח המורגש אלא מן המושכל והכל עיקר אחד. שם אחד. בשם אחד אינו אומר אלא שם אחד. בעת שהזכיר התחלת ברייתן הזכיר שהיה בשם אחד, וכשמזכיר תמורתם הזכיר שם אחד, ופירוש שם כד"א הנה שם ה' בא ממרחק: 
@31וסימן לדבר עשרים וכו'. @32סימן לדבר שהאחד יסוד רבים ואין הדברים חוץ מן האחד. עשרים ושתים. פירוש עשרים אצבעות ידים ורגלים והלשון והמעור המכריעים שהם גוף אחד. ואמר לשון חפצים כדי לכלול המוטבע והמורגש במלת חפץ שהוא שוה להם ולפיכך כשהאחד לוקה כולן לוקין: 
@00פרק ג 
@22א 
@11@31אל"ף חק. @32פירוש כ"ע כשהתפארת הנקרא חוק מתעלה עד כתר עליון הנקרא אל"ף הוא הנקרא אל"ף חוק וכשאינו מתעלה התפארת למעלה נקרא לשון חוק והוא אמצעי ומכריע ימין ושמאל ובינתים: 
@31ושלש אמות. @32נקראו אמות מפני שהם יסוד לכל זכות ולכל חובה ולכל הכרע: 
@22ב 
@11@31סוד גדול. @32מכח הגדולה: 
@31מופלא. @32שהוא מכח התשובה ומתעלה עד כתר עליון: 
@31ומכוסה. @32בכח גבורה: 
@31וחתום בשש טבעות. @32ששה קצוות שהן ששה חותמות בשלש אותיות של שם שבהם אותיות אמ"ש כמו שפירשנו בענין חתם רום ביו"ה ושלש אמות וקבען בשעו הגדול. ושלש אלו של אמ"ש ושלש של שם נקראים שש טבעות שהכל חתום בהם כאדם החותם בחותם של טבעת: 
@31וממנו. @32מן היסוד הנזכר: 
@31ומתחלקים. @32פירוש מתחלקים לחלקים שמפרש והולך: 
@31זכר באמ"ש. ונקבה באש"ס. @32ויש לומר סוד גדול זה יסוד: שלש אמות אמ"ש מ"ם דוממת שי"ן שורקת בקול להב אש ואל"ף חוק (אויר) שהוא ת"ת שהוא כלול מהם: 
@31שלש אמות אמ"ש ומהן נבראו שלשה אבות שמהם נבראו הכל. @32פירוש שכחות הנאצלות אבות לכח הנפרד שהם בעולם השפל לכך [אמר] נבראו *[כן היתה הנוסחא לפניו:] לשון בריאה ולא אצילות: ??שלש אמות אמ"ש 
@22ג 
@11@31שלש אמות כו' וארץ ממים. @32פי' מעכירות המים נעשה שלג והשלג חזר להיות ארץ כד"א כי לשלג יאמר הוא ארץ. והרוח מכריע בין האש והמים וממנו נברא האויר שהוא בעולם, המזלות שהם שבעה כוכבי לכת ושנים עשר מזלות: 
@22ד 
@11@44בשנה @45יש בה קור וחום ורויה שהן שלש ושבעת ימ"ב שהן שבע וי"ב חדשים שבשנה כנגד אמות וכפולות ופשוטות, ופירש לך שהכח נמשך מן האותיות לעולם ומן העולם לשנה ומן השנה אל הנפש. ועד"ז אמרו חכמי המחקר אור השכל נאצל על הגלגלים ומן הגלגלים אל הכוכבים ומן הכוכבים אל בני האדם: 
@31בנפש. @32זה הגוף כי בהתחדש אור חדש במזלות ובהתחדש צמחי האדמה בשנה כן יתחדשו תולדות הנפש כי בעלי חיים הנולדים בשנה זו אינם דומים לבעלי חיים של השנה אחרת על כן אמרו אין מעשרין משנה זו על של חברתה. ולפי שהאש אחרון ומים ורוח למעלה, היא תחלה למטה, ועוד שאם היה הרוח למטה תחלה לא היה הנפש עומדת כי הרוח מנשאה, ויש בנפש אש ומים ורוח וז' נקבי הראש וי"ב מנהיגים כנגד אמות וכפולות ופשוטות: 
@31וגויה מרוח. @32ראש הגויה והיא מרוח לדחות הטפה המצטיירת בכח הרוח: 
@22ה 
@11@31חקקן כו'. @32חוזר לפרש בהן חקיקה וחציבה וזווגם ולהודיענו כי כולם בעולם וכולם בשנה וכולם בנפש זה בלא זה וזה עם זה: 
@22ו 
@11@44יש @45בנקבה מקום שבו צורת אמ"ש וצורת אש"ם וכשהטיפה מתחממת באמ"ש הולד זכר, וכשהיא מתחממת באש"ם הולד נקבה, וכשנופלת בשניהם הוא אנדרוגינוס. ולפעמים נעשה טומטום מתוך שבא עליה פעם שנית, וכשהן תואמים אם שניהם זכרים הטפה נחלקת לשנים באמ"ש וכשהן נקבות באש"ם, ואם הם זכר ונקבה נחלקת באמ"ש ובאש"ם, ואע"פ שאמרו אשה מזרעת תחלה הולד זכר זה מפני שכח האחרון הבא ממנו מבטל הראשון: 
@22ז 
@11@31ארץ בעולם. @32שיש בו עפר זכר ואדמה נקבה: 
@31וקור בשנה. @32שיש בה פירות זכרים ונקבות הבאים ע"י הקור: 
@31ופרי בטן בנפש. @32התולדות שהיא בגוף האדם המוליד זכר ונקבה: 
@22ח 
@11@31שמים בעולם. @32העליון שנברא מאש: 
@31וחום בשנה. @32כדכתיב ממגד תבואות שמש שהפירות מתקיימים ע"י החום: 
@31וראש זכר ונקבה. @32נברא מאש:
