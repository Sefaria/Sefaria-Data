Berakhot
ברכות
בבלי_ברכות_פרק_א_מנוקד_ומעוצב
http://he.wikisource.org/wiki/%D7%91%D7%91%D7%9C%D7%99_%D7%91%D7%A8%D7%9B%D7%95%D7%AA_%D7%A4%D7%A8%D7%A7_%D7%90_%D7%9E%D7%A0%D7%95%D7%A7%D7%93_%D7%95%D7%9E%D7%A2%D7%95%D7%A6%D7%91

Daf 1a



Daf 1b



Daf 2a

(ב.)
 מֵאֵימָתַי קוֹרִין אֶת שְׁמַע בָּעֲרָבִין?
 מִשָּׁעָה שֶׁהַכֹּהֲנִים נִכְנָסִים לֶאֱכֹל בִּתְרוּמָתָן,
 עַד סוֹף הָאַשְׁמוּרָה הָרִאשׁוֹנָה,
 דִּבְרֵי רִבִּי אֱלִיעֶזֶר;
 וַחֲכָמִים אוֹמְרִים:
 עַד חֲצוֹת;
 רַבַּן גַּמְלִיאֵל אוֹמֵר:
 עַד שֶׁיַּעֲלֶה עַמּוּד הַשַּׁחַר.
 מַעֲשֶה שֶׁבָּאוּ בָנָיו מִבֵּית הַמִּשְׁתֶּה, אָמְרוּ לוֹ:
 "לֹא קָרִינוּ אֶת שְׁמַע".
 אָמַר לָהֶם:
 "אִם לֹא עָלָה עַמּוּד הַשַּׁחַר, חַיָּבִין אַתֶּם לִקְרוֹת".
 וְלֹא זוֹ בִּלְבַד, אֶלָּא כָּל מַה שֶּׁאָמְרוּ חֲכָמִים עַד חֲצוֹת,
 מִצְוָתָן עַד שֶׁיַּעֲלֶה עַמּוּד הַשַּׁחַר:
 הֶקְטֵר חֲלָבִים וְאֵבָרִים,
 מִצְוָתָן עַד שֶׁיַּעֲלֶה עַמּוּד הַשַּׁחַר;
 וְכָל הַנֶּאֱכָלִין לְיוֹם אֶחָד,
 מִצְוָתָן עַד שֶׁיַּעֲלֶה עַמּוּד הַשַּׁחַר.
 אִם כֵּן, לָמָּה אָמְרוּ חֲכָמִים עַד חֲצוֹת?
 כְּדֵי לְהַרְחִיק אָדָם מִן הָעֲבֵירָה.
גְּמָרָא:
תַּנָּא הֵיכָא קָאֵי דְּקָתָנֵי מֵאֵימָתַי?
וְתוּ, מַאי שְׁנָא דְּתָנֵי דְּעַרְבִית בְּרֵישָׁא?
לִתְנֵי דְּשַׁחֲרִית בְּרֵישָׁא!
תַּנָּא אַקְּרָא קָאֵי, דִּכְתִיב:
"בְּשָׁכְבְּךָ וּבְקוּמֶךָ",
וְהָכִי קָתָנֵי:
זְמַן קִרְיַאת שְׁמַע דִּשְׁכִיבָה אֵימַת?
מִשָּׁעָה שֶׁהַכֹּהֲנִים נִכְנָסִין לֶאֱכֹל בִּתְרוּמָתָן.
וְאִי בָעֵית, אֵימָא:
יָלֵיף מִבְּרִיָתוֹ שֶׁל עוֹלָם דִּכְתִיב:
"וַיְהִי עֶרֶב, וַיְהִי בֹקֶר, יוֹם אֶחָד".
אִי הָכִי, סֵיפָא דְּקָתָנֵי:
 "בַּשַּׁחַר מְבָרֵךְ שְׁתַּיִם לְפָנֶיהָ וְאַחַת לְאַחֲרֶיהָ,
 וּבָעֶרֶב מְבָרֵךְ שְׁתַּיִם לְפָנֶיהָ וּשְׁתַּיִם לְאַחֲרֶיהָ",
לִתְנֵי דְּעַרְבִית בְּרֵישָׁא!
תַּנָּא פָּתַח בְּעַרְבִית וַהֲדַר תָּנֵי בְּשַׁחֲרִית,
עַד דְּקָאֵי בַּשַּׁחֲרִית, פָּרֵישׁ מִלֵּי דְּשַׁחֲרִית,
וַהֲדַר פָּרֵישׁ מִלֵּי דְּעַרְבִית.
אֲמַר מָר:
 "מִשָּׁעָה שֶׁהַכֹּהֲנִים נִכְנָסִים לֶאֱכֹל בִּתְרוּמָתָן",
מִכְּדִי, כֹּהֲנִים, אֵימַת קָא אָכְלִי תְּרוּמָה?
מִשָּׁעַת צֵאת הַכּוֹכָבִים;
לִתְנֵי מִשָּׁעַת צֵאת הַכּוֹכָבִים!
מִלְּתָא אַגַּב אָרְחֵיהּ קָמַשְׁמַע לַן:
כֹּהֲנִים, אֵימַת קָא אָכְלִי בַּתְּרוּמָה, מִשָּׁעַת צֵאת הַכּוֹכָבִים,
וְהָא קָמַשְׁמַע לַן דְּכַפָּרָה לָא מְעַכְּבָא, כִּדְתַנְיָא,
 "וּבָא הַשֶּׁמֶשׁ וְטָהֵר",
 בִּיאַת שִׁמְשׁוֹ מְעַכְּבַתּוּ מִלֶּאֱכוֹל בַּתְּרוּמָה,
 וְאֵין כַּפָּרָתוֹ מְעַכְּבַתּוּ מִלֶּאֱכוֹל בַּתְּרוּמָה.
וּמִמַּאי דְּהַאי "וּבָא הַשֶּׁמֶשׁ" בִּיאַת הַשֶּׁמֶשׁ,
וְהַאי "וְטָהֵר", טְהַר יוֹמָא? (ב:)
דִּלְמָא בִּיאַת אוֹרוֹ הוּא, וּמַאי "וְטָהֵר", טְהַר גַּבְרָא!
אֲמַר רַבָּה בַּר רַב שֵׁילָא:
אִם כֵּן, לֵימַא קְרָא וְיִטְהַר!
מַאי "וְטָהֵר", טְהַר יוֹמָא, כִּדְאָמְרִי אֱנָשֵׁי:
אִעְרַב שִׁמְשָׁא וְאִדַּכִּי יוֹמָא.
בְּמַעֲרָבָא, הָא דְּרַבָּה בַּר רַב שֵׁילָא לָא שְׁמִיעַ לְהוּ,
וּבְעוֹ מִבְעָא:
הַאי "וּבָא הַשֶּׁמֶשׁ", בִּיאַת שִׁמְשׁוֹ הוּא, וּמַאי "וְטָהֵר", טְהַר יוֹמָא,
אוֹ דִּלְמָא בִּיאַת אוֹרוֹ הוּא, וּמַאי "וְטָהֵר", טְהַר גַּבְרָא?
וַהֲדַר פְּשַׁטוּ לַהּ מִבָּרַיְתָא,
מִדְּקָתָנֵי בַּבָּרַיְתָא "סִימָן לַדָּבָר, צֵאת הַכּוֹכָבִים",
שְׁמַע מִנַּהּ בִּיאַת שִׁמְשׁוֹ הוּא,
וּמַאי "וְטָהֵר"? טְהַר יוֹמָא.
אֲמַר מָר:
 "מִשָּׁעָה שֶׁהַכֹּהֲנִים נִכְנָסִין לֶאֱכֹל בִּתְרוּמָתָן",
וּרְמִינְהִי:
 מֵאֵימָתַי קוֹרִין אֶת שְׁמַע בָּעֲרָבִין?
 מִשֶּׁהֶעָנִי נִכְנָס לֶאֱכֹל פִּתּוֹ בְּמֶלַח,
 עַד שָׁעָה שֶׁעוֹמֵד לִפָּטֵר מִתּוֹךְ סְעוּדָתוֹ.
סֵיפָא וַדַּאי פְּלִיגָא אַמַּתְנִיתִין.
רֵישָׁא, מִי לֵימַא פְּלִיגָא אַמַּתְנִיתִין?
לָא, עָנִי וְכֹהֵן חַד שִׁעוּרָא הוּא.
וּרְמִינְהִי:
 מֵאֵימָתַי מַתְחִילִין לִקְרוֹת קִרְיַאת שְׁמַע בְּעַרְבִית?
 מִשָּׁעָה שֶׁבְּנֵי אָדָם נִכְנָסִין לֶאֱכֹל פִּתָּן בְּעַרְבֵי שַׁבָּתוֹת,
 דִּבְרֵי רִבִּי מֵאִיר.
 וַחֲכָמִים אוֹמְרִים:
 מִשָּׁעָה שֶׁהַכֹּהֲנִים זַכָּאִין לֶאֱכֹל בִּתְרוּמָתָן.
 סִימָן לַדָּבָר צֵאת הַכּוֹכָבִים.
 וְאַף עַל פִּי שֶׁאֵין רְאָיָה לַדָּבָר, זֵכֶר לַדָּבָר, שֶׁנֶּאֱמַר:
 "וַאֲנַחְנוּ עֹשִׂים בַּמְּלָאכָה וְחֶצְיָם מַחֲזִיקִים בָּרְמָחִים,
 מֵעֲלוֹת הַשַּׁחַר עַד צֵאת הַכּוֹכָבִים",
 וְאוֹמֵר:
 "וְהָיוּ לָנוּ הַלַּיְלָה מִשְׁמָר וְהַיּוֹם מְלָאכָה".
מַאי "וְאוֹמֵר"?
וְכִי תֵּימָא, מִכִּי עָרְבָא שִׁמְשָׁא, לֵילְיָא הוּא,
וְאִינְהוּ דְמַחְשְׁכִי וּמַקְדְּמִי!
תָּא שְׁמַע "וְהָיוּ לָנוּ הַלַּיְלָה מִשְׁמָר וְהַיּוֹם מְלָאכָה".
קָא סָלְקָא דַּעְתָּךְ דְּעָנִי וּבְנֵי אָדָם חַד שִׁעוּרָא הוּא,
וְאִי אָמְרַתְּ עָנִי וְכֹהֵן חַד שִׁעוּרָא הוּא,
חֲכָמִים הַיְנוּ רִבִּי מֵאִיר!
אֵלָּא שְׁמַע מִנַּהּ, עָנִי שִׁעוּרָא לְחוֹד וְכֹהֵן שִׁעוּרָא לְחוֹד.
לָא, עָנִי וְכֹהֵן חַד שִׁעוּרָא הוּא,
וְעָנִי וּבְנֵי אָדָם לָאו חַד שִׁעוּרָא הוּא.
וְעָנִי וְכֹהֵן חַד שִׁעוּרָא הוּא?
וּרְמִינְהִי:
 מֵאֵימָתַי מַתְחִילִין לִקְרוֹת שְׁמַע בָּעֲרָבִין?
 מִשָּׁעָה שֶׁקָּדַשׁ הַיּוֹם בְּעַרְבֵי שַׁבָּתוֹת,
 דִּבְרֵי רִבִּי אֱלִיעֶזֶר.
 רִבִּי יְהוֹשֻׁעַ אוֹמֵר:
 מִשָּׁעָה שֶׁהַכֹּהֲנִים מְטֹהָרִים לֶאֱכֹל בִּתְרוּמָתָן.
 רִבִּי מֵאִיר אוֹמֵר:
 מִשָּׁעָה שֶׁהַכֹּהֲנִים טוֹבְלִין לֶאֱכֹל בִּתְרוּמָתָן.
 אָמַר לוֹ רִבִּי יְהוּדָה:
 וַהֲלֹא כֹּהֲנִים מִבְּעוֹד יוֹם הֵם טוֹבְלִים!
 רִבִּי חֲנִינָא אוֹמֵר:
 מִשָּׁעָה שֶׁעָנִי נִכְנָס לֶאֱכֹל פִּתּוֹ בְּמֶלַח.
 רִבִּי אַחַאי, וְאָמְרִי לַהּ רִבִּי אֲחָא, אוֹמֵר:
 מִשָּׁעָה שֶׁרוֹב בְּנֵי אָדָם נִכְנָסִין לְהָסֵב.
וְאִי אָמְרַתְּ עָנִי וְכֹהֵן חַד שִׁעוּרָא הוּא,
רִבִּי חֲנִינָא הַיְנוּ רִבִּי יְהוֹשֻׁעַ!
אֵלָּא, לָאו שְׁמַע מִנַּהּ שִׁעוּרָא דְּעָנִי לְחוֹד וְשִׁעוּרָא דְּכֹהֵן לְחוֹד?
שְׁמַע מִנַּהּ.
הֵי מִנַּיְהוּ מְאֻחָר?
מִסְתַּבְּרָא דְּעָנִי מְאֻחָר,
דְּאִי אָמְרַתְּ דְּעָנִי מֻקְדָּם,
רִבִּי חֲנִינָא הַיְנוּ רִבִּי אֱלִיעֶזֶר!
אֵלָּא, לָאו שְׁמַע מִנַּהּ דְּעָנִי מְאֻחָר?
שְׁמַע מִנַּהּ.
אֲמַר מָר:
 אָמַר לוֹ רִבִּי יְהוּדָה:
 וַהֲלֹא כֹּהֲנִים מִבְּעוֹד יוֹם הֵם טוֹבְלִים!
שַׁפִּיר קָאָמַר לֵיהּ רִבִּי יְהוּדָה לְרִבִּי מֵאִיר!
וְרִבִּי מֵאִיר, הָכִי קָאָמַר לֵיהּ:
מִי סָבְרַתְּ דַּאֲנָא אַבֵּין הַשְּׁמָשׁוֹת דִּידָךְ קָא אָמֵינָא?
אֲנָא אַבֵּין הַשְּׁמָשׁוֹת דְּרִבִּי יוֹסֵי קָא אָמֵינָא,
 דְּאָמַר רִבִּי יוֹסֵי:
 בֵּין הַשְּׁמָשׁוֹת כְּהֶרֶף עַיִן,
 זֶה נִכְנָס וְזֶה יוֹצֵא וְאֵי אֶפְשָׁר לַעֲמוֹד עָלָיו. (ג.)
קַשְׁיָא